#+TITLE: 近思錄集註-清-茅星來
#+DATE: 2018-05-12 10:17:29
#+SOURCE: github.com/kanripo/KR3a0043 master 9fd96776                
欽定四庫全書　　　　　子部一
　近思録集註　　　　　　儒家類
　　提要
　　　　(臣/)等謹案近思録集註十四卷
　　　國朝茅星來撰朱子近思録宋以來註者數家
　　　　惟葉采集解至今盛行星來病其麤率膚淺
　　　　解所不必解而稍費擬議者則闕又多彼此
　　　　錯亂字句訛舛因取周張二程全書及宋元
　　　　近思録刋本叅校同異凡近刻舛錯者悉從
　　　　朱子考正錯簡之例各註本條之下又薈稡
　　　　衆説叅以己見為之支分節解於名物訓詁
　　　　考證尤詳更以伊洛淵源録所載四子事跡
　　　　具為箋釋冠於簡端謂之附説書成於康熙
　　　　辛丑有星來自序又有後序一篇作於乾隆
　　　　丙辰去書成時十五年葢殫一生之精力為
　　　　之也其後序有曰自宋史分道學儒林為二
　　　　而言程朱之學者但求之身心性命之間不
　　　　復以通經學古為事蓋嘗竊論之馬鄭賈孔
　　　　之説經譬則百貨之所聚也程朱諸先生之
　　　　説經譬則操權度以平百貨之輕重長短者
　　　　也㣲權度則貨之輕重長短不見而非百貨
　　　　所聚則雖有權度亦無所用之故欲求程朱
　　　　之學者其必自馬鄭諸傳疏始愚於是編著
　　　　漢唐諸家之説以見程朱諸先生學之有本
　　　　俾彼空踈寡學者無得以藉口云云其持論
　　　　光明洞逹無黨同伐異争名求勝之私可謂
　　　　能正其心術矣乾隆四十六年七月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
欽定四庫全書　　　　　子部一
　近思錄集註　　　　　　儒家類
　　提要
　　　　(臣/)等謹案近思錄集註十四卷
　　　國朝江永撰永有周禮疑義舉要已著錄案朱
　　　　子年譜近思錄成於淳熙二年其後又數經
　　　　刪補然各卷之中惟以所引之書為先後而
　　　　不及標立篇名至淳祐間葉采纂為集解表
　　　　進於朝雖闡發不免少畧尚無所竄亂於其
　　　　間明代有周公恕者始妄加分析各立細目
　　　　移置篇章或漏落正文或淆混注語謬誤㡬
　　　　不可讀永以其貽誤後學因仍原本次第為
　　　　之集注凡朱子文集或問語類中其言有相
　　　　發明者悉行採入分注或朱子説有未備始
　　　　取葉采及他家之説以補之間亦附以已意
　　　　引據頗為詳洽盖永䆳於經學究心古義穿
　　　　穴於典籍者深雖以餘力為此書亦具有實
　　　　徴與講學之家空談尊朱者異也乾隆四十
　　　　六年十一月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
近思録集註原序
子朱子纂輯周程張四先生之書以為近思録盖古聖
賢窮理正心修己治人之要實具於此而與大學一書
相發明者也故其書篇目要不外三綱領八條目之間
而子朱子亦往往以小學並稱意可見矣先君子黙存
先生嘗手録是書俾不肖星來受而卒業謂曰此聖道
階梯也星來反覆尋繹乆而稍覺有得頗思博求註解
以資參討顧今坊間所行者惟建安葉氏集解而已楊
氏泳齋衍註則藏書家僅有存者星來嘗取讀之粗率
膚淺於是書了無發明又都解所不必解其有稍費擬
議處則闕焉至於中間彼此錯亂字句舛譌以二子親
承朱子緒論而其為書乃如此其他又何論乎然則彼
窮鄉晩進無明師良友以先後之者雖使有志於學得
是書而玩心焉亦恐終無以得其門而入矣星來用是
不揣固陋輒購取四先生全書及宋元來近思録本為
之校正其異同得失其先後次第悉仍其舊本舛錯仿
朱氏論孟重出錯簡之例注明其下不敢擅自更易也
本既定然後乃敢㑹萃衆説參以愚見支分節解不留
疑竇其名物訓詁雖非是書所重亦必詳其本末庶幾
為學者多識之一助又仿朱氏論孟附史記世家列傳
例取伊洛淵源録中四先生事狀刪其繁複為之註釋
以附簡端孟是二書相為表裏且以見録中所言實可
見諸施行四先生固己小用之而小效也其與朱子有
未盡合處亦以愚見斟酌從違使㑹歸於一也盖星來
悉心探討隨得隨記亦己有年期於是書粗有所補弆
之篋衍以為後之有志於學者取焉康熈辛丑七月七
日歸安茅星來序
欽定四庫全書
　近思録集註附說
　　　　　　　　　　　　　歸安茅星來撰
濂溪先生太極通書(取十條外又遺文一條附録一條/  張敬夫曰朱子以太極圖列於)
(篇首而題之曰太極通書朱子曰潘清逸墓誌叙所著/書以太極圖為稱首則此圖當為書首無疑也然諸本)
(皆附通書後讀者遂誤以為書之卒章使先生立象盡/意之本㫖暗而不明而讀通書者亦不知綱領之在是)
(也長沙通書本因胡氏所定章次先後移易又刋去章/目而别以周子曰加之皆非先生之舊如理性命之類)
(則一去其目而遂不可曉故今特據潘誌置圗篇端而/書之次序章目亦皆復其舊又曰漢上朱震子發言陳)
(摶以太極圖傳种放放傳穆修修傳先生衡山胡宏仁/仲則以种穆之傳特先生所學之一師而非其至者武)
(當祁寛居之又謂圖象乃先生指畫以語二程而未嘗/有所為書此盖皆未見潘誌而言若胡氏之説則又未)
(考先生之學之奥始卒不外乎此圖也劉静修曰朱子/發謂周子太極圖得於穆伯長而胡仁仲因之陸子静)
(亦因之其實則穆死於明道元年而周子年僅十四嵗/安有親相授受之理子發盖未之考耳朱子見潘誌知)
(圖為周子所自作於乾道己丑已叙於通書之後矣其/後八年為江州濂溪書堂記則亦曰不由師傅黙契道)
(體又十年因見張詠事有公事陰陽語與圖説意合以/詠學於希夷者故謂是説之傳固有端緒至先生然後)
(得之於心無所不貫於是始為此圖以發其秘又八年/為通書後記則又云莫或知其師傳之所自盖朱子亦)
(於此未之考故其為説前後不一也或又謂周子與胡/宿邵古同事潤州一浮屠此與謂康節因其母舊為某)
(氏妾藏其亡夫遺書以歸卲氏者同為淺薄不根之説/也呉草廬曰周子之學乃其自得而無所師授朱子發)
(進易傳表盖踵訛而失其實也周在南/穆在北足迹不相及也何由相授受哉)
明道先生文集(取四條又附録/三條哀詞一條)
伊川先生文集(取二十二條外又手帖一條見今按内/除首卷喜怒哀樂未發一條  遺書而)
(九卷卜其宅兆一條舊誤入/遺書當歸正仍為二十二條)
周易程氏傳(取百六條辭按晁昭徳讀書志十卷宋志/傳九卷繫  解一卷今刻上下經各分上)
(下為四卷陳氏曰伊川止解上下經其文言上象下象/上彖下彖傳分附於各卦之中而以序卦分置諸卦之)
(首唐李鼎祚集解亦然元符/二年正月易傳成而序之)
程氏經説(易説一條書説二條詩説三條春秋説一條/論語説九條共取十六條  按陳氏謹謂伊)
(川經説其目見近思録其書見時氏本特易説止繫辭/上傳春秋傳止魯桓九年書解止舜格於文祖詩解止)
(四方以無拂論語解止吾從下臨川譚善心元之既刻取/遺書文集復欲取諸經説别求善本讐校鋟木而易繫)
(吕氏精義所編春秋傳取尹氏纂集所補審校先刋其/餘俟續刻云云明萬厯間嘉興徐必逹始取經説易傳)
(粹言與遺書外書文集合刻為二程全書禦兒吕氏取/而重刋盖即譚氏所定本也但按易説僅增入下繫乾)
(坤易之門一條春秋傳増至哀公八年齊人歸讙及關/止豈譚氏本皆全増而今本或有脱落耶其餘三經則)
(未有増益然愚按近思録所取論語説有古之學者為/己欲得之於己一條則止吾從下之説亦未必然晁昭)
(徳讀書志稱論語説十卷然則陳氏所見時氏本盖已/非全書也又第三卷焞到問為學之方一條今本外書)
(無之則此書乆非復/朱子所訂之舊矣)
程氏遺書(取二百九十六條一凡程氏門人所記二先/生言行朱子彚為  編凡二十五篇題曰遺)
(書云一今按内除第三卷學者先要㑹疑一條九卷聖/人無  事不順天時一條十二卷邢恕一日三㸃檢一)
(條並見外書九卷卜其宅兆一條見文集而首卷喜怒/哀樂一條舊誤入文集又第二卷敬義何别一條葉吕)
(本與上條分為二今並正之又第三卷如登山/麓一條歸入横渠語録共取二百九十一條)
程氏外書(取五十條子其有雜収廣取或不能審其所/自來者朱  彚為一編凡一十五篇題曰外)
(書云一今按學者先要㑹疑聖人無一事不順天時及/邢恕  日三㸃檢三條舊誤入遺書今正之共為五十)
(三/條)
橫渠先生正䝉(取二十八條集今按第二卷將修己一/條舊誤入文  當歸正為二十九條)
(愚按張子書未經朱子手定故今自正䝉文集易説語/録外所傳寥寥嘗以晁昭徳讀書志及宋史經籍志考)
(之晁志惟孟子解十四卷易説十卷春秋説一卷信聞/紀一卷經學理窟一卷宋志則易説十卷詩説一卷經)
(學理窟三卷祭禮一卷餘無聞焉豈當時相去未逺其/書已多散逸不著耶今俗所傳理窟一書盖明儒因晁)
(宋二志中曽有是書而雜取正䝉文/集諸篇以附㑹成之者非其􁌄也)
橫渠先生文集(取十九條又行狀四條其黄瑞節曰張/子文集諸經説語録皆  門人所記朱)
(子取以入近思録凡八十條惟正蒙乃其手所撰著云/  今按内除第二卷將修己一條見正䝉使學者先學)
(禮一條第三卷子貢謂夫子之言性與天道一條並見/語録又義理有疑一條葉本并心中有所開為一今照)
(宋本及楊本另繫/卷末為十七條)
橫渠先生易説(取八條實楊時喬曰今本止六十四卦/無繫辭  未全之書然按晁志謂其解)
(甚畧繫辭差詳與楊説不同盖/晁氏時猶為全書至明始闕也)
橫渠先生詩説(取二條諸按朱氏經義考云一卷今存/但葉呂  目無詩説今增入下樂説禮)
(記説/仿此)
橫渠先生禮樂説(取一/條)
橫渠先生樂説(取一/條)
橫渠先生禮記説(取二條山按朱氏經義考云三卷未/見魏鶴  序云是編雖非全解而四)
(十九篇之目大畧固具且又以儀禮之説附焉但其説/多出正䝉理窟信聞録諸書亦有二程先生之説參錯)
(其間/云)
橫渠先生論語説(取二/條)
橫渠先生孟子説(取七條見今按内除第二卷為學大/益一條  語録)
橫渠先生語録(取三十六條外又雜説一條子今取第/二卷如登山麓一條歸入張  語録恰)
(合黃氏八十條之數又學者先學禮及性與天道二條/舊誤入文集為學大益一條舊誤入孟子説又第三卷)
(讀書少一條葉吕本與下分為二第四卷心清時少一/條宋本與下分為二今俱并之又五卷末照宋本增入)
(凡所當為一/條共四十條)
濓溪先生周氏名惇實字茂叔後避英宗舊名改惇頥
(英宗舊名宗實後/立為太子賜名曙)世家道州營道縣濓溪之上(道州本/永州地)
(唐平蕭銑置營州貞觀六年改道州宋隸荆湖南路紹/興元年改屬東路今隸湖廣永州府營道縣省入州濓)
(溪村落名按今道州學西有/愛蓮池在濓溪書院之北)父輔成大中祥符八年賜
進士終賀州桂嶺令(賀州宋隸廣南東路南渡後改屬廣/西路今為縣隸廣西平樂府桂嶺本)
(漢臨賀縣地隋置桂嶺縣今廢裴氏廣州記曰大庾始/安臨賀桂陽掲陽為五嶺盖桂嶺一名臨賀嶺即五嶺)
(之一也又一書云輔成作桂/陽令多善政疑即桂嶺之譌)贈諫議大夫(治平四年神/宗登極遷朝)
(奉郎尚書駕部員外/郎加贈父諫議大夫)𦵏道州營道縣營樂鄉鍾貴里樓
田母鄭氏封仙居縣太君(仙居宋淮西光州浙東台州/並有之五品母妻封縣君母)
(則加太字魏陳羣謂禮典婦因夫爵無婦人封土命爵/之制秦違古法漢氏因之非先王之令典也輔成先娶)
(唐氏生礪唐早卒侍禁鄭燦有女/先適盧郎中盧卒歸輔成生周子)先生生於真宗天禧
元年丁巳之嵗月日仁宗天聖九年辛未先生年十五
同母仙居縣太君依舅氏龍圖閣直學士鄭向於京師
(向一作珦奉龍圖閣在㑹慶殿西偏北連禁中真宗景/徳元年建  太宗御製文集及典籍圖畫寳瑞之物與)
(宗正所進屬籍并置待制學士官自是每一帝崩則置/一閣鄭向字公明開封陳留人舉進士甲科以龍圖閣)
(直學士知/杭州卒)以先生有逺器愛之如子龍圖公名子皆用
惇字因以惇名先生(按盧郎中子/亦名惇文)景祐三年丙子奏補
試將作監主簿(按史宋制除授職事官並以寄禄官品/髙下為法凡高一品以上者為行下一)
(品者為守二品以下者為/試品同者不用行守試)明年母鄭氏卒葬於潤州丹
徒縣龍圖公之墓側(隋置潤州取州東潤浦為名開寳/八年改鎮江軍節度政和三年升)
(為府今因之按班志丹徒即春秋之/朱方徐州記秦使赭衣鑿其處因名)康定元年庚辰服
除授洪州分寧縣主簿(洪州今江/西南昌府)有獄乆不决先生至
一訊立辨衆口交稱之慶厯四年甲申先生年二十八
部使者薦以為南安軍司理參軍(部統也屬也轉運使/各部一路故曰部使)
(者猶漢書稱部刺史也南安軍淳化元年以䖍州大庾/縣建屬江南西路今江西南安府司理掌獄訟勘鞠之)
(事不兼他職五代以來諸州皆有馬歩獄以牙校充宋/太祖慮其任私高下其手開寳六年始置諸州司寇參)
(軍以新進士及選人/為之後改為司理)獄有囚法不當死轉運使王逵欲
深治之(王逵字仲達濮陽人天禧三年/進士為江南西路轉運按察使)逵苛刻吏無敢
與相可否先生獨力爭之不聽則置手板歸取告身委
之而去(手板即笏也劉熈釋名云笏忽也君有命則書/其上備忽忘也禮玉藻云度二尺有六寸中博)
(三寸其殺六分去一晋宋以來謂之手板宋制文散五/品以上則用象九品以上則用木武臣内職並用象朱)
(子曰古者笏只挿在腰間不執在手中今官員執笏最/無義理王伯厚曰執笏始於宇文周保定四年告身潘)
(誌作誥勅唐選舉志親品及流外判補皆給以符謂/之告身其中有褒貶訓戒之辭盖即今之誥勅也)曰
殺人以媚人吾不為也逵感悟囚得不死六年丙戌先
生年三十程太中公攝通守事(攝猶兼也通守即通判/也太中公以大理寺丞)
(知䖍州興國縣故得/攝南安軍通判事也)視其氣貌非常人與語知其為學
知道也因與為友且使其二子往受學焉及為郎官故
事當舉代(郎官者尚書省曹二十四司郎官並用知府/資序以上人充未及者為員外郎二十四司)
(者吏部司封司勲考功户部度支金部倉部禮部祠部/主客膳部兵部職方駕部庫部刑部都官比部司門工)
(部屯田虞部水部也咸平間秘書丞陳彭年請用唐故/事舉官自代詔秘書直學士馮拯陳堯叟參詳之拯等)
(請令兩省御史臺尚書省六品以上諸司四品以上授/訖具表譲一人自代於閤門投下方得入謝在外者授)
(訖三月内具表附驛以聞遂著為令盖亦欲/如唐制每官闕以見舉多者量而授之也)每一遷授
輒以先生名聞八年戊子以轉運使王逵薦移郴州郴
縣令(郴丑林反於郴州宋隸荆湖南路今隸湖廣縣廢/  愚按逵  屬官守正不以為忤又能薦之則其)
(賢於人/也逺矣)知州事職方員外郎李初平知其賢與之語而
歎曰吾欲讀書何如先生曰公老無及矣某請得為公
言之於是初平日聽先生語二年果有得而初平旋卒
子㓜䕶其葬歸葬之又往來經紀其家始終不懈皇祐
二年庚寅遷桂陽令(桂陽縣亦屬郴州有愛蓮/池相傳先生為令時所鑿)在郴桂
皆有治績至和元年甲午用薦者言以大理寺丞知洪
州南昌縣(大理寺丞者帶職以寄禄也元豐正官制以/宣徳郎換之自此凡省寺監官領空名者一)
(切罷去而易之以階因以寄禄後倣此于慎行筆麈曰/宋時大縣四千户以上選朝官知小縣三千户以下選)
(京官知盖以京朝官之銜知某縣事非外吏也與縣令/不同愚按前為郴與桂陽者縣令也此則以京官知縣)
(事也後/倣此)縣人迎喜曰是能辨分寧獄者吾屬得所訴矣
於是更相告語莫違教命盖不惟以抵罪為憂實以汚
善政為恥也嘉祐元年丙申先生年四十以太子中舎
僉書合州判官事尋轉殿中丞(中舎潘延之墓誌作中/書朱子行實作中書舎)
(人愚按文獻通考唐東宫官屬有上舎人中舎人或謂/之中書舎人孝和實録王友貞為太子中書舎人則稱)
(謂雖殊於義皆通合州宋隸潼川府路今屬四川重慶/府簽判掌禆贊郡政總理諸案文移斟酌可否以白於)
(其長而罷行之宋太宗以諸州戎幕缺官選朝士/補之俾分理事選人則為判官京官則為簽判)事不
經先生手吏不敢决苟下之民不肯從五年庚子先生
年四十四解職東歸明年遷國子監博士通判䖍州(䖍/州)
(宋隸江南西路紹興初改為贛州取/章貢二水以名州也今因之隸江西)先是先生在合州
趙清獻公時為使者(趙清獻公名忭字閲道其先京兆/奉天人自祖湘始家於衢遂為西)
(安人中景祐元年進士乙科/仁宗末公充梓州路轉運使)或譛先生趙公臨之甚威
而先生處之超然然趙公疑終不釋及是趙公適來為
守(宋庠為樞密使選用武臣多不如舊法趙公陳其不/可陳升之除樞密副使趙公與唐介吕誨范師道同)
(言升之交結宦官進不以道章二/十餘上不省乃乞補外出知䖍州)熟視先生所為執其
手曰今日乃知周茂叔也八年癸卯英宗登極遷尚書
虞部員外郎尋移判永州(永州宋隸荆湖南路/今陞為府屬湖廣)四年權
發遣卲州事(馬氏通考熈寜二年詔轉運使用本資序/人即充資序下一等為權二等為權發遣)
(然按此則神宗前己有權發遣之例不始熈寜二年也/卲州宋隸荆湖南路寳慶元年以理宗潜藩升府改名)
(寳慶今因/之屬湖廣)新學校以教其人(先是卲之學在牙城中左/獄右庾卑陋弗稱先生至)
(遷於城/之東南)神宗熈寧元年戊申先生年五十二用清獻公
及吕正獻公薦擢授廣南東路轉運判官(清獻公時參/知政事呂正)
(獻公名公著字晦叔河南人夷簡子也中仁宗慶厯二/年進士官至司徒贈申國公宋太祖以藩臣擅有財賦)
(不歸王府乾徳後僣偽畧平始置諸道轉運使以總利/權開寳六年廣南平除徐澤為判官轉運判官始此)
三年轉虞部郎中提㸃本路刑獄先生不憚出入之勤
瘴毒之侵(瘴知/亮反)雖荒崖絶島人迹所不至之處亦必緩
視徐按務以洗寃澤物為任㑹有疾又水齧仙居縣太
君墓因請知南康軍以歸(南康軍太平興國七年以江/州星子縣建宋隸江南西路)
(今江西南康府府治後有愛蓮/池相傳周子鑿池種蓮於其中)而改葬太君於江州徳
化縣清泉社(江州今江/西九江府)𦵏畢曰强起而來者為𦵏耳今
猶欲以病汚麾紱耶(强區兩反/紱印組也)上南康印分司南京(真/宗)
(景徳三年二月以太祖舊藩宋州歸德軍改為應天府/大中祥符七年二月建為南京作鴻慶宫以奉太祖太)
(宗聖/像)先生自少信古好義以名節自砥礪奉己甚約俸
禄盡以周宗族奉賔友比歸妻子餰粥或不給曠然不
以為意(少好並去聲比必二/反餰同饘諸延反)力不能反故鄉廬山之麓
有溪焉(廬山在九江府城南距南/康府城北十五里麓山足)發源於蓮花峯下
(峯在九江府城北/晋董奉常隱於此)清潔紺寒下合於湓江(湓音盆浦湓/江即湓  在)
(九江府城外接於大江故/謂之湓江晉志作湓浦)先生濯纓而樂之因寓以濓
溪之號而築書堂於其上焉(今九江府城/南有濓溪)六年清獻公
再尹成都(英宗時清獻公以龍圖閣直學士知成都熈/寕五年成都以戍卒為憂朝廷擇遣大臣為)
(蜀人所愛信者特命公以/大學士知成都是再尹也)聞先生之去拜章乞留朝命
及門而先生卒矣熈寧六年六月七日也年五十有七
𦵏仙居縣太君墓左二子夀燾時皆太廟齋郎所著書
有太極圖易説易通數十篇詩十卷(朱子曰易説世無/傳本易通疑即通)
(書盖易説既依經以解義易通則通論其大㫖而不係/於經者也特不知其去易字而為今名始於何時耳)
寧宗嘉定十三年六月二十二日賜謚曰元(謚法主善/行德曰元)
理宗淳祐元年追封汝南伯
明道先生程氏名顥字伯淳其先曰喬伯為周大司馬
封於程遂氏(國語觀射父語昭王曰重黎氏世叙天地/周程伯休父其後也宣王時失其官守而)
(為司馬氏太史公自叙亦云喬伯疑即休父字然未詳/其出何書也顧氏曰左傳襄二十三年程鄭嬖於公注)
(鄭亦荀氏宗可見晉之程氏乃苟氏之别不與休父同/出今既祖休父又祖程嬰則誤矣朱子註論孟如太公)
(姜姓吕氏名尚别姓氏甚明至子夏姓卜子禽姓陳之/類皆以氏為姓齊宣王姓田氏則并姓氏而為一矣自)
(鄭漁仲始著氏族畧前人多未講此愚按朱子語類謂/姓是總腦處氏是後來次第分别處如魯本姬姓後有)
(孟氏季氏同為姬姓而氏不同然則朱子於/此未嘗不明特以無闗義理不暇致詳耳)世居中山
之博野(中山春秋之鮮虞也戰國時為中山國中山記/曰城中有山因名漢高帝置中山郡後魏道武)
(帝改為定州後周以深州博野屬焉唐因之太平興國/初改定州為定武軍節度慶厯八年始置定州路安撫)
(使統定保深祁廣信安肅順安永寧八州永寧即博野/也政和三年升為府賜名中山屬河北西路博野漢涿)
(郡蠡吾縣地後漢分置博陵縣後魏改為博野宋雍熙/四年置寧邉軍景德元年改永定軍天聖七年改永寧)
(軍屬河北道宣和十年廢為博野縣靖康後陷於金按/今定州屬北直真定府博野屬北直保定府博野有二)
(程先生祠定州至/洛陽一千二百里)高祖贈太子少師諱羽太宗朝以輔
翊功顯賜第於京師居再世𦵏河南遂為河南人先生
生於仁宗明道元年壬申之嵗月日先生生而神氣秀
爽異於常兒未能言叔祖母任氏太君抱之行不覺釵
墜(任平聲釵初皆反集任氏贈大理寺丞諱道之妻封/長夀縣太君明道  有程殿丞墓誌銘殿丞諱瑜字)
(叔寳即其子也/釵婦人岐笄)後數日方求之先生以手指示隨其所
指而往果得釵人皆驚異數嵗强記過人(强區/兩反)十嵗能
為詩賦十二三時羣居庠序中如老成人見者無不愛
重故户部侍郎彭公思永謝客至學舎一見異之許妻
以女(妻音娶致彭思永字季長廬陵人熙寧三年以户/部侍郎  仕卒按明道集有彭公墓誌  按思永)
(為中丞時因歐陽公有帷簿不修之謗遂以告蔣之竒/上章劾之帝詰問辭窮坐貶則思永之為人可見特其)
(能識明道於髫齔/中為不可及耳)嘉祐二年丁酉先生年二十五中進
士第(是年歐陽文忠公知貢舉御試及第出身者凡七/百七十七人是科程張二先生外如二蘇曽子固)
(朱公掞乙科吕和叔其最著也先是貢士張呉二人以/殿試黜落積忿降元昊大為中國之患自此殿試遂免)
(黜/落)調京兆府鄠縣主簿(調去聲鄠侯古反或作扈府調/選也京兆府今陜西西安  唐)
(𤣥宗開元元年十二月以雍州為京兆府宋初為永興/軍宣和二年詔復稱京兆府按朱子詩傳則鄠即古崇)
(國之地而文王滅之/以作邑於豐者也)令以其年少未知之民有借兄宅
居者發地中藏錢兄之子訴曰父所藏也令以無證佐
不能决先生曰此易辨耳問兄之子曰爾父藏錢幾何
時矣曰四十年矣彼借宅居幾何時矣曰二十年矣即
遣吏取錢十千視之謂借宅者曰今官所鑄錢不五六
年即遍天下此錢皆爾未居前數十年所鑄何也其人
遂服令大竒之南山僧舎有石佛(南山即終南山也詩/小雅斯干之詩幽幽)
(南山註南山終南之山則亦以終南為南山也亦名中/南孔頴達云昭四年左傳曰荆山中南九州之陰是此)
(一名中南也劉長樂曰終南在鎬京之南故曰南山胡/氏曰按鄠長安之西南皆曰終南山鄠縣在南山下北)
(至長安城/六十里)嵗傳其首見光逺近男女聚觀晝夜雜處為
政者畏其神莫敢禁止先使語其僧曰俟復見必先白
吾職事不能往當取其首就觀之自是不復有光矣府
境水害倉卒興役諸邑率皆狼狽惟先生所部飲食茇
舎無不安便時盛暑泄利大行死亡甚衆獨鄠人無死
者所至治役人不勞而事集嘗謂人曰吾之董役乃治
軍法也(游定夫曰先生董役雖祁寒盛暑不擁裘不御/盖時所巡行衆莫測其至故人自致力常先期)
(畢事異時夫伍中夜多譁一夫或怖萬夫競起姦人乘/虚為盜者不可勝數先生以師律處之遂訖去無譁者)
(及役罷夫散部/伍猶整肅如常)初至鄠有監酒税者以賄播聞然怙力
文身自號能殺人衆皆憚之(文身者謂故刻其肌以丹/青湼之所以文飾其身也)
雖監司州將未敢發(州將謂/知州也)聞先生至其人心不自安
輒為言曰外人謂某盜官錢新主簿將發之其勢窮必
殺人言未訖先生笑曰人之為言一至於此足下食君
之禄詎肯為盜萬一有之將救死不暇安能殺人其人
黙不敢言後亦私償其所盜卒以善去當路者欲薦之
問所欲先生曰薦士當以才之所堪不當問所欲(按唐/桓彦)
(範薦陽嶠為御史或以為嶠不樂搏擊之任彦範曰為/官擇人豈必待其所欲所不欲者尢須與之所以長難)
(進之風抑躁求之/路其見頗與此合)再朞以避親罷(時太中公以尚書虞/部員外郎知鳯州事)
(也/)調江寧府上元縣主簿(上元古金陵地唐肅/宗上元二年改今名)上元田
税不均比他邑尢甚其美田地為貴家富室以厚價薄
其税而買之小民苟一時之利久則不勝其弊先生為
令畫法民不知擾而一邑大均(為去/聲)其始富者不便多
為浮論欲揺止其事既而無一人敢不服者後諸路行
均税法(慶厯中王素言天下田賦輕重不等請均定既/而有言州縣多逃田未可盡括朝廷亦重勞人)
(遂罷嘉祐五年復議均税遣官分行諸路而秘書止/丞髙本亦在遣中獨以為不可行纔均數郡田而)邑官
不足益以他官經嵗歴時文案山積而尚有訴不均者
計其力比上元不啻千百矣㑹令罷去先生攝邑事邑
劇訴訟日不下二百為政者疲於省覽奚暇及治道先
生處之有方不閲月民訟遂簡江南稻田賴陂塘以漑
(陂布眉反漑吉器反/  澤障曰陂漑灌也)盛夏塘堤大決計非千夫不可塞
法當由府轉達漕司(漕司轉/運使也)然後計功調役非月餘不
可(調去聲也/調算度)先生曰如是則苗稿乆矣民將何食救民
獲罪所不辭也遂發民塞之嵗則大熟江寜當水運之
衝舟卒病者則留之為營以處曰小營子嵗不下數百
人至者輒死先生察其由盖既留然後請於府給劵乃
得食比有司文移具則困於飢已數日矣(比必二反文/下今本無移)
(字/)先生白漕司給米貯營中至者與之食自是生全者
大半八年癸卯先生年三十一仁宗登遐(記曲禮告䘮/曰天王登假)
(鄭氏曰登上也假已也上己者若僊去云爾孔頴達曰/言上升已矣若僊去然也陳氏曰登升也假與遐同言)
(其所升髙逺猶漢書稱大行行循行之行讀作去聲以/其往而不返故曰大行也愚按魏孫毓云諡法大行受)
(大名細行受細名初崩未諡而嗣帝已立臣下所稱辭/宜有異故謂之大行言其有大德行必受大名若稱諡)
(也據此則陳説非也唯所/釋登遐較鄭孔説為優)遺制官吏成服三日而除三
日之朝府尹率羣官將釋服(時王䞇/知府事)先生曰請至夜除
之不然則所服止二日耳尹怒不從先生曰公自除之
某非至夜不敢除也一府相視無敢除者(顧亭林曰君/䘮之禮戰國)
(來已乆廢漢文帝乃特著之為令然詔但云吏民三日/釋服盖吏民於天子之䘮當齊衰三月而今以三日故)
(世謂以日易月初未嘗概之臣子又云殿中當臨者旦/夕各十五舉音已下服大紅十五日小紅十四日纖七)
(日釋服已下者下棺謂已葬也自始崩至葬皆斬衰及/已葬而大功而小功而纖以示變除之漸漢諸帝自崩)
(至葬有百餘日者未葬則服不除已葬變為輕服則又/三十六日此所以制其臣子未嘗以日易月也至唐𤣥)
(宗肅宗之䘮遂改為初崩之後二十七日而宋仁宗遺/制官吏成服三日而除盖變而逾短不無追咎夫漢文)
(之作俑矣胡致堂曰自漢丈短䘮之後能斷然行三年/者惟晋武帝魏孝文周髙祖可謂難得矣然晋武帝既)
(為裴杜所惑行禮不備魏孝文之禮若備矣而服非所/服周髙祖衰麻苫塊卒三年之制最為賢行然推明通)
(䘮止於五服之内不及羣臣非所以教天下著於君臣/之義也又在䘮頻出逰幸無門庭之冦興師伐鄰此皆)
(禮所不得為者由髙祖不學無稽古之臣以輔之使髙/祖至性如魏晉二君而講禮如孝文之詳教臣下以方)
(䘮三年不出遊幸不動兵革/以終禮制雖三代何以加諸)茅山有龍池(茅山在江寧/府句容縣東)
(南四十五里山形如勾字初名句曲山因茅君得道於/此更今名愚按茅山本不在上元因長吏使往請龍故)
(及/之)其龍如蜥蜴而五色(蜥音昔蜴音易蝘顔師古曰爾/雅云蠑螈蜴蜥  蜓守宫是則)
(一類耳揚雄方言云/在澤中者謂之蜥蜴)祥符中中使取二龍中途乃奏一
龍飛空而去自是嚴奉以為神物先生嘗捕而脯之使
人不惑(按伊川言伯淳守官南方長吏使往茅山請龍/辭之謂祈請鬼神當使信嚮者則有應今先懷)
(不信便非義理既到茅山嵒勅使人於水中捕得二龍/持之歸復為小兒玩之致死此為魚蝦之類但形狀差)
(異如龍之狀爾廣南亦有此蟲其形狀/同但齧人有害不似茅山不害人也)其始至邑見人
持竿以黏飛鳥取其竿折之教之使勿為自此鄉民子
弟不敢畜禽鳥時謝師直為江東轉運判官師宰來省
其兄嘗從先生假公僕掘桑白皮(師直名景温師宰名/景平其先陳郡陽夏)
(人以父綘知鄧州卒於官葬焉遂為鄧之穰縣人皆進/士後師宰官至秘書丞卒桑白皮者取桑嫩根用銅刀)
(刮去青黄薄皮一重取/裏白皮切焙乾用也)先生曰漕司役卒甚多何為不
使曰本草説桑白皮出土見日者殺人(陶𢎞景名醫别/録云采無時出)
(土上者殺人但江邊多出土不可輕信云按原書無見/日二字盖出土上者必見日師宰以但  出土意猶未)
(明故加見日二/字以足其意)以伯淳所使人不欺故假之耳師宰之
相信如此再朞移澤州晉城令(澤州宋屬河東路今隸/山西宋白曰取濩澤為)
(名晉城在州/城東今廢)澤人淳厚尤服先生教命其俗樸野不知
學先生擇其秀異為置學舎朝夕督厲誘進去邑纔十
餘年而服儒服者葢數百人矣先生為政條教精宻而
主之以誠心其民被服先生之化暴桀子弟知有恥不
犯邑幾萬室三年間無强盜及鬬死者秩滿代者且至
吏夜叩門稱有殺人者先生曰吾邑安有此誠有之則
某邨某人也問之果然葢先生固疑此人惡少之弗革
者也河東財賦窘迫官所科買嵗為民患雖至賤之物
至官取之則其價翔湧多者至數十倍(按和預買始於/太平興國七年)
(凡官所須物多有司下諸州從風土所宜及民産厚薄/而率買謂之科率但諸路科買多出倉猝故其價翔湧)
(民按司馬温公言太宗平河東立糴法時斗米十餘錢/  樂與官為市其後物貴而和糴不解遂為河東世世)
(患盖温公但就米而/言其實他物都如此)先生常度所需使富民預儲定其
價而出之富室不失倍息而鄉民所費比常嵗十不過
二三民税常移近邊載往則道逺就糴則價高先生擇
富民之可任者預使購粟邊郡所費大省民力用紓(紓/舒)
(通用氏移運移也近邊謂近地之邊也按宋以前漕輓/皆以  運隨處儲倉轉相遞送又時西夏叛服不常河)
(東地近陜西故往往留作邊儲富民即晉城之富民也/預使於邊郡儲粟以待則就糴而價不甚高民不必載)
(粟以往矣故費省刀紓邱瓊山謂漢唐宋漕輓皆是轉/相遞送至明始用長運之法然愚按馬氏通考謂宋自)
(蔡京從曾孝廣䇿始更四路轉般為直達京/師之法而漕法始壊則長運不自明始也)縣庫有雜
納錢數百千常借以補助民力(雜納錢謂民間/所納之雜税也)部使者
至則告之曰此錢令自用而不敢私請一切不問(令先/生自)
(謂也言令自用見非國之正課也/不敢私指借以補助民力而言)使者屢更無不從者
先時民憚差役役及則互相糾訴鄉鄰遂為仇讐先生
盡知民産厚薄第其先後按籍而命之無有辭者河東
義勇農隙則教以武事然應文備數而己先生至晉城
之民遂為精兵(仁宗康定初詔河北河東添籍强壯皆/以時訓練慶厯二年籍强壯揀十之七)
(為義勇且籍民丁以補其不足義勇者籍其民强壯者/為軍刺手背為義勇字各營於其州給以俸廩分畨訓)
(練不願者釋之按韓魏公言今之義勇河北幾十五萬/河東幾八萬稍加簡練亦唐之府兵今觀明道為之而)
(晉城之民遂為精兵亦可見韓公之言信而有徴也然/韓公欲刺陜西民為義勇司馬公力爭不聽後卒為陜)
(西之患其故何也盖治得其人則兵精而民不擾不然也/則徒見其擾民而已温公語韓公有言公長在此地可)
(嗚呼人不可以常得而法已一/作而不能以復止矣可不慎乎)晉俗尚焚屍雖孝子慈
孫習以為安先生教諭禁止民始信之而先生去後郡
官有母死憚於逺致以投烈火愚俗視傚先生之教遂
廢識者恨之(按頋氏曰火葬之俗盛行於江南宋紹興/間監登聞皷院范同言生則奉養之具惟)
(恐不至死則燔爇而捐棄之國朝著令貧無葬地者許/以官地安葬韓琦鎮并州以官錢市田數頃給民安𦵏)
(至今為美談而吳縣尉黄震亦言傷風敗俗莫此為甚/今且習以為常恬不知怪悖謬䘮心一至於此豈不哀)
(哉/)先生為令視民如子欲訴者或不持牒徑至庭下陳
其所以先生從容告語諄諄不倦在邑三年百姓愛之
如父母去之日哭聲振野後劉立之官晉城距先生之
去已十餘年見民有聚口衆而不析異者問其故曰守
程公之化也其誠心感人如此用薦者改著作佐郎尋
以御史中丞吕正獻公薦授太子中允權監察御史裏
行(裏行者資序未至未正除監察御史令於監察御史/班裏行也鄭夾漈曰御史之名周官有之盖掌贊書)
(而授法令非今任也戰國時秦趙澠池之㑹各命御史/書事又淳于髠謂齊王曰御史在前則皆記事之任至)
(秦漢為糾察之官秦以御史監郡漢初定禮儀御史執/法舉不如儀者輒引去是也  按唐馬周起布衣詔命)
(於監察御史裏行盖未命以官故/命於御史裏行後遂以裏行名官)時神宗熙寧二年己
酉而先生年三十七矣神宗素知先生名召對之日從
容咨訪比二三見遂期以大用每將退必曰頻求對來
欲常相見耳一日論議甚乆日官報午正(春秋傳天子/有日官諸侯)
(有日御宋/名司天監)先生遽求退庭中中人相謂曰御史不知上
未食耶前後進説甚多大約以正心窒慾求賢育才為
先先生不飾辭辨獨以誠意感動人主神宗嘗使推擇
人才先生所薦者數十人而以父表弟張載曁弟頥為
首所上章疏輒削藁不以示子弟曰揚已矜衆吾所不
為嘗言人主當防未萌之欲神宗俯身拱手曰當為卿
戒之及因論人才曰陛下奈何輕天下士(按外書明道/見神宗論人)
(才上曰朕未之見/也故先生云然)神宗曰朕何敢如是言之至於再三
神宗嘗問所以為御史者對曰使臣拾遺補闕禆贊朝
廷則可使臣掇拾臣下短長以沽直名則不能神宗歎
賞以為得御史體一日神宗言及辭命先生曰人主之
學惟當務為急辭命非所先也㑹同天節(英宗治平四/年正月神宗)
(登極以所生四月/十日為同天節)宮嬪專獻竒巧為天子壽先生既言
於朝又顧謂執政戒之執政曰宮嬪實為非上意也庸
何傷先生曰作淫巧以蕩上心所傷多矣(月令曰毋或/作淫巧以蕩)
(上心此先生因執政以宫嬪為之為無傷故特引以/見監工所以戒百工者如此固不必其出自上意也)公
言非是執政辭遂屈時王荆公安石日益信用先生毎
進見必為神宗陳君道以至誠仁愛為本未嘗及功利
神宗始疑其迂而禮貌不衰嘗極陳治道神宗曰此堯
舜之事朕何敢當先生愀然曰陛下此言非天下之福
也荆公寖行其説先生意多不合事出必論列數月之
間章數十上尤極論者輔臣不同心小臣與大計公論
不行青苗取息(正月放夏料五月放秋料盖麥熟於夏/而正月放之禾熟於秋而五月放之至)
(其熟而斂之也每錢千文加利二百文如災傷及五分/以上則夏料青苗錢令於秋料送納秋料於次年夏料)
(送納歐陽文忠公嘗言夏料錢於正月俵散猶是青黄/不接之時若秋料於五月俵散正是蠶麥成熟人户不)
(乏之時何名濟闕直是放債取利耳若二麥不熟則夏/料尚欠豈宜更俵秋欠其言可謂深切著明矣  初陜)
(西轉運使李參以部内多戍兵而糧儲不足令民自隠/度麥粟之贏先貸以錢候榖熟還官號曰青苗錢經數)
(年廩有餘糧至是條例司請以諸路常平廣惠倉錢榖/依陜西青苗錢例朱子曰青苗之法其立意亦未嘗不)
(善但其給之也以金而不以榖其處之也以縣而不以/鄉其職之也以官吏而不以鄉人士君子其行之也以)
(聚斂亟疾之意而不以慘怛忠利之心是以/王氏能行之於一邑而不能行之於天下也)賣祠部牒
(宋制祠部掌諸州宫觀僧尼道士童行住持教門事務/牒僧道度牒也文獻通考云神宗熙寧元年降空名度)
(牒五百道付兩浙運司令分賜本路召人納米或錢/賑濟續通考云時歲河決知諫院錢公輔建議也)差
提舉官多非其人(熙寜二年置諸路提舉官時條例司/上言民間多願貸青苗錢乞遍下諸)
(路轉運使施行仍詔諸路各置提舉二員管當一員掌/行青苗免役農田水利諸路凡四十一人提舉官既置)
(往往迎合王安石意務/以多散為功民間苦之)及不經封駁(唐宋制門下省給/事中主封駁詔勅)
(有不可者封駁還之駁還而不欲宣泄重封上之故曰/封駁不經封駁者如神宗初立司馬光罷御史中丞吕)
(公著封還除目詔以告直付閣門熙寜三年光以言不/用力辭樞宻副使詔允光辭収還誥勅范鎮封還詔㫖)
(者再帝以詔直付光不由門下之類是也按頋氏曰漢/哀帝封董賢而丞相王嘉封還詔書後漢鍾離意為尚)
(書僕射數封還詔書自是封駁之事多見於史而未以/為專職也唐制凡詔勅俱經門下省事有不便得以封)
(還而給事中又有駁正違失之掌著於六典五代廢弛/宋太宗淳化四年六月戊寅始復給事中封駁而司馬)
(池猶謂門下雖有封駁之名而詔書一切自中書以下/非所以防過舉也明代雖罷門下省長官而獨存六科)
(給事中以掌封駁之任㫖必下科其有不便給事中駁/正到部謂之科參六部之官無敢抗科參而自行者故)
(給事中之品卑而權特重萬厯時九重淵黙泰昌後國/論紛紜而維持禁止往往賴抄參之力今人所不知矣)
京東轉運使剥民希寵不加黜責(謂王廣淵也初王安/石欲行青苗法蘇轍)
(極言其不可安石曰君言殊有理當徐思之㑹廣淵乞/留本道錢帛五十萬貸之貧民嵗可獲息二十五萬其)
(事與青苗法合於是決意行焉廣淵在京東一等戶給/十五千等而下之至五等猶給一千民間喧然以為不)
(便廣淵入奏謂民皆歡呼感德先生與諫官李常極論/其抑配掊克迎㫖困民不聽  按廣淵在仁宗時因近)
(昵獻文於英宗潛邸司馬公論其交結/奔競世無與比則其為人固可見矣)興利之臣日進
尚德之風寖衰等十餘事(以上乃章數十上中之切要/者伊川不能悉録其詞而撤)
(其大㫖如此其/詳並見文集)荆公與先生雖道不同而嘗謂先生忠
信先生每與論事心平氣和荆公多為之動而言路好
直者必欲力攻取勝由是與言者為敵矣(按遺書伯淳/嘗言管仲猶)
(能言出令當如流水以順人心今參政湏要做不順人/心事何故介甫之意只恐始為人所沮其後行不得伯)
(淳却道但做順人心事人誰不願從也介甫道此則感/賢誠意却為天祺其日於中書大悖縁是介甫大怒遂)
(以死力爭於上前上為之一以聽用從此黨分矣又外/書伯淳言熈寧初王介甫行新法並用君子小人君子)
(正直不合介甫以為俗學不通世務斥去小人苟容諂/佞介甫以為有才知變通而用之君子如司馬君實不)
(拜同知樞宻院以去范堯夫辭同修起居注得罪張天/祺以御史而折介甫被責介甫性狠愎衆人以為不可)
(則執之愈堅君子既去所用皆小人争為刻薄故害天/下益深使衆君子未與之敵俟其日乆自緩委曲平章)
(尚有聽從之理則小人無隙/可乘其害不至如此之甚也)先生言既不行懇求外補
神宗猶重其去上章及面請至十數不許遂闔門待罪
(闔門謂閉門/不復視事也)神宗將黜諸言者命除先生監司差權發
遣京西路提㸃刑獄復上章曰臣言是願行之如其妄
言當賜顯責請罪而獲遷刑賞混矣累請得罷既而神
宗手批暴白同列之罪獨於先生無責改差僉書鎮寜
軍節度判官事(澶州於石晋為鎮寧軍節度崇寧四年/建為北輔五年升開德府宣和二年罷)
(輔郡仍隸河北東路金改為開州元明及今並因之屬/北直大名府  胡身之曰唐澶州治頓邱縣自晉李存)
(審築德勝南北城及石晉天福三年遂移澶州及頓邱/縣於德勝以防河津且懼契丹南牧也宋景德澶淵之)
(役猶在德勝熈寜以來澶州/治濮陽又非石晉所移之地)為守者嚴刻多忌通判而
下莫敢與辨事始意先生嘗任臺憲必不盡力職事而
又慮其慢已既而先生事之甚恭雖筦庫細務無不盡
心(筦與/管同)事小未安必與之辨遂無不從者相與甚歡屢
平反重獄(反音/翻)得不死者前後盖十數河清卒於法不
他役時中人程昉為外都水丞怙勢蔑視州郡欲盡取
諸埽兵治二股河(河清宋西京畿縣名埽兵皆給他役/惟河清兵以汴河所隸故不他役程)
(昉開封人累官内侍押班副都知熈寧十年以河決不/白水災憂死埽堤岸竹木為枋以葦及秫稭實其中和)
(土以捍水也今黄河有之河流𣲖别於魏州之第六埽/曰二股河其廣二百尺距魏恩德博之境百三十里東)
(至徳滄入海神宗熈寧二年浚二股河以導東流盖司/馬温公請旧宋昌程昉之議也韓魏公以為不可惟温)
(公力主之七月二股河通大河東流而商胡河北流稍/塞盖東流者自滑恩經徳滄入海之路北流者商胡河)
(乾寧入/海之路)先生以法拒之昉請於朝命以八百人與之天
方大寒昉肆其虐用衆衆逃而歸州官晨集城門吏報
河清兵潰歸將入城衆官相視畏昉欲弗納先生曰此
逃死自歸弗納必為亂昉有言某自當之即親往開門
撫諭約歸休三日復役衆歡呼而入具以事上聞得不
復遣後昉奏事過州見先生言甘而氣懾既而揚言於
衆曰澶卒之潰乃程中允誘之吾必訴於上同列以告
先生笑曰彼方憚我何能爾也果不敢言㑹曹村埽決
時先生方救䕶小呉相去百里(曹邨小呉並埽名熈寜/四年八月河溢澶州曹)
(邨埽/決)州帥劉渙以事急告先生一夜馳至帥俟於河橋
(帥即知州也劉渙字仲章保州保塞人連州刺史文質/子與兄滬並有名於時歴知澶州以工部尚書致仕河)
(橋即河石晉天福六年/徳勝口所作浮梁也)先生謂帥曰曹邨決京城可虞
臣子之分身可塞亦為之請盡以廂兵見付事或不集
公當親率禁兵以繼之(京城謂大名府城也仁宗慶厯/二年五月契丹聚兵幽薊聲言)
(南下吕夷簡請建都大名示將親征以沮其謀帝從之/以大名府為北京故曰京城廂兵者諸州之鎮兵以分)
(給役使者也按軍分左右廂唐已有之但唐於南北牙/禁軍亦謂之廂兵如景雲初以臨淄王押左右廂萬騎)
(開元中勅裴光庭蕭嵩分押左右廂兵至德初擇善騎/射者千人為殿前射生手分左右廂魚朝恩以神䇿軍)
(分左右廂之類皆謂禁兵其左右廂兵馬使則鎮兵之/廂也與宋制專謂鎮兵為廂軍者不同禁兵者天子之)
(衛兵以更畨戍邊者也宋制諸州長吏選所部内兵驍/勇者教習訓練送闕下以備宿衛立更戌法使分畨屯)
(戍捍禦邉圍故諸州皆有禁兵其餘留本城者謂之/廂兵雖本城時或戍更然罕教閲類多給役而已)帥
義烈士遂以本鎮印授先生曰君自用之先生得印不
暇入城省親徑走決隄(決隄謂河所決之隄也是時廂/兵已在決隄即下文士卒是也)
(故授之以印/使聴指麾)諭士卒曰朝廷養爾輩正為緩急耳爾知
曹邨決則注京城乎吾與爾曹以身捍之衆皆感激自
效論者皆以為勢不可塞徒勞人耳先生命善汨者銜
細繩以渡決口水方奔注達者百一卒能引大索以濟
衆(汩古忽反從日月之日或作泅/銜一作運  汨沒也卒終也)兩岸並進晝夜不息
數日而合其將合也有大木自中流而下先生顧謂衆
曰得彼巨木横流入口則吾事濟矣語纔已木遂横衆
以為至誠所致其後曹邨之下復決數路困擾大為朝
廷憂人謂使先生在職安有是也(按熈寧十年大決於/曹邨北流斷絶河道)
(南徙東匯於梁山張澤濼分為二𣲖一合南清河入於/淮一合北清河入於海凡灌郡縣四十五而濮齊鄆徐)
(尢甚判大名府文彦博言河勢變移四散漫流兩岸俱/被水患而都水止固䕶東流北岸希省費之賞未嘗增)
(修隄岸今日之決溢非天災實人力不/至也逾年決口塞詔改曹邨埽曰靈平)五年十二月郊
祀霈恩(宋制三年而郊郊必先享太廟禮畢加恩肆赦/以為常制伊川曰古者一年之間祭天甚多春)
(則因民播種而祈榖夏則恐旱暵而大雩以至秋則明/堂冬則圜邱皆人君為民之心也凡人子不可一日不)
(見父母國君不可一嵗不祭/天豈有三年一親郊之理)先生曰吾罪滌矣可以去
矣遂求監局以便養親罷歸嵗餘得監西京洛河竹木
務(時太中公得請領崇福宫崇福宫在嵩山故先生求/監局以便歸養也宋以河南府為西京竹木務掌受)
(諸路水運材租抽筭商販竹木以經營造勾當官一/人以京朝官充范氏曰先生自此居洛殆幾十年)薦
者言其未嘗叙年勞丐遷秩特改太常丞(顔師古曰太/常者王之旌)
(也畫日月焉王者有大事則建以行禮官主奉持之故/曰奉常後改為太者尊大之意也按漢景帝中六年改)
(今/名)㑹修三經義神宗語執政曰程某可用執政不對(熙/寜)
(六年三月置修經局以王安石提舉其事訓詩書周禮/三經義以吕惠卿王雱同修撰帝欲召明道預其事安)
(石不可熈寧八年頒之學/宫以取士先儒傳註盡廢)其後彗見翼軫間詔求直言
先生應詔論朝政極切(彗音遂見音現頴彗妖星爾雅/彗星為欃槍文  曰孛彗長三)
(星其占畧同而形象少異孛星光芒短其光四出蓬蓬/孛孛也彗星光芒參參如埽彗長星有一直指或竟天)
(或三丈二丈無常占法彗孛星多為除舊布新長星多/為兵革事管子彗星見則修和翼軫南方鶉尾之宿翼)
(二十二星軫四星楚荆州分野按熙寧八年十月彗星/見詔求直言罷手實法又有星孛於軫帝以災異數見)
(避殿减膳文按/是疏不見  集)元豐元年戊午還朝神宗手批與府界
知縣差知扶溝縣事(宋謂開封府為府界扶溝/其屬縣也今屬陳州府)二年二
月以右府同薦除判武學(宋以中書樞密為二府中書/主文居左曰左府亦曰東府)
(樞宻主武居右曰右府亦曰西府又或以樞宻為宥府/云樞宻薦先生知兵故命判武學慶厯三年詔置武學)
(於武成王廟以阮逸為武學諭未幾省去熈寧五年/六月復置選知兵書者判武學置直講如國子監)新
進者言其新法之初首為異論罷復舊任(李定何正臣/劾其學術迂)
(濶趨向僻異且新法之初首為異論時顧臨權開封府/推官亦以為言故罷吕正獻公言顥立身行已素有本)
(末武學未為仕宦要津而小人齗齗/以為不可直欲深梗正路耳不聽)先生為治專尚寛
厚以教化為先雖若甚迂而民實風動扶溝素多盜雖
樂嵗不減十餘發先生在官無復盜患廣濟蔡河出縣
境瀕河不逞之民不復治生業專以脇取舟人物為事
嵗必焚舟十數以立威(脇同脅城廣濟河名舊名五丈/河自汴  歴曹濟及鄆其廣五)
(丈故名宋間寳六年詔改名廣濟河蔡河即浚儀縣之/琵琶溝也宋三朝㑹要曰蔡河即閔河也太祖建隆元)
(年命陳承昭督丁夫導閔河自新鄭與蔡水合貫京師/南歴陳潁達夀春以通淮右舟楫相繼商賈畢至都下)
(利之於是以西南為閔河東南為蔡河至開寳/六年始改閔河為惠民河脇以威力迫脅也)先生始
至捕得一人使引其類得數十人不復根治舊惡分地
而處之使以挽舟為業(挽舟南人用麻繩北人以竹為/之名曰百丈陸放翁曰蜀人百)
(丈以巨竹四破/為之大如人臂)且察為惡者自是邑境無焚舟之患畿
邑田稅重朝廷嵗常蠲除以為惠澤然良善之民憚督
責而先輸逋負獲除者皆頑民也先生為約前科獲免
者今必如期而足於是惠澤始均司農建言天下輸役
錢達户四等而畿内獨止第三請亦及第四(司農卿掌/邦國倉儲)
(委積之事漢初置治粟内史景帝改曰大農武帝加司/字四等謂計民貧富分四等輸錢所謂免役法也畿内)
(獨止第三則下户得免盖以税重故役少輕也達通也/謂通天下之户皆以四等輸錢也  按太宗太平興國)
(五年二月定差役法分諸州户為九等上四等充役下/五等免則此所云達户四等者乃宋初差役舊制耳王)
(安石免役之法則分為五等輸錢故其上五事劄子於/免役之法云不得其人而行五等必不平募役必不均)
(而判司農寺鄧綰曾布亦言家資之貧富上下分為五/等嵗以夏秋隨等輸錢俱明明自云五等矣且青苗保)
(甲諸法並以五等為/則此云四等疑誤)先生力陳不可司農奏其議謂必
獲罪而神宗是之畿邑皆得免先生為政常權榖價不
使至甚貴甚賤㑹大旱麥苗且枯先生教人掘井以溉
一井不過數工而所灌數畝闔境賴焉水災民飢先生
請發粟振貸(振貸見漢書顔師古曰振起也為給/貸之令其成立也俗從貝作賑非)鄰邑
亦請司農怒遣使閲實使至鄰邑而令遽自陳穀且登
無貸可也先生獨力言民飢請貸不已遂得榖六千石
飢者用濟而司農益怒視貸籍户同等而所貸不等檄
縣杖主吏先生言濟飢當以口之衆寡不當以户之髙
下且令實為之非吏罪乃得已内侍都知王中正巡閲
保甲權寵至盛所至陵慢縣官諸邑供帳競務華鮮以
悦奉之(供帳之帳古通用張熈王中正字希烈開封人/以父任補入内黃門  寧三年十一月立保甲)
(法其法十家為保五十家為大保有大保長十大保為/都保有都保正副每一大保夜輪五人警盜凡告捕所)
(獲以賞格從事諸州籍保甲禁令苛急往往去為盜郡/縣不敢以聞方氏云供帳謂供具張設也漢書如髙祖)
(留沛張飲黥布傳張御食飲疏廣傳設祖道供張東都/門外並只用張字皆謂張設也愚按史記註張晏曰張)
(帷帳也觀下文謂令有故/青帳則此似當從張説)主吏以請先生曰吾邑貧安
能效他邑且取於民法所禁也令有故青帳可用之(令/或)
(作今謂令先/生自  也)先生在邑嵗餘中正往來境上卒不入鄰
邑有寃訴府願得先生決之有犯小盜者先生謂曰汝
能改行吾薄汝罪盜叩首願自新後數月復穿窬捕吏
及門盜告其妻曰我與太丞約不復為盜今何靣目見
之耶遂自經(經縊也孫愐曰頸在前項在後故引繩經/其頸謂之自經以刀割其頸謂之自剄)
元豐三年官制改(按宋制臺省寺監官無定員無專責/悉皆出入分蒞庶務其本司之事類)
(以他官主判雖有正官非特㫖供職亦不任其事州縣/守令多帶中朝職事官外補故自真宗仁宗以來論者)
(以官制淆亂毎以正名為請帝慨然欲改其制六月詔/置詳定官制局於中書命翰林學士張璪樞宻副使張)
(誠一領之九月頒行馬氏曰宋大率以職為階官以宰/執言之如吏部尚書為階官同中書門下平章為職禮)
(部侍郎為階官參知政事為職之類是也然所謂吏部/尚書禮部侍郎者未嘗專有所繋屬治其事則為職不)
(職其事則為階官猶云可也獨選人七階則皆以幕職/令録之屬為階官而幕職令録則各有所係屬之監司)
(州縣遂至有以京西路某縣令為階官而為河北路轉/運司勾當公事者有以陜西路某軍節度判官為階官)
(而為河東路某州州學教授者有以無為軍判官為階/官而試秘書省校書郎者其叢雜可笑尤甚元豐時未)
(暇革正至崇寧二年刑部尚書鄧洵武極言其事遂以/承直郎等七階換之七階者承直儒林文林從事通仕)
(登仕將仕也政和間改通仕為/從政登仕為修職將仕為迪功)除奉議郎朝廷遣官括
牧地(時三省宻院欲以牧/地募民牧養馬也)民田當沒者千頃往往持累
世契劵以自明皆弗用諸邑已定而扶溝民獨不服遂
有朝㫖改稅作租不復加益及聽賣易如私田(私田為/稅官田)
(為租改稅作租則是官田也官田不/得私自賣易今聴賣易故云如私田)民既倦於追呼又
得不加賦乃皆服先生以為不可括地官至曰民願服
而君不許何也先生曰民徒知今日不加賦而不知後
日增租奪田則失業無以生矣(增租承改税作租而言/奪田承賣易如私田而)
(言/)因為言仁厚之道其人感動謝曰寧受責不敢違公
遂去之他邑㑹先生罷括地官復至謂攝令者曰程奉
議去矣爾復何恃而敢稽違朝㫖耶令不敢違數日而
事集扶溝地卑嵗有水旱先生經畫溝洫之法以治之
未及興工而先生去官先生嘗曰以扶溝之地畫為溝
洫必數年乃成吾為經畫十里之地以開其端後之人
知其利必有繼之者矣夫為令之職必使境内之民㐫
年饑嵗免於死亡飽食逸居有禮義之訓然後為盡故
吾於扶溝興設學校聚邑人子弟教之亦幾成而廢夫
百里之施至狹也而道之興廢繫焉是數事者皆未及
成豈不有命與然知而不為而責命之興廢則非矣此
吾所以不敢不盡心也鄰邑民犯盜繫扶溝獄而逸坐
罷邑人詣府及司農丐留者千數去之日不使人知老
穉數百追及境上攀挽號泣遣之不去以親老求近鄉
監局得監汝州酒税(汝州今/屬河南)八年三月五日神宗升遐
詔至洛故相韓康公為留守(韓康公名絳字子華真定/靈夀人初以父任為大理)
(評事舉進士第三人王安石薦之入相封康國公留守/司掌宫鑰及京城守衛修葺彈壓之事畿内錢榖兵民)
(之政宋制天子巡狩親征則命親王或大臣總留守事/宋太祖自潞州還以大梁為東京洛陽為西京故洛亦)
(有留守以執/政從臣充)先生以檄來舉哀於府既罷謂康公之子
宗師兵部曰顥以言新法不便忤大臣同列皆謫官顥
獨除監司顥不敢當辭之念先帝見知之恩終無以報
已而泣(宗師字傳道第進士累官至/集賢殿修撰知河中府卒)兵部曰今日朝廷
之事如何先生曰司馬君實吕晦叔作相矣兵部曰二
公果作相當如何曰當與元豐大臣同若先分黨與他
日可憂兵部曰何憂曰元豐大臣皆嗜利者使自變其
已甚害民之法則善矣不然衣冠之害未艾也君實忠
直難與議晦叔解事恐力不足耳既而果皆如所言(朱/子)
(曰明道言當與元豐大臣共政此乃聖賢之用義理之/正非姑為權譎苟以濟事於一時也盖伊川氣象自與)
(明道不同而其論變化人材亦有此意易傳於暌之初/爻有不絶小人之説足見此自是正理也然亦須有明)
(道廣大規模和平氣象而其誠心昭著足以感人然後/有以盡其用耳不然而以權譎利害之心為之則其悖)
(理而速禍也/為尤甚矣)亡何召先生為宗正寺丞(宋制宗正寺判/寺事二人以宗)
(姓兩制以上充缺則以宗姓朝官以上知丞事元/豐更官制詔宗正寺除長貳外更不專差國姓)未行
以疾卒元豐八年乙丑六月十五日也享年五十有四
以是年十月乙酉葬於伊川先塋子二端懿端本(按明/道次)
(子端慤早卒故不書今明道集有程邵公墓誌可考也/但太中自撰墓誌諸孫中有端輔早亡無端慤豈端輔)
(即端/慤耶)寧宗嘉定十三年諡曰純(諡法中正/精粹曰純)理宗淳祐元
年追封河南伯(按伊洛淵源録云韓持國撰明道墓誌/不傳於世韓氏家乘經亂不存然按今)
(宋文鑑中有韓撰明道墓/誌盖朱子偶未及見耳)
伊川先生名頥字正叔明道先生之弟也於仁宗明道
二年癸酉月日生㓜有髙識非禮不動年十四五與明
道同受學於舂陵周茂叔先生(永州寜逺縣有舂陵山/舂水所出漢封長沙定)
(王子為舂陵侯於此今有舂陵/城道州本永州地故曰舂陵)皇祐二年年十八上書
闕下勸仁宗以王道為心生靈為念黜世俗之論期非
常之功且乞召對靣陳所學不報(按今疏稿/見文集)逰太學海
陵胡翼之先生方主教導嘗以顔子所好何學論試諸
生得先生所論大驚即延見處以學職(海陵宋縣名屬/㤗州今省入州)
(胡翼之先生名瑗皇祐/四年為國子監直講)吕希哲與先生鄰齋首以師禮
事焉既而四方之士從逰者日益衆(吕希哲字原明正/獻公長子以恩補)
(官元祐六年以范淳夫薦為崇政殿説書尋擢右司諌/不拜紹聖初出知太平州坐黨謫居和州徽宗立召為)
(光禄少卿出/守奉祠而卒)舉進士(謂有司以進士舉先生使入京待/禮部試非如今之既及第而後謂)
(之進/士也)嘉祐四年己亥先生年二十八廷試報罷遂不復
試(初進士諸科待試京師者恒六七千人一不幸有故/不下詔往往沉淪十數年以此毁行干進者不可勝)
(數嘉祐二年十二月王洙侍邇英閣講周禮至州長三年大/比帝曰古者選士如此今率四五歲一下詔故士有抑)
(而不得進者不若裁其數而屢舉之也於是詔間嵗一/舉士故嘉祐二年舉士而於此復舉也英宗治平三年)
(以胡宿言改用三年一貢舉之制耶按史謂殿試自嘉/祐二年免黜落然伊川獨報罷何  蘇文忠公嘗言祖)
(宗舊制過省舉人御試黜落不少既以慎重取人又以/見名器威福專在人主至嘉祐末年始盡賜出身雖文)
(理紕謬亦玷科舉而近嵗流弊之極至於雜犯亦免黜/落皆非祖宗本意然則至後來乃始并雜犯亦免黜落)
(盖其初固猶未必/如今盡賜及第也)太中公屢當得任子恩輒推與族人
治平熈寧間近臣屢薦自以為學不足不願仕也(原註/按吕)
(申公家傳云公判太學命衆博士即先生之居敦請為/太學正先生固辭公即命駕過之又雜記英宗治平三)
(年九月申公知蔡州將行言先生通古今治亂之要有/經世濟物之才望以不次擢用明道行狀云神宗嘗使)
(推擇人才明道所薦者數十人/以父表弟張載暨弟頥為稱首)元豐八年三月哲宗嗣
位門下侍郎司馬温公尚書左丞呂申公及西京留守
韓康公上其行義於朝(原註按温公集與呂申公同薦/劄子言先生力學好古安貧守)
(節言必忠信動遵禮義年餘五十不求仕進真儒者之/髙蹈聖世之逸民伏望特加召命擢以不次足以矜式)
(士類禆益風化三葉氏曰宋元豐官制本唐六典以尚/書門下中書為  省各以其省長官為宰相則侍中中)
(書令尚書令是也既又以秩髙不除而以尚書令之貳/左右僕射為宰相而左僕射兼門下侍郎以行侍中之)
(職右僕射兼中書侍郎以行中書令之職復别置尚書/左右丞以代參知政事司馬温公名光陜州夏縣人仁)
(宗寳元元年進士官至左/僕射贈温國公諡文正)十二月丁巳授汝州團練推
官西京國子監教授(汝州團練推官階也西京國子監/教授職也以汝州之官而任西京)
(國子監之職馬氏所謂官制叢雜可笑而元豐/時猶未革正者也按團練推官後改為從事郎)先生再
辭尋召赴闕元祐元年三月至京師除宣德郎祕書省
校書郎(祕從/示)先生辭曰祖宗時布衣被召自有故事(按/太)
(祖開寳三年王昭素召見便殿令講乾卦及問以治世/養身之術然後授國子監博士以衰老不受賜致仕又)
(真宗咸平五年种放以張齊賢言召至以幅巾入見崇/政殿賜坐詢以民政邊事然後授左司諫直昭文館觀)
(此則祖宗時布衣被召皆先入見/而後授以官者故先生引以為言)今臣未得入見未敢
祗命於是召對太皇太后靣諭將以為崇政殿說書先
生辭不獲始受西監之命且上奏論經筵三事其一以
上富春秋輔養為急宜選賢德以備講官因使陪侍宿
直陳說道義所以涵養氣質薰陶德性其二請上左右
内侍宮人皆選老成厚重之人不使侈靡之物淺俗之
言接於耳目仍置經筵祗應内臣十人(祗㫖夷反從示/與従禾従衣者)
(别令祇敬也言敬以應經筵之/使  也與閤門祗候之祗同)使伺上在宮中動息以
語講官其或小有違失得以隨事規諫其三請令講官
坐講以養人主尊儒重道之心寅畏祗懼之德而曰若
言可行敢不就職如不可用願聽其辭(原註劄子三道/見文集又按劉)
(忠肅公文集有章疏論先生辭卑居尊未被命而先論/事為非盖不知先生出處語黙之際其義固已精矣)
(按文集謂經筵臣寮侍者皆坐而講者獨立於禮為悖/盖縁講官在御案旁以手指書所以不坐欲乞别一人)
(指書講官稍/逺御案坐講)既而命下以通直郎充崇政殿説書(元豐/官制)
(以通直郎換太子中允贊善大夫仁宗景祐元年正月/置崇政殿説書日輪二人祗候按文獻通考引呉氏能)
(改齋漫録曰傅簡公佳話云太祖性好藝文即位未幾/召山人郭無為於崇政殿講書至今講官所領階衘猶)
(曰崇政殿説書云然則是官固不始於仁/宗也盖或中間嘗罷去而仁宗復置之耳)先生再辭而
後受命四月例以暑熱罷講先生奏言輔導少主不宜
疏畧如此乞令講官以六參日上殿問起居(六參日謂/一月六赴)
(朝參之日也元豐官制侍從官而上日朝垂拱為常參/官百司朝官以上毎五日一朝紫宸為六參官京朝官)
(以上朔望一朝紫宸為朔參官望參官盖常參日太數/朔望參日太疎故請以六參日也  按下跬歩不離正)
(人及間日一講為益少之語則間日進講程子尚以為/未盡此乃請以六參曰上殿問起居者盖程子因時以)
(暑熱罷講不得已而為此説耳非欲以此盡正君之道/也故下文請俟初秋令講官輪日入侍則此但就四月)
(罷講時言/之可見矣)因得從容納誨以輔上德五月差同孫覺顧
臨及國子監長貳看詳國子監條制(先是蔡確因太學/生虞蕃訟博士受)
(賄遂深探其獄連引朝士有司縁此造為法禁煩苛凝/宻博士諸生禁不相見教諭無所施御史中丞劉摯以)
(為言至是命看詳學制云孫覺字莘老髙郵人官至御/史中丞顧臨字子敦㑹稽人歴刑兵吏三部侍郎兼侍)
(讀/)先生所定大概以為學校禮義相先之地而月使之
爭殊非教養之道請改試為課有所未至則學官召而
教之更不考定髙下制尊賢堂以延天下道德之士(按/文)
(集謂如胡瑗張載邵雍軰有如此之人至於京師則長/吏造門求見延請居於堂中不獨學者得以矜式又以)
(見長貳之為教不敢足諸己既上求之古人復博採今/之士取善服義如恐不及乃為教之大本化人之要道)
(無其人/則虚之)鐫解額以去利誘(鐫子全反解居隘反去/上聲  詳見治法卷)省繁
文以專委任(省所井反差按文集三舍升補舊專據文/簿計較等  今立法只委長貳以公議推)
(擇但取學行才噐堪為時用/者聞於朝廷更不須繁文)勵行檢以厚風教(行去聲/  按文)
(集謂朝廷欲厚風教必自士人始近世士風惡薄士人/不修行檢或無異於市井小人朝廷未嘗有法以教勵)
(檢束之也今立法舉人及仕宦家子弟鬬毆/使酒等本監採察牒開封府或本貫施行)及置待賓
吏師齊(文集中不/詳其制)立觀光法(按文集四方士子願觀光/者掌儀引入㳺覧堂舍觀)
(禮儀聽絃誦/惟不得入齊)如是者亦數十條(詳見文集尚原註舊實/録云禮部  書胡宗愈)
(謂先帝聚士以學教人以經三舍科條固已精/宻宜一切仍舊因深詆先生謂不宜使在經筵)六月上
書太皇太后言今日至大至急為宗社生靈長久之計
惟是輔養上德而輔養之道非徒渉書史覧古今而已
要使跬歩不離正人乃可以涵養薫陶成就聖德(跬苦/委反)
(禮祭義作頃舉司馬法一舉足曰/跬跬三尺兩  足曰歩歩六尺)今間日一講解釋數
行為益既少又自四月罷講直至中秋不接儒臣殆非
古人旦夕承弼之意(間音閑亦音諌行音杭宋唐制隻/日視朝雙日謂之間日  庠謂唐)
(自中葉以還雙日及非時大臣奏事别開延英殿若今/假日御崇政延和是也間日盖即宋庠所云假日也按)
(仁宗初詔雙日御經筵後以王曽言雖隻日亦召侍臣/講讀可見雙日講讀猶仍唐制隻日則其特典也至元)
(豐官制始以雙日聽政春二月至端午日秋八月至長/至日遇隻日入侍邇英閣輪官講讀然則此所云間日)
(一講及四月至中秋罷講皆指元豐之制而言也然按/治平元年九月重陽節當罷講呂申公司馬温公言仁)
(宗時無事常開經筵近以聖體不安遂於端午及冬至/後盛暑盛寒權罷數月則此當英宗時已有之至元豐)
(遂著為令耳故程子論之如此/旦夕承弼厥辟見周書冏命篇)請俟初秋即令講官輪
日入侍陳説義理仍選臣僚家十一二嵗子弟三人侍
上習業(按文集十嵗以上十二以下端謹穎悟者三人/侍上左右上所讀之書亦使讀之辨色則入昏)
(而罷歸常令二人/入侍一人更休)且以邇英迫隘暑熱恐於上體非宜
(邇英閣名在崇政殿西南景祐二年建邇/英者以其為燕間親近儒臣之所故名)而講日宰臣
史官皆入使上不得舒泰悦懌請自今一月再講於崇
政殿然後宰臣史官入侍餘日講於延和殿(延和便坐/殿也在崇)
(政殿西/北向)則後楹垂簾而太皇太后時一臨之不惟省察
主上進業其於后德未必無補且使講官欲有所言易
以上逹所係尤大又講讀官例兼他職請亦罷之使得
積誠意以感上心皆不報八月差兼判登聞鼓院(登聞/鼓院)
(宋初改名匭院太宗雍熈元年復今名又按宋初鼓司/以内臣掌之鼓在宣德門南街北廊至道三年命太子)
(中舍王濟勾當鼓司用朝臣勾當自此始掌諸上封而/進之以逹萬人之情隸司諫正言馬氏通考曰景德四)
(年詔改為登聞鼓院與前所聞異未詳孰是逹又按宋/制鼓院之外别有檢院隸諫議大夫凡欲上  者先經)
(鼓院進狀或為所抑則詣檢院並名登聞按周禮太僕/建路鼓於大寢之門外而掌其政以待逹窮者鄭司農)
(云窮謂窮寃失職者來擊此鼔以逹於王若今時上變/事擊鼓矣後鄭不從以為逹窮者謂司㓂之屬朝士掌)
(以肺石逹窮民聽其辭以告於王賈公彦釋之以為窮/民先在肺石朝士逹之乃得繋鼓也又秋官大司寇以)
(肺石逹窮民註肺石赤石也置之外朝門右凡􁊘獨老/㓜之欲有復於上而其長弗逹者立於肺石三日士聽)
(其辭以告於王而罪其長又朝士右肺石逹窮民沈括/曰長安故宮闕前有唐肺石尚存其制如佛寺所擊響)
(石而甚大可長八九尺形如垂肺亦有欵識但漫/剥不可讀盖伸寃者擊之如今之撾登聞鼓也)先生
引前説且言入談道德出領訴訟非用人之體再辭不
受(原註楊時曰事道與禄仕不同常夷甫以布衣入朝/神宗欲優其禄令兼數局如鼓院染院之類夷甫一)
(切受之及先生為講官朝廷亦欲使兼他職則固辭盖/前日所以不仕者為道也則今日之仕須其官足以行)
(道乃可受不然是苟禄也然後世道學不明君子辭受/取舍人鮮知之故常公之受人不以為非而先生之不)
(受人亦不/以為是也)二年又上疏論延和講讀垂簾事且乞時召
講官至簾前問上進學次第又奏邇英暑熱乞就崇政
延和殿或他寛涼處講讀給事中顧臨以殿上講讀為
不可有㫖修展邇英閣先生復上疏以為修展邇英則
臣所請遂矣然祖宗以來並是殿上坐講自仁宗始就
邇英而講官立侍盖從一時之便耳非若臨之意也(石/林)
(葉氏曰國朝經筵講讀官舊皆坐乾興後始立盖仁宗/時年尚㓜坐讀不相聞故起立欲其近耳後遂為故事)
(熈寜初呂申公王荆公為翰林學士呉冲卿知諌院皆/兼侍講始建議以為六經言先王之道講者當賜坐因)
(請復行故事下太常禮院詳定蘇子容龔鼎臣周孟陽/及禮官王汾劉攽韓忠彦等以為講讀官曰侍盖侍天)
(子非師道也且講讀官一等侍讀仍班侍講上今侍講/坐而侍讀立不應為二申公等議遂格今講讀官初入)
(皆坐賜茶唯當講時起就案立講畢復就/坐賜湯而退侍讀亦如之盖乾興之制也)今臨之意不
過以尊君為説而不知尊君之道若以其言為是則誤
主上知見臣職當輔導不得不辨(以上三疏皆二年所/上盖因前諸疏而類)
(叙於此以見先生重道正君之意先生在經筵以下則/又綂就其為講官時歴言之也  按外書三月二十六)
(日戊寅伊川奏乞自四月就寛涼處講讀二十八日移/講讀就延和四月六日丁亥講讀依舊邇英閣顧子敦)
(封駁以謂延和執政得一賜坐啜茶己為至榮豈可使/講讀小臣坐殿上違咸造勿䙝之義持國微仲進呈令)
(修邇英閣多置軒窻已得㫖而呂公方入令修延義閣/簾内云此待别有擘畫未知何所也十五日丙申邇英)
(進講文潞公以下預焉邇英新修展御坐比舊近後數/尺門南北皆朱漆釣窻前簾設朱幙障日殊寛涼矣)
先生在經筵毎當進講必宿齋預戒潛思存誠冀以感
動上意而其為説常於文義之外反復推明歸之人主
一日當講顔子不改其樂章門人或疑此章非有人君
事也將何以為説及講既畢文義乃復言曰陋巷之士
仁義在躬忘其貧賤人主崇髙奉養備極苟不知學安
能不為富貴所移且顔子王佐之才也而簞食瓢飲季
氏魯國之蠧也而富於周公魯君用舍如此非後世之
監乎聞者歎服而哲宗亦嘗首肯之不知者或誚其委
曲已甚先生曰不於此盡心竭力而於何所乎(按遺書/先生講)
(君祭先飯處因説古人飲食必祭食穀必思始耕者食/菜必思始圃者先王無德不報如此夫為人臣者居其)
(位食其禄必思何所得爵禄來乃得於君也必思所以/報其君凡勤勤盡忠者為報君也如人主所以有崇髙)
(之位者盖得之於天與天下之人共戴也必思所以報/民古之人君視民如傷若保赤子皆是報民也每講一)
(處有以開導人君之處便説初内臣宮嬪皆攜筆在後/抄録後來見説著佞人之類皆惡之呂微仲使人言今)
(後且切不可傷觸人范堯夫云但不道著名字儘説不/妨又外書講一言可終身行之其恕乎因言人君當推)
(己欲惡知小民飢寒稼穡艱難後唐明宗年六/十餘即位猶書田家詩二首於殿壁常以自誦)上或服
藥即日就醫官問起居然入侍之際容貌極莊時文潞
公以太師平章重事或侍立終日不懈上雖喻以少休
不去也(元祐元年司馬温公言彦博宿德元老宜起以/自輔詔特起平章軍國重事六日一朝一月兩)
(起經/筵)或問君之嚴視潞公之恭孰為得失先生曰潞公
四朝大臣事㓜主不得不恭吾以布衣職輔導亦不敢
不自重也嘗聞上在宮中起行潄水必避螻蟻(潄先奏/反又平)
(聲螻盧侯反蟻語綺反經史通作蛾亦/作螘  言一起行一潄水必避螻蟻也)因請之曰有是
乎上曰然誠恐傷之爾先生曰願陛下推此心以及四
海則天下幸甚一日講罷未退上忽起憑檻戲折柳枝
(檻軒前/欄也)先生進曰方春發生不可無故摧折上不悦(原/註)
(見馬永卿所編劉諫議語録且云温公聞之亦不悦或/云恐無此事  朱子曰折柳事有無不可知但劉公非)
(妄語人而春秋有傳疑之法不應遽削之也且其涵養/善端培植治本可為後法則但註其下云或云國朝講)
(筵儀制甚肅恐無/此事則得之矣)所講書有容字中人以黄覆之曰上
藩邸嫌名也(哲宗初名傭後立為太子賜名煦按遺書/乃講論語南容三復白圭章也胡氏曰唐)
(宋人率稱東宮及諸王邸第為藩邸謂藩國邸第也顔/師古曰郡國朝宿之舍在京師者率名邸邸至也言所)
(歸至也愚按地官司闗註征㕓者貨賄之税與所止邸/舍也關下亦有邸客舍其出布如市之㕓然則以旅店)
(為邸舍自漢時已有此稱梁徐勉戒子崧書亦有興立/邸店語後人據師古註遂謂惟藩國朝宿之舍乃得稱)
(邸非也盖邸至也凡/所歸至皆得稱邸耳)先生講罷進言曰人主之勢不患
不尊患臣下尊之過甚而驕心生耳此皆近習輩養成
之不可以不戒請自今舊名嫌名皆勿復避(按曲禮卒/哭乃諱生)
(者不相避名春秋衛侯名惡大夫有石惡君臣同名也/唐太宗二名令天下不連言者勿避如民部李世勣之)
(類至崩後始改民部為户部世勣則去世字稱李勣胡/氏曰古者死而無諡不以名為諱周人以諡易名於是)
(乎有諱禮然如春秋所紀則有不諱者如莊公名同而/書同盟僖公名申而書戊申襄公名午而書陳侯午定)
(公名宋而書宋人之類所謂臨文不諱也後世不明此/義則有以諱易人之名者又有以諱易人之姓者愚者)
(違禮以為孝諂者獻佞以為忠忌/諱繁名實亂而春秋之法不行)時神宗之䘮未除而
百官以冬至表賀(此元祐元年冬至也自神宗之崩至/此連閏月二十有一月矣其不除䘮)
(者按宋制外庭雖用易月之制而宮中實行三年服故/十二日而小祥朞而又小祥二十四日而大祥再朞而)
(又大祥既以日為之又以月為之盖君服三年而臣下/則猶依漢制也此所云䘮未除及下文除䘮者皆指宮)
(中三年之/䘮而言也)先生言節序變遷時思方切請改賀為慰(程/子)
(又言臣竊慮聖意以去年冬至及今嵗旦已受賀表不/欲改更此甚不然後是可以盖前非改過不吝成湯所)
(以稱/聖也)及除䘮(按䘮服不數閏則除䘮當在元祐二年六/月此盖因上文所言而類及之也    頋)
(氏曰王肅據三年問二十五月而畢檀弓祥而縞是日/禫徙月樂之文謂為二十五月鄭𤣥據服問中月而禫)
(之文謂為二十七月二説各有所據古人祭當卜日小/祥卜於十三月之日大祥卜於二十五月之日而禫則)
(或於大祥之月或於大祥之後間一月自禮記之時而/行之已不同矣按晉武帝時越騎校尉程猗贊成王肅)
(駁鄭禫二十七月之失為六徵三騐博士許猛扶鄭義/作釋六徵解三騐以二十七月為得並見魏書禮志今)
(制從鄭氏説朱子曰㸔來當如王肅之説為順/而今從鄭氏之説雖是禮疑從厚然未為當)有司又
將以開樂置宴先生又奏請罷宴曰除喪而用吉禮則
因事用樂可矣今特設宴是喜之也(按除服而開樂置/宴盖故事也范淳)
(夫言如此則似服除而慶賀非君子/不得已而除之之意其意盖與此合)經筵承受張茂則
嘗招諸講官啜茶觀畫先生曰吾平生不啜茶亦不識
畫竟不往(張茂則字平甫開封人官寜/國軍留後加兩省都都知卒)嘗聞後苑以金
製水桶問之曰崇慶宮物也(崇慶太皇太后宮名元祐/元年建楊遵道録作長樂)
先生曰若上所御則吾不敢不諫一日赴講㑹上瘡疹
不坐己累日(疹止忍反小疹/􁁜疹皮外  起)先生退詣宰臣問上不御
殿知否曰不知先生曰二聖臨朝上不御殿太皇太后
不當獨坐且人主有疾而大臣不知可乎翼日宰臣以
先生言奏請問疾由是大臣亦多不悦而諌議大夫孔
文仲因奏先生汙下憸巧素無鄉行(憸思亷反行去聲/  孔文仲字經父)
(臨江新喻人與弟武仲平仲以文聲起江/西時號三孔官至左諌議大夫憸利口也)貪黷請求奔
走交結致市井目為五鬼之魁請放還田里以示典刑
(原註文仲傳載呂申公之言曰文仲為蘇軾所誘脅論/事皆用軾意又呂申公家傳曰文仲本以伉直稱然憃)
(不曉事為浮薄輩所使以害善良晩/乃自知為小人所紿憤鬱嘔血而死)八月差管勾西京
國子監(按三京留司御史䑓國子監及諸州宮觀官使/皆王安石増置之以處異議者盖間局也神宗)
(亦往往以處監司郡守/老不任職者不限員)先生既就職再上奏乞歸田里
曰臣本布衣因説書得朝官(按宋目常參官曰朝官祕/書郎而下未常參者曰京)
(官/)今以罪罷則所授官不當得三年又請皆不報(乞歸/田里)
(三狀並/見文集)乃乞致仕至再又不報(以三乞歸田里不報故/不敢復以為請而但請)
(致仕也今二/狀並見文集)五年正月丁太中公憂去官七年三月服
除除直祕閣判西京國子監(原註王公繋年録云元祐/七年三月四日延和奏事)
(三省進呈程頤服除欲與館職判檢院時適蘇軾弟轍/執政才進稟便云但恐不肯静簾中入其説令只與西)
(監不復/得召)先生再辭極論儒者進退之道而監察御史董
敦逸奏以為有怨望輕躁語(董敦逸字夢授吉州永/豐人官至户部侍郎)五
月改授管勾崇福宮(崇福宮在嵩山熈寜四年詔宮觀/嶽廟留官一員餘聽如分司致仕)
(例從便/居住)未拜以疾尋醫(時伊川腰胯為患故尋醫今有/申河南府乞尋醫狀見文集)
元祐八年哲宗初親政申祕閣西監之命先生再辭不
就時殿帥苖履見先生於陵下(哲宗紹聖元年二月己/酉葬宣仁聖烈皇后於)
(永厚陵故先生在陵下而苗履於此見之也履殿前/副都指揮使授之子也累官捧日天武都指揮使)問
曰朝廷處先生如何則可曰且如山陵事苟得專處雖
永安尉可也(宋諸帝陵寢皆在永安邑境故先生云然/永安舊本為鎮屬鞏縣宋景德四年以陵)
(寢所在升為縣屬河/南府今仍省入鞏)紹聖間以黨論放歸田里四年十
一月送涪州編管(涪音浮府涪州宋隸䕫州路今屬四/川重慶  編管者言編之冊籍使有)
(所管束盖即今之安置也按今律凡流必加杖一百其/中復有不杖流者安置其一也帝一日與輔臣語及元)
(祐政事曰程頤妄自尊大在經筵多不遜於是言者論/頤與司馬光同惡相濟遂有是竄先生至涪即普静院)
(闢堂註易黄庭/堅扁曰鈎深)門人謝良佐曰是行也乃族子公孫與
邢恕之為耳(公孫文簡公琳/孫也博野人)先生曰族子至愚不足責
故人情厚不敢疑孟子既知天焉用尤臧氏元符二年
正月易傳成而序之(原註尹焞曰先生踐履盡易其作/傳只是因而冩成熟讀詳味即可)
(見矣又曰先生平生用意惟在易傳求先生之學觀此/足矣語録之類出於學者所記所見有淺深故所記有)
(工拙盖未/能無失也)三年正月徽宗即位移峽州(峽音洽地峽州/古夷陵  周武)
(帝以扼三峽之口故名即今荆州府夷陵州宋隸荆/湖北路按宋有夷陵縣即峽州屬邑也今省入州)四
月以赦復宣德郎任便居住(按四月朔日食詔赦天下/元豐官制以宣德郎換著)
(作佐郎大/理寺丞)還洛(原註記善録云先生歸自涪/州氣貌容色髭髪皆勝平昔)十月復通
直郎權判西京國子監先生既受命即謁告欲遷延為
尋醫計既而供職門人尹焞深疑之先生曰上初即位
首被大恩不如是則何以仰承德意然吾之不能仕盖
已決矣受一月之俸焉然後惟吾所欲耳(按楊遵道録/云某在先朝)
(皆知某者也故不當如此受今則皆無相知只是憐其/貧不使飢餓於我土地某須領他朝廷厚意受一月料)
(錢然官則某必做不得既已受他誥却不供職/是與不受同且略與供職數日然後惟吾所欲)建中靖
國二年五月追所復官依舊致仕(原註前此未嘗致仕/而云依舊致仕疑西)
(監供職未久即嘗致仕也未詳愚謂追所復官指通直/郎判西監而言致仕則指前宣德郎任便居住而言)
崇寜二年四月言者論其本因姦黨論薦得官雖嘗明
正罪罰而叙復過優(原註云已追所復官又云叙復過/優未詳愚謂叙復指前復宣德通)
(直而/言)今復著書非毁朝政於是有㫖追毁出身以來文
字其所著書令監司覺察(原註語録云范致虚言程某/以邪説詖行惑亂衆聽而尹)
(焞張繹為羽翼事下河南府/體究盡遂學徒復隸黨籍)先生於是遷居龍門之南
(龍門山名在河南府城西南括地志云闕塞山一名伊/闕而俗名龍門耳髙誘云伊闕在洛陽西南六十里禹)
(所辟也酈道元水經注云禹疏龍門以通水兩/山相對望之若闕然伊水歴其間故名伊闕)止四方
學者曰尊所聞行所知可矣(漢書董仲舒傳曽子曰尊/其所聞則髙明矣行其所)
(知則光/大矣)不必及吾門也五年復宣義郎致仕(元豐官制/以宣義郎)
(換光禄衛尉寺將作監丞按是年正月有星孛於西方/長竟天帝以星變避殿損膳中書侍郎劉逵請帝碎元)
(祐黨碑寛上書邪籍之禁帝從之/復謫者仕籍故先生得復官致仕)大觀元年九月庚午
卒於家年七十有五疾革(革吉/逆反)門人進曰先生平日所
學正今日要用先生力疾微視曰道著用便不是(著直/酌反)
(忠力疾者疾之甚而勉強為力也不原註門人一作郭/  孝尹子曰非也忠孝自黨事起  與先生往來及卒)
(亦不致奠然按史忠孝後為永興軍路提㸃刑獄金人/犯永興或勸忠孝以監司出巡可以避禍忠孝不答極)
(守禦之備城陷不屈死然則忠孝豈肯畏黨禍者尹氏/所言疑傳聞之誤陸務觀曰郭立之從程先生逰最久)
(程先生疾革猶與立之有問答語著/於語録尹氏所言恐未足為據也)其人未出寢門而
先生殁學者謂之伊川先生子二曰端中曰端彦寜宗
嘉定十三年諡曰正(諡法庻物/從之曰正)理宗淳祐元年追封伊
陽伯或謂伊川守正則盡通變不足謝顯道曰陜右錢
以鐡舊矣有議更以銅者已而㑹所鑄子不踰母謂無
利也遂止伊川曰此乃國家之大利也利多費省私鑄
者衆費多利少盜鑄者息民不敢盜鑄則權歸公上非
國家之利乎(呂東萊曰農桑衣食財貨之本錢布流通/不過權一時之宜而已所以三代已前論)
(財賦者皆以穀粟為本九貢九賦用錢幣為賦者甚少/俸禄亦是頒田制禄君卿大夫不過以采地為多寡亦)
(未嘗以錢帛為禄是故三代之人多地著不為末作漢/初尚有古意王公至佐吏所謂萬石千石百石亦是以)
(穀粟制禄至武帝有事邊陲國用不足於是立告緡之/法以括責天下自此古意漸失錢幣方重自漢至唐惟)
(五銖開元最為得中本朝初用開元法其錢皆可久行/自太宗以張齊賢為江南轉運務欲多鑄錢自此開元)
(之法一變而錢皆惡薄不可用不知國家所以設錢以/權輊重本末未嘗取利彼識見短淺者但以鑄錢所入)
(多為利而不知使權歸公上鑄錢雖多利之小者權歸/公上利之大者南齊孔顗論鑄錢不可惜銅愛工不惜)
(銅則鑄錢無利不得利則私鑄不起私鑄不起則斂散/歸公上此利之大者徒狗小利錢便惡薄則姦民利之)
(私鑄紛起利孔四散乃是以小利/失大利足知此自是不易之論)又有議增解鹽之直
者(解音械陜後漢以河中府解縣置州宋復為縣與安/邑並隸  西路河中府今解復為州安邑在州東五)
(十里隸山西宋白曰即夏鳴條之野有鹽池之利楊佺/期雒陽記曰河東鹽池長七十里廣七里前漢志池在)
(安邑西南直價也按上蔡語録云時議增解鹽抄價六/千為八千云  按今河東鹽池在條山之麓環池築墻)
(周一百十六里池之東西南三靣皆不生鹽惟北靣墾/地為畦引池水灌之謂之種鹽須俟南風烈日吹曬使)
(水耗池鹽方就如南風不起或遇隂雨則鹽不成三月/至七月為晒鹽之候餘月封閉文獻通考云宋制顆鹽)
(出解州安邑解縣兩池以户民為畦夫悉蠲其他役毎/嵗自三月一日墾畦四月始種八月乃罷官廪給之安)
(邑池毎户嵗種鹽千席解縣池減二十席席一百一十/六觔半又曰種者曰顆鹽出解州煮者曰末鹽出瀕海)
(又按宋史鹽之類有二引池而成者曰顆鹽周官所謂/鹽鹽也鬻海䰞井鬻鹻而成者曰末鹽周官所謂散鹽)
(也盬周禮作苦鄭云杜子春讀苦為盬又按歐陽文忠/公䟦唐錢義方鹽宗神祠記云尚書郎張席自言家寓)
(解州為余言安邑解縣兩池鹽事云夏月南風來池靣/紫色須臾凝結如雪土人謂之漫生鹽而兩池嵗役畦)
(夫數百種鹽公私耗敝而州縣吏縁以為姦利棄漫生/鹽不取誣其苦不可食又云前世鹽皆自生開元中姜)
(師度為河中尹而鹽池涸始置鹽屯後遂有畦夫營種/之課席因上書論漫生鹽之利官遂罷畦夫而議者或)
(害其事乃曰漫生鹽味苦不可食又暫結復銷不可畜/今觀義方之記以謂隂陽調和鬼神驅遣不勞人而擅)
(其利與夫鑿泉煮海不同乃知唐世鹽非營種為決可/信歐公非妄語者姑附記於此以俟博物君子王伯厚)
(曰古者川澤之饒與民共之自海王之篇祈望之守作/俑於齊至漢二十倍於古考之漢志鹽官三十有五唐)
(有鹽之縣一百五本朝鹽所出者十二路為池二為監/七為場二十二為井六百有九法益詳而利無遺矣)
伊川曰價平則鹽易洩人人得食無積而不售者嵗入
必倍矣增價則反是己而果然(沈氏筆談曰鹽澤方百/二十里久雨四山之水)
(悉注其中未嘗溢大旱未嘗涸滷色正赤在版泉之下/俗謂蚩尤血唯中間有一泉乃是甘泉得此水然後可)
(以聚人而成鹽其北有堯梢水一謂之巫咸河如巫咸/水入則鹽不復結故人謂之無鹹河為鹽之患築大隄)
(以防之甚於備㓂盜原其理盖巫咸乃濁水入滷中則/淤澱滷脈鹽遂不成非有他異也呂伯恭曰自管仲始)
(興鹽筴以奪民利天下之鹽皆入禁榷而其利惟海鹽/與解池之鹽最資國用南方之鹽皆出於海北方之鹽)
(皆出於池如蜀中井鹽自贍一方之用於大農國計不/與今就宋論之其出於海者惟淮鹽最資國用解池之)
(鹽朝廷專置使以領之北方之鹽盡出於解池然南方/之鹽管得其人則其害少惟北方解池之鹽有契丹西)
(夏之鹽常相參雜解池之鹽味不及西夏價直又西北/之鹽較賤所以沿邊多盜販二國鹽以奪解池之利故)
(國家毎於此/措置關防)司馬公既相薦伊川而起之伊川曰將累
人矣使韓富當國時吾猶可以有行也(韓魏公名琦字/稚圭安陽人中)
(天聖五年進士熈寜八年卒贈尚書令諡忠獻後追封/魏王富韓公名弼字彦國河南人中天聖八年進士以)
(司徒封韓國公元豐六年卒贈太/尉諡文忠並仁英二宗時當國)及温公大變熈寜復
祖宗之舊伊川曰役法當討論未可輕改也公不然之
(按哲宗元祐元年温公請悉罷免役錢復差役法蘇子/瞻謂差役免役各有利害免役之害聚斂於上而下有)
(錢荒之患差役之害民常在官不得專力於農而吏胥/縁以為姦二害輕重盖畧等范堯夫亦謂差役一事尤)
(當熟講而緩行温公不從論者以謂温公忠直有餘而/通逹不足但見安石新法之害民而欲盡變以復祖宗)
(之舊/故也)既而紛紛數年不能定(元祐五年以論差役未便/者甚衆詔中書舍人王巖)
(叟樞宻都承㫖韓川諫議大夫劉安世同看詳役法具/利害以聞  呂氏曰差役去衙前之重役顧役去寛剰)
(之過數則二法皆可行又曰熙豐之小人不可不盡去/而熈豐之法則其善者固不必盡變青苗均輸可罷而)
(顧役之法去多取之弊而度差役之所宜獨不可乎保/馬户馬可罷而保甲之法因其已成教閲以省兵費獨)
(不可乎新經字説可廢而罷諸詩賦取經義獨不可因/之以崇經學乎元祐惟不盡去熈豐之舊人獨務盡去)
(熈豐之舊法所以激而為紹聖以後之紛紛也/邵氏曰呉蜀以顧役為便秦晉以差役為便)亦可以
見其梗概矣(陸氏曰梗概猶言大段大約枝/葉綴於梗斗斛平於概故云)
横渠先生張氏名載字子厚世大梁人(大梁今河南開/封府祥符縣)
父廸仕仁宗朝終於殿中丞知涪州事(涪州漢涪陵縣/地隋置涪州在)
(長安南二千/三百五十里)贈尚書都官郎中涪州卒於官諸孤皆㓜
不克歸僑居於鳯翔郿縣横渠鎮之南大振谷口因家
焉(郿音媚扶旅寓而居曰僑鳯翔即漢扶風唐至德元/載敕改  風為鳯翔郡在長安西三百五十里郿在)
(府東南九十里史/記封棄於邰即此)先生生於真宗天禧四年庚申之嵗
月日先生始就外傅志氣不羣知䖍奉父命守不可奪
涪州噐之少孤自立無所不學與邠人焦寅游(邠州名/今屬陜)
(西西/安府)寅喜談兵先生悦其言慨然以功名自許(按晁氏/讀書志)
(有張子注尉繚子/一卷盖是時作也)仁宗康定元年庚辰年二十嘗以書
謁范文正公(范文正公名仲淹字希文中真宗祥符八/年進士乙科父墉任武寜軍節度掌書記)
(卒公時方二嵗母謝氏貧無依再適淄川/長山朱氏以朱説名登第後復姓改今名)公一見知其
逺噐欲成就之乃責之曰儒者自有名教何事於兵因
勸讀中庸先生讀其書雖愛之猶以為未足於是又訪
之釋老之書累年盡究其説知無所得反而求之六經
嘉祐初見二程先生於京師共語道學之要先生渙然
自信曰吾道自足何事旁求乃盡棄異學淳如也方未
第時文潞公以故相判長安(文潞公名彦博字寛夫汾/州介休人其先本敬氏以)
(避晉髙祖諱及宋翼祖諱改焉然按敬從攴不從文此/誤改也中天聖五年進士以太師致仕黨論起貶為太)
(子少保紹聖四年五月卒復官諡忠烈宋敏求曰凡節/度州為三品刺史州為五品宋初曹翰以觀察使判頴)
(州是以四品臨五品州也同品為知隔品為判自後/唯輔臣宣徽使太子太保僕射為判餘並為知州)聞
先生名行之美聘以束帛延之學宮異其禮際士子矜
式焉嘉祐二年丁酉先生年三十六登進士第始仕祁
州司法參軍(祁州宋隸永興軍路今屬北直保定府司/法掌議法斷刑宋制凡軍州二萬户設曹)
(官三員不滿二萬置録事參軍司法參軍司法兼司户/不滿萬户止置司法司户司户兼録事參軍户不滿五)
(千止置司戸兼司/法及録事參軍)遷丹州雲巖縣令(丹州今陜西延安/府宜川縣其政績)
(詳治法篇後凡散見近思/録諸卷者不重出放此)有所教告常患文檄之出不
能盡逹於民毎召鄉長於庭諄諄口諭使往告其閭里
間(長張/兩反)有民因事至庭或行遇於道必問某時命某告
某事聞否聞則已否則罪其受命者故一言之出雖愚
夫孺子無不預聞(陸氏曰顧公國寶宰平湖民有犯賭/博偷盜不孝諸罪者既如律治之則)
(記於册朔望召其父兄鄰里而詢之能改過否不蹈前/轍否衆皆言其無他也則喜而遣之莫對則量笞之此)
(法甚善民之善惡官府常能記憶/而教導懲戒之則自然漸格矣)如京兆王樂道嘗延
致郡學先生多教人以德嘗從容語學者曰孰能少置
意科舉相從於堯舜之域否學者聞言亦頗有從之者
(樂音洛宋王樂道名陶京兆萬年人第進士累官御史/中丞    史曰陶始為韓琦所知驟加奬㧞在御史時)
(頗能譏切時政及為中丞則承望風㫖攻琦如仇讐欲/自取重位呂公著言其反覆不可近帝亦薄其為人不)
(復用時陶以龍圖閣學士知永興軍在英宗之初盖猶/其未變節時也又按歐陽公謂陶只因韓絳薦舉始得)
(䑓官及絳為中丞與之爭議絳終得罪/據此則奬㧞陶者乃絳也非魏公也)遷著作佐郎簽
書渭州軍事判官事(渭州宋初隸秦鳯路慶厯元年置/涇原路徽宗政和七年升渭州為)
(平涼軍金置平涼府元明及今因之/城北柳河上有宋守蔡挺避暑閣)渭帥蔡子正特所
尊禮軍府之政小大咨之先生夙夜從事所以贊助之
力為多(蔡子正名挺正宋史作政應天府宋城人神宗/初加天章閣待制知渭州舉籍禁兵悉還府不)
(使有隠占建勒武堂五日一訓之偏伍鉦鼓之法甚備/諜告夏人集胡盧河挺出竒兵迎擊夏人潰分諸將躡)
(而討之蕩其七族進右諫議大夫然挺為人譎智深險/在渭嵗久鬱鬱不得志寓意詞曲有玉闗人老之句中)
(使至使優伶歌之傳逹禁中神宗愍之/起為樞宻副使盖其人固不足取也)並塞之民嘗苦
乏食(並蒲浪反塞先代反依並/猶傍也近也服䖍云  也)而貸於官帑不能足(帑/他)
(郎反藏帑/金帛  也)又屬霜旱(屬之六反/  屬㑹也)先生力言於府取軍儲
數十萬以救之又言戌兵徒往來不可為用(戌兵謂禁/兵也宋懲)
(唐以來藩鎮之弊分遣禁旅戍守邊城立更戍法使往/來道路以習勤苦均勞逸自是將不得專其兵而士卒)
(不至於驕惰然往往兵將不相識而緩急不可恃宋兵/力之所以耗弱者實由於此故先生言之  按熈寜三)
(年議者有見於此因部令諸路將官總𨽻禁旅使兵知/其將將練其兵平居知有訓厲而無番戌之勞有事而)
(後遣焉庻不至如張子所云徒往來不可為用矣然司/馬温公又言祖宗朝分番出戌者欲使知山川險阻也)
(自置將以來惟是全將起發然後與將官偕行其餘常/在本營飲食嬉遊飬成驕惰嵗月滋久不可復用又每)
(將下各有部隊將訓練官等二十餘人而諸州又自有/總管鈐轄都監監押設官重複虚費廩禄因請盡罷)
(諸路將官其禁軍各委本州長吏與總管鈐轄都監等/使州郡平居武偹有餘然後緩急可責以守死諫議大)
(夫孫覺亦以為言於是稍省諸路將官然亦不/能盡如光等言盖此猶戍法未改時之言也)不若損
數以募土人為便(按富韓公謂客軍不諳邊事之艱苦/不識山川之險易守則不固戰則多)
(敗其數雖多未若土兵之少而精而蘇文忠公亦言禁/兵戍郡縣逺者或數千里月廩嵗給之外又日給其芻)
(糧三嵗一遷往者紛紛來者纍纍無異數十萬兵三嵗/而一出征也國家之力安得而不竭乎彼郡縣之土兵)
(所以鈍敝劣弱而不振者盖見郡縣皆有禁兵待之異/等是以自棄於賤隷役夫之用而將吏亦莫之教訓苟)
(能優待郡縣之土兵豐其資糧教習訓練則彼固以歡/欣鼓舞願效其力而禁兵可以漸省如此則内無屯聚)
(仰給之費而外無遷徙供餽之勞費之省者又己過半/矣其民之願為兵者皆三十以下則收限以十年而除)
(其籍以無用之兵終身坐食之費而為重募則應者必/衆彼知其不過十年而復為平民則自愛其身而重犯)
(法如此縣官長無老弱之兵而民之不任戰者不至於/無罪而死又言進取深入交鋒兩陣猶當雜用禁兵至)
(於平日保境備禦小㓂即須專用極邊土人慶厯中趙/元昊反范仲淹劉滬种世衡等專務整緝蕃漢熟户弓)
(箭手所以封殖其家砥礪其人者非一道藩籬既成賊/來無所得故元昊復臣宋人言禁兵往來之害而欲減)
(數以募土人者大要所見畧同盖訓練土兵責成守臣/二者乃備邊良䇿若千里命將而逺調四方之兵以扞)
(邊禦㓂勞費倍多騷擾滋甚此最失䇿之甚者富蘇二/公之言最得其要領而蘇氏尤為深切可與張子之言)
(相發明因備録之將愚按漢順帝時賈昌討區憐等嵗/餘不克朝議遣大  發荆揚兖豫四萬人赴之李固獨)
(以為逺涉萬里士卒疲勞死亡必衆比致南嶺不復堪/用既不足禦敵當復更發此謂刻割心腹以補四肢者)
(也前中郎將尹就討益州叛羌民患苦之以為羌來尚/可尹來殺我後就徵還以兵付刺史張喬喬因其將吏)
(旬月之間破殄強寇可見發將無益州郡可任宜更選/有勇畧仁惠任將帥者以為刺史太守而韓文公論淮)
(西事宜以謂諸道客兵羈旅異鄉與賊不相諳委望風/􁀙懼難便前進又其道路遼逺勞費倍多士卒有征行)
(之艱閭里懐離别之思其於黄家賊事宜亦云可見此/自是不易良法而小人好功喜事造作兵端以至兵連)
(禍結荼毒生靈鬼責人非必生/殃咎此古人所以不輕言兵也)神宗熈寜二年己酉登用
大臣思有變更而先生年四十有八矣御史中丞呂晦
叔薦於朝曰張載學有本原四方之學者皆宗之可以
召對訪問上召問治道以漸復三代為對上悦之曰卿
宜日見二府議事朕且將大用卿先生謝曰臣自外官
赴召未測朝廷新政所安願徐觀旬月繼有所獻上然
之(時王安石方借復古為説故神宗聞先生漸復/三代之言而悦之但不知所以復之者異耳)他日
見執政執政語曰新政之更懼不能任事求助於子何
如對曰朝廷將大有為天下之士願與下風若與人為
善則孰敢不盡如教玉人追琢則人亦故有不能者(願/與)
(之與去聲追與鎚同都回反古通用追琢詩大雅追琢/其章朱註追雕也玉曰琢金曰雕分雕  為二盖本毛)
(氏傳然按爾雅於治玉璞謂之雕治玉噐謂之琢又云/雕謂之琢則雕琢亦治玉之通稱也盖毛氏亦據下文)
(金玉其相句而分屬之非雕琢正訓也故鄭箋不/從而引周禮追師掌追衡笄以見治玉亦名追也)執政
黙然所語多不合除崇文院校書先生辭未得謝復命
案獄浙東(時知明州苗振以貪/聞故命先生案問)或言張載以道德進不
宜使之治獄(時明道為監察御史裏行特上書/言之呂與叔為撮其大㫖如此)執政曰
淑問如臯陶猶且獻囚庸何傷(詩魯頌篇曰淑問如臯/陶在泮獻囚詩本言魯)
(侯有善於訊囚之臣如臯陶之治獄也王安石借以折/明道之言則謂如臯陶聲問之善且使之治獄亦一時)
(強詞耳與詩/本文意别)獄成還朝㑹弟天祺以言得罪(天祺名戬/熈寜二年)
(為監察御史裏行請罷條例司因詣中書極陳其事辭/氣甚厲安石以扇掩面而笑戬曰戬之狂易宜為公所)
(笑然如公所為天下之士之笑之者不少矣章十/數上卒不納遂申䑓不視事而待罪罷知公安縣)先生
益不安乃謁告西歸居於横渠故居遂移疾不起横渠
至僻陋有田數百畆以供嵗計約而能足人不堪其憂
而先生處之益安學者有問多告以知禮成性變化氣
質之道學必如聖人而後已聞者莫不動心有進(知音/智)
又以為教之必能養之然後信故雖貧不能自給苟門
人之無貲者雖糲蔬亦共之(貲音咨糲音頼通作糲粟/糲麤糲也即今所謂脱)
(也詩召旻彼蔬斯粺箋云糲十粺九鑿八侍御七言糲/米十斗舂為粺則九斗又舂為鑿則八斗又舂為侍御)
(則七斗也字林粟一斛舂八斗為糲九章筭術粟一石/為糲米六斗張晏又謂一斛粟舂七斗米為糲諸説不)
(同未詳/孰是)其自得之者窮神化一天人立大本斥異學自
孟子以來未之有也近世喪祭無法喪惟致隆三年自
期以下未始有衰麻之變(期音基下同衰音摧後楊氏/曰按儀禮註前有衰  有負)
(版左右有辟領惟子為父母用之旁親則不用也朱子/家禮至大功乃無衰負版辟領者盖家禮初年本也後)
(朱子之家所行之禮旁親不用衰負版辟領朱子曰古/者五服皆用麻但布有差等亦皆用冠絰但功緦之絰)
(小耳司馬公書儀斬衰古制而功緦不古制此却可疑/廬陵李氏曰以布為衰綴之於衣因統名此衣為衰不)
(言裁割而言斬者取痛甚之意司馬温公曰古者既葬/練祥禫皆有受服變而從輕今世俗無受服自成服至)
(大祥其衰無變故於既葬别為家居之服是亦受服之/意也徐氏曰古之喪服自三年至九月皆有受服以初)
(喪之衰疎而易壊故至卒哭即易其衰而受之以成布/書儀之不言受服者以有居喪常服也家禮既不言居)
(喪之常服又不言葬後之受服將齊斬之衰可服至三/年期年之久乎抑葬後即除衰服但存齊衰斬衰之名)
(乎凡此皆朱子之偶失而後人之所當補也乃秦/溪瓊山亦竟未有補之者於此書寜無遺憾哉)祭先
之禮一用流俗節序燕䙝不嚴(自喪惟致隆以下至此/言近世喪祭之無法也)
先生繼遭期功之喪始治喪服輕重如禮(朱子曰古者/布帛精粗皆)
(有升數所以言布帛精粗不中數不鬻於市今更無此/制聽民之所為倉卒間難得中度者惟有買來自以意)
(擇製/之耳)家祭始行四時之薦曲盡誠潔(始行四時之薦謂/不用俗節也此二)
(節言先生所以盡/喪祭之禮者如此)聞者始或疑笑終乃信而從之一變
從古者甚衆(總承喪/祭而言)其家童子必使灑掃應對給侍長
者女子之未嫁者必使親祭祀納酒漿皆所以養孫弟
就成德(孫同遜教此又言先生/之所以  於家者如此)聞人之善喜見顔色(見/音)
(現/)答問學者雖多不倦有不能者未嘗不開其端其所
至必訪人才有可語者必丁寜以誨之惟恐其成就之
晩嵗適大歉至人相食家人惡米不糳將舂之(糳音作/古通用)
(鑿為穀梁傳曰一穀不升曰歉糳精也説文糲米一斛/舂  九斗曰糳與鄭氏糳八説不合愚謂從鄭為是)
先生急止之曰餓殍滿野雖蔬食且自愧又安忍有擇
乎甚或咨嗟對案不食者數四熈寜九年秋先生感異
夢乃集所立言謂之正蒙出示門人曰此予歴年致思
所得其言殆與前聖合大要發端示人而已其觸類廣
之則將有待於學者爾(上蔡語録云横渠著正䝉時處/處置筆研得意即書明道云子)
(厚却如/此不熟)明年春秦鳯帥呂汲公薦之曰張載之學善發
聖人之遺意其術畧可措之以復古乞召還舊職訪以
治體(秦鳯即鳯翔府也熈寜五年分陜西為永興秦鳯/路呂汲公名大防字微仲藍田人時以龍圖閣待)
(制知/秦州)乃復召還館同知太常禮院先生曰吾是行也不
敢以疾辭庻幾有遇焉及至都公卿聞風慕之然未有
深知先生者以所欲行嘗試於人多未之信㑹有言者
欲講行冠昏喪祭之禮(冠去/聲)詔下禮官禮官安習故常
以古今異俗為説先生獨以為可行且謂稱不可非儒
生博士所宜(講行古禮正儒生博士之事今以古今異/俗為説是以古禮為不可行也故曰非儒)
(生博士所宜朱子曰横渠所制禮多不本諸儀禮有/自杜撰處如温公却是本儀禮最為適古今之宜)衆
莫能奪然議卒不決郊廟之禮禮官預焉先生見禮不
致嚴急欲正之而衆莫之助知道之難行欲與門人成
其初志㑹有疾謁告以歸先生知疾不可為過洛見二
程先生曰載病不起尚可及長安也(汴京至洛四百里/洛至長安八百五)
(十里長安至郿/二百六十里)行至臨潼沐浴更衣而寢及旦視之亡
矣(潼音同里臨潼縣名在長安/東九十  今屬陜西西安府)熈寜十年十有二月乙
亥也年五十有八葬涪州墓南之兆娶南陽郭氏有子
曰因寜宗嘉定十四年魏了翁為太常少卿請諡曰誠
議者以至諴感神曰誠不可用而止理宗淳祐元年追
封郿伯(按横渠没門人欲諡為明誠夫子質於明道先/生先生疑之而訪於司馬温公公以為不可而)
(止今温公答書在伊洛淵源録宋史本傳稱諡曰明熊/氏性理羣書稱諡曰獻未知孰是黄氏日抄云魏了翁)
(為太常少卿/定諡曰明)
朱子曰修身大法小學備矣義理精微則近思録詳之
　　又曰近思録好看四子六經之階梯近思録四子
　之階梯　又曰聖賢説得語言平如大學中庸論孟
　皆平易近思録是近來人説話便較切　又曰近思
　録一書無不切人身救人病者　又曰近思録比舊
　本增多數條如買櫝還珠之論尤可以警今日學者
　用心之謬　又曰近思録文字猝乍看也是難有時
　前靣恁地説後靣又不是恁地這裏説得如此那裏
　又却不如此仔細看來看去却自中間有箇路脉推
　尋通得四五十條又却只是一箇道理　又曰向編
　近思録欲入數段説科舉壊人心術處而伯恭不肯
　今日乃知此箇病根從彼時已栽種培養得在心田
　裏了令人痛恨　又曰易傳自是成書伯恭都摭來
　作閫範今亦載在近思録某本不喜他如此(按朱子/編輯小)
　(學如所引論語内則弟子職諸/書都自成書則此條恐非定論)然細㸃檢來段段皆
　日用切近功夫而不可缺者於學者甚有益　又曰
　程子所以有功於後學者最是敬之一字有力
薛氏曰近思録宜熟讀其間有與朱子不同者須參考
胡氏曰學者當就小學近思録熟讀體騐有所得方可
　博觀古今
張氏曰學者能讀近思録方可以治經　又曰予年二
　十五六時求近思録不可得適賈人持至因得讀之
　然後稍知為學之門
姚氏曰予丁卯館錦邨有出近思録宋刻相示録中凡
　先聖賢與諸先生必空一字想朱子原本式也五卷
　末較他本多一條後於友人處得楊泳齋衍註閲之
　註甚約而精要亦少其書實宋刻但嫌其中多載章
　句集註語盖此時章句集註未行世而門人只以師
　説示學者故也但與前所見本又有不盡同者楊名
　伯嵒字彦瞻朱子門人(愚按宋史有何氏基近思録/發揮不言卷數元史有黄氏)
　(溍近思録廣輯/三卷今皆無傳)
近思録原序
淳熈乙未之夏(淳熈二年孝/宗之二年也)東萊吕伯恭來自東陽(伯/恭)
(尚書右丞好問之孫其先河東人五世祖正獻公徙間/封祖好問始居婺州仕至著作郎兼國史院編修官諡)
(曰成東萊吕氏郡名東陽縣名/隸浙東路婺州婺州今金華府)過予寒泉精舎(在建陽/府建陽)
(縣天湖之陽李賢曰儒釋肄業之地通曰/精舎盖以專精講習所業為義亦作精廬)留止旬日相
與讀周子程子張子之書歎其廣大閎博若無津涯而
懼夫初學者不知所入也因共掇取其關於大體而切
於日用者以為此編總六百二十二條分十四卷盖凡
學者所以求端用力處已治人之要與夫辨異端觀聖
賢之大畧皆粗見其梗概(粗一作初者愚按朱子以求/端用力六  提挈綱維盖有)
(總括處有分貼處如葉氏謂求端指首卷似矣然如二/卷之為學大要八卷之治道大要亦欲稍見其端緒使)
(知所用力也况如所謂存養省察以下無非欲學者察/識其端以推而廣之似不得專指首卷也至於用力處)
(已治人分貼處尤不/通之甚直不足與辨)以為窮鄉晚進有志於學而無明
師良友以先後之者誠得此而玩心焉亦足以得其門
而入矣如此然後求諸四君子之全書沈潜反復優柔
厭飫以致其博而反諸約焉則其宗廟之美百官之富
庶乎共有以盡得之若憚煩勞安簡便以為取足於此
而可則非今日所以纂集此書之意也(愚按學者固不/可取足於此其)
(實四子書中切當精妙處已盡於朱子所纂取然不讀/全書亦不知朱子纂取之精此如讀通鑑者不先㸔十)
(七史亦不知司馬公棄取之深意盖通鑑者治史之法/而近思録者則治經之法此乃布帛菽粟不可一日無)
(者/也)五月五日新安朱熹謹識(新安本漢丹陽郡地吳/孫權分置新都晋平吳)
(改為新安宋屬江東路宣和三年改為徽州朱子世居/新安之永平鄉松巖里父松為尤溪尉亡朱子年十四)
(奉遺命依劉子羽寓居崇安/晚徙建陽從李延平講學)
近思録既成或疑首卷隂陽變化性命之説大抵非始
學者之事祖謙竊嘗與聞次緝之意後出晚進於義理
之本原雖未容驟語苟茫然不識其梗概則亦何所底
止列之篇端特使知其名義有所嚮望而已(特使下一/本有之字)
至於餘卷所載講學之方日用躬行之實且有科級循
是而進自卑升髙自近及逺庶幾不失纂集之指若乃
厭卑近而騖髙逺躐等凌節流於空虗迄無所依據則
豈所謂近思者耶(朱子曰近思録首卷難看所以教伯/恭作此數語以載於後又曰如第一)
(卷未曉得且從第二第三卷看/起久久復㸔第一卷則漸曉得)覽者宜詳之淳熈三年
四月四日東萊吕祖謙謹序
欽定四庫全書
　近思錄集註卷一
　　　　　　　　　　　　　　歸安茅星來撰
　　道體(此篇就理之本然者而言必於此精察明辨/而後於道知所從入可以用力以求至焉凡)
　　(五十一條德此卷乃中庸之理而大學所未及者/然如曰明  曰至善曰天之明命曰峻德以至身)
　　(心意知之類大學固已畧見其端特以方欲明體/道之方而未暇詳夫道之體也此卷乃一一發明)
　　(之蓋道之體既明而所以體/道者自愈以詳審而精密矣)
濓溪先生曰無極而太極(無宋本作无下同至太者大/無以加之謂極者  極之義)
(以其無形之可見故曰無極朱子曰上天之載無聲無/臭而實造化之樞紐品彚之根柢也故曰無極而太極)
(非太極之外復有無極也太朱子曰上天之載無聲無/臭是就有中説無無極而  極是就無中說有又曰老)
(子之言有無以有無為二周子之言有無以有無為一/又曰不言無極則太極同於一物而不足為萬化之根)
(柢不言太極則無極淪於空寂而不能為萬化之根柢/陳北溪曰老子曰復歸於無極栁子曰無極之極康節)
(先天圖説亦曰無極之前陰含陽也有極之後陽分陰/也是周子以前已有無極之説矣但意各不同老子栁)
(子康節以氣言此則專以理言也又曰百家諸子都將太/極説屬氣形去如漢志謂太極函三為一乃是指天地)
(人氣形已具而渾淪未判老子説有物混成先天地生/正指此也莊子謂道在太極之先所謂太極亦是指此)
(渾淪未判而道又别懸空在太極之先則道與太極分/為二矣不知道即是太極道以理之通行者而言太極)
(是以理之極至者而言惟理之極至所以古今人物通北/行惟古今人物通行所以為理之極至無二理也  陳)
(溪曰未有天地萬物先有是理然是理不是懸空在那/裏纔有天地萬物之理便有天地萬物之氣纔有天地)
(萬物之氣則此理便全在天地萬物之中那相接處無/些子縫罅如何分得孰為先執為後又曰理不外乎氣)
(若説截然在陰陽五行之先及在陰陽五行之中便成/理與氣為二物矣愚按易所言太極在兩儀四象八卦)
(之先此所謂太極即在陰陽五行天地萬物之中彼處/有次第此處無次第也蓋彼處在聖人畫卦上説須是)
(以漸生出故有次第此則直就陰陽五行/天地萬物自然之理言之故無次第也)太極動而生
陽動極而靜靜而生陰靜極復動一動一靜互為其根
分陰分陽兩儀立焉(復扶又反同兩儀謂天地與易畫/卦兩儀不  朱子曰儀匹也如俗)
(所謂一雙一對是也太極之有動靜是天命之流行也/所謂一陰一陽之謂道誠者聖人之本物之終始而命)
(之道也其動也誠之通也繼之者善萬物之所以資始/也其靜也誠之復也成之者性萬物各正其性命也動)
(極而靜靜極復動一動一靜互為其根命之所以流行/而不已也動而生陽靜而生陰分陰分陽兩儀立焉分)
(之所以一定而不移也盖太極者本然之妙也動靜者/所乘之機也太極形而上之道也陰陽者形而下之器)
(也是以自其著者而觀之則動靜不同時陰陽不同位/而太極無不在焉自其微者而觀之則冲穆無朕而動)
(靜陰陽之理已悉具於其中矣雖然推之於前而不見/其始之合引之於後而不見其終之離也故程子曰動)
(靜無端陰陽無始非知道者孰能識之其朱子曰太極/生陰陽理生氣也陰陽既生則太極在  中理復在氣)
(之内也又曰性猶太極也心猶隂陽也太極只在陰陽/之中非能離陰陽也然至論太極則太極自是太極陰)
(陽自是隂陽惟性與心亦然所謂一而二二而一也又/曰太極動即是陽非動而後生陽也動極生靜亦非别)
(有一靜来繼此動盖隂氣流行即為陽陽氣凝聚即為/隂非真有二物相對也又曰隂陽有以流行言者一動)
(一靜互為其根寒暑往來是也有以定位言者分隂分/陽兩儀立焉天地上下四方是也易有兩義一曰變易)
(便是流行底一曰交易便是對待底又曰動則此理行/此動中之太極也靜則此理存此靜中之太極也盖隂)
(陽五行錯綜不失條緒便是理又曰太極動而生陽周/子偶從動處發端其實自有天地無非此二者流行旋)
(轉不動則靜不靜則動中間更無空處聖人定之以中/正仁義便是主張此二者盖聖人之動即天道之元亨)
(其靜則是利貞所以繼天地之志述天地之事與西銘/都相貫通如云五行之生至變化無窮亦即天地之塞)
(吾其體天地之帥吾其性之意但説有詳畧緩急耳吳/草廬曰太極無動靜動靜者氣機也氣機一動則太極)
(亦動氣機一靜則太極亦靜故朱子釋云太極之有動/靜是天命之流行也此是為周子分解太極不當言動)
(靜以天命之有流行/故只得以動靜言也)陽變隂合而生水火木金土五氣
順布四時行焉(朱子曰有太極則一動一靜而兩儀分/有隂陽則一變一合而五行具然五行)
(者質具於地而氣行於天者也以質而語其生之序則/曰水火木金土而水木陽也火金隂也以氣而語其行)
(之序則曰木火土金水而木火陽也金水隂也又統而/言之則氣陽而質隂也又錯而言之則動陽而靜隂也)
(盖五行之變至於不可窮然無適而非隂陽之道至其/所以為隂陽者又無適而非太極之本然也夫豈有所)
(虧欠間隔哉又曰水質隂而性本陽火質陽而性本陰/水外暗而内明以其根於陽也火外明而内暗以其根)
(於隂也太極圖陽動之中有黒底隂静之中有白底是/也横渠言隂陽之精互藏其宅正此意也書正義曰萬)
(物成形以微著為漸五行先後亦以微著為漸五行之/體水最微為一火漸著為二木形實為三金體固為四)
(土質大為五金朱子曰陽變而助隂故生水隂合而陽/盛故生火木  各從其類故在左右問陽何以言變隂)
(何以言合曰陽動而隂隨之故云變合又曰以質語其/生之序而水木為陽火金為隂者盖天一生水地二生)
(火天三生木地四生金一三陽也二四隂也以氣語其/行之序而木火為陽金水為隂者盖以四時而言則春)
(夏為陽秋冬為隂又曰初生水火流動閃爍其體尚虚/次生木金則確然有定形矣水火初是自生木金則資)
(於土盖天地生物先其輕清以及重濁水火在五行中/最輕清金木重於水火土又重於金木又曰金木水火)
(分屬四時土則寄旺四季惟夏季十八日土氣為最旺/故能生秋金也以圖象考之木生火金生水之類各有)
(小畫相牽連而火生土土生金獨穿乎土之内餘則從/旁而過為可見矣問向聞先生語學者五行不是相生)
(合下有時多有如何朱子曰此難説若會得底便自然/不相悖喚做一齊有也得喚做相生也得便雖不是相)
(生他氣亦自相灌注如人五臓固不曽有先後但其灌/注時自有次序又曰天地始初混沌未分時想只有水)
(火二者水之極濁便成地火之極清便成風霆雷電日/星之屬又曰五行之序木為之始水為之終而土為之)
(中以河圖洛書之數言之則水一木三而土五皆陽之/生數而不可易者也故得以更迭為主而為五行之綱)
(以徳言之則木為發生之始水為貞靜之體而土又包/育之母也故水之包五行也以其流通貫徹而無不在)
(木之包五行也以其歸根反本而藏於此也若夫土則/水火之所寄金木之所資居中而應四方一體而載萬)
(類者也問金木水火體質屬土曰正䝉有一説好只金/與木之體質屬土水與火却不屬土葉氏曰二氣變合)
(而生者原於對待之體也一氣循環而生者本於流行/之用也愚按唐孔氏謂大禹謨水火金木土穀惟修與)
(洪範之次不同洪範以生數為次大禹謨以相克為次/周子此所言即洪範之次也盖亦就隂陽生五行者而)
(言若五行相生次序則又當云木火土金水矣今俗復有/金木水火土之語盖班固白虎通五行章已有之而左)
(傳昭二十五年用其五行注亦如此為次正義云隨便/而言之不以義為次也又按邵氏皇極經世書謂東赤)
(南白西黄北黒此正色也驗之於曉午暮夜之時可見/之矣張氏㟭曰東方木色青南方火色赤西方金色白)
(北方水色黒中方土色黄此五行之氣色色之分辨也/東赤南白西黄北黒者一陽之氣色色之逓變也故嬰)
(兒始生而赤稍變而白人病而黄老死而黒物生地下/而赤稍長而白萎菸則黄枯槁而黒也物皆資一陽以)
(生此四變者/無物不然)五行一隂陽也隂陽一太極也太極本無
極也五行之生也各一其性(朱子曰五行具則造化發/育之具無不備矣故又即)
(此而推本之以明其渾然一體莫非無極之妙而無極/之妙亦未嘗不各具於一物之中也盖五行異質四時)
(異氣而皆不能外乎隂陽隂陽易位動靜異時而皆不/能離乎太極至於所以為太極者又初無聲臭之可言)
(是性之本體然也天下豈有性外之物哉然五行之生/隨其氣質而所禀不同所謂各一其性也各一其性則)
(渾然太極之全體無不各具於一物之中而性之無所/不在又可見矣  左傳正義云五物世所行用故謂之)
(五行五者各有材能故傳又謂之五材釋名云五氣於/其方各施行也白虎通云為天行氣故謂之五行朱子)
(曰五行一隂陽隂陽一太極則非太極之後别生二五/而二五之上先有太極也無極而太極太極本無極則)
(非無極之後别生太極而太極之上先有無極也問無/極太極本非二物曰無極而太極則無極之中萬象森)
(列不可謂之無矣太極本無極則太極之體冲漠無朕/不可謂之有矣又曰雖云五行各一其性然一物又各)
(具五行之理不可不/知康節曽細推來)無極之真二五之精妙合而凝乾
道成男坤道成女二氣交感化生萬物萬物生生而變
化無窮焉(朱子曰天下無性外之物而性無不在此無/極二五所以混融而無間者也所謂妙合者)
(也真以理言無妄之謂也精以氣言不二之名也凝者/聚也氣聚而成形也盖性為之主而隂陽五行為之經)
(緯錯綜又各以類凝聚而成形焉陽而健者成男則父/之道也隂而順者成女則母之道也是人物之始以氣)
(化而生者也氣聚成形則形交氣感遂以形化而人物/生生變化無窮矣自男女而觀之則男女各一其性而)
(男女一太極也自萬物而觀之則萬物各一其性而萬物/一太極也盖合而言之萬物統體一太極也分而言之)
(一物各具一太極也所謂天下無性外之物而性無不/在者於此尤可以見其全矣子思子曰語大天下莫能)
(載焉語小天下莫能破焉此之謂也後朱子曰天地方/開未有人種自是氣蒸結成兩箇人  方生許多萬物)
(所以先言乾道成男坤道成女然後言化生萬物又曰生/氣流行一滚而出初非以其全氣付與人减下一等與)
(物也但禀受隨其所得物固昏塞矣而昏塞之中亦有/輕重昏塞尤甚者於氣之渣滓中又復禀得渣滓之甚)
(者耳又曰太極只是箇極好至善底道理人人有一太/極物物有一太極問無極而太極先生謂此五字増减)
(不得而此言無極之真却不言太極曰真字便是太極/真西山曰就其在人物者言之性即太極仁義即隂陽)
(仁義禮智/信即五行)惟人也得其秀而最靈形既生矣神發知矣
五性感動而善惡分萬事出矣(知去聲静朱子曰此言衆/人具動  之理而常失之)
(於動也盖人物之生莫不有太極之道焉然隂陽五行/氣質交運而人之所禀獨得其秀故其心為最靈而有)
(以不失其性之全所謂天地之心而人之極也然形生/於隂神發於陽五常之性感物而動而陽善隂惡又以)
(類分而五性之殊散為萬事盖二氣五行化生萬物其/在人者又如此自非聖人全體太極有以定之則欲動)
(情勝利害相攻人極不立而違禽獸不逺矣氣朱子曰/天地之性是理也才到有隂陽五行處便有  質之性)
(於此遂有昏明厚薄之殊得其秀而最靈乃氣質以後/事問靈處是心抑是性曰靈處只是心不是性性只是)
(理問通書多説幾太極圖却無此意/曰五性感動善惡未分處便是幾)聖人定之以中正
仁義(本註聖人之道仁/義中正而已矣)而主靜(本註無/欲故靜)立人極焉故聖
人與天地合其徳日月合其明四時合其序鬼神合其
吉凶(朱子曰此言聖人全動静之徳而常本之於静也/盖人禀隂陽五行之秀氣以生而聖人之生又得)
(其秀之秀者是以其行之也中其處之正其發之也仁/其裁之也義盖一動一靜莫不有以全夫太極之道而)
(無所虧焉則向之所謂欲動情勝利害相攻者於此乎/定矣然静者誠之復而性之貞也苟非此心寂然無欲)
(而静則又何以酬酢事物之變而一天下之動哉故聖/人中正仁義動静周流而其動也必主乎静此其所以)
(成位乎中而天地日月四時鬼神有所不能違也盖必/體立而後用有以行若程子論乾坤動静而曰不專一)
(則不能直遂不翕聚則不能發散亦此意耳仁朱子曰/正所以能中義所以能仁正與義為體中與  為用中)
(仁是動正義是静又曰中正仁義常在此中流轉然必/倚著静為之本如無夜則做得晝不分曉無冬則做得)
(春夏不長茂易言利貞者性情也元亨是發用處必至/於利貞乃見乾之實體萬物至秋冬收斂成實方見得)
(他本質故曰性情此亦主静之説問不言禮智而曰中/正何也曰禮智猶説得寛中正則切而實矣且謂之禮)
(尚或有不中節處謂中則無過不及乃節文恰好處也/謂之智尚或有正不正正則是非端的分明乃智之正)
(當處也又曰圖説首言隂陽變化之原其後即以人所/禀受明之秀而最靈者純粹至善之性也所謂太極也)
(形生神發則陽動隂静之為也五性感動則陽變隂合/而生水火木金土也善悪分則成男成女之象也萬事)
(出則萬物化生之義也至聖人定之以中正仁義而主/静立人極則又有以得乎太極之全體而與天地混合)
(無間矣故又言天地日/月四時鬼神無不合也)君子修之吉小人悖之凶(朱子/曰聖)
(人太極之全體一動一静無適而非中正仁義之極盖/不假修為而自然也未至此而修之君子之所以吉也)
(不知此而悖之小人之所以凶也修之悖之亦在乎敬/肆之間而已矣敬則欲寡而理明寡之又寡以至於無)
(則靜虚動直而聖可學矣其朱子曰修吉/悖凶最是此篇喫𦂳處而  本則主於静)故曰立天
之道曰隂與陽立地之道曰柔與剛立人之道曰仁與
義又曰原始反終故知死生之説(死生一作生死道朱子/曰隂陽成象天  之所)
(以立也剛柔成質地道之所以立也仁義成德人道之/所以立也道一而已隨事著見故有三才之别而於其)
(中又各有體用之分焉其實則一太極也陽也剛也仁/也物之始也隂也柔也義也物之終也能原其始而知)
(所以生則反其終而知所以死矣此天地之間綱紀造/化流行古今不言之妙聖人作易其大意盖不出此故)
(引之以證其説辭立天之道三句見易説卦傳原始反/終二句見易繋  上傳朱子曰陽主進而隂主退陽主)
(息而隂主消進而息者其氣強退而消者其氣弱此隂/陽之所以為柔剛也陽剛温厚居東南主春夏而以作)
(長為事隂柔嚴凝居西北主秋冬而以歛藏為事作長/為生收斂為殺此剛柔之所以為仁義也楊子所謂於)
(仁也柔於義也剛者乃自其用處末流言之盖亦所謂/陽中之隂隂中之陽固不妨自為一義但不可雜乎此)
(而論之耳又曰隂陽是陽中之隂陽剛柔是隂中之隂/陽隂陽以氣言剛柔以質言又曰仁義中正既知界限)
(分曉又須知四者之中仁義是對立闗鍵盖禮則仁之/著智則義之藏猶春夏秋冬雖為四時而春夏為陽秋)
(冬為隂是知天地之道不兩則不能以立故端雖有四/而立之者則兩耳又曰說者多以仁為柔以義為剛非)
(也盖仁本是柔然却是發出來者便是剛義本是剛然/却收斂向裏者便是柔仁之體本静而其用則流行不)
(窮義之用本動而其體則各止其所此即陽中之隂隂/中之陽互藏其根之意又曰始處是生生之初終處是)
(一定之理始有處説生已定處說死死則不復變動矣/張乖崖說斷公事未判屬陽已判屬隂意盖如此朱子)
(曰造化周流未著形質便是形而上者屬陽才麗於形/質為人物為金木水火土便轉動不便是形而下者屬)
(隂若是陽時便有多少流行變動在及至成物一成而/不返如人之初生屬陽只管有長及至長成便只有衰)
(此氣逐漸衰減則死矣周子所謂原/始反終只於衰盡處可見返終之理)大哉易也斯其至
矣(朱子曰易之為書廣大悉備然語其至極則此圖盡/之其㫖豈不深哉周子手是圖以授程氏兄弟程子)
(之言性與天道多出於此然卒未嘗明以此圖示人是/必有㣲意焉學者不可以不知也  問孔門工夫皆切)
(已做去朱子曰此亦未嘗不切已皆非在外乃我所固/有也曰恐徒長人億度料想之見曰理㑹不得者固如)
(此若理㑹得者莫非在我/便可受用何億度之有)○(此所謂無極而太極也所/以動而陽静而隂之本體)
(也然非有以離乎隂陽也即隂陽而/指其本體不雜乎隂陽而為言耳)□(此太極之動而/陽静而隂也中)
(○者其本體也三愚按易上下卦各三畫而此圖左右/方亦各外中内  重者盖天地人三才至極之理自然)
(而然而非聖賢心思智慮之所得為也周易本義謂六/爻五上為天三四為人初二為地則此圖左方外中二)
(重為天右方外中二重為地左右方内一重為人又細/分之則立天之道曰隂與陽而左方外一重為陽中一)
(重為隂立地之道曰柔與剛而右方外一重為柔中一/重為剛立人之道曰仁與義而左方為仁右方為義問)
(左方屬天右方屬地固矣人則兼左右方言之伺也曰/得天地之理氣以成性與形故自不能離天地而獨立)
(也□此陽之動也太極□此隂之静也太極□此隂中/    之用所以行也    之體所以立也    之陽陽)
(動之根也白愚按此□此陽中之隂隂静之根也言/就右方之  者而言  愚按此就左方之黒者而)
　　　(此陽變隂合而生/水火木金土也)□(此陽之/變也)□(此隂之/合也)□(隂盛/故居)
(右/)□(陽盛故/居左)□(陽穉故/次火)□(隂穉故/次水)□(冲氣故居中小愚/按凡圖解大)
(並指太極其水火木金土各有一小○􁀁之即所謂五/行之生各一其性性者即太極也餘○放此黄勉齊曰)
(質曰水火木金盖以隂陽相間言猶曰東西南北所謂/對待者也氣曰木火金水盖以隂陽相固言猶曰東南)
(西北所謂/流行者也)□(此陽變隂合也水右火左而此以交係乎/上隂根陽陽根隂也水而木木而火火而)
(土土而金金復生水如環無端五氣布而四時行也中/愚按動而陽靜而隂即兩儀也陽之動隂之靜與隂)
(之陽陽中之隂則四象也陽變隂合而生水火木/金土即易之天一地二云云而八卦之所由成也)○□
　　　　(五行一隂陽五殊二實無餘欠也隂陽一太/極精粗本末無彼此也太極本無極上天之)
(載無聲/無臭也)○(五行之生各一其性而五/行各一太極無假借也)　　(此無極二五/所以妙合而)
(無間也緯愚按舊本並作□但細按似與原圖及朱註/所謂經  錯綜者不合因為正之其下○者即上所謂)
(五行之生各一其性而五行各一太極者是也又按□/自左而右即從上陽之變者直下□自右而左即從上)
(隂之合者直下相連不斷以間/以水火字故似乎中斷另起耳)○(乾道成男坤道成女/以氣化者言也各一)
(其性而男女一太極也有朱子曰在動物如牝牡之類/在植物亦有男女如麻  牡麻及竹有雌䧺之類愚按)
(氣化者謂未有人種隂/陽之氣凝結而成者也)○(萬物化生以形化者言也各/一其性而萬物一太極也)
(愚按形化者謂既有人種後交合而生者也與上成男/成女並兼人物在内  以上悉本朱子圖解  朱子曰)
(先天乃伏羲本圖非康節所自作雖無言語而所該甚/廣凡今易中一字一義無不自其中流出者太極却是)
(周子自作發明易中大概綱領意思而已故論其格局/則太極不如先天之大而詳論其義理則先天不如太)
(極之精而約葢合下規模不同而太極終在先天範圍/之内又不若彼之自然不假思慮安排也若以數言之)
(則先天自一而二自二而四自四而八以為八卦太極/亦自一而二為剛柔自二而四為剛善剛惡柔善柔惡)
(遂加其一為中以為五行而遂下及於萬物盖物理本/同而象數亦無二致但推得有大小詳畧耳劉靜修曰)
(先天太極之圖其理實未嘗不一也先天圖之左方震/一離兌二乾三者即太極圖之左方陽動者也其離兌)
(為陽中之隂即陽動中之為隂静之根者也先天圖者/之右方㢲四坎艮五坤六者即太極圖之右方隂靜)
(也其坎艮為隂中之陽即隂靜中之為陽動之根者也/盖凡陽皆乾凡隂皆坤其左方皆離之象右方皆坎之)
(象先天之與太極圖一也故先天圖坎離列左右之門/太極圖陽變隂合而即生水火也河圖亦然其中宫即)
(所謂太極無極也其竒偶即所謂陰陽也其東北陽之/二生數統隂之二成數即先天太極圖之左方也其西)
(南隂之二生數統陽之二成數即先天太極圖之右方/也其水火居南北之極亦猶先天太極圖之坎離水火)
(各居左右方也愚按夫子所言太極亦但就儀象卦畫/上言耳周子又就中推去見得天地萬物莫不皆然且)
(於其中指出無極示人則其理愈精而言愈廣矣然要/之説個太極便包個無極在内説個易有太極便包個)
(天地萬物之太極在内則夫子之言實足以該周子之/言而周子之言亦無非發明夫子之言也朱子實始尊)
(信而表章之其功偉矣陸氏曰正蒙云由太虚有天之/名由氣化有道之名合虚與氣有性之名合性與知覺)
(有心之名朱子謂太虚便是太極圖上靣一圓圏氣化/便是隂靜陽動此是縂説合虚與氣有性之名有這氣)
(便有這理合性與知覺有心之名知覺又是那氣之虚/處此二句就人上説夲只是一箇太虚漸細分説得宻)
(耳九峯蔡氏曰横渠四語只是理氣二字而細分由太/虚有天之名即無極而太極之謂以理言也由氣化有)
(道之名即一隂一陽之謂道之謂以氣言也合虚與氣/有性之名即繼之者善成之者性之謂以人物禀受而)
(言也合性與知覺有心之名即人心道心之謂以心之/體而言也以朱子九峯之言觀之則知張子此四語偹)
(一篇太極圖説之意由太虚有天之名是指太極之不/雜乎隂陽者言之所謂一故神也由氣化有道之名是)
(指太極之不離乎隂陽者言之所謂两故化也下二句/則是無極之真二五之精妙合而凝以下之事但濓溪)
(分氣為二曰動曰靜而太極在其中不離乎動静亦不/雜乎動静横渠分氣為二曰虚曰氣而以太虚為不雜)
(之太極太和為不離之太極所以朱子謂其落在一邉/又謂其有未瑩處然朱子又嘗謂其議論極精宻則此)
(固猶無礙惟所謂氣聚散於太虚猶冰凝釋於水朱/子謂其流乃是箇大輪廻此則與程朱不可合者也)
誠無為(朱子曰實理自然何為之有即太極也感問既/誠而無為則恐未有惡朱子曰當其未  五性)
(具備無有不善及其應事始有照管不到處/置失宜處盖合下本但有善惡是後一截事)幾善惡(朱/子)
(曰幾者動之微善惡之所由分也盖動於人心之微則/天理固當發見而人欲亦已萌乎其間矣此隂陽之象)
(也亡朱子曰通書每説幾字近則公私邪正逺則廢興/存  但於此看破便幹轉也此是日用第一親切工夫)
(惟精惟一克已復禮即其事也又曰天理人欲之分只/爭些子故周子每説幾字然辨之又不可不早故横渠)
(每説/豫字)徳愛曰仁宜曰義理曰禮通曰智守曰信(朱子曰/道之得)
(於心者謂之徳其别有是五者之用而因以名其體焉/即五行之性也  朱子曰幾善惡徳則但就善者言之)
(為聖為賢都從此五者做就仁義禮智信徳之體愛宜/理通守徳之用誠性也幾情也徳兼性情而言也蔡虚)
(齋曰此雖似皆以用而言然以五者並列又有徳字冠/於其上則其理自明韓子以其發用之地而目為道體)
(之全自/不可也)性焉安焉之謂聖復焉執焉之謂賢(朱子曰性/者獨得於)
(天安者夲全於已聖者大而化之之稱此不待學問勉/強而誠無不立幾無不明徳無不備者也復者反而至)
(之執者保而持之賢者才徳過人之稱此/思誠研幾以成其徳而有以守之者也)發微不可見
充周不可窮之謂神(通書疾朱子曰發動也微幽也言/其不  而速一念方萌而至理已)
(其所以發之微妙而不可見也充廣也周徧也言其不/行而至盖隨其所寓而理無不到所以充之周徧而不)
(可窮也神則聖人之徳之至妙而不可測者也又曰發/字充字就人看㣲不可見周不可窮却是理如此  問)
(誠幾神學者當從何入朱子曰隨處用工夫誠是存主/處幾是決擇處發用處是神然𦂳處在幾黄勉齊曰此)
(一段只把體用二字來讀他便見誠是體幾是用仁義/禮智信是體愛宜理通守是用在誠為仁則在幾為愛)
(在誠為義則在幾為宜性焉復焉發㣲不/可見是體安焉執焉充周不可窮是用)　伊川先生
曰喜怒哀樂之未發謂之中中也者言寂然不動者也
故曰天下之大本發而皆中節謂之和和也者言感而
遂通者也故曰天下之達道(文集下同而説見中庸寂/然不動感  遂通二語易)
(繋辭上傳文也朱子曰寂然不動衆人皆有是心至感/而遂通惟聖人能之盖衆人雖具此心未發時已自汨)
(亂思慮紛擾夢寐顛倒曽無操存之道感發處如何得/似聖人中節  按此條今見遺書暢潜道夲列文集誤)
　心一也有指體而言者(本註寂然不動是也/  朱子曰此言性也)有指用
而言者(本註感而遂通天下之故/是也  朱子曰此言情也)惟觀其所見何如耳
(何如一作如何皆見伊川與吕大臨論中書吕氏以伊/川有几言心者  指已發而言之説因以書問而程子)
(答之如此體朱子曰程子所謂凡言心者皆指已發之/説盖指心  流行而言非謂事物思慮之交也然與中)
(庸本文不合又恐學者以心為已發而不知有未/發時涵養之功故自以為未當而復正之如此)　乾
天也天者乾之形體乾者天之性情乾健也健而不息
之謂乾(乾之之乾易傳作天無易傳作无後凡遇傳之無/倣此  乾彖辭朱子曰健而不息便是天之性)
(情健之體是性健之用是情惟其健所以不/息不可把不息做健又曰性情是天愛健處)夫天專言
之則道也天且弗違是也分而言之則以形體謂之天
以主宰謂之帝以功用謂之鬼神以妙用謂之神以性
情謂之乾(易傳下同妙道兼理與氣而言如下文形體/主宰功用  用性情皆是形體以氣言如所)
(謂天之蒼蒼是也主宰以理言如所謂惟皇上帝降衷/於下民是也功用造化之有迹者以二氣之屈伸徃來)
(者言也妙用造化之無迹者以屈伸徃來之不可測者/言也  朱子曰天地以生物為心心即天之主宰處也)
(然所謂主宰者亦即是理非心之外别有理理之外别/有心也黄勉齊曰合而言之言鬼神則神在其中矣析)
(而言之則鬼神者其粗迹神者其妙用也伊川言鬼神/者造化之迹此以功用言也横渠言鬼神二氣之良能)
(此合妙用/而言也)　四徳之元猶五常之仁偏言則一事專言
則包四者(乾彖傳偏言者不全言也必合義禮智仁字/之理方全今就其中分言之則仁只是四徳)
(之一所謂偏言也若專言之則舉一仁而四德都在其/中故曰仁者人心之全徳全者兼義禮智而為言也)
(朱子曰愛之理是偏言則一事心之徳是專言則包四/者又曰偏言之者如惻隠之類專言之者如克己之類)
(然即此一事便包四者盖亦非二物也陳北溪曰禮義/智亦是心之徳而不可以心之徳言者如家有兄弟四)
(人稱其家者只舉長兄位號而言則下三弟已包在内/矣黄勉齊曰六經中專言仁者包四徳也言仁義而不)
(言禮智者仁包禮義包智愚按從黄氏之説推之言仁/禮而不言義智者仁包義禮包智言禮義而不言仁智)
(者禮即仁之秩然處義即智之分别事理各得其宜處/盖義禮智皆從仁流出無仁則生意已亡義禮智便都)
(没有故有時不言仁而衆善自從仁以出不能離也此/仁之所以包四徳而獨尊也朱子曰文王只是説大亨)
(利於貞不以分配四時孔子見此四字好始分/作四件説孔子之易與文王之易畧自不同)　天所
賦為命物所受為性(同上物朱子曰理一也自天所賦/予萬  言之謂之命以物所禀受)
(於天言之謂之性命/猶誥勅性猶職任)　鬼神者造化之迹也(乾文言傳/曰與鬼神)
(合其吉凶朱子曰造化之妙不可得而見於其氣之往/來屈伸者足以見之㣲鬼神則造化無迹矣陸氏曰迹)
(指能屈能伸者言/非謂有迹可見也)　剥之為卦諸陽消剥已盡獨有上
九一爻尚存如碩大之果不見食將有復生之理上九
亦變則純隂矣然陽無可盡之理變於上則生於下無
間可容息也聖人發明此理以見陽與君子之道不可
亡也(将有之有易傳作見復扶又反下為復復生音服/餘同此間如字  碩果不食剥上九爻辭果中有)
(仁則天地生生之心存故有復生之/理間不容息出淮南子原道訓篇)或曰剥盡則為純
坤豈復有陽乎曰以卦配月則坤當十月以氣消息言
則陽剥為坤陽來為復陽未嘗盡也剥盡於上則復生
於下矣故十月謂之陽月恐疑其無陽也隂亦然聖人
不言耳(隂死為消陽生為息息有止義而訓為生者盖/一事止則一事生中無間㫁亦剥盡復生之意)
(也十月為陽見爾雅朱子曰凡隂陽之生一爻當一月/須是滿三十日方滿三十分而成一畫剥之陽盡於十)
(月小雪為純坤然陽於小雪已生三十分之一分則坤/固未嘗無陽也但始生甚㣲不能成一畫耳須積漸生)
(去至冬至纔滿得三十分而成一畫不是昨日全無今/遂一旦都復所謂一氣不頓進一形不頓虧也又曰隂)
(亦然以夬乾姤推之可見聖人所以不言者便是參賛/裁成之道盖扶陽抑隂長善消惡進君子退小人自是)
(理當如此如堯舜之世豈無小人但有聖人在上不容/他出而有為耳愚按董仲舒謂十月純隂疑於無陽故)
(謂之陽月四月純陽疑於無隂故謂之隂月觀此則四月/亦有隂月之説程子以為聖人不言者盖特據爾雅及)
(易文言傳而言耳然饒氏曰此隂陽消息之理至精至/㣲自程子始發之  但言其理而未有以騐其氣數之)
(必然也朱子又從而推明之曰是當以一爻分三十分/隂陽日進退一分剥之陽剥於九月之霜降而盡於十)
(月之小雪復之陽則生於小雪而成於十一月之冬至/夬之隂決於三月之榖雨而盡於四月之小滿姤之隂)
(則生於小滿而成於五月之夏至於是理與數合然後/知隂陽絶續之際果無一息之間㫁而程子之言為愈)
(信/矣)　一陽復於下乃天地生物之心先儒皆以靜為見
天地之心盖不知動之端乃天地之心也非知道者孰
能識之(兩乃字下並當有見字朱子謂動是見天地之/心不是天地之心如十月豈得謂無天地之心)
(流行固自若也但人不見耳愚按遺書謂復卦非天地/之心復則見天地之心然則程子固已言之矣盖此為)
(易傳脱誤無疑也故復彖曰復其見天地之心乎下謂/初六畫初最居下  曰下也端緒也陽初復尚㣲故以)
(端言之過此則陽氣浸長萬物蕃盛天地之心反不可/得而見矣朱子曰十月積隂陽氣收斂天地生物之心)
(固未嘗息但無端倪可見一陽既復則生意發動乃始/復見其端緒也  李氏曰一陽復於下程子以動而言)
(也利貞誠之復周子以靜而言也以静言者於坤爻指/其所歸之地以動言者於震爻指其所動之處所歸之)
(地利貞之徳所動之處又元之徳也言異而意同矣朱/子曰王弼亦以靜而言然以卦爻之意推之自當以伊)
(川之説為正又曰學者但如初九象傳所云知不善則/速改以從善為最要切處若云須窺見端倪而心體可)
(識則又是添/却一事也)　　仁者天下之公善之本也(復六二象曰/休復之吉以)
(下仁也人心之所同然者謂之公於下仁上見得仁天/下之公有仁則惻隠羞惡辭讓是非之端皆由此出故)
(曰善之本也徐進齋曰仁謂初剛剛復於下在人則惻/隠之心仁之端也初不逺復二從初而復故曰以下仁)
(也李閎祖曰天下之公是無一毫私心善之本也是萬/善從此出  愚按朱子謂此語寛而不切盖程子本但)
(就下仁上言之故如此寛説朱子取之/則直以仁之徳言矣與易傳本㫖㣲别)　有感必有應
凡有動皆為感感則必有應所應復為感所感復有應
所以不已也感通之理知道者黙而觀之可也(所感易/傳無所)
(字所以不已也以上咸九四傳末二語則彖天地感而/萬物化生節傳也有感必有應總天地萬物之理言之)
(凡有動五句所以申明有感必有應之意盖此理無物/不有無時不然黙而觀之而天地萬物之情可見矣)
(朱子曰人之氣與天地之氣常相接無間斷人自不見/如卜筮之類皆是心自有此物所以才動便應凡人一)
(睡一覺一出一入一語一黙以至盛衰治亂無不如此/問感應工夫於學者有用處否曰此理無乎不在如繫)
(辭傳所云精義入神以致用也/利用安身以崇徳也亦是此理)　天下之理終而復始
所以恒而不窮恒非一定之謂也一定則不能恒矣惟
隨時變易乃常道也天地常久之道天下常久之理非
知道者孰能識之(乃常道也以上恒彖利有攸往終則/有始傳其天地常久以下則下日月)
(得天而能久照節傳也天地常久之道以造化言如晝/夜寒暑之類是也天下常久之理以人事言如出處語)
(黙之類是也朱子曰隨時變易如君尊臣卑分固不易/然上下不交亦不得父子固親親而所謂命士以上異)
(宫則又有變焉又如可以仕則仕可以止則止孟子辭/齊王之金而受宋薛之餽皆隨時變易故可以為常也)
(又曰論其體則終是恒然體之常所以/為用之變用之變乃所以為體之恒)　人性本善有
不可革者何也曰語其性則皆善也語其才則有下愚
之不移(革上六傳下愚/不移説見論語)所謂下愚有二焉自暴也自棄
也人苟以善自治則無不可移者雖昏愚之至皆可漸
磨而進惟自暴者拒之以不信自棄者絶之以不為雖
聖人與居不能化而入也仲尼之所謂下愚也(漸音尖/進下原)
(書有也字也自暴自棄説見孟子拒之以不信者謂其/無有此理  絶之以不為者則知有此理而謂已之不)
(能為也朱子曰自暴者有強悍意剛惡之所為自棄者/有懦弱意柔惡之所為  朱子曰以夫子之言觀之人)
(固自有不移者而程子則以為無不可移盖以其不肯/移而後不可移耳夫子本但以氣質而言其品第未及)
(乎不肯不可之辨也程子則以禀賦甚異/而不肯移非以禀賦之異而不可移也)然天下自棄
自暴者非必皆昏愚也往往強戻而才力有過人者商
辛是也聖人以其自絶於善謂之下愚然考其歸則誠
愚也(史記稱紂資辯捷疾聞見甚敏才力過人手格猛/獸知足以拒諫言足以飾非則天資固非昏愚者)
(然力可以為善而絶之/而不為非下愚而何)既曰下愚其能革面何也曰心
雖絶於善道其畏威而寡罪則與人同也唯其有與人
同所以知其非性之罪也(革上六曰/小人革靣)　在物為理處物
為義(艮彖傳程子以順理合義觧動静不失其時因復/言此以明理義二字之意事物各有當然之則而)
(在物言之則謂之理就吾之所以處之者言之則謂之/義陳北溪曰理是體義是用理是事物當然之則義則)
(所以處此理者陳潛室曰理對義言則理為體而義為/用理對道言則道為體而理為用吳草廬曰凡物必有)
(所以然之故亦必有所當然之則所以然者理也所當/然者義也理之有義猶形影聲響也  吕氏曰湛甘泉)
(改作在心為理便是義外之病若以物為外是分内外/之道非皆備之㫖也又曰禅學最怕拈著理字後來便)
(要拈理字以明其非禅只打開物字則理字便好活用/此正僧杲教張侍郎所謂即用儒家言語改頭換靣接)
(引人去之術也姚江/格物之説正是此法)　動靜無端隂陽無始非知道者
孰能識之(經説下同不易繫辭傳朱子曰動靜無端隂/陽無始本  可以先後言然就中間截斷言)
(之則亦不害其有先後也觀周子所言動而生陽則未/動之前固已嘗靜矣又言靜極復動則已靜之後固必)
(有動矣如春夏秋冬元亨利貞固不能無先後然不冬/則無以為春不貞則無以為元就此言之又自有先後)
(也皆愚按程子於咸之感應恒之變易復之見天地之/心  以歸之知道者而於此復云然盖其所以感應所)
(以變易天地之心之所以見者無非道也亦無非太極/之隂陽動靜也必於此有黙契焉而後於天地生物之)
(心天下感通之理天地常久之/道静觀黙識而有以自得之矣)　仁者天下之正理失
正理則無序而不和(論語説失正理以心言無序不和/以事言也朱子曰仁固是正理然)
(必以正理從人心上言之方説得仁字全盖仁者本心/之全徳人若本然之良心存而不失則所作為自有序)
(而和不然而此心一放只是以人欲私心為之安得有/序安得有和又曰如義禮智皆可謂天下之正理便是)
(程子之説/有太寛處)　天地生物各無不足之理常思天下君臣
父子兄弟夫婦有多少不盡分處(分音問二遺書下同/  天地  句以其在)
(物者而言君臣父子二句/以人之所以處物者而言)　忠信所以進徳終日乾乾
君子當終日對越在天也(説見乾九三文言傳對越在/天詩周頌清廟篇之辭也忠)
(信則所為皆實故徳自進乾天也終日乾乾則終日便/對越在天矣越於也朱子曰忠信進徳修辭立其誠)
(是終日乾乾乾此一/節釋終日乾  之義)盖上天之載無聲無臭其體則
謂之易其理則謂之道其用則謂之神其命於人則謂
之性率性則謂之道修道則謂之教(上天之載無聲無/臭所謂無極而太)
(極也體體質也猶言骨子也該體用而言靜而動動而/靜所以為易之體也易者隂陽錯綜變易之謂而其所)
(以能隂陽變化者道也其功用著見處則謂之神下三/句説見中庸章句程子嘗言吾儒本天於此可見  朱)
(子曰其體謂之易在人則心也其理謂之道在人則性/也其用謂之神在人則情也其體三句就在天者而言)
(其命於人三句則/就在人者言之)孟子去其中又發揮出浩然之氣可
謂盡矣(中庸性道教皆就理言然人亦有明知理之當/然而或不免於疑懼而不能以有為者則氣之)
(未充也孟子又於其中發揮出浩然之氣盖此氣一生/勇往精進無復疑憚從此直上自有以全夫天命之本)
(然而性可以盡道可以凝即教亦可以自我而立矣四/子書中精藴不外是四者程子指出示人學者其詳究)
(焉/)故説神如在其上如在其左右大小大事而只曰誠
之不可揜如此夫徹上徹下不過如此形而上為道形
而下為器須著如此説器亦道道亦器但得道在不繫
今與後已與人(只音止俗讀若質者非夫音扶著直酌/反後倣此  語類以此條為伊川語)
(上文説道已盡此以見道體無所不在上而天地鬼神/下而萬事萬物無非此理因復引易傳之言以明之大)
(小大事宋時方言猶云多少大事也後倣此不繫猶言/不拘也問形而上下如何以形言朱子曰此言最的當)
(盖若以有形無形言之則是物與理相間㫁也明道所/以謂惟此語截得上下最分明器亦道道亦器有分别)
(而不相離也又曰形而上者指理而言形而下者指事/物而言總是須於事事物物上見得此理然後於已有)
(益所以大學不謂之窮理而謂之格物異端将道理説/作𤣥妙空虗之物而以人事為下靣粗濁者故都欲擺)
(脱去也以此條縂發明所以終日乾乾之意此以/上二條  原書不分二先生語今仍之後倣)　醫
書言手足痿痹為不仁此言最善名状仁者以天地萬
物為一體莫非已也認得為已何所不至若不有諸已
自不與己相干如手足不仁氣已不貫皆不屬已(痿音/威痹)
(音秘從畀予之畀與爾雅鷯鶉雄鶛牝痺之痺從卑者/别彼平聲此去聲也今四書大全本從卑音畀者誤)
(痿痹張揖曰不能行也内經痹論篇云皮膚不營故為/不仁又曰痹在於肉則不仁痿論篇云肌肉不仁發為)
(肉痿又云痹而不仁發為肉痿痿與痹分為二程子概/舉而兼言之又專屬手足亦約畧言之耳陳定宇曰仁)
(者之心視人物即已身也體認得人物皆為已則此心/之仁周流貫通何所不至不然則私意間隔與人物自)
(不相連屬矣萬朱子曰與天地萬物為一體固是仁然/便將與天地  物為一體作仁不得盖如此只説得仁)
(之軀殻必須實見得為已方為親切黄勉/齋曰所謂仁者當於氣已不貫上求之)故博施濟衆
乃聖人之功用仁至難言故止曰己欲立而立人已欲
達而達人能近取譬可謂仁之方也已欲令如是觀仁
可以得仁之體(聖下呂本無人字遺書有令平聲二明/道語  問程子作一統説先生作  段)
(説如何朱子曰程子之説如大屋一般愚説如大屋下/分别㕔堂房屋一般又曰程子合而言之上下似不相)
(應不若分両截看惟仁者之心如此故求仁之術必如/此也又曰無私是仁之前事與天地萬物為一體是仁)
(之後事惟無私然後仁惟仁然後與天地萬物為一體/學者欲曉得仁名義須並義禮智三字㸔欲真箇見得)
(仁模様須是從克己復禮做工夫去聖/人都不説破在學者以身體之而已矣)　生之謂性性
即氣氣即性生之謂也(性即氣者見性之不能離乎氣/也氣即性者言氣以成形而性)
(即附於其中也來按告子以氣為性猶佛氏作用是性/之説程子却引  見人生以後便已離氣不得與告子)
(語意/大别)人生氣禀理有善惡然不是性中元有此兩物相
對而生也(朱子曰理字只作合字㸔猶言理當如此自/承上文而言性既離氣不得則人之生也)
(不能無善惡之殊矣然非性中本有此善/惡二者相對而生見性本有善而無惡也)有自幼而善
有自幼而惡(本註后稷之克岐克嶷子越椒/始生人知其必㓕若敖氏之類)是氣禀有
然也善固性也然惡亦不可不謂之性也(程子又云善/惡皆天理謂)
(之惡者非本惡但或過或不及便如此如楊墨之類子/克岐克嶷見詩大雅生民篇楚司馬子良生子越椒)
(文曰是子也熊虎之狀而豺狼之聲弗殺必滅若敖氏/後果然事詳春秋左傳若敖即子文之祖也與欒武子)
(所謂訓之以若敖蚡冐之若敖别盖彼乃楚武王之祖/熊儀也承上文而言性既本無不善矣而有自㓜而善)
(不善異者非其性之有不善也盖因氣稟昏濁性遂為/所汩没以至於此耳要之雖為所汩没而其本善者固)
(未嘗不在也朱子曰惻隠是善於不當惻隠者而惻隠/便是惡剛㫁是善於不當剛㫁者而剛斷便是惡然其)
(原却從天理上來只是為人欲翻轉故用之不善而為/惡耳如放火殺人可謂至惡若把火去炊飯殺其所當)
(殺之人豈不是天理又如溝渠至濁當初若無清底水/縁何有此又曰如墨氏本是惻隠孟子推其弊至於無)
(父豈不是惡然亦/不可不謂之性也)蓋生之謂性人生而靜以上不容説
才説性時便已不是性也(上上聲才本作纔宋徐鉉曰/古亦用才為纔始字晋謝混)
(傳才小富貴便豫人家事古通用財裁字後倣此以人/生而靜天之性也見禮樂記篇朱子曰人生而靜  上)
(即是人物未生時只可謂之理未可名為性所謂在天/曰命也才説性時便是人生以後此理已堕在形氣之)
(中不全是性之本體矣所謂在人曰性也上朱子曰人/生而靜生字已自雜氣質言之生而靜以  便只是理)
(才説性性字雜氣質與本然之性説/便已不是性性字却是本然之性)凡人説性只是説
繼之者善也孟子言性善是也夫所謂繼之者善也者
猶水流而就下也(孟子言下遺書有人字夫音扶言繼/之者善見易繫辭上傳此以上  本)
(然之性之朱子曰易所謂繼之者善在性之先此引來/又在性  後説盖易以天道之流行者言此以人性之)
(發見者言天道流行如此所以人性發見亦如此盖此/發見處便見本原之至善不待别求若可别求則是人)
(生而靜以上却容説也陳北溪曰夫子所謂善是就人/物未生之前造化源頭處説善乃重字為實物若孟子)
(所謂性善則是就成之者性處説是人生以後事善乃/輕字言此性之純粹至善耳其實由造化源頭處有是)
(繼之者善然後成之者性時方能如是之善則孟子之/所謂善實淵源於夫子之所謂善者而來而非有二本)
(也/)皆水也有流而至海終無所汙此何煩人力之為也
有流而未逺固已漸濁有出而甚逺方有所濁有濁之
多者有濁之少者清濁雖不同然不可以濁者不為水
也(此又以水之清濁譬之見人之氣質不同有如此者清/朱子曰水之清者性之善也流至海而不汙者氣質)
(明自㓜而善聖人性之而自全其天者也流未逺而已/濁者氣質偏駁之甚自㓜而惡者也流既逺而方濁者)
(長而見異物而遷焉失其赤子之心者也濁有多少氣/之昏明純駁有淺深也不可以濁者不為水是惡亦不)
(可不謂/之性也)如此則人不可以不加澄治之功故用力敏勇
則疾清用力緩怠則遲清及其清也則却只是元初水
也不是將清來換却濁亦不是取出濁來置在一隅也
水之清則性善之謂也故不是善與惡在性中為兩物
相對各自出來(却俗卻字性此一節言人能變化氣質/則本然之  可復也朱子曰人雖為氣)
(所昏而性則未嘗不在其中故不可不加澄治之功惟/能學以勝之則知此理渾然初未嘗損所謂元初水也)
(雖濁而清者存故非將清來換濁既清則本無濁故非/取濁置一隅也如此則其本善而已矣性中豈有兩物)
(對立而並行也哉問水亦可以澄治曰舊有人嘗装惠/山泉去京師或時臭了京師人㑹洗水將沙石在筧中)
(上面傾水從筧中下去如此十數番便漸如故可見水/亦可澄治但減些分數耳  葉氏曰前以性之本然者)
(言則曰相對而生此從性之發/見處言則曰相對各自出來)此理天命也順而循之
則道也循此而修之各得其分則教也自天命以至於
教我無加損焉此舜有天下而不與焉者也(分音問與/音預  語)
(類以此條為明道語夫此一節見學者所以求道與聖/人所以為教皆一循  天命之自然而不得有所加損)
(於其間也朱子曰此理天命也該始終本末而言也修/道雖以人事言然其所以修者莫非天命之本然非人)
(私智所能為也然非聖人有不能盡/故以舜事明之但非論語本文之意)　觀天地生物氣
象本註周茂叔(看此亦就物之初生時觀之説見下文/  朱子曰此即周子窻前草不除去云)
(與自家意思一般是也但亦只是偶然如此便説/出來示人不是有意專要去守看生物氣象也)　明
道先生曰萬物之生意最可觀此元者善之長也斯所
謂仁也(長張丈反淳元者善之長見易文言傳朱子曰/物之初生  粹未散最好看及榦葉茂盛便不)
(好看見孺子入井時怵愓惻隠之心只這些子便見得/仁到他發政施仁其仁固廣然却難看又曰如元亨利)
(貞皆是善而元則為善之長亨利貞皆從此中來仁義/禮智亦皆善而仁則為萬善之首義禮智皆從此中出)
(耳/)　滿腔子是惻隠之心(腔子猶言軀殻也洛中語朱子/曰腔只是此身裏虚處此就人)
(身上指出此理充塞處最是親切若於此見得即萬物一體/更無内外之别又曰彌滿充實無空闕處如刀割著亦痛針)
(刺著/亦痛)　天地萬物之理無獨必有對皆自然而然非有安
排也每中夜以思不知手之舞之足之蹈之也(安排俗語/猶言布置)
(也然荘子大宗師篇已有之朱子曰程子謂無獨必有對/要之獨中亦自有對如棊盤路两两相對末稍中間只空)
(一路若無對者然却對那三百六十路所謂一對萬道對/器也又如土亦似無對然却與金木水火相對盖金木水)
(火是有方所土却無方所亦對得過胡敬齋曰一物之中/各有两儀如天本屬陽而立天之道曰隂與陽地本屬隂)
(而立地之道曰柔與剛豈不是一各含两之義/水雖属隂亦有陽水隂水壬癸是也餘皆然)　　　中者天
下之大本天地之間亭亭當當直上直下之正理出則不
是惟敬而無失最盡(當去聲在亭亭當當俗語也引以形/容中之  我其體段如此出則不是)
(言發則不可謂之中也敬不是中但能敬而無失即所以/全其未發之中也朱子曰中只是渾淪在此萬事萬物之)
(理都從此中出故曰大本若昏昧放逸而/或失之則不是所謂中矣以上並明道語)　　伊川先生曰公
則一私則萬殊人心不同如面只是私心(此因左傳子産之言/而論之如此公私以)
(心言只是私心所以明人心不同如靣之故也公則一循夫義/理之當然而不得意為豐約故一私則各随其義之所便安而)
(不循上下之分故萬殊少按吕/氏童蒙訓亦載此條語  異)　凡物有本末不可分本
末為兩段事灑掃應對是其然必有所以然(灑上聲/又去聲)
(埽去聲禮齊氏曰洒埽如内則所謂雞初鳴洒埽室堂/及庭曲  所謂為長者糞加帚箕上以袂拘而退以箕)
(自向而扱之之類是也應對如内則所謂在父母舅姑/之所有命之應唯敬對曲禮所謂長者負劍辟咡詔之)
(則揜口而對之類是也朱子曰治心修身是本洒婦應/對是末皆其然之事也至於所以然則理也理無精粗)
(本末又曰有本末者其然之事也/不可分者以其所以然之理也)　揚子拔一毛不為
墨子又摩頂放踵為之此皆是不得中至如子莫執中
欲執此二者之中不知怎麽執得識得則事事物物上
皆天然有箇中在那上不待人安排也安排著則不中
矣(怎津上聲事事物物葉本作凡事物子説見孟子怎/麽俗語辭猶言那箇安排説見前朱  曰聖人義精)
(仁熟非有意於執中而自然無過不及故有執中之名/而實未嘗有所執也若學未至理未明而徒欲求夫所)
(謂中者而執之殆愈執而愈失矣既不識中乃慕夫時/中者而欲隨時以為中吾恐其失之彌逺未必不流而)
(為小人之/無忌惮也)　問時中如何伊川先生曰中字最難識須
是黙識心通(須從彡俗誤從水作湏按説文湏古/文沬字有妹誨二音與須臾之須别)且試
言一㕔則中央為中一家則㕔中非中而堂為中言一
國則堂非中而國之中為中推此類可見矣如三過其
門不入在禹稷之世為中若居陋巷則非中也居陋巷
在顔子之時為中若三過其門不入則非中也(過平聲/  此蘇)
(季明問而程子答也問禹稷過門不入如家有父母豈/可不入朱子曰固是然事亦須量緩急如洪水之患不)
(甚為害未遂至傾國覆都自當過家見父母不然而/君父危亡之災急於奔救雖不過見父母亦不妨也)
无妄之謂誠不欺其次矣(无俗誤作旡旡音寄飲食氣/逆不得息也與有无之无異)
(誠朱子曰无妄是自然之/  不欺是著力去做底)本註李邦直云不欺之謂誠
便以不欺為誠徐仲車云不息之為誠中庸言至誠無
息非以無息解誠也或以問先生先生曰云云(李邦直/名清臣)
(魏人紹聖初為中書侍郎廷試發䇿首倡紹述之説國/事遂變尋為曽布所陷出知大名府而卒徐仲車名積)
(楚州山陽人以聾疾不仕後賜諡節孝處士陳北溪曰/誠字後世都説差至伊川謂無妄之謂誠字義始明朱)
(子又加以真實二字愈見分曉後世輒以至誠二字加/人只成箇謙恭敬謹意不知至誠二字惟聖人可以當)
(之豈可輕/以加人)冲漠無眹萬象森然已具未應不是先已
應不是後(沖沖通用眹從目直引切在軫韵與從月者/音義俱别朕直稔切在寢韵我也從舟省)
(沖漠澹靜貌眹幾微萌兆也森然參差布列貌言沖漠/至靜之中萌兆尚未發動而萬事萬物之理已森然備)
(具於吾性之中然則雖未應事接物而其所以出而應/接者其理固已無弗具焉及其出而應接亦即其沖漠)
(無眹中充然具足而初無待於外求者也又豈可以先/後分乎  朱子曰未應固是先却只是後來事已應固)
(是後却只是未應時理又曰須㸔得只此當然之理沖/漠無眹非此理之外别有一物沖漠無眹也若形而上)
(下便有分别須分得此是體彼是用方説得一源分得/此是象彼是理方説得無間若只是一物却不須更説)
(一源無/間也)如百尺之木自根本至枝葉皆是一貫不可
道上面一段事無形無兆却待人旋安排引入來教
入塗轍(安排見前轍車轍塗轍猶言規矩尺度盖古/者車之轍迹有一定之度故云此以明上文)
(之意不可道上靣無形無兆是未應不是先也不是/待安排引入來教入塗轍是已應不是後也  朱子)
(曰天只是一元之氣流行不息此便是大本便是太/極萬物從此流出去一一各足無有欠闕皆自然而)
(然不是待人旋/安排粧㸃也)既是塗轍却只是一箇塗轍(此以明/上文一)
(貫之意言事雖千頭萬/緒而其理初無有二也)　　近取諸身百理皆具屈伸
往來之義只於鼻息之間見之屈伸往來只是理不
必將既屈之氣復為方伸之氣生生之理自然不息
(復扶又反下復生之復同是百理指天地造化之理/而言如下文屈伸往來皆  首二句是統人之一身)
(言之鼻息之間又其最易見者故特指以示人夫子/逺取諸物而於川流此近取諸身而於鼻息其義一)
(也學者能於此騐之而天地萬物之理可不必逺求/而得矣  朱子曰此為横渠形潰反源之説而發也)
(問屈伸往來氣也而程子曰只是理何也曰其所以/屈伸往來者是理必如此如一隂一陽之謂道隂陽)
(氣也其所以一隂一陽/循環而不已者乃道也)如復卦言七日来復其間元
不斷續陽已復生物極必返其理須如此有生便
有死有始便有終(日即月也猶詩言一之日/二之日也以卦配月則自)
(五月陽始消而為姤至十一月陽生而為復凡七月也/程沙隨鄭亨仲陸庸成並云日陽象月隂象八少隂之)
(數七少陽之數故言陽來之期曰七日言隂來之期曰/八月朱子亦謂七日只取七義猶八月有凶只取八義)
(王伯厚曰王介甫詩説云彼曰七月九月此言一之日/二之日何也陽生矣則言日隂生矣則言月與易臨至)
(於八月有凶復七日來復同意四月正陽也秀葽言月/者以隂始生也又曰復所謂七日其説有三一謂卦氣)
(起中孚六日七分之後為復一謂過坤六位至復為七/日一謂自五月姤一隂生至十一月一陽生凡七月程)
(朱並取自姤至復之説李子思曰復剛長以日云者幸/其至之速臨陽消以月云者幸其消之遲  朱子曰人)
(只有許多氣須有盡時盡則魂氣歸於天形魄歸於地/而死矣而人死雖終歸於散亦未便散盡故祭祀有感)
(格之理然已散者不復聚釋氏却謂人死為鬼鬼復為/人如此則天地間常只是許多人來來往往更不由造)
(化生生必/無此理)　天地之間只有一箇感與應而已更有甚
事(甚猶何也朱子曰感應二字有二義以感對應而言/則彼感而此應專於感而言則感又兼應意如感恩)
(感徳之類又曰物固有自内感者亦有自外感者如人/語極須黙黙極須語以至一動一静一往一來自相為)
(感便是内感如有人自外來喚自/家便是外感如此看方周徧平正)問仁伊川先生曰此
在諸公自思之將聖賢所言仁處類聚觀之體認出來
孟子曰惻隠之心仁也後人遂以愛為仁愛自是情仁
自是性豈可專以愛為仁孟子言惻隠之心仁之端也
既曰仁之端則不可便謂之仁退之言博愛之謂仁非
也仁者固博愛然便以博愛為仁則不可(退之韓氏名/愈南陽人南)
(陽今懷慶府修武縣後漢志所謂故南陽秦始皇更名/修武者也唐貞元八年進士官至吏部侍郎諡曰文)
(朱子曰自二程先生以來學者始知理會仁字不敢只/作愛說然專務言仁而於操存涵養之功不免有所忽)
(畧故無復優柔饜飫之味克巳復禮之實所以為說恍/惚驚怪弊病百出殆反不若全不知有仁字而只作愛)
(字㸔却之為愈也又曰類聚孔孟言仁處以求夫仁之/說程子為人之意可謂深切然專如此用功却恐不免)
(長欲速好徑之心滋入耳出/口之弊亦不可不深察也)　問仁與心何異(此劉安/節問也)
伊川曰心譬如穀種生之性便是仁陽氣發處乃情也
(陳潜室曰以心為仁不可但人心中具此生理以穀種/為仁不可但穀種中亦含此生理其陽處發動生出萌)
(芽便是惻隱之情也又曰穀不過是穀實結成而榖之/所以纔播種而便萌蘖者盖以其有生之性心不過是)
(血氣做成而心之所以有運動惻隱處亦以其有生之/性人心之與穀種惟其有生之性故謂之仁而仁則非)
(牿於二者之形也孟子恐人懸空去討仁故即人/心而言程子又恐人以人心為仁故即穀種而言)　義
訓宜禮訓别智訓知仁當何訓説者謂訓覺訓人皆非
也當合孔孟言仁處大概研窮之二三歲得之未晚也
(謝氏因程子有手足痿痹為不仁之說故以有知覺識/痛癢者為仁覺則可以得其固有之仁而不可即以覺)
(為仁也人則無不具此固有之仁而不可即以人為仁/也以覺與人為仁與佛氏作用是性之旣相似朱子曰)
(仁是愛之體覺是智之用仁統四端故仁則無不覺然/便以覺為仁則不可仁者人之所以為人之理也人則)
(只是形質而已故仁者人也仁不在人之外然便以人/為仁則不可  朱子曰學者實欲求仁莫若力行之近)
(惟不學以明其理故其蔽愚若主敬致知交相為助則/自無此患矣若欲曉仁之名義不若且将愛字推求如)
(見得仁之所以為愛與愛之所以不能盡仁則仁之名/義意思瞭然在目矣諸葛氏曰泥愛字則不知仁之體)
(捨愛字則不/知仁之用)　性即理也(朱子曰在心謂之性在事謂/之理蔡虚齋曰理指心中之)
(理而言/故為性)天下之理原其所自來未有不善喜怒哀樂未
發何嘗不善發而中節則無往而不善凡言善惡皆先
善而後惡言吉凶皆先吉而後凶言是非皆先是而後
非(自下吕本無來字樂音洛中並去聲凡言上葉本有/發不中節然後為不善故十字  此唐棣問性如何)
(而程子答/之如此)本註易傳曰成而後有敗敗非先成者也得
而後有失非得何以有失也(本註以下葉本無之今從/諸本增  易傳大有卦之)
(彖傳也朱子曰未發之前氣不用事所以有善而無惡/又曰性即理也一語攧撲不破自孔子後惟伊川説得)
(盡者蔡虚齋曰程子先善後惡之説固好然亦有不盡/然  如邪正災祥曲直之類盖從語言所便久之遂為)
(不易之成語耳愚按如晋六五爻辭失得勿恤繫辭上/傳吉凶者言乎其失得也下傳以明失得之報之類皆)
(先失後得則程子之/言似不必盡拘也)　問心有善惡否(此劉安/節問也)曰在天
為命在義為理在人為性主於身為心其實一也心本
善發於思慮則有善有不善若既發則可謂之情不可
謂之心(姚氏謂義當作物字今從之其實一也言其本/無有不善也盖上三者之本善人知之而心則)
(以為雜於形氣之私而不能無不善故程子特明其為/一以見心之本無不善也本善指心之本體而言既發)
(承發於思慮而言不可謂之心謂不可謂之心之本體/也  朱子曰謂既發不可謂之心亦記者之誤程子論)
(心惟答吕與叔最後一篇為盡而張子所謂心統性情/亦為切要若前所謂心指已發而言之説則與此正相)
(反而胥/失之矣)譬如水只可謂之水至如流而為派或行於東
或行於西却謂之流也(此又以水明既發/不可謂之心之意)　性出於天
才出於氣氣清則才清氣濁則才濁才則有善有不善
性則無不善(陳北溪曰才是才質才能才質以體言才/能以用言也孟子以其從性善大本處發)
(來故以為無不善要説得全備須如程子之説方盡朱/子曰氣禀之殊其類不一非但清濁二字而已人有聰)
(明通逹事事理㑹者其氣清矣而所為未必皆中於理/則是其氣之不醇也人有謹厚忠信事事正穏者其氣)
(醇矣而所知未必能逹於理則是其氣之不清也推此/類求之自見又曰性者心之理情者心之動才便是那)
(情之會恁地者情與才絶相近情只是所發之路陌才/是會恁地去做底且如惻隠有懇切者有不懇切者是)
(則才之有不同也/  以上並伊川語)　性者自然完具信只是有此者也
故四端不言信(李果齊曰五常言信配五行而言也四/端不言信配四時而言也盖土分旺於)
(四時之季信已立/於四端之中也)　心生道也有是心斯具是形以生
惻隠之心人之生道也(伊川語物心指仁而言盖仁乃/天地生  之心而人物之所得)
(之以為心者故不曰仁而直曰心也觀下惻隠之心句/可見但上三句統就天地萬物言之惻隠句只就人身)
(上指其發見處言耳有惻隠之心故凡疾痛疴癢觸著/便動自然生意周流無間故曰人之生道  朱子曰心)
(生道也句恐有闕文盖此條出張思叔附師/説後中必是當時改作行文所以失其本意)　横渠先
生曰氣坱然太虗升降飛揚未嘗止息此虗實動靜之
機隂陽剛柔之始浮而上者陽之清降而下者隂之濁
其感遇聚散為風雨為霜雪萬品之流形山川之融結
糟粕煨燼無非教也(坱于黨反聚散吕本作聚結形葉/本作行誤粕匹各反荘子天道篇)
(作糟魄流正䝉下同下坱然盛大氤氲之貌升降飛揚/指氣之  行者而言  文所以虗實動靜隂陽剛柔者)
(皆此氣之升降飛揚者為之也虗實動靜氣機所以發/動者也故曰機是言其用隂陽剛柔萬物所從以出者)
(也故曰始是言其體以上言其未成形者浮而上降而/下則已成形矣感遇聚散言隂陽清濁之氣相感相遇)
(或聚或散而後各得之以成形如下風雨霜雪之類是/也糟酒滓也粕許慎云已漉麄糟也煨燼火餘也無非)
(教也言無非天地所以為教者也聚朱子曰升降飛揚/以下五句説隂陽之兩端其感遇  散則是説㳺氣之)
(紛擾也又曰無非教也教便是説理禮記中天道至教/聖人至徳與孔子予欲無言天地與聖人都一般精底)
(都從粗底上發見道理都從氣上流行雖至/粗底物無非是道理發見天地與聖人皆然)　游氣紛
擾合而成質者生人物之萬殊其隂陽兩端循環不已
者立天地之大義(朱子曰游流行之意紛擾參錯不/齊也㳺氣紛擾合而成質是指隂)
(陽交㑹言之盖氣之用也其下二句則就其分開處説/是言氣之本又曰游氣紛擾當横㸔隂陽兩端當直看)
(晝夜運行無息者便是隂陽之兩端其四邉散出分擾/者便是㳺氣隂陽循環如磨㳺氣如磨中出者剛柔相)
(摩八卦相盪鼓之以雷霆潤之以風雨日月運行一寒/一暑此隂陽循環立天地之大義也乾道成男坤道成)
(女此㳺氣紛擾生人物之萬殊也又曰循環不已者乾/道變化也合而成質者各正性命也  朱子曰張子説)
(似稍支離當云隂陽循環升降往來/所以生人物之萬殊立天地之大義)　天體物不遺猶
仁體事而無不在也(朱子曰體物言天為物之體盖物/物皆具天理體事謂事事是仁做)
(出/來)禮儀三百威儀三千無一物而非仁也(此明仁體事/而無不在之)
(意髙氏曰三百三千無非肫肫之/仁自然流出不然則皆虗文而已)昊天曰明及爾出王
昊天曰旦及爾游衍無一物之不體也(王音往詩昊天/四句見  大雅)
(板之篇出王出入往來也㳺衍㳺行衍溢也言天道無/往不在以明上文體物不遺之意  朱子曰此亦但言)
(本體如此及行時須事事著實如禮樂刑政文為制度/觸處皆是若於此有一毫之差便於本體有虧欠處也)
　鬼神者二氣之良能也(朱子曰二氣之屈伸往來乃/理之自然非有安排布置故)
(曰良能也問前載伊川説今復載此似乎重也曰造化/之迹是日月星辰風雨之類良能是屈伸往來之理然)
(此語尤精盖程説但只渾淪在這/裏此則分明便見有箇隂陽在)　物之初生氣日至
而滋息物生既盈氣日反而游散至之謂神以其伸也
反之謂鬼以其歸也(息生息也游者散之以漸之意伸/是氣之方長者歸是氣之已退者)
(病朱子曰人不得其死其氣未散故鬱結而成妖孽若/  死之人此氣消耗已盡豈更復能鬱結成妖孽然不)
(得其死者久之亦散而子孫精神魂魄自有些小相屬/故祭祀之禮盡其誠敬便可以致得祖考之魂魄此等)
(處自是難説惟横/渠説得好又極宻)　性者萬物之一源非有我之得私
也惟大人為能盡其道是故立必俱立知必周知愛必
兼愛成不獨成彼自蔽塞而不知順吾理者則亦末如
之何矣(性為萬物一源非有我得私言道本如是也但/人隔於形氣之私而不能無彼此之間故惟大)
(人為能盡之耳立必俱立四句正大人所以不私其性/而能盡道之實也葉氏曰立者禮之幹也知者智之用)
(也愛者仁之施也成者義之遂也自立於禮以至成/於義學之始終也張子之教以禮為先故首曰立)
一故神譬之人身四體皆一物故觸之而無不覺不待
心使至此而後覺也此所謂感而遂通不行而至不疾
而速也(易説之易繫辭上傳曰感而遂通天下之故非/天下  至神其孰能與於此惟神也故不疾而)
(速不行而至朱子曰神化二字惟横渠推得極好但時/以伯恭不肯全載後未及與他添得一故神横渠自註)
(云兩在故不測如所謂隂陽屈伸往來上下以至行乎/什伯千萬之中無非此一箇物事所以謂兩在故不測)
(兩在者或在隂或在陽也兩故化自註云推行乎一凡/天下事一不能化惟兩而後能化如一隂一陽始能化)
(生萬物然雖是兩要之亦推行乎此一耳李先生云舊/理會此段不得以身去裏靣體騐方見得平穏因知為)
(學須如此下工夫直卿云一故神猶一動一/静互為其根兩故化猶動極而静静極復動)　心統性
情者也(語録下同而統猶兼也朱子云如統兵之統隨/寂然不動  仁義禮智之理具焉是統性也)
(感而應而惻隠羞惡辭譲是非之端見焉是統情也心/朱子曰孟子言惻隠之心仁之端也是從情上見得)
(又言仁義禮智根於心是從性上見得心/盖心便是包得此性情故性情字皆從心)　凡物莫不
有是性由通蔽開塞所以有人物之别由蔽有厚薄故
有智愚之别塞者牢不可開厚者可以開而開之也難
薄者開之也易開則達於天道與聖人一(别並必列反/易音異  塞)
(者牢不可開謂物也厚者開之難謂愚也薄者開之易/謂智也逹於天道與聖人一所謂及其知之成功而一)
(也惟聖人氣質清明徳性純粹固不待於開而自無所/蔽其餘則不能無清濁厚薄之殊故特言此以見氣質)
(不齊有如此者不可無矯揉變化之功也子愚按朱子/謂通蔽開塞似欠了生知之聖恐未得張  立言之意)
(横以上並/  渠語)
　
　
　
　
　
　近思録集註卷一
欽定四庫全書
　近思録集註卷一
　　　　　　　　　　　　　　婺源江永撰
　(朱子曰此/卷道體)
㢘溪先生曰無極而太極(朱子曰上天之載無聲無臭/而實造化之樞紐品彚之根)
(柢也故曰無極而太極非/太極之外復有無極也)太極動而生陽動極而静静
而生隂静極復動一動一静互為其根分隂分陽兩儀
立焉(朱子曰太極之有動静是天命之流行也所謂一/隂一陽之謂道誠者聖人之本物之終始而命之)
(道也其動也誠之通也繼之者善萬物之所資以始也/其静也誠之復也成之者性萬物各正其性命也動極)
(而静静極復動一動一静互為其根命之所以流行而/不已也動而生陽静而生隂分隂分陽兩儀立焉分之)
(所以一定而不移也蓋太極者本然之妙也動静者所/乗之機也太極形而上之道也隂陽形而下之器也是)
(以自其著者而觀之則動静不同時隂陽不同位而太/極無不在焉自其微者而觀之則冲漠無朕而動静隂)
(陽之理已悉具於其中矣雖然推之於前而不見其始/之合引之於後而不見其終之離也故程子曰動静無)
(端隂陽無始非知/道者孰能識之)陽變隂合而生水火木金土五氣順
布四時行焉(朱子曰有太極則一動一静而兩儀分有/隂陽則一變一合而五行具然五行者質)
(具於地而氣行於天者也以質而語其生之序則曰水/火木金土而水木陽也火金隂也以氣而語其行之序)
(則曰木火土金水而木火陽也金水隂也又統而言之/則氣陽而質隂也又錯而言之則動陽而静隂也蓋五)
(行之變至於不可窮然無適而非隂陽之道至其所以/為隂陽者則又無適而非太極之本然也夫豈有所虧)
(欠間/隔哉)五行一隂陽也隂陽一太極也太極本無極也五
行之生也各一其性(朱子曰五行具則造化發育之具/無不備矣故又即此而推本之以)
(明其渾然一體莫非無極之妙而無極之妙亦未嘗不/各其於一物之中也蓋五行異質四時異氣而皆不能)
(外乎隂陽隂陽異位動静異時而皆不能離乎太極至/於所以為太極者又初無聲臭之可言是性之本體然)
(也天下豈有性外之物哉然五行之生随其氣質而所/禀不同所謂各一其性也各一其性則渾然太極之全)
(體無不各具於一物之中而/性之無所不在又可見矣)無極之真二五之精妙合
而凝乾道成男坤道成女二氣交感化生萬物萬物生
生而變化無窮焉(朱子曰夫天下無性外之物而性無/不在此無極二五所以混融而無間)
(者也所謂妙合者也真以理言無妄之謂也精以氣言/不二之名也凝者聚也氣聚而成形也蓋性為之主而)
(隂陽五行為之經緯錯綜又各以類凝聚而成形焉陽/而健者成男則父之道也隂而順者成女則母之道也)
(是人物之始以氣化而生者也氣聚成形則形交氣感/遂以形化而人物生生變化無窮矣自男女而觀之則)
(男女各一其性而男女一太極也自萬物而觀之則萬/物各一其性而萬物一太極也蓋合而言之萬物統體)
(一太極也分而言之一物各具一太極也所謂天下無/性外之物而性無不在者於此尤可以見其全矣子思)
(子曰君子語大天下莫能載焉/語小天下莫能破焉此之謂也)惟人也得其秀而最靈
形既生矣神發知矣五性感動而善惡分萬事出矣(朱/子)
(曰此言衆人具動静之理而常失之於動也蓋人物之/生莫不有太極之道焉然隂陽五行氣質交運而人之)
(所禀獨得其秀故以心為最靈而有以不失其性之全/所謂天地之心而人之極也然形生於隂神發於陽五)
(行之性感物而動而陽善隂惡又以類分而五性之殊/散為萬事蓋二氣五行化生萬物其在人者又如此自)
(非聖人全體太極有以定之則欲動情勝/利害相攻人極不立而違禽獸不逺矣)聖人定之以
中正仁義(本註聖人之道仁/義中正而已矣)而主静(本註無/欲故静)立人極焉
故聖人與天地合其徳日月合其明四時合其序鬼神
合其吉凶(朱子曰此言聖人全動静之徳而常本之於/静也蓋人禀隂陽五行之秀氣以生而聖人)
(之生又得其秀之秀者是以其行之也中其處之也正/其發之也仁其裁之也義蓋一動一静莫不有以全夫)
(太極之道而無所虧焉則嚮之所謂欲動情勝利害相/攻者於此乎定矣然静者誠之復而性之真也苟非此)
(心寂然無欲而静則又何以酬酢事物之變而一天下/之動哉故聖人中正仁義動静周流而其動也必主乎)
(静此其所以成位乎中而天地日月四時鬼神有所不/能違也蓋必體立而後用有以行若程子論乾坤動静)
(而曰不専一則不能直遂不/翕聚則不能發散亦此意爾)君子修之吉小人悖之凶
(朱子曰聖人太極之全體一動一静無適而非中正仁/義之極蓋不假修為而自然也未至此而修之君子之)
(所以吉也不知此而悖之卜人之所以凶也修之悖之/亦在乎敬肆之間而已矣敬則欲寡而理明寡之又寡)
(以至於無則静虚/動直而聖可學矣)故曰立天之道曰隂與陽立地之道
曰柔與剛立人之道曰仁與義又曰原始反終故知死
生之說(朱子曰隂陽成象天道之所以立也剛柔成質/地道之所以立也仁義成徳人道之所以立也)
(道一而已随事著見故有三才之别而於其中又各有/體用之分焉其實則一太極也陽也剛也仁也物之始)
(也隂也柔也義也物之終也能原其始而知所以生則/反其終而知所以死矣此天地之間綱紀造化流行古)
(今不言之妙聖人作易其大意/蓋不出此故引之以證其說)大哉易也斯其至矣(朱/子)
(曰易之為書廣大悉備然語其至/極則此圖盡之其㫖豈不深哉)　誠無為(朱子曰實/理自然何)
(為之有即/太極也)㡬善惡(朱子曰㡬者動之微善惡之所由分/也蓋動於人心之微則天理固當發)
(見而人欲亦已萌乎其/間矣此隂陽之象也)徳愛曰仁宜曰義理曰禮通曰
智守曰信(朱子曰道之得於心者謂之徳其别有是五/者之用而因以名其體焉即五行之性也)
性焉安焉之謂聖(朱子曰性者獨得於天安者本全於/已聖者大而化之之稱此不待學問)
(勉强而誠無不立㡬無/不明徳無不備者也)復焉執焉之謂賢(朱子曰復者/反而至之執)
(者保而持之賢者才徳過人之稱此思/誠研㡬以成其徳而有以守之者也)發微不可見充
周不可窮之謂神(朱子曰發之㣲妙而不可見充之周/徧而不可窮則聖人之妙用而不可)
(知者也/  通書)　伊川先生曰喜怒哀樂之未發謂之中中也
者言寂然不動者也故曰天下之大本發而皆中節謂
之和和也者言感而遂通者也故曰天下之達道(朱子/曰喜)
(怒哀樂情也其未發則性也無所偏倚故謂之中發皆/中節情之正也無所乖戾故謂之和大本者天命之性)
(天下之理皆由此出道之體也達道者循性之謂天下/古今之所共由道之用也  中性也寂然不動言其體)
(則然也和情也感而遂通言其事則然也觀中和以性/情言寂感以心言中和蓋所以為寂感也  言字者字)
(可以見其㣲意矣是問伊川言喜怒哀樂未發謂之中/中也者寂然不動  也南軒言伊川此處有小差所謂)
(喜怒哀樂之中言衆人之常性寂然不動者聖人之道/心又南軒辯吕與叔論中書說亦如此今載近思録如)
(何曰前輩多如此就不但欽夫自五峰發此論某自是/曉不得今湖南學者徃徃守此說某看來寂然不動衆)
(人皆有是心至感而遂通惟聖人能之衆人却不然蓋/衆人雖具此心未發時已自汩亂了思慮紛擾夢寐顛)
(倒曽無操存之道至感發處如何得如聖人中節皆天/命之性純粹至善而具於人心者其體用之前本  如)
(此不以聖愚而有加損也然静而不知所以存之則天/理昧而大本有所不立矣動而不知所以節之則人欲)
(肆而達道有所不/行矣  文集下同)　心一也有指體而言者(本註寂然/不動是也)
有指用而言者(本註感而遂通/天下之故是也)惟觀其所見何如耳(朱/子)
(曰伊川此語甚渾圓無病問心本是箇動物不審未發/之前全是寂然而静還是静中有動意曰不是静中有)
(動意周子謂静無而動有静不是無以其未形而謂之/無非因動而後有以其可見而謂之有横渠心統性情)
(之說甚善性是静情是動心則兼動静而言或指體或/指用随人所見方其静時動之理已在及動時又只是)
(静底感伊川此語與横渠心統性情相似者寂然不動/是性  而遂通是情故横渠云心統性情  也伊川此)
(說最為/穏當)　乾天也天者乾之形體乾者天之性情乾健
也健而無息之謂乾夫天專言之則道也天且弗違是
也分而言之則以形體謂之天以主宰謂之帝以功用
謂之鬼神以妙用謂之神以性情謂之乾(朱子曰程易/單說道理處)
(如此章天専言之則道也以下數句皆極精而乾者天/之性情指理而言也謂之性情該體用動静  言也)
(火之性情是熱水之性情是寒天之性情則只是一箇/健健故不息惟健乃能不息  性情二字常相參情便)
(是性之發非性何以有情健而不息非性何以能此性/健之體便是天之性健之用便是天之情静專便是)
(動直便是情天乾坤是性情天地是皮殻天天専言之/則道也所謂  命之謂性此是說道所謂  之蒼蒼此)
(是形體所謂惟皇上帝降衷于下民此之謂帝為天専/言之則道也天且弗違是也此語某亦未敢以  然天)
(且弗違此只是上天曰知性則知天此天便是専言之/則道者否曰是  問以主宰謂之帝孰為主宰曰自有)
(主宰蓋天是箇至剛至陽之物自然如此轉運不息所/以如此必有為之主宰者這様處要人自見得非語言)
(所能盡也曰問以功用謂之鬼神以妙用謂之神二神/字不同否  鬼神之神此神字說得粗如繫辭言神也)
(者妙萬物而為言此所謂妙用謂之神也言知鬼神之/情状此所謂功用謂之鬼神也  功用兼精粗而言是)
(說造化妙用以其精者言其妙不可測是功用言其氣/也妙用言其理也功用是有迹底妙用  無迹底  鬼)
(神者有屈伸徃來之迹如寒來暑徃日徃月來春生夏/長秋斂冬藏皆鬼神之功用此皆可見也忽然而來忽)
(然而徃方如此又如彼使人不可測知鬼神之妙用也/  鬼神是有箇漸次形迹神則忽然如此忽然不如此)
(無一箇蹤由要之亦不離於鬼神只是無迹可見言勉/齋黄氏曰合而言之言鬼神則神在其中矣析而  之)
(則鬼神者其粗致神者/其妙用也  易傳下同)四徳之元猶五常之仁偏言則
一事專言則包四者(乾傳看朱子曰要理㑹得仁當就/粗處  如元亨利貞而元為四徳)
(之首就初生處看便是仁如春夏秋冬春為一歲之首/由是而為夏為秋為冬皆自此生出所以謂仁包四徳)
(者只縁四箇是一箇只是三箇元却有元之元元之亨/元之利元之貞又有亨之元利之元貞之元曉得此意)
(則仁包四者尤明白了智問仁如何包四者曰易便說/得好元者善之長義禮  莫非善這箇却是善之長又)
(曰義禮智無仁則死矣何處更討義禮智來何須是統/看仁如何包得四者又却分看義禮智信如  亦謂之)
(仁大抵於仁上見得盡須知發於剛果處亦是仁發於/辭遜是非亦是仁  仁是箇温和底意思義是慘烈剛)
(斷底意思禮是宣著發揮底意思智是收斂無痕迹底/意思性中有此四者聖門却以求仁為急縁仁是四者)
(之先若常存得温厚底意思到宣著發揮時便自然㑹/宣著發揮到剛斷時便自然㑹剛斷到收斂時便自然)
(㑹收斂若将别箇做主便都對副不著了此仁之所以/包四者也  且就氣上看如春夏秋冬看他四時界限)
(又却看春如何包得三時四時之氣温涼寒熱涼與寒/既不能生物夏既又熱亦非生物之時惟春氣温厚乃)
(見天地生物之心到夏是生氣之長秋是生氣之斂冬/是生氣之藏若春無生物之意後面三時都無了此仁)
(所以包得義禮智也四問仁何以能包四者曰人只是/一箇心就裏面分為  者且以惻隠論之本只是箇惻)
(隠遇當辭遜便為辭遜不安處便為羞惡分别處便為/是非若無一箇動底醒底在裏面便也不知羞惡不知)
(辭遜不知是非如天地只是一箇春氣發生之初為春/氣發生得過便為夏收斂便為秋消縮便為冬明年又)
(從春起渾然只是一箇發生之氣意問仁包四者就初/意上看就生意上看曰統是箇生  四時雖異生意則)
(同劈頭是春生到夏長養是長養那生底秋成遂是成/遂那生底冬堅實亦是堅實那生底草木未華實去摧)
(折他生意便死了仁義禮智都只是箇生意當惻隠而/不惻隠便無生意便死了當羞惡而無羞惡這生意亦)
(死了以至當辭遜而失其辭遜當是非而失其是非心/便死全無那活底意思  仁是生底意思通貫周流於)
(四者之中須得辭遜斷制是非三者方成得仁之事看/問仁可以包義禮智惻隠如何可包羞惡三端曰但)
(羞惡時自有一般惻怛底意思便可見心仁之包四徳/猶冡宰之統六官  仁乃天地生物之  而在人者故)
(特為衆善之長雖列於四者之目而四者不能外焉所/謂専言之則包四者亦是指生物之心而言非别有包)
(四者之仁而又别有主一事之仁也惟是即此一事便/包四者此則仁之所以為妙也  偏言則曰愛之理専)
(言則曰心之德著偏言専言亦不是兩箇仁小處也只/是大裏面  說  偏言底専言底便在裏面說著専言)
(底則偏言底便在裏面雖是相闗又要看得界限分明/如孝弟為仁之本就愛上說此是説偏言之仁至說克)
(己復禮為仁居處恭執事敬與人忠仁人心也此是說/専言之仁然雖說専言之仁所謂偏言之仁亦在裏面)
(只偏言専言恰似有箇小底仁又有箇大底仁不知仁/  是一箇如知福州是這箇人此偏言也及専言之為)
(九州安撫亦是這一箇人不是兩人也故明道謂義禮/智皆仁也若見得此理則聖人言仁處或就人上說或)
(就事上說皆是這一箇道理理葉氏曰元者天地之生/理也亨者生理之達利者生  之遂貞者生理之正也)
(仁者人心之生理也禮者仁之節文義者仁/之裁制智者仁之明辨信者仁之真實也)　天所賦
為命物所受為性(乾傳氣朱子曰天以隂陽五行化生/萬物  以成形而理亦賦焉猶命令)
(也於是人物之生因各得其所賦之理以為健順五常/之德所謂性也  命猶誥勅性猶職任天以此理命於)
(人人稟受此理則謂之性所理一也自天之所賦與萬/物言之謂之命以人物之  稟受於天言之謂之性其)
(實所從言之/地頭不同耳)　鬼神者造化之迹也(乾文言傳之問鬼/神者造化  迹朱)
(子曰風雨霜露四時代謝又問此是迹可得而見又曰/視之不見聽之不聞何也曰說道無又有說道有又無)
(物之生成非鬼神而何然又去那裏討鬼神氣如日月/星辰風雷皆造化之迹天地之間只是此一  耳來者)
(為神徃者為鬼理問伯有為厲此豈亦造化之迹乎曰/皆是也若論正  則似樹上忽生出花葉此便是造化)
(之迹又如空中忽有雷霆風雨皆是也但人所常見故/不之怪  造化之妙不可得而見於其氣之徃來屈伸)
(者足以見之微鬼/神則造化無迹矣)　剝之為卦諸陽消剝已盡獨有上
九一爻尚存如碩大之果不見食将有復生之理上九
亦變則純隂矣然陽無可盡之理變於上則生於下無
間可容息也聖人發明此理以見陽與君子之道不可
亡也或曰剝盡則為純坤豈復有陽乎曰以卦配月則
坤當十月以氣消息言則陽剝為坤陽來為復陽未嘗
盡也剝盡於上則復生於下矣故十月謂之陽月恐疑
其無陽也隂亦然聖人不言耳(爾雅十月為陽經問剝/復相因畢竟須  由坤)
(坤卦純隂無陽如此陽有斷滅朱子曰凡隂陽之生一/爻當一月須是滿三十日方滿得那腔子做得一畫成)
(坤卦非是無陽陽始生甚微未滿那腔子做一畫未成/然此亦不是甚深奥事但伊川當時不曽分明道與人)
(故令人做一件大事看月陽無可盡之理伊川說得甚/精且以卦配月則剝九  坤十月復十一月剥一陽尚)
(存後一陽已生坤純隂陽氣闕了三十日安得謂之無/盡嘗細推之這一陽不是恁地生出纔立冬便萌芽上)
(而剥一分下面便萌芽一分上面剥二分下面便萌芽/二分積累到那復處方成一陽消時亦如此但伊川說)
(欠㡬句漸漸消長之意問冬至子之半如何是一陽方/生曰冬至方是結算那一陽冬至以後又漸生成二陽)
(過一月却成臨卦月復之一陽不是頓然便生乃是自/坤卦中積來且一  三十日以復之一陽分作三十分)
(從小雪後便一日生一分上面趲得一分下面便生一/分到十一月半一陽始生也以此便見天地無休息處)
(黄天運流行本無一息間斷豈解一月無陽且如木之/  落時萌芽已生了不特如此木之冬青者必先萌芽)
(而後舊葉方落若論變時天地無時不變不惟月變日/變而時亦有變但人不覺耳  隂亦然以夬乾始推之)
(亦可見但聖人所以不言者這便是一箇參贊裁成之/道蓋抑隂而進陽長善而消惡用君子而退小人此理)
(自是恁地雖堯舜之世豈無小人但有/聖人壓在上面不容他出而有為耳)　一陽復於下
乃天地生物之心也先儒皆以静為見天地之心蓋不
知動之端乃天地之心也非知道者孰能識之(朱子曰/天地以)
(生物為心者也雖氣有闔闢物有盈虚而天地之心則/亙古亙今未始有毫釐之間㫁也故陽極於外而復生)
(於内聖人以為於此可以見天地之心焉葢其復者氣/也其所以復者則有自來矣向非天地之心生生不息)
(則陽之極也一絶而不復續矣尚何以復生於内而為/闔闢之無窮乎此則動之端者乃一陽之所以動非指)
(夫一陽之已動者而言之也心問伊川以動之端為天/地之心曰動亦不是天地之  只是見天地之心如十)
(月豈得無天地之心天地之心流行自若元亨利貞貞/是結實歸宿處若無這歸宿處便也無這元了惟有這)
(歸宿處元又從此起如此循環無窮十月萬物收斂寂/無踪跡到一陽動處生物之心始可見  十月陽氣收)
(斂天地生物之心固未嘗息但無端倪可見惟一陽動/則生意始發露出乃始可見端緒也言動之頭緒於此)
(處起於此處方見天地之心也動不直下動字却云動/之端雖動而物未生未到大段  處凡發生萬物都從)
(這裏起豈不/是天地之心)　仁者天下之公善之本也(復六二傳川/朱子曰伊)
(此說說得渾淪開闊無病曰此說固好然說得太渾淪/只恐人理㑹不得  葉氏  仁者以天地萬物為一體)
(故曰天下之公四端萬善/皆統乎仁故曰善之本)　有感必有應凡有動皆為
感感則必有應所應復為感所感復有應所以不已也
感通之理知道者黙而觀之可也(咸九四傳間朱子曰/凡在天地  無非感)
(應之理造化與人事皆是如雨便感得暘來晹已是應/又感得雨來寒暑晝夜無非此理如父慈則感得子孝)
(子孝則感得父愈慈其理亦只一般事因這一件事又/生出一件事便是感與應因第二件  又生出第三件)
(事第二件事又是感第三件事又是應在問感應之理/於學者工夫有用處否曰此理無乎不  如何學者用)
(不得精義入神以致用也利用/安身以崇徳也亦是這道理)　天下之理終而復始
所以恆而不窮恆非一定之謂也一定則不能恆矣惟
随時變易乃恆道也天地常久之道天下常久之理非
知道者孰能識之(恆彖傳夜朱子曰恆非一定之謂故/晝則必  夜而復晝寒則必暑暑而)
(復寒若一定則不能常也其在人冬日則飲湯夏日則/飲水可以仕則仕可以止則止今日道合則從明日不)
(合則去皆随時變易故可以為常也分所謂不易者亦/須有以變通乃能不窮如君尊臣卑  固不易然上下)
(不交也不得父子固是親親然所謂命士以上父子異/宫則又有變焉惟其如此所以為恆論其體則終是恆)
(然體之常所以為用之變用之變乃所以為體之常亦/能常而後能變能常而不已所以能變及其變也常)
(只在其中伊川却說/變而後能常非是)　人性本善有不可革者何也曰
語其性則皆善也語其才則有下愚之不移所謂下愚
有二焉自暴也自棄也人苟以善自治則無不可移者
雖昬愚之至皆可以漸磨而進惟自暴者拒之以不信
自棄者絶之以不為雖聖人與居不能化而入也仲尼
之所謂下愚也然天下自棄自暴者非必皆昬愚也徃
徃强戾而才力有過人者商辛是也聖人以其自絶於
善謂之下愚然考其歸則誠愚也既曰下愚其能革面
何也曰心雖絶於善道其畏威而寡罪則與人同也惟
其有與人同所以知其非性之罪也(革上六傳下問語/其才則有  愚之)
(不移孟子非天之降才爾殊語意不同朱子曰孟子之/說自是與程子之說小異孟子只見得是性善便把才)
(都做善看不知氣稟各不同如后稷岐嶷越椒知其必/滅若敖是氣稟如此須說到氣稟方得程子說得較密)
(身言非禮義以禮義為非而拒之以不信自賊害也吾/  不能居仁由義自謂不能而絶之以不為自棄絶也)
(成自暴者剛惡之所為自棄者柔惡之所為本習與性/  而至於相逺則固有不可移之理然人性  善雖至)
(惡之人一日而能從善則為一日之善人夫豈有終不/可移之理當從伊川之說所謂雖强戾如商辛亦有可)
(移之理是也如孔子說不移便定是不移了人之氣質/實有如此者  何必說變得所以謂之下愚而其所以)
(至此下愚者便是氣質之性伊川却只說得七分不說/到底孟子却只說得性善其所言地頭各自不同  如)
(堯舜之不可為桀紂桀紂之不可為堯舜夫子說底只/是如此伊川却又推其說須知異而不害其為同  以)
(聖人之言觀之則曰不移而已不曰不可移也以程子/之言考之則以其不肯移而後不可移耳蓋聖人之言)
(本皆以氣質之稟而言其品第未及乎不肯不可之辨/也程子之言則以人責其不可移也而徐究其本焉則)
(以其稟賦甚異而不肯移非以其稟賦之異而不能移/也  葉氏曰史記稱紂資辯㨗敏材力過人手格猛獸)
(知足以拒諌言足以飾非則其人資固非昬愚者/然其勇於為惡而自絶於善要其終真下愚耳)　在
物為理處物為義(艮彖傳物朱子曰凡物皆有理理不/外乎事  之間是非可否處之得宜)
(所謂義也合理是在此物上便有此理義是於此物上/自家處置  如此便是義便有箇區處如這棹子於理)
(可以安頓事物我便把他如此用便是義義揚雄言義/以宜之韓愈言行而宜之之謂義若只以  為宜則義)
(有在外意須如程子言處物為義則是處物者在心而/非外也  事之宜雖若在外然所以制其宜則在心程)
(子曰處物為義非此一句則/後人恐未免有義外之見矣)　動静無端隂陽無始非
知道者孰能識之(朱子曰動静無端隂陽無始說道有/有無底在前說道無有有底在前是)
(箇循環物事而動之前有静静之前又有動推而上之/其始無端推  下之以至未來之際其卒無終  如云)
(太極動而生陽不成動以前便無静程子曰動静無端/蓋此亦是且自那動處說起若論著動以前又有静静)
(以前又有動長仁為四端之首而智則能成終成始猶/元雖四德之  然元不生於元而生於貞蓋天地之化)
(不翕聚則不能發散理固然也仁智交際之間乃萬化/之機軸此理循環不窮總合無間程子所謂動静無端)
(隂陽無始者此也端動静無端隂陽無始看來只是一/箇實理  動静無  隂陽無始天道也始於陽成於隂)
(本於静流於動人道也然陽復本於隂静復根於動其/動静亦無端其隂陽亦無始則人蓋未始離乎天而天)
(亦未始離乎人/也  經說下同)　仁者天下之正理失正理則無序而
不和(朱子曰仁者天下之正理只是汎說不是以此說/仁體此說太寛如義亦可謂天下之正理禮亦可)
(謂天下之正理人程子說得自好只是太寛須是說仁/者本心之全徳  若本然天下之良心存而不失則所)
(作為自有序而和若此心一放只是人欲私心做出來/安得有序安得有和  永按此釋人而不仁如禮何人)
(而不仁如/樂何也)　明道先生曰天地生物各無不足之理常
思天下君臣父子兄弟夫婦有多少不盡分處(葉氏曰/分者天)
(理當然之則天之生物理無虧欠而人之處物每不盡/理如君臣父子兄弟夫婦一毫不盡其心不當乎理是)
(為不盡分故君子貴精察/而力行之也  遺書下同)　忠信所以進德終日乾乾
君子當終日對越在天也蓋上天之載無聲無臭其體
則謂之易其理則謂之道其用則謂之神其命於人則
謂之性率性則謂之道修道則謂之教孟子去其中又
發揮出浩然之氣可謂盡矣故說神如在其上如在其
左右大事小事而只曰誠之不可揜如此夫徹上徹下
不過如此形而上為道形而下為器須著如此說器亦
道道亦器但得道在不繫今與後已與人(朱子曰此是/因解乾字遂)
(推言許多名字只是一理而各有分别雖各有分别又/却只是一箇實理誠者實理之謂也  此一段只是解)
(箇終日乾乾在天之剛健者便是天之乾在人之剛健/者便是人之乾其體則謂之易便是横渠所謂坱然太)
(虚升降飛揚未嘗止息者自此而下雖有許多般要之/形而上者謂之道形而下者謂之器皆是實理以時節)
(分段言之便有古今以血氣支體言之便有人已却只/是箇理也  此段只是解終日乾乾忠信進德修辭立)
(誠便無間斷便是終日乾乾不必更說終日對越在天/下面說上天之載云云便是說許多事都只是一箇天)
(雖此只是解終日乾乾故說此一段從上天之載說起/  是無聲無臭其闔闢變化之體則謂之易然所以能)
(闔闢變化之理則謂之道其功用著見處則謂之神此/皆就天上說及說到性道教是就人身上說上下說得)
(如此子細都說了可謂盡矣故說神如在又皆是此理/顯著之迹看甚事都離這箇事不得上而天地鬼神下)
(而萬事萬物都不出此故曰徹上徹下不過如此形而/上者無形無影是此理形而下者有情有狀是此器然)
(有此器則有此理有此理則有此器未嘗相離却不是/於形器之外别有所謂理亙古亙今萬事萬物皆只是)
(這箇所以說但得道在不係今與後已與人易體是體/質之體猶言骨子也易者隂陽錯綜交換代  之謂如)
(寒暑晝夜闔闢徃來天地之間隂陽交錯而實理流行/蓋與道為體也寒暑晝夜闔闢徃來而實理流行其間)
(非此則實理無所頓放故曰其體則謂之易言易為此/理之體質也  體字與實字相似是該體用而言如隂)
(陽動静之類畢竟是隂為體陽為用静而動動而静是/所以為易之體也  就人身而言易猶心也道猶性也)
(神猶情也易者變化錯綜如隂陽晝夜雷風水火反復/流轉縱横經緯而不已也人心則語黙動静變化不測)
(者是也言體則亦是形而下者其理則形而上者也闔/易是隂陽屈伸随時變易大抵古今只是大闔闢小)
(闢聖人便於六十四卦只以隂陽竒耦寫出來至於所/以為隂陽為古今乃是此道理及至忽然生物如花木)
(之類驀然而出花時都花實時都實生氣便發出來此/便是神  此一段皆是明道體無乎不在名雖不同只)
(是一理發出是箇無始無終底意状北溪陳氏曰道不/離乎器道只是器之理人事有形  處都謂之器人事)
(中之理便是道所以明道曰道亦器器亦道/  葉氏曰大小猶多少也不繫猶不拘也)　醫書言
手足痿痺為不仁此言最善名狀仁者以天地萬物為
一體莫非已也認得為已何所不至若不有諸已自不
與已相干如手足不仁氣已不貫皆不屬已故博施濟
衆乃聖之功用仁至難言故止曰已欲立而立人已欲
達而達人能近取譬可謂仁之方也已欲令如是觀仁
可以得仁之體(問遺書中取醫家言仁又一段云醫家/以不識痛癢為不仁又以不知覺不能)
(義理為不仁又却從知覺上說朱子曰覺是覺於理問/與上蔡說同異曰異上蔡說覺纔是此心耳  問仁者)
(以天地萬物為一體此即人物初生時騐之可見人物/均受天地之氣而生所以同一體如人兄弟異形而皆)
(出父母胞胎所以皆當愛曰不須問他從初時只今便/是一體猶之水江河池沼皆是此水如以兩椀盛得水)
(來不必尋討這一椀是那裏酌來那一椀是那裏酌來/既都是水便是同體如說人與物均受此氣均受此理)
(所以皆當愛便是不如此愛字不在同體上說他那物/事自是愛不是同體了方愛惟其同體所以無所不愛)
(所以愛者以其有此心也所以無所不愛者以其同體/也  仁者以天地萬物為一體說得太深無捉摸處易)
(傳偏言專言又云仁者天下之公此兩處說得極平實/學者當精看此等處  認得為已何所不至認得箇什)
(麽夫仁者已欲立便立人已欲達便達人此即仁之體/也能近取譬則是推已之恕故曰可謂仁之方欲令如)
(是觀仁可以得仁之體這處却好看仁程氣已不貫血/脈都在這氣字上  問博施濟衆一段  子全做仁之)
(體先生却分别箇體用便有用力處曰某說非破程子/之說程子之說却兼得某說程說似渾淪一箇屋子某)
(說如屋下分間架爾子問集註以上一截說仁之體下/一截說仁之術而程  乃合而言曰程子合而言之上)
(下句似不相應不若分作兩截看然惟其仁者之心如/此故求仁之術必如此也  問於此可以得仁之體是)
(此處見得人與已相闗甚切便是生意相貫處否曰亦/是只無私意理便流通然此處也是已對人說便恁地)
(若只就自己說此又使不得蓋此是仁之發出處若未/發之前只一念之私便是不仁  葉氏曰天地萬物與)
(我同體心無私蔽則自然愛而公矣所謂仁也苟是理/不明而為私意所隔截則形骸爾汝之分了無交涉譬)
(如手足痿痺氣不相貫疾痛疴/癢皆不相闗此四體之不仁也)　生之謂性性即氣氣
即性生之謂也(朱子曰天之付與萬物者謂之命物之/禀受於天者謂之性然天命流行必二)
(氣五行交感凝聚然後能生物也性命形而上者也氣/則形而下者也形而上者一理渾然無有不善形而下)
(者則紛紜雜揉善惡有所分矣故人物既生則即此所/稟以生之氣而天命之性存焉此程子所以發明告子)
(生之謂性之說而以性即氣氣即性者言之也原此章/内性字有指其堕在氣質中者而言有指其本  至善)
(者而言須且分别此一宇令分明不差方可子細逐項/消詳  生之謂性一條難說須子細看此條程子說得)
(亦未盡生之謂性是生下來喚做性底便有氣稟夾雜/便不是理底性了  問性即氣氣即性此言人生性與)
(氣混合者曰有此氣為人即理具於身方可謂之性未/性即氣氣即性這且是滚說性便是理氣便是氣是)
(分别說其實理無氣亦無所附是問告子之言若果如/程先生之說亦無害而渠意直  指氣為性與程子之)
(意不同曰程子之言亦是認告子語脈小差果/如此說則孟子何必排之則知其發端固非矣)人生氣
稟理有善惡然不是性中元有此兩物相對而生也有
自幼而善有自幼而惡(本註后稷之克岐克嶷子越椒/始生人知其必滅若敖氏之類)
是氣稟有然也善固性也然惡亦不可不謂之性也(朱/子)
(曰所稟之氣所以必有善惡之殊者亦性之理也蓋氣/之流行性為之主以其氣之或純或駁而善惡分焉故)
(非性中本有二物相對也然氣之惡者其性亦無不善/故惡亦不可不謂之性也先生又曰善惡皆天理謂之)
(惡者本非惡但或過或不及便如此蓋天下無性外之/物本皆善而流於惡耳  人生氣裏理有善惡此理字)
(不是說實理猶云理當如此只作合字看言不是兩物/相對而生蓋言性善也問既言性善下却  善固性也)
(然惡亦不可不謂之性却是言氣稟之性似與上文不/接曰不是言氣稟之性蓋言性本善而今乃惡亦是此)
(性為惡所汨正如水為泥沙所混不成不喚做水性問/惡專是氣稟不干性事如何說惡亦不可不謂之  曰)
(既是氣稟惡便也牽引得那性不好蓋性只是搭附在/氣稟上所以謂濁亦不可不謂之水  他原頭處都是)
(善因氣稟偏這性便偏了如人渾身都是惻隠而無羞/惡都羞惡而無惻隠這便是惡徳這喚做性邪不是如)
(墨子之心本是惻隠孟子推其弊到無父處這便是惡/亦不可不謂之性也  問惡亦不可不謂之性疑與孟)
(子牴牾曰這般處難說乍卒理㑹未得某初看亦自疑/但看來看去自是分明今定是不錯只著工夫子細看)
蓋生之謂性人生而静以上不容說才說性時便已不
是性也凡人說性只是說繼之者善也孟子言性善是
也夫所謂繼之者善也者猶水流而就下也(朱子曰性/則理而已)
(矣何言語之可形容哉故善言性者不過即其發見之/端而言之而性之韞固可黙識矣如孟子之論四端是)
(也觀水之流而必下則水之性下可知觀性之發而必/善則性之韞善亦可知也  周子言無極而太極程子)
(又言人生而静以上不容說蓋聖賢論性無不因心而/發若欲專言之則是所謂無極而不容言者亦無體段)
(之可名矣真人生而静只是性之未發但於此可見天/性之全非  以静状性也  人生而静是未發時以上)
(即是人物未生之時不可謂性才謂之性便是人生以/後此理堕在形氣之中不是性之本體矣然其本體又)
(未嘗外此要人即此而見得其不雜於此者耳又静者/固其性然只生字便帯却氣質了但生字以上  不容)
(說蓋此道理未有形見處故才說性便須帯著氣質無/能懸空說得性者  人生而静以上天命之本體也)
(人物未生時只可謂之理說性未得子人生而静以上/只說箇天道下性字未得所以云夫  之言性與天道)
(便是如此所謂天命之謂性者是說人身中指出這箇/是天命之性不雜氣稟者而言爾  人有此形氣此理)
(始具於形氣之中而謂之性才是說性便已涉乎有生/而兼乎氣質不得為性之本體然性之本體亦未嘗雜)
(要人就此上面見得本體元未嘗離亦未嘗雜耳便程/先生說性有本然之性有氣質之性人具此形體  是)
(氣質之性才說性此性字是雜氣質與本來性說便已/不是性此性字是本然之性  才說氣質底便不是本)
(然底人生而静以下方有形體可說繼如說善即是有/性了方說得善  凡人說性只是說  之者善也便兼)
(氣質了問恐是兼了情曰情便兼質了明這繼字主於/人之發用處言之  易說天命流行處  道却将來就)
(人發處說孟子言性善亦是就發處說因其發處之善/是以知其本無不善猶循流而知其源也易以天命言)
(程子就人言蓋人便是一箇小天地耳之孟子說性便/是從中間幹出好底說故謂之善  性  在人猶水之)
(在山其清不可得而見流出而見其清然後知其本清/也所以孟子只就見孺子入井皆有怵惕惻隠之心處)
(指以示人使知性之本善也易謂繼之者善在性之先/此所引在性之後天道流行如此所以人性發見亦如)
(此彼問易與孟子就天人分上各以流出處言明道則/假  以明此耳曰然  問繼之者善易與孟子之說異)
(曰明道先生之言髙逺閎闊不拘本文正意如此處多/若執其方而論則所不可通者不但此句而已  不容)
(說處即性之本體如水則只是水别著一/字不得至謂之善則性之發如水之下矣)皆水也有流
而至海終無所汙此何煩人力之為也有流而未逺固
已漸濁有出而甚逺方有所濁有濁之多者有濁之少
者清濁雖不同然不可以濁者不為水也如此則人不
可以不加澄治之功故用力敏勇則疾清用力緩怠則
遲清及其清也則却只是元初水也不是将清來換却
濁亦不是取出濁來置在一隅也水之清則性善之謂
也故不是善與惡在性中為兩物相對各自出來(朱子/曰此)
(又以水之清濁譬之水之清者性之善也流而至海不/汚者氣稟清明自幼而善聖人性之而全其天者也流)
(未逺而已濁者氣稟偏駁之甚自幼而惡者也流既逺/而方濁者長而見異物而遷焉失其赤子之心者也濁)
(有多少氣之昬明純駁有淺㴱也不可以濁者不為水/惡亦不可不謂之性也然則人雖為氣所昬流於不善)
(而性未嘗不在其中特謂之性則非其本然謂之非性/則初不離是以其如此故人不可以不加澄治之功惟)
(能學以勝氣則知此性渾然初未嘗壊所謂元初水也/雖濁而清者存故非将清來換濁既清則本無濁故非)
(取濁置一隅也如此則其本善而已矣性中豈有兩物/對立而竝行也哉  此段引譬喻亦叢雜如說水流而)
(就下了又說從清濁去與就下不相續這處只認得大/意可也  其言水之下與水之清亦是兩意須細分别)
(裏猶水流而就下也這下更欠言語須為他作文補這/  始得蓋水之就下是喻性之善如孟子所謂過顙在)
(山雖不是順水之性然不謂之水不得這便是前面惡/亦不可不謂之性之說到得說水之清却依舊是譬喻)
(否問先生嘗云性不可以物譬明道以水喻性還有病/  曰若比來比去也終有病只是不以這箇比又不能)
(得分曉定問水流就下以後是說氣稟否若說氣稟則/生下已  安得有逺近之别曰此是夾襍說  問以水)
(譬性天道純然一理便是水本來清隂陽五行交錯雜/揉而有昬濁便是水被泥汚了昬濁可以復清者只因)
(他母子清曰然那下愚不移底人却是那臭穢底水問/也須可以澄治曰也減得些分數舊時人装惠山泉去)
(京師或時臭了京師人㑹洗水将沙石在筧中上面傾/水從筧中下去如此數十番便漸如故問下愚恐他自)
(不肯去澄治曰那水雖臭想也未至汚穢問物更推不/去却似那臭泥曰是如此  問此一節是說人變化氣)
(質然變了氣質復還本然之性亦不是在外面添得曰/是如此  生之謂性一段當作三節看有言天命者有)
(言氣質者生之謂性是一節水流就下是一節清濁又/是一節横渠云形而後有氣質之性善反之則天地之)
(性存焉将此兩箇性字分别自生之謂性以下凡說性/字者孰為天地之性孰為氣質之性則其理自明矣)
此理天命也順而循之則道也循此而修之各得其分
則教也自天命以至於教我無加損焉此舜有天下而
不與焉者也(朱子曰此理天命也該始終本末而言也/修道雖以人事而言然其所以修者莫非)
(天命之本然非人私智所能為也然非聖人有不能故/以舜明之  問此理天命也這處方提起以此理說則)
(是純指上面天理而言不雜氣說曰固是又曰理離氣/不得而今講學用心著力却是用這氣去尋箇道理)
(所引舜事非論/語本文之意)　觀天地生物氣象(本註周茂叔看生/問程子觀天地)
(物氣象朱子曰他也只是偶然見如此便說/出來示人而今不成只管去守看生物氣象)　萬物之
生意最可觀此元者善之長也斯所謂仁也(朱子曰物/之初生其)
(本未逺固好看及幹成葉茂便不好看如赤子入井時/怵惕惻隠之心只些子仁得見時却好看到得發政施)
(仁其仁固廣便看不見得何處是仁夏仁是箇和柔底/物事譬如物之初生自較和柔及至  間長茂方始稍)
(堅硬秋則收結成實冬則斂藏然四時生氣無不該貫/如程子說生意處非是說以生物皆能發動死物則不)
(能如穀種蒸殺則不能生也際萬物之生天命流行自/始至終無非此理但初生之  淳粹未散尤易見耳如)
(元亨利貞皆是善而元則為善之長亨利貞皆是那裏/來仁義禮智亦皆善也而仁則為萬善之首義禮智皆)
(從這裏/出爾)　滿腔子是惻隠之心(朱子曰惻傷之切隠痛/之深所謂不忍人之心)
(也來腔子猶言軀殻是俗語滿腔子只是言充塞周徧/本  如此  此就人身上指出此理充塞處最為親切)
(若於此見得即萬物一體更無内外之分出滿這箇軀/殻都是惻隠之心纔觸著便是這箇物事  來大感則)
(大應小感則小應恰似大段痛傷固是痛只如針子畧/挑些血出也便痛故日用所當應接更無些子間隔癢)
(疴疾痛莫不相闗纔是有些子不通便是被些私意隔/了  問心所發者不一便說惻隠如何曰惻隠之心渾)
(身皆是無處不發如見赤子有惻隠之心見一蟻子亦/豈無此心  問此莫是人生惻隠之心具足否曰如今)
(也恁地看事有箇不穏當處便自覺不穏這便是惻隠/之心問處事物亦然否曰此心應物不窮若事事物物)
(常是這箇心便是仁若有一事不如此便是不仁了遜/不特是惻隠之心滿腔子是羞惡之心滿腔子是辭)
(之心滿腔子是是非之心/彌滿充實都無空闕處)　天地萬物之理無獨必有
對皆自然而然非有安排也每中夜以思不知手之舞
之足之蹈之也(朱子曰東西上下寒暑晝夜生死皆是/相反而相對天地間物未嘗無相對者)
(看得來真箇好笑皆問對是物也理安得有對曰如髙/下小大清濁之類  是有髙必有下有大必有小皆是)
(理必當如此如天之生物不能獨隂必有陽不能獨陽/必有隂皆是對所以有對者是理合當恁地  問太極)
(便對甚底曰太極使與隂陽相對此是形而上者謂之/道形而下者謂之器便對過却是横對了如土便與金)
(木水火相對蓋金木水火是有方所土却無方所亦對/得過四物皆資土故也湖南學者云善無對不知惡乃)
(善之對惡者反乎善者也自一便對二形而上便對形/而下然就一言之一中又  有對且如眼前一物便有)
(背面上下内外二又各自為對雖說無獨必有對然獨/中又自有對如碁盤末梢中間只空一路若似無對然)
(此一路對了三百六十路此所謂一對萬道對器也一/程子謂道無對子嘗與人論此而問之曰棋局之中)
(路者孰為對乎其人曰是所以對夫三百六十路者云/爾其言深有㑹於予意如此則程子之意可以推之而)
(無窮矣出天下之獨未嘗無對然又却只是一箇道理/如人行  處是這脚歸亦是這脚譬如口中之氣嘘則)
(為温吸則/為寒耳)　中者天下之大本天地之間亭亭當當直
上直下之正理出則不是惟敬而無失最盡(朱子曰亭/亭當當此)
(俗語也蓋不偏不倚直上直下之意也此亭亭當當直/上直下皆是形容中之在我其體段如  出則不是者)
(出便是已發發而中節只可謂之和不可謂之中矣/  敬而無失只是常敬便是喜怒哀樂未發之中也)
伊川先生曰公則一私則萬殊人心不同如面只是私
心(永按義理之正人/心所同故公則一)　凡物有本末不可分本末為兩
段事灑埽應對是其然必有所以然(問其然所以然之/說朱子曰灑埽應)
(對之事其然也形而下者也灑埽應對之理所以然也/形而上者也自形而下者而言則灑埽應對之理精義)
(入神本末精粗不可同日而語矣自夫形而上者言之/則初未嘗以其事之不同而有餘於此不足於彼也曰)
(物有本末而本末不可分者何也曰有本末者其然之/事也不可分者以其悉具所以然之理也  須是就事)
(上理㑹道理非事何以識理灑埽應對末也精義入神/本也不可說這箇是末不足理㑹只理㑹那本又不可)
(說這末便是本但學其末則本便在此也治問所以然/者是如何曰若無誠意如何灑埽應對    心修身是)
(本灑埽應對是末皆其然之事也至於所/以然則理也理無精粗本末皆是一貫)　楊子拔一
毛不為墨子又摩頂放踵為之此皆是不得中至如子
莫執中欲執此二者之中不知怎麽執得識得則事事
物物上皆天然有箇中在那上不待人安排也安排著
便不中矣(朱子曰子莫執中/正是安排尋討)問時中如何曰中字最難
識須是黙識心通且試言一㕔則中央為中一家則㕔
中非中而堂為中言一國則堂非中而國之中為中推
此類可見矣如三過其門不入在禹稷之世為中若居
陋巷則非中也居陋巷在顔子之時為中若三過其門
不入則非中也(朱子曰居陋巷則似楊氏三過其門不/入則似墨氏要之禹稷似兼愛而非兼)
(愛顔子似為/我而非為我)　旡妄之謂誠不欺其次矣(本註李邦直/云不欺之謂)
(誠便以不欺為誠徐仲車云不息之謂誠中庸言至誠/無息非以無息解誠也或以問先生先生曰云云  朱)
(子曰无妄者聖人也謂聖人為旡妄則可謂聖人為不/欺則不可問此所謂誠者天之道思誠者人之道曰然)
(无妄是自然之誠不欺是著力去做底得非无妄故能/誠无妄便是誠無妄是四方八面都去  不欺猶是兩)
(箇物事相對邉无妄兼天地萬物所同得底渾淪道理/不欺是就一  說問不欺是就人身說否曰然  无妄)
(自是我无妄故誠不欺/者對物而言之故次之)　沖漠無朕萬象森然已具未
應不是先已應不是後如百尺之木自根本至枝葉皆
是一貫不可道上面一段事無形無兆却待人旋安排
引入來教入塗轍既是塗轍却只是一箇塗轍(朱子曰/此一段)
(只是說無極而太極君此言未有這事先有這理如未/有君臣父子已先有  臣父子之理不成元無此理直)
(待有君臣父子却旋将道理入在裏面只未應是未應/此事已應是已應此事未應固在先却  是後來事已)
(應固是後却只是未應時理塗未有事物之時此理已/具少間應處只是此理所謂  轍即是所由之路如父)
(之慈子之孝只是一條路從源頭下來轍既是塗轍却/只是一箇塗轍如既有君君臣臣底塗  却只是元君)
(臣之理也様是這一箇事便只是這一箇道理精粗一/貫元無兩  今人只見得前面一段事無形無兆将謂)
(是空蕩蕩却不知道沖漠無朕萬象森然已具如釋氏/便只說空老氏便只說無却不知道莫實於理  既是)
(塗轍却只是一箇塗/轍恐是記者欠了字)　近取諸身百理皆具屈伸徃來
之義只於鼻息之間見之屈伸徃來只是理不必将既
屈之氣復為方伸之氣生生之理自然不息如復卦言
七日來復其間元不㫁續陽已復生物極必返其理須
如此有生便有死有始便有終(問屈伸徃來氣也程子/云只是理何也朱子曰)
(其所以屈伸徃來者是理必如此一隂一陽之謂道隂/陽氣也其所以一隂一陽循環而不已乃道也  氣須)
(有屈伸要之方伸之氣自非既屈之氣氣雖屈而物亦/自一面生出此所謂生生之理自然不息也  此段為)
(横渠形潰反原之說而發也生果齋李氏曰徃而屈者/其氣已散來而伸者其氣方  生生之理自然不窮若)
(以既屈之氣復為方伸之氣則是天地間只有許多氣/來來去去造化之理不㡬於窮乎釋氏不明乎此所以)
(有輪回之說間永按程子破張子形潰反原之說固為/正論而人物  有投生者又别有理理固有常有變也)
(但學者不可以/此溺其心爾)　明道先生曰天地之間只有一箇感
與應而已更有甚事(朱子曰隂陽之變化萬物之生成/情偽之相通事為之終始一為感)
(則一為應循環相代所以不已也則事事物物皆有感/應寤寐語黙動静亦然譬如氣聚  風止風止則氣復)
(聚是問感只是内感曰不/専  内感固有自外感者)　問仁伊川先生曰此在諸
公自思之将聖賢所言仁處類聚觀之體認出來孟子
曰惻隠之心仁也後人遂以愛為仁愛自是情仁自是
性豈可專以愛為仁孟子言惻隠之心仁之端也既曰
仁之端則不可便謂之仁退之言博愛之謂仁非也仁
者固博愛然便以博愛為仁則不可(朱子曰不可便以/愛為仁此正謂不)
(可認情為性耳非謂仁之性不發於愛之情而愛之情/不本於仁之性也  仁便是愛之體愛便是仁之用)
(仁離愛不得上蔡諸公不把愛做仁他見伊川言博愛/非仁也伊川也不是道愛不是仁若當初有人㑹問必)
(說道愛是仁之情仁是/愛之性如此方分曉)　問仁與心何異曰心譬如榖
種生之性便是仁陽氣發處乃情耳(朱子曰心性以穀/種論則包裏底是)
(心有秋種有粳種随那種發出不同這便是性心是箇/發出底他只㑹生又如服藥喫了㑹治病此是藥力或)
(温或涼便是藥性至於喫了有温證涼證這便是情生/以穀種譬之一粒穀春發生夏成苗秋結實冬收藏)
(意依舊包在裏面每箇穀子裏有一箇生意種而後生/  穀種之喻甚善若有這種種在這裏何患生理不存)
(問仁者生之理而動之機曰這自是難說若要見得分/明只看程先生說心譬如穀種生之性便是仁便分明)
(若更要真實識得仁之體只看夫子說克已復理克去/已私如何便喚仁曰若如此看則程子所謂公字愈覺)
(親切曰公也只是仁底殻子盡他未得在畢竟裏面是/箇甚物事生之性也只是状得仁之體  生之性便是)
(愛之/理)　義訓宜禮訓别智訓知仁當何訓說者謂訓覺
訓人皆非也當合孔孟言仁處大槩研窮之二三歲得
之未晩也(問仁當何訓朱子曰不必須用一字訓但要/識得大意通透覺決不可以言仁雖足以知)
(仁自屬智了覺仁是愛之體覺自是智之用仁統四德/故仁則無不  然便以覺為仁則不可  永按中庸以)
(人訓仁猶之以宜訓義古人訓字多用諧聲苟識得大/意則人字未嘗不可訓要之仁字之義朱子心之徳愛)
(之理二言/盡之矣)　性即理也天下之理原其所自未有不善
喜怒哀樂未發何嘗不善發而中節則無徃而不善凡
言善惡皆先善而後惡言吉凶皆先吉而後凶言是非
皆先是而後非(本註易傳曰成而後有敗敗非先成者/也得而後有失非得何以有失也  朱)
(子曰性即理也在心喚做性在事喚做理如性即理也/自孔孟後無人見得到此亦自古無人敢  此道  性)
(即理也四字攧撲不破實自已身上見得出來一性即/理也一語直是自孔子後惟是伊川說得盡這  句便)
(是千萬世說性根基之問所謂理者仁義禮智是也不/知是否曰四者固性  綱維然其中無所不包更詳味)
(之所未發之前氣不用/事  以有善而無惡)　問心有善惡否曰在天為命
在義為理在人為性主於身為心其實一也心本善發
於思慮則有善有不善若既發則可謂之情不可謂之
心譬如水只可謂之水至如流而為派或行於東或行
於西却謂之流也(朱子曰疑此段微有未穩處蓋凡事/莫非心之所為雖放僻邪侈亦是心)
(之為也善惡但如反覆手耳翻一轉便是惡只安頓不/著也便是不善如當惻隱而羞惡便不是問心之用雖)
(有不善亦不可謂之非心否曰然出問看來不善之發/有二有自思慮上不知不覺自發  來者有因外誘然)
(後引動此思慮者曰謂發處有兩端固是然畢竟從思/慮發者也只在外來底天理渾是一箇只不善便是不)
(從天理出來便是出外底了交問思慮從心生心若善/思慮因何有不善曰思慮以  物而蔽故有不善  問)
(既發則可謂之情不可謂之心如何曰心是貫徹上下/不可只於一處看  既發則可謂之情不可謂之心此)
(句亦未穩又曰是亦記者之誤之既發不/可不謂之心但有不善則非心  本體)　性出於天
才出於氣氣清則才清氣濁則才濁才則有善有不善
性則無不善(朱子曰程子此說才字與孟子本文小異/蓋孟子専指其發於性者言之故以為才)
(無不善程氏專指其發於氣者言之則人之才固有昬/明强弱之不同矣張子所謂氣質之性是也二說雖殊)
(各有所當然以事理考之程氏為密蓋氣質所稟雖有/不善而不害性之本善性雖本善而不可以無省察矯)
(揉之功學者所當深玩也於孟子論才是本然者不如/程子之備曰然則才亦禀  天乎曰皆天所為但理與)
(氣分為兩路又問程子謂才稟於氣如何曰氣亦天也/  問性之所以無不善者以其出於天也才之所以有)
(善有不善以其出於氣也要之性出於天氣亦出於天/何故便至於此曰性是形而上者氣是形而下者形而)
(上者全是天理形而下者只是渣滓至於形又是渣滓/至濁者也  一般能為謂之才才之初亦無不善縁他)
(氣稟有善惡故才亦有善惡孟子自其同者言之故以/為出於性程子自其異者言之故以為稟於氣要之須)
(兼是二者言之方備只縁孟子不曽說到氣上覺得此/段說話無結殺故有後來荀揚韓許多議論氣質之性)
(古人雖不曽說考之經典却有此意如書云惟人萬物/之靈亶聰明作元后與夫天乃錫王勇知之說皆此意)
(也孔子謂性相近習相逺孟子辯告子生之謂性亦是/說氣質之性近世被濂溪拈綴出來横渠二程始有氣)
(質之說此伊川論才所以云有善有不善者蓋主此而/言也  氣稟之殊其類不一非但清濁二字而已今人)
(有聰明通達事事曉了者其氣清矣而所為或未必皆/中於理則是其氣之不醇也人有謹厚忠信事事平穏)
(者其氣醇矣而所知未必皆達於理則是/其氣之不清也推此類以求之才自見矣)　性者自然
完具信只是有此者也故四端不言信(問四端不言信/朱子曰如惻隠)
(真箇惻隱羞惡真箇羞惡此便是信曰此却是已發時/方有這信曰其中真箇有此理  信是箇真實無妄底)
(道理如仁義禮智皆真實而無妄故信字更不須說五/信是誠實此四者實有是仁實有是義禮智皆然如)
(行之有土非土不足以載四者又如土於四時各王十/八日  四端之信猶五行之土無定位無成名無専氣)
(而水火金木無不待是以生者故土於四行無不在於/四時則寄王焉其理亦猶是也  五行非土不立而土)
(無定位五常非信不有而信非一端故曰/誠者物之終始不誠無物亦可以觀矣)　心生道也
有是心斯具是形以生惻隠之心人之生道也(朱子曰/心生道)
(也此句是張思叔所記疑有欠闕處問何故入在近思/録中曰如何敢不載但只恐有闕文此四字說不盡)
(心生道也謂天地以生物為心而人得之以為心者能/天地生物之心是仁人之稟賦接得此天地之心方)
(有生故惻隠之心在人亦為生道也得心生道也心乃/生之道惻隱之心人之生道也乃是  天之心以生生)
(物便是天之心渾上而心生道也全然做天底也不得/蓋理只是一箇  然底人與天地混合無閒  問生道)
(者是本然也所以生者也曰是人為天地之心意天永/按又有一條云有是心斯具是形以生是心乃屬  地)
(未屬在我/疑非定說)　横渠先生曰氣坱然太虚升降飛揚未嘗
止息此虚實動静之機隂陽剛柔之始浮而上者陽之
清降而下者隂之濁其感遇聚結為風雨為霜雪萬品
之流形山川之融結糟粕煨燼無非教也(朱子曰氣坱/然太虚升降)
(飛揚未嘗止息此張子所謂虚空即氣也蓋天在四畔/地居其中減得一尺地遂有一尺氣但人不見耳此是)
(未成形者問虚實以隂陽言否曰以有無言及至浮而/上降而下則已成形者若所謂山川之融結糟粕煨燼)
(即是氣之渣滓要之皆是示人以理問升降飛揚所以/生人物者未嘗止息但人不見耳    言機言始莫是)
(說理否曰此本只是說氣理自在其中一箇動一箇静/便是機處無非教也教便是說理此等言語都是經鍛)
(鍊底語須熟念細看如問氣坱然太虚此是言天地未/判之時為復亘古今  此曰只是統說只今便如此問)
(升降者是隂陽之兩端飛揚者是游氣之紛擾否曰此/只是說隂陽之兩端下文虚實動静二句此正是說隂)
(陽之兩端到得為雨露霜雪流形融結却正是說游氣/之紛擾者也  問虚實動静兩句欲云虚實動静乘此)
(氣以為機隂陽剛柔資此氣以為始可否曰此兩向只/一般實與動便是陽虚與静便是隂但虚實動静是言)
(其用隂陽剛柔是言其體而已問始字之義曰只是說/如箇生物底母子相似萬物都從這裏生出去上文說)
(升降飛揚便含這虚實動静兩句在裏而了所以虚實/動静隂陽剛柔者便是這升降飛揚者為之非兩般也)
(至浮而上者兩句便是例粗問無非教也都是道理在/上面發見曰然精底都從  底上發見道理都從氣上)
(流行雖至粗底物無非是/道理發見  正蒙下同)　游氣紛擾合而成質者生
人物之萬殊其隂陽兩端循環不已者立天地之大義
(問此段是說氣與理合朱子曰此段專是說氣未及言/理生人物之萬殊言氣到此已是渣滓粗濁者去生人)
(物立天地之大義此說氣之本上章亦是發明此意游/游氣隂陽隂陽即氣也豈隂陽之外復有游氣所謂)
(氣者指其所以賦與萬物一物各得一箇性命便有一/箇形質此氣合而成之也雖是如此而所謂隂陽兩端)
(成片段滚然出來者固自若也亦猶論太極物物皆有/之而太極之體未嘗不存也  晝夜運而無息者便是)
(隂陽之兩端其散出紛擾者便是游氣以生人物之萬/殊正如麵磨相似其四邉只管撒出正如天地之氣運)
(轉無已只管生出人物其中有粗有細故人物有偏有/正有精有粗  循環不已者乾道變化也合而成質者)
(各正性命也摩隂陽循環如磨游氣紛擾如磨中出者/易曰隂陽相  八卦相盪鼔之以雷霆潤之以風雨日)
(月運行一寒一暑此隂陽之循環也乾道成男坤道成/女此游氣之紛擾也  游是散殊此如水車一上一下)
(只管滚轉便是循環不已中間帯得水灌溉所在便是/生人物之萬殊天地之間二氣只管渾轉不知不覺生)
(出人物即他這箇幹轉便是生物時節扇游氣自裏而/底如扇相似扇便是立天地之大義底  出風來便是)
(生人物底參游氣是氣之發散生物底氣游亦流行之/意紛擾者  錯不齊既生物便是游氣若是生物常運)
(行而不息者二氣初無増損也指游氣隂陽固是一物/横渠言游氣紛擾合而成質是  隂陽交㑹言之隂陽)
(兩端循環不已是指那分開底說徃横渠說得稍支離/只合云隂陽五行循環錯綜升降  來所以生人物之)
(萬殊立天/地之大義)　天體物不遺猶人體事而無不在也禮儀
三百威儀三千無一物而非仁也昊天曰明及爾出王
昊天曰旦及爾游衍無一物之不體也(朱子曰此數句/是從赤心片片)
(說出來荀揚豈能到事體物猶言為物之體也蓋物物/有箇天理體事謂事  是仁做出來凡言體便是做他)
(骨子本天體在物上仁體在事上猶言天體於物仁體/於事  是言物以天為體事以仁為體須著從上說故)
(如此下語只體物猶言幹事事之幹也得問仁體事而/無不在曰  是未理㑹得仁字若理㑹  這一字了則)
(到處都理㑹得無禮儀三百威儀三千須得仁以為骨/子  徃來游衍  非是理無一物之不體猶言無一物)
(不将這/箇做骨)　鬼神者二氣之良能也(朱子曰徃來屈伸乃/理之自然非有安排)
(布置故曰良能能屈伸徃來是二氣自然能如此生問/鬼神是功用良  曰但以一屈一伸看一伸去便  許)
(多物事一屈來更無一物便是良能功用良伊川謂鬼/神者造化之迹却不如横渠所謂二氣之  能程子之)
(說固好但渾淪在這衷張子/之說分明便見有箇隂陽在)　物之初生氣日至而滋
息物生既盈氣日反而游散至之謂神以其伸也反之
謂鬼以其歸也(朱子曰造化之妙不可得而見然其氣/之徃來屈伸者足以見之微鬼神則造)
(化無迹矣横渠物之初生一章尤說得分曉之問此息/字是生息之息曰然  横渠言至之謂神反  謂鬼固)
(是然雷風山澤亦有神今之廟貌亦謂之神亦以方伸/之氣為言耳此處要錯綜周徧而觀之伸中有屈屈中)
(有伸伸中有屈如人有魄是也屈中有伸如鬼而有靈/是也  天下萬事萬物只是箇隂陽消息屈伸横渠将)
(屈伸說得貫通便人死便/是鬼祖考來格  是神)　性者萬物之一源非有我
之得私也惟大人為能盡其道是故立必俱立知必周
知愛必兼愛成不獨成彼自蔽塞而不知順吾性者則
亦末如之何矣(問性為萬物之一源朱子曰所謂性者/人物之所同得非惟已有是而人亦有)
(是非惟人有是而物亦有是也永/按自蔽塞謂惟知有我之私)　一故神譬之人身
四體皆一物故觸之而無不覺不待心使至此而後覺
也此所謂感而遂通不行而至不疾而速也(問一故神/朱子曰一)
(是一箇道理却有兩端用處不同譬如隂陽隂中有陽/陽中有隂陽極生隂隂極又生陽所以神化無窮  發)
(於心達於氣天地與吾身共只是一團物事所謂鬼神/者只是自家氣自家心下思慮才動這氣即敷於外自)
(然有所感通當一故神横渠說得極好但近思録所載/與本書不同  時縁伯恭不肯全載故後來不曽與他)
(添得一故神横渠親注云兩在故不測只是一物却周/行乎事物之間如隂陽屈伸徃來上下以至於行乎什)
(伯千萬之中無非這一箇物事所以謂兩在故不測兩/故化注云推行乎一凡天下事一不能化惟兩而後能)
(化雖是兩箇要之亦是推行乎此一/耳說得極精須子細看  横渠易說)　心統性情者也
(朱子曰心統性情語最精密語横渠此句乃不易之論/孟子說心許多皆未有似此  端的子細看便見其他)
(諸子等書皆無依稀似此體心統性情二程却無一句/似此切統猶兼也  性是  情是用性情皆出於心故)
(心能統之統如統兵之統言有以主之也仁義禮智是/性孟子曰仁義禮智根於心惻隠四端是情孟子曰惻)
(隠之心云云以此見得心統性情一心之中自有動静/静者性也動者情也  性者心之理情者心之動心者)
(性情之主許凡物有心而其中必虚人心亦然只這虚/處便包藏  多道理彌綸天地該括古今推廣得來蓋)
(天蓋地莫不由此此所以為人心之妙與理在人心是/之謂性性如心之田地充此中虚莫非是理而已心是)
(神明之舍為一身之主宰性便是許多道理得之於天/而具於心者發於智識念慮處皆是情故曰心統性情)
(未先生取近思録心統性情之語示學者或問曰心之/  發則屬乎性既發則情也曰是此意  舊看五峯說)
(只将心對性說一箇情字都無下落後來看横渠心統/性情之說乃知此話大有功始尋得箇情字着落與孟)
(子說一般又曰古人制字亦/先制得心字性與情皆從心)　凡物莫不有是性由通
蔽開塞所以有人物之别由蔽有厚薄故有知愚之别
塞者牢不可開厚者可以開而開之也難薄者開之也
易開則達於天道與聖人一(朱子曰此似欠了生知之/聖  此段不如吕與叔分)
(别得分曉呂曰蔽有淺深故為昬明蔽有開塞故為人/物  問通蔽開塞横渠與呂芸閣說孰為親切曰與叔)
(倒分明似横渠之說看來塞中也有通處如猿狙之性/則靈猪則全然蠢了本乎天者親上本乎地者親下如)
(人頭向上所以最靈草木頭向下所以最無知禽獸頭/横所以無知猿狙稍靈為他頭有時也似人故稍向得)
(上性問人物之性一源何以有異曰人之性論明暗物/之  只是偏塞暗者可使之明已偏塞者不可使之通)
(横渠言凡物莫不有是性云云至薄者開之也易是也/  問人物皆稟天地之理以為性皆受天地之氣以為)
(形若人品之不同固是氣有昬明厚薄之異若在物言/之不知是所稟之理便有不全耶亦是縁氣稟之昬蔽)
(故如此耶曰惟其所受之氣只有許多故其理亦只有/許多又問物物具一太極則是理無不全曰謂之全亦)
(可謂之偏亦可以理言之則無不全以氣言之則不能/無偏故呂與叔謂物之性有近人之性者人之性有近)
(物之性者全問氣質有不同則天命之性有偏全否曰/亦非有偏  謂如日月之光在露地盡見之若在蔀屋)
(之下則有見有不見在人則蔽塞有可通之理至於禽/獸亦是此性被他形體所拘蔽隔之甚無可通處至於)
(虎狼之仁豺獺之祭蜂蟻之義却只通這些子譬如一/隙之光至於獼猴形状類人便最靈於他物若昬愚之)
(人便在人與禽獸/之間所以終難改)
　近思録集註卷一
欽定四庫全書
　近思録集註卷二
　　　　　　　　　　　　　歸安茅星來撰
　　為學大要(首篇言本然之理自此至十二卷皆言/當然工夫而此篇及第八卷則所謂統)
　　(論綱領指趣也此則明明徳之事於學者尤為切/要盖必於此知所趨向而後可語以學問之全功)
　　(焉凡一百/一十條)
濓溪先生曰聖希天賢希聖士希贒(朱子曰希望也/字本作睎愚按)
(揚子法言睎顔之脪從耳目之目不從日似問聖希天/者聖人自是與天相似朱子曰人如何得  天亦法天)
(而已明王奉若天道建/邦設都無非法天者)伊尹顔淵大贒也伊尹恥其君
不為堯舜一夫不得其所若撻於市顔淵不遷怒不貳
過三月不違仁(朱子曰書見書及論/語皆賢人之事也)志伊尹之所志學
顔子之所學(子一作淵朱子曰此言士希賢也家胡氏/曰周子患人以發策決科榮身肥  希世)
(取寵為事也故曰志伊尹之所志患人以廣聞見工文/辭矜智能慕空寂為事也故曰學顔子之所學人能志)
(此志而學此學則知斯/道之大而其用無窮矣)過則聖及則贒不及則亦不失
於令名(通書下同近朱子曰三者隨其用力之淺深以/為所至之  逺不失令名以其有為善之實也)
(知問過則聖若過於顔子則工夫更絶細此固易見不/  過伊尹時如何朱子曰只是更從容而已過之便似)
(孔子伊尹終有/擔當底意思在)　聖人之道入乎耳存乎心蘊之為徳
行行之為事業彼以文辭而已者陋矣(徳行之行去聲/  朱子曰欲人)
(眞知道徳之重而不溺於文辭之陋也陳氏曰聖人之/道仁義中正而已以此積於中為徳行道之體也發於)
(外為事業道之用也塞朱子曰聖賢之心既有是精明/純粹之實以磅礴充  乎其間則其著見於外者亦必)
(自然條理分明光輝發越而不可掩盖不必託於言語/著於簡册而後謂之文但自一身接於萬事凡其作止)
(語黙人所可得而見者無適而非文也或/者乃徒求工於文辭間則所謂文者末矣)　或問聖人
之門其徒三千獨稱顔子為好學夫詩書六藝三千子
非不習而通也然則顔子所獨好者何學也(好並去聲/下同  朱)
(子曰先生游太學胡翼之方主教導嘗以顔子所好何/學論試諸生得先生所論大驚即延見處以學職吕希)
(哲與先生隣齋首以師禮事焉/既而四方之士從遊者日益衆)伊川先生曰學以至聖
人之道也聖人可學而至歟曰然學之道如何曰天地
儲精得五行之秀者為人其本也眞而靜其未發也五
性具焉曰仁義禮智信(此言人性之本善也朱子曰儲/謂儲蓄葢氣散則不能生惟能)
(儲便生但言五行而不及隂陽者葢隂陽即在五行中/所以周子云五行一隂陽者本是本體眞是不雜人偽)
(靜言其初未感物時五性便是眞未發便是靜儲胡氏/曰程子此段議論皆自周子太極圗説來天地  精精)
(字即二五之精眞而静眞字即無極之眞但周子自太/極説來故先眞而後精程子只自天地説來故先精而)
(後眞儲字即是凝字五性具焉即所謂五行之生各一/其性也其中動而七情出即所謂五性感動而善惡分)
(萬事/出也)形既生矣外物觸其形而動其中矣其中動而七
情出焉曰喜怒哀樂愛惡欲情既熾而益蕩其性鑿矣
(樂音洛惡去聲動其之其文集作於善七情見記禮運/篇禮運樂作懼此言情之動而有不  也朱子曰性豈)
(可鑿但人不循此禮妄有作為以害之耳天朱子曰詳/味天地儲精以下數語與樂記人生而靜  之性也感)
(於物而動性之/欲也數語相似)是故覺者約其情使合於中正其心養
其性愚者則不知制之縱其情而至於邪僻梏其性而
亡之(此言智愚不同而善不善之所以分以見學之不/可以已也約檢束也梏猶桎梏謂拘攣而暴殄之)
(朱子曰約其情數語尚是大綱説下明諸心等語便是/詳此意饒雙峰曰約是工夫中是凖則四勿便是約的)
(工夫禮便是/中的準則)然學之道必先明諸心知所往然後力行
以求至所謂自明而誠也(往一作養朱子曰從往為是/  此承上約情正心飬性而)
(予以下手工夫也自明誠説見中庸朱子曰明諸心知/所往窮理之事力行求至踐履之事又曰𦂳要處只在)
(先明諸心上葢先明之心方見得聖之可學/有下手處不然則亦無以力行以求至矣)誠之之道
在乎信道篤信道篤則行之果行之果則守之固仁義
忠信不離乎心造次必於是顚沛必於是出處語黙必
於是乆而弗失則居之安動容周旋中禮而邪僻之心
無自生矣(中去聲下同力此節正所謂力行以求至也/信道篤三句  行中次序也而其得力處則)
(全在信道之篤故不為他岐所惑而能行果而守固也/仁義忠信四句正極言其行之果守之固處三是字指)
(仁義忠信而言居之安以下則自然而然而非復用力/固守之為勞矣明諸心知所往智也信之篤仁也行之)
(果守之/固勇也)故顔子所事則曰非禮勿視非禮勿聽非禮勿
言非禮勿動仲尼稱之則曰得一善則拳拳服膺而弗
失之矣又曰不遷怒不貳過有不善未嘗不知知之未
嘗復行也此其好之篤學之之道也(此一節正言顔子/之好學以求至聖)
(人之道者也非禮勿視四句正顔子好學之實所謂信/道篤也得一善以下則皆好學之驗所謂行果而守固)
(也/)然聖人則不思而得不勉而中顔子則必思而後得
必勉而後中其與聖人相去一息所未至者守之也非
化之也以其好學之心假之以年則不日而化矣(此言/顔子)
(之於聖人所以未逹一間者也饒雙峰曰不遷不貳皆/是守而未化之事若怒自然不遷心無過可貳則化而)
(無事於/守矣)後人不達以謂聖本生知非學可至而為學之
道遂失不求諸已而求諸外以博聞强記巧文麗辭為
工榮華其言鮮有至於道者則今之學與顔子所好異
矣(强區兩反鮮上聲好一作學也文集下同訓此言後/人之所以不能至乎聖者此  博聞强記  詁之學)
(也巧文麗辭辭章之學也朱子曰學者惟不知聖之可/學而至誤用工夫故無以至於道所以為學必以明諸)
(心為先而是篇之至𦂳要處/全在於此此不可以不知也)　橫渠先生問於明道先
生曰定性未能不動猶累於外物何如明道先生曰所
謂定者動亦定靜亦定無將迎無内外(此先明定字之/意性以氣質言)
(猶俗言性氣也朱子曰是心字意將送也眞氏曰不隨/物而往不先物而動故曰無將迎理自内出而周於事)
(事自外來而應以理理即事也事即理也故曰無内外/問定性書是正心誠意工夫否朱子曰是正心誠意後)
(事定時先生為鄠縣主簿子厚以書/問  性之道而程子為破其疑如此)苟以外物為外牽
已而從之是以己性為有内外也且以性為隨物於外
則當其在外時何者為在内是有意於絶外誘而不知
性之無内外也既以内外為二本則又烏可遽語定哉
(此一節正其分為内外而/以為累而欲去之之非)夫天地之常以其心普萬物
而無心聖人之常以其情順萬事而無情故君子之學
莫若擴然而大公物來而順應(此一節正言性之所以/定處擴然大公二句乃)
(一書之綱領也忠朱子曰大公以統體言順應則就其/中細言之大公  也所謂維天之命於穆不已也順應)
(恕也所謂乾道變化各正性命也擴然大公是寂然不/動物來順應是感而遂通又曰所謂普萬物順萬事者)
(即擴然大公之謂無心無情者即物來順應之謂問學/者未能至此則如何曰只是除私意事至則循理以應)
(之而/已)易曰貞吉悔亡憧憧往來朋從爾思苟規規於外
誘之除將見滅於東而生於西也非惟日之不足顧其
端無窮不可得而除也(此節引易以見外物不可去之/意上文擴然大公便是貞也物)
(來順應則吉而悔亡矣若規規於外誘之除所謂/憧憧往來也滅於東而生於西則朋從爾思矣)人之
情各有所蔽故不能適道大率患在於自私而用智自
私則不能以有為為應迹用智則不能以明覺為自然
今以惡外物之心而求照無物之地是反鑑而索照也
(惡何故反下並同在鑑鏡别名此言性之所以不能定/者其病根固自有  而不得絶外物以求定也朱子曰)
(自私則不能擴然而大公所以不能以有為為應迹用/智則不能物來而順應所以不能以明覺為自然應迹)
(謂應事物之跡此程子因横渠病處而藥之也子或問/程子所謂自私用智者恐即是佛氏之自私朱  曰常)
(人之自私與佛氏之自私一也但明道説得濶非專指/佛之自私也楊氏曰非知至意誠則用智而自私王伯)
(厚曰反鑑索照/見夏侯湛抵疑)易曰艮其背不獲其身行其庭不見其
人孟子亦曰所惡於智者為其鑿也(為去聲身朱子曰/不獲其  不見其)
(人此説廓然而大公所惡於智/者為其鑿也此説物來而順應)與其非外而是内不若
内外之兩忘也兩忘則澄然無事矣無事則定定則明
明則尚何應物之為累哉(自私用智之患其根在於分/内外為二故復於此詳辯之)
(葉氏曰内外兩忘則非自私也能定而明則非用智也/  朱子曰明道謂内外兩忘説得最好便是易所謂艮)
(其背不獲其身行其庭不見其人不見有物不見有我/只見所當止也吳氏曰廓然大公則忘我而不獲其身)
(物來順應則忘物而不見其人/動靜各止其所斯能内外兩忘)聖人之喜以物之當喜
聖人之怒以物之當怒是聖人之喜怒不繫於心而繫
於物也是則聖人豈不應於物哉烏得以從外者為非
而更求在内者為是也今以自私用智之喜怒而視聖
人喜怒之正為何如哉(何如一作如何之此承上應物/而言以見非外  不可也以物)
(之當喜當怒則是聖人之心初未嘗有喜怒也所謂廓/然大公也非自私者可比矣又以物之當喜當怒則其)
(可喜可怒者自在物也所謂物/來順應也非用智者可比矣)夫人之情易發而難制
者惟怒為甚第能於怒時遽忘其怒而觀理之是非亦
可見外誘之不足惡而於道亦思過半矣(易音異怒此/又但就  言)
(之而予以制之之方也人能如是則隨情之所發皆有/以省察而檢制之然後心公理順而性可定也問聖人)
(怒時能無怒容否朱子曰安有無怒容者天之怒雷霆/亦震舜之誅四凶亦湏怒但當怒而怒便自中節事過)
(則消更不積許魯齋曰須於盛怒時堅忍不動俟心氣/平時審而應之庻幾無失陸氏曰薛文清公自謂二十)
(年治一怒字尚未消磨得盡以是知克己最難義朱子/曰廓然大公者仁之所以為體也物來順應者  之所)
(以為用也仁立義行則性定而天下之動一矣然常人/所以不定者非其性之本然也自私以賊夫仁用智以)
(害夫義是以情有所蔽而憧憧耳艮其背則不自私矣/行無事則不用智矣内外兩忘非忘也一循乎理不是)
(内而非外也要之聖人之喜怒大公而順應天理之極/也衆人之喜怒自私而用智人欲之盛也忘怒則公觀)
(理則順二者所以為自反而去蔽之方也張子之於道/固非後學所敢議然意其強捰力取之意多涵泳完飬)
(之功少故不能無疑於此/程子以是發之其㫖深哉)　　伊川先生答朱長文書曰
聖賢之言不得已也葢有是言則是理明無是言則天
下之理有闕焉如彼耒耜陶冶之器一不制則生人之
道有不足矣聖人之言雖欲已得乎然其包涵盡天下
之理亦甚約也(長張丈反嘉朱長文字伯源蘇州吴縣人/年未冠舉  祐四年進士乙科以病足)
(不肻試吏築室樂圃坊著書閲古吳人化其賢元祐中/起教授於鄉召為太學博士遷秘書省正字元符初卒)
(柄曲木曰耒耒端刃曰耜耜本金易斵木為耜謂斵木/為受耜之處也周禮車人職云車人為耒庛長尺有一)
(寸中直者三尺有三寸上勾者二尺有二寸鄭元讀庛/為刺刺音七賜反刺謂耒下前曲接耜者賈公彦云耒)
(靣謂之庛又云耒狀若今曲柄杴又匠人云耜廣五寸/其庛亦廣五寸古者耜一金二耜為耦二人各執一耜)
(為耦若長沮桀溺耦而耕至漢耜岐頭兩金象古之耦/耕用牛引也朱子曰耜即今之鏵鍫鏵胡瓜反鍫七消)
(反耒乃鏵柄叠山謝氏曰耒耜今謂之犁曲木在上俗/名犁衝即耒也斵削二片在下以承鐵二片俗呼犁壁)
(即耜也考工記攻金之工六築冶鳬桌段桃而冶氏為/殺矢摶埴之工二陶旊而陶人為甗今槩以為金工甄)
(工之通稱好此見聖人有不能已于言/之理非其  為文章以表見於後世也)後之人始執卷
則以文章為先平生所為動多於聖人然有之無所補
無之靡所闕乃無用之贅言也不止贅而已既不得其
要則離眞失正反害於道必矣(贅音惴身無益之言為/贅如人  贅肬也此以)
(見後人之於言皆可已而不己非惟/不足以明理而且將有害於道也)來書所謂欲使後
人見其不忘乎善此乃世人之私心也夫子疾没世而
名不稱焉者疾没世無善可稱云爾非謂疾無名也名
者可以厲中人君子所存非所汲汲(此因朱長文書中/有不忘乎名之意)
(故特辯之道或云/此文乃明  所作)　内積忠信所以進德也擇言篤志
所以居業也(乾九三文言傳内積忠信是知之盡其實/者擇言篤志是行之盡其實者不知則德)
(固無由而進知之而不實有以行之則亦無以有之於/已而守之而不失也朱子曰一言一動必忠必信是積)
(也擇言即修省言辭篤志即立誠誠即上文忠信但誠/是自然實者忠信是做工夫實者徳是得之於心業是)
(見之于事徳欲日進業欲始終不易居是存而不失之/意  朱子曰此節言其大綱下文則詳其始終工夫之)
(序又曰伊川解修辭立誠作擇言篤志説得來寛/不如明道所言修其言辭正為立已之誠意更精)知至
至之致知也求知所至而後至之知之在先故可與幾
所謂始條理者知之事也(至謂進之極處也知之而必/求所以至乎其極是至之也)
(幾者動之㣲事之先見者也可與幾謂未至乎其極/先見夫事幾自能嚮往而精進也  此明進徳之事)知
終終之力行也既知所終則力進而終之守之在後故
可與存義所謂終條理者聖之事也(終即居之歸宿處/也知之而終保守)
(不失是終之也義者事事物物之宜/存者守而不失也  此明居業之事)此學之始終也(易/傳)
(下同文/結上)　君子主敬以直其内守義以方其外敬立而
内直義形而外方義形於外非在外也(坤六二文言傳/朱子曰敬以直)
(内者持守之事義以方外者講學之功直是直上直下/胸中無纎毫委曲方是割截方正之意又曰須先敬以)
(直内然後能/義以方外)敬義既立其徳盛矣不期大而大矣徳不
孤也(朱子曰徳是工夫已到實有得於已者敬義皆立/然後徳不孤二者闕其一則不可行便是孤易本)
(論六二之德言人占得此爻若直方大則不習而無不/利夫子遂以敬解直以義解方以不孤解大字敬而無)
(義則作事出來必錯了只義而無敬則無本/何以為義皆是孤也須是敬義立方不孤)無所用而
不周無所施而不利孰為疑乎(朱子曰施之事君則忠/於君事親則悦于親交)
(朋友則信于朋友皆不/待習而無一之不利也)　動以天為无妄動以人欲則
妄矣无妄之義大矣哉(以上無妄卦傳震下乾上為无/妄震動也乾天也故曰動以天)
雖無邪心苟不合正理則妄也乃邪心也(此釋匪正有/𤯝之意不合)
(正理謂匪正也正即彖辭利貞之貞則妄也二句釋有/𤯝意盖不正則為過𤯝正則雖不幸而遇災𤯝之來亦)
(順受其正而不足以為患矣朱子曰此亦兼動靜而言/之也如燕居獨處時物有來感理所當應而此心頑然)
(固執不動及應事接物處理當如彼而我之所以應之/者乃如此二者皆為不合正理葢未必其盡出於有意)
(之私也但為不見義理之當然遂陷于不正耳如賢者/過之其心豈嘗有邪却不合正理佛氏亦然又曰如王)
(安石便有/邪心夾雜)既巳无妄不宜有往往則妄也(此釋不利有/攸往之意往)
(謂私意之營為也盖既已无妄則但當循其實理之自/然以聴禍福之自來不可有苟得倖免之心以往而求)
(之/也)故无妄之彖曰其匪正有𤯝不利有攸往(𤯝所景反/  𤯝過也)
(災也以上无/妄彖辭傳)　人之蘊蓄由學而大在多聞前古聖賢
之言與行考跡以觀其用察言以求其心識而得之以
畜成其德(行去聲君大畜象傳多聞前古聖賢之言與/行總言  子之學考跡二句所以就多聞句)
(而申明之也識而得之以畜成其德所謂人之蘊蓄由/學而大者也  楊氏曰君子多識前言往行非徒資聞)
(見而已所以畜徳也畜德則所畜大矣世之學/者誇多闘靡以資聞見而已亦烏用學為哉)　咸之
象曰君子以虚受人傳曰中無私主則無感不通以量
而容之擇合而受之非聖人有感必通之道也(朱子曰/人能克)
(去己私則心無私主而物來能應有感必通也以量謂/隨我量之大小以容之擇合謂擇其見之合於我者而)
(受之皆謂/不虚也)其九四曰貞吉悔亡憧憧往來朋從爾思𫝊
曰感者人之動也故咸皆就人身取象四當心位而不
言咸其心感乃心也感之道無所不通有所私係則害
於感通乃有悔也聖人感天下之心如寒暑雨𤾉無不
通無不應者亦貞而已矣貞者虚中無我之謂也(乃有/葉本)
(吕本並作所謂今從易傳當九三咸其股九五咸其脢/九四脢之下股之上故曰  心位不言咸其心者心無)
(不該不可以位言也問本義云貞者正而固與此不同/何也朱子曰凡解經只須依訓詁説字如貞字作正而)
(固細玩自有味解得此則虚中無我亦在其中林次崖/曰貞者盡吾所感之道不必人之應也惟不必人之應)
(則心無私係而無物不感無感不應故吉而悔亡又/曰貞只是往來付之無心以憧憧往來對看便見)若
往來憧憧然用其私心以感物則思之所及者有能感
而動所不及者不能感也以有係之私心既主於一隅
一事豈能廓然無所不通乎(則思之思宋本作心理朱/子曰往來是感應常  憧)
(憧只加一忙迫之心方往時又便要來方來時又便要/往猶言助長正心相似如正其誼便欲謀其利明其道)
(便欲計其功又如乍見孺子入井此心方怵惕欲救又/思内交要譽便是憧憧之病又曰廊然大公則無憧憧)
(之患矣物來順應則無朋從爾思之失矣林次崖曰憧/憧往來思也朋則思之所及者以其思之所及故從而)
(目之曰朋猶云朋黨也私朱子曰聖人未嘗不教人思/只是不可憧憧這便是  了感應自有箇自然底道理)
(何必思他若是義理自不可不思又曰伊川説感通處/未盡往來自當還他有自然之理看夫子説日往月來)
(寒往暑來/意自分明)　君子之遇險阻必自省於身有失而致之
乎有所未善則改之無歉於心則加勉乃自修其德也
(蹇象曰君子以反身修徳有失而致之乎乃自省之辭/所謂反身也有所未善二句正是君子修德處  此教)
(人以處艱/阻之道)　非明則動無所之非動則明無所用(豐初/九𫝊)
(離下震上為豐離為火明也震為雷動也初九明之始/九四動之始宜相須以成其用者故於此合而言之葉)
(氏曰知行相須不可偏廢非知之明則動將安之如目/盲之人動則不知所之也非行之力則明亦無所用如)
(足痿之人雖有見焉亦不能行矣者朱子曰見善明是/平日功夫用心剛是臨時決斷二  皆不可闕而當以)
(平日功夫為先不然則其所動者/未必不為狂妄激發過中之行矣)　習重習也時復思
繹浹洽於中則説也(重平聲復扶又反説音恱朱陸氏/曰繹如繹絲謂窮其端緒  子曰)
(程子雖但言習于思然事不思則無以行之/而欲行亦不能外于思二者自不可分説)以善及人
而信從者衆故可樂也(樂音洛/下同)雖樂於及人不見是而
無悶乃所謂君子(經説下同言陳氏曰不見是而無悶/出易乾文  傳言不見是於人而無)
(悶於心引以解不知不愠甚切朱子曰為學之初固/已不求人知然猶有時為所動至此方真能無悶也)
古之學者為己欲得之於已也今之學者為人欲見知
於人也(以上二條説並見論語朱子曰以為己事之所/當然而為之則雖甲兵錢穀籩豆有司之事皆)
(為己也以其可以求知於世而為之則雖割股廬墓敝/車羸馬亦為人耳善乎張子敬夫之言曰為己者無所)
(為而為者也此其語意之深切有前賢所未發者學者/以是而自肖焉則有以察乎善利之間而無毫髪之差)
(矣陳氏曰此便/是義利之分)　伊川先生謂方道輔曰聖人之道坦
如大路學者病不得其門耳得其門無逺之不可到也
求入其門不由於經乎(到上吕本無可字宣方道輔名/元宷莆田人仕終  義郎威武)
(軍節度推官此言/求道必由於經)今之治經者亦衆矣然而買櫝還珠
之蔽人人皆是經所以載道也誦其言辭解其訓詁而
不及道乃無用之糟粕耳(詁古通作故顔師古以後人/改作詁為失眞  買櫝還珠)
(見韓子外儲説左上篇訓詁者爾雅有釋詁釋訓釋詁/者釋古今之異辭釋訓者辯物之形貌櫝喻言辭訓詁)
(珠喻道糟粕見前道/此言治經須知求)覬足下由經以求道勉之又勉異
日見卓爾有立於前然後不知手之舞足之蹈不加勉
而不能自止矣(覬音記異手帖下此一節勉道輔以由/經求道  日以  則其得之之騐也)
　明道先生曰修辭立其誠不可不子細理㑹言能修
省言辭便是要立誠若只是修飾言辭為心只是為偽
也(省息井反是蘇季明嘗以治經為傳道居業之實居/常講習只  空言無實質之兩先生故明道告之如)
(此子細詳密貌俗語也然北史源思禮傳已有之修省/言辭修治而省察之恐有失言也朱子曰季明祖横渠)
(立言傳後為修辭之説明道因言修辭只是如非禮勿/言耳非有如横渠之説也問何不説事却説言曰事尚)
(可欺人辭不可掩故曰言顧行行顧言又曰人多將言/語作没𦂳要容易説出來若一一要實這工夫自是大)
若修其言辭正為立已之誠意乃是體當自家敬以直
内義以方外之實事(當丁浪反當體猶騐也當俗語辭/如所謂勘  一副當之當亦唐宋)
(時之方言也敬義工夫在平日修省言辭則其臨事勘/騐也如一言不敢妄發便是敬而其言之發也必一一)
(當理便是義所謂主已之誠意者如此言吕氏曰凡書/帖言語之類不情謬敬如未嘗瞻仰而  瞻仰未嘗渴)
(想而言渇想種種世情/須盡去之以立其誠)道之浩浩何處下手惟立誠纔
有可居之處有可居之處則可以修業也(浩浩廣大貌/下手謂用力)
(處朱子曰立誠然後有地可據而無私累牽擾之/患故可以修業業是每日事業如今日課是也)終日
乾乾大小之事却只是忠信所以進徳為實下手處修
辭立其誠為實修業處(遺書下同心見乾文言傳朱子/曰進徳就  上言如心中實見)
(得理之不妄如惡惡臭如好好色常常如此則德不期/進而進矣修業就事上言修辭立誠便是要立得此忠)
(信若口不擇言逢事便説則忠信亦為汩没動蕩而不/能以自立矣  朱子曰按伊川謂季明曰為學治經最)
(好不自得雖盡治五經亦是空言葢明道只辨修辭二/字理㑹其大規模伊川又理㑹細宻處都無縫罅又曰)
(伊川言亦未盡如人倫日用及一切應事接/物間所當講求者甚多豈不更切於治經乎)　伊川先
生曰志道懇切固是誠意若迫切不中理則反為不誠
葢實理中自有緩急不容如是之迫觀天地之化乃可
知(中去聲課緩急猶言先後次序也朱子曰讀書窮理/則細立  程耐煩着實而勿求速解操存持守則隨)
(時隨處省察收斂而毋計近功如此積累之乆庻幾心/意漸馴根本粗立而有可據之地矣又曰若徒追咎往)
(昔念念不忘無復義理恱心之味正程/子所謂迫切不中理反為不誠者也)　明道先生曰
孟子才髙學之無可依據學者當學顔子入聖人為近
有用力處(才髙以天資言如孟子所謂非才之罪及天/之降才之才故朱子云孟子才髙自至那地)
(位/)又曰學者要學得不錯須是學顔子(本注云有準的/有上葉本有為)
(字今從遺書及諸本得吕氏曰如博文約禮/顔子却做得精宻説  平實乃所謂準的也)　且省外
事但明乎善惟進誠心其文章雖不中不逺矣所守不
約泛濫無功(省所井反中去聲文省簡省也外事如禮/文制度之事皆是  章即上所云外事也)
(但明乎善惟進誠心正其所守之約處朱子曰知至則/意誠善才明誠心便進此段疑吕與叔自關中來初見)
(程子時語葢横渠學者多用心於禮文制度之事而不/近裏故以此告之又曰凡事物應接有可以省得者省)
(亦不妨但其中自有必不可省者須/思如何處置始得  以上明道語)　學者識得仁體
實有諸己只要義理栽培如求經義皆栽培之意(語類/以此)
(為明道語者至公無私之謂仁而其體則天地萬物周/流無間學  於此識得則于天理之流行充塞無少欠)
(缺者自有以洞然於心目之間矣又須時時操存省察/俾夫所存所發皆有以盡天理之實而無一毫人欲之)
(偽以雜之則此理乃實有之於已而不為懸想億測之/虚見矣義理栽培亦即物而窮其理隨事而處夫義則)
(知愈以明處愈以當而吾心固有之仁日以生長而不/可勝用矣識得仁體實有諸已則于心之木然者無所)
(虧義理栽培則於事之當然者無所失如求經義皆栽/培之意又恐人無處下手舉此以見意也朱子曰識得)
(是知之也實有是得之也知之只知有此物而已必須/得之而後此物實為己有也  陸氏曰語類徐㝢問明)
(道學者先須識仁朱子謂未須㸔此不如且就博學篤/志切問近思下工夫觀此則嘉隆來談良知者以明道)
(識仁語藉口亦不善/讀先儒之書者矣)　昔受學於周茂叔每令尋顔子
仲尼樂處所樂何事(樂並/音洛)所見所期不可不逺且大然
行之亦須量力有漸志大心勞力小任重恐終敗事(朱/子)
(曰學者之志固不可不以逺大自期然苟恱其髙而忽/於近慕于大而畧於細則無漸次經由之實而徒有懸)
(想跂望之勞亦終不能以自達矣張南軒曰學者當以/聖人為凖的然貪髙慕逺躐等以進非徒無益而又害)
(之/也)　朋友講習更莫如相觀而善工夫多(朋友講習見/易兌卦象傳)
(相觀而善見禮學記篇二者皆言取友之益然就中較/量講習固所以明道不如相觀而善日薰月染所得更)
(多也學者但知取友以資講習而於相觀而善/之益往往習焉不察程子指以示人其意深矣)　須是
大其心使開闊譬如為九層之臺須大做脚始得(始遺/書及)
(宋本吕本並作須不胡季隨曰心目/不可不開闊功夫  可不縝宻也)　明道先生曰自
舜發於畎畆之中至百里奚舉於市若要熟也須從這
裏過(百里奚舉於市葉本作孫叔敖舉於海遺書同這/本倪殿反迎也宋儒借作者箇字用然唐人詩中)
(已有之如無名子雜詞况伊如鷰這身材是也見韋榖/才調集則此字之譌用乆矣後凡用這字倣此  朱子)
(曰須從這裏過方認得許多險阻去處若素不/曾行忽一旦撞將去少間定墮坑落塹去也)　參也
竟以魯得之(竞終也説見論語鈍朱子曰質敏者見得/容易不能堅守而  者又捱得到畧曉得)
(處便説道理止此更不深求惟曾子不肯放舍若于此/看未透直是捱得到盡處所以竟得之蔡虚齋曰觀曾)
(子問一篇則其才之魯/與其學之確皆可騐矣)　明道先生以記誦博識為玩
物喪志本註云時以經語録作一册(按此條出上蔡記/憶平日語中故不)
(書姓名猶論語憲問恥篇先/儒以謂疑原憲所記是也)鄭轂云嘗見顯道先生云
某從洛中學時録古人善行别作一册明道先生見之
曰是玩物䘮志葢言心中不宜容絲髪事胡安國曰謝
先生初以記問為學自負該博對明道舉史書成篇不
遺一字明道先生曰賢却記得許多可謂玩物䘮志謝
聞此語汗流浹背靣發赤及看明道讀史却又逐行看
過不蹉一字謝甚不服後來省悟却將此事做話頭接
引愽學之士(䘮並去聲善行之行去聲却又吕本作又/却行音杭蹉倉坐反通用差  鄭轂字致)
(逺建安人轂初就學能知聖人之道在中庸父鎮竒之/第進士以秘書郎守臨江遂丐祠歸顯道先生謝氏名)
(良佐上蔡人程子門人中元豐八年進士歴仕州縣建/中召對除書局官後復去為筦庫以飛語坐繫詔獄禠)
(官有論語説文集語録行世胡安國字康侯建安人中/紹聖四年進士仕至寶文閣直學士謚文定朱子曰明)
(道以上蔡不是理㑹道理只以誇多闘靡為能若明道/看史不蹉一字則意思自别此正為己為人之分  按)
(江文卿博極羣書因感朱子之教自咎云某五十年枉/費工夫記許多文字朱子曰亦不妨多聞檡其善者而)
(從之多見而識之公却無擇善一着耳今知得便拽轉/却許多都有用可與程子語相發明李延平曰讀書者)
(知其所言莫非吾事而即吾身以求之則凡聖賢所至/而吾所未至者皆可勉而進矣若徒以文字求之恱其)
(辭義以資誦説其不/為玩物䘮志者幾希)　禮樂只在進反之間便得性情
之正(樂記曰禮主其減樂主其盈禮減而進以進為文/樂盈而反以反為文禮減而不進則銷樂盈而不)
(反則放故禮有報而樂有反非朱子曰減是退讓樽節/收斂之意禮之體本如此然  人之所樂故須進步向)
(前着力去做盈是舒暢發越快滿之意樂之體本如此/然易至於流蕩却湏收拾向裏如此則禮減而却進樂)
(盈而却反所以為得性情/之正  以上並明道語)　父子君臣天下之定理無
所逃於天地之間安得天分不有私心則行一不義殺
一不辜有所不為有分毫私便不是王者事(安得天分/言能於天)
(分上安得也天分即天理也父子君臣各安其分之所當/然而初非有所為而為之故曰不有私心  無所逃句)
(出莊子人間世篇按朱子嘗言莊子謂子之於親也命/也不可解於心至臣之於君則曰義也無所逃於天地)
(之間見得君臣之義却似逃不得不得已臣服之更無/一種自然相為一體處然則此語固有病程子亦只借)
(以明父子君臣之倫為/天分而不可不安之意)　論性不論氣不備論氣不論
性不明二之則不是(遺書無二之則不是句注一本有/云云  此為論性論氣者言之非)
(論性與氣也葉氏謂當在首卷者非論性不論氣論氣/不諭性是將性與氣離而二之也不備不明故曰不是)
(論朱子曰論性不論氣孟子也不僃但少欠耳論氣不/  性荀楊也不明則大害事又曰韓子原性言三品亦)
(是但不曽分明説是氣質之性耳孟子説性善但説得/本原處却不曽説得氣質之性所以亦費分䟽使程張)
(之説早出諸儒/自不用紛争)　論學便須明理(須吕本作要下其功/夫節目備在  卷)
論治便須識體(朱子曰體是事理當然處如作州縣便/當治告訐除盜賊勸農桑抑末作立朝)
(廷便當開言路通下情消朋黨為大吏便當求賢才去/贜吏除暴斂均力役此乃一定事體又曰如任賢相杜)
(私門則立政之要也擇良吏輕賦役則養民之要也公/選將相不由近習則治軍之要也樂聞警戒不喜導諛)
(則聽言用人之要也推此數端餘皆可見又曰大事不/曽為得却以小事為當急便於大體有害如為天子近)
(臣當謇諤正直又却恬退寡黙及處鄉里當閉門/自守躬亷退之節又却向前要做事便都傷大體)　曾
㸃漆雕開已見大意故聖人與之(説見論語髙朱子曰/㸃見得較  而做工)
(夫却有欠缺開工夫精宻而見處或不如曾㸃也學者/須就自己下學致知力行處做工夫乆之自漸有得)
　根本須是先培㙲然後可立趨向也趨向既正所造
淺深則由勉與不勉也(伊川語行朱子曰此即弟子入/孝出弟  謹言信愛衆親仁行)
(有餘力則以學文之意葢須先從實上培㙲一根本然/後學文做工夫去也又曰涵養持敬便是栽培  愚按)
(古人於事親敬長之道小學時都已講明使之循循從/事所以培㙲其根本也至十五入大學便可正其趨向)
(學者皆然其所造有不同者則由勉與不勉之别耳今/先王之教既亡姑息習染根本自幼先壞又何從正其)
(趨向以為作聖之基此成材所以難也後有賢父兄當/子弟四五嵗知識未開時宜將小學朝夕與之講解使)
(根本篤實待十五六時然後教之以近思録以/正其趨向如此陶淑異時成就必有可觀者矣)　敬義
夾持直上達天徳自此(語𩔖以為明道語無朱子曰夾/持者表裏夾持更  東西走作)
(去處直上者不為物欲所累而倒東墜西之謂也最是/他下得夾持二字好敬主乎中義防於外二者相夾持)
(要放下霎時也不得只得直上去故便達天德又曰只/一箇提撕警策通貫動静但無事時一直如此持飬有)
(事時便有是非取舍所以有直内方外之别薛敬軒曰/敬以直内戒謹恐懼之事義以方外知言集義之事又)
(曰敬以直内涵養未發之中/義以方外省察中節之和)　懈意一生便是自棄自
暴　不學便老而衰(血氣以老而衰志氣則不以老而/衰也惟不學則志無以持而氣有)
(所不充則亦不免為血氣所移而志氣不能不以老而/衰矣  按朱子甞言陸宣公集醫方富鄭公好佛書以)
(二公之賢而晩年乃無復曩時剛大之氣由學問之/功少也噫此古人所以耄而好學自強不息也歟)
人之學不進只是不勇(明道語掇朱子曰只是見理不/明故提  不起不然則自住不)
(得/)　學者為氣所勝習所奪只可責志(伊川/語)　内重則
可以勝外之輕得深則可以見誘之小(内指道義而言/外指富貴利達)
(而言得深就内而/言誘就外而言)　董仲舒謂正其義不謀其利明其
道不計其功(董仲舒漢廣川人為江都王相王問越王/勾踐與大夫泄庸文種范蠡伐吳滅之寡)
(人以為越有三仁何如仲舒對之以此之朱子曰義道/是體用道就大綱言義則就一事上言  孟子言未有)
(仁義而遺親後君則是仁義未嘗不利今董子之言如/此又是仁義未必皆利葢孟子之言雖理之自然然至)
(直㨗剖判處却不若董子之有力問貧者舉事有費不/能不計度繁約而為之裁處此與正義不謀利相妨否)
(朱子曰當為而力不及者酌量區處乃是義/也力可為而計費吝惜則是謀利而非義矣)孫思邈曰
膽欲大而心欲小智欲圓而行欲方(邈莫角切行去聲/  思邈唐京兆華)
(原人按新唐書盧照隣師事孫思邈照隣有惡疾不可/為感而問曰髙醫愈疾奈何思邈曰天有四時五行人)
(有四支五臟陽用其形隂用其精天與人一也其結陥/奔竭而成為災異發為疾病亦天與人一也髙醫導以)
(藥石救以欽劑聖人和以至德輔以人事故體有可愈/之疾天有可振之災照隣問人事奈何曰心為之君君)
(尚恭故欲小詩曰如臨深淵如履薄冰小之謂也膽為/之將將以果決為務故欲大詩曰赳赳武夫公侯干城)
(大之謂也仁者靜地之象故欲方傳曰不為利囘不為/義疚方之謂也智者動天之象故欲圓易曰見幾而作)
(不俟終日圓之謂也此葢程子特撮其大㫖如此流愚/按必先心之小而後可出以膽之大不然未有不  為)
(狂妄者必先行之方而後可運以智之圓不然未有不/入於機變者又不可以不知也王伯厚曰心欲小志欲)
(大智欲圓行欲方/葢文子書有之)可以為法矣(以下遺書無為/字  結上雨節)　明道
先生曰大抵學不言而自得者乃自得也有安排布置
者皆非自得也(不言與孟子四體不言而喻之/不言同下安排布置便是言)　視聴
思慮動作皆天也人但於其中要識得眞與妄耳(朱子/曰皆)
(天也謂皆是天理其順發出來無非當然之理即所謂/真也其反乎天理即是妄然亦莫非天理但發之不得)
(其當耳如善固性也惡亦不可不謂之性之意又曰妄/謂私意如所謂非禮視聽言動處皆是不足不中節又)
(曰識字是𦂳要處要/識得時須是學始得)　學只要鞭辟近裏着己而已(辟/婢)
(亦反遺書注云一作約鞭朱子曰鞭辟近裏洛/中語辟驅辟也言如以  驅辟督向裏去也)故切問
而近思則仁在其中矣言忠信行篤敬雖蠻貊之邦行
矣言不忠信行不篤敬雖州里行乎哉立則見其參於
前也在輿則見其倚於衡也夫然後行只此是學(只此/是學)
(言不必外求也葉氏曰切問近思者致知之事言忠信/行篤敬者力行之事  愚按葉氏以切問近思二者分)
(属知行理固不易然朱子嘗言非以為致知力行之分/者何也葢朱子因問者有隨人資質各用其力及行不)
(假於知之語知行有偏廢之患故謂程子特引以明近/裏着已之意而非以為知與行之分也非謂此二者之)
(不可分属也或乃執此以掊擊葉氏誤矣不言博學篤/志者葢恐人誤看博學便有向外意於近裏着已不切)
(故/也)質美者明得盡查滓便渾化却與天地同體其次惟
莊敬持養及其至則一也(朱子曰查滓是私意人欲之/消未盡者人與天地本同體)
(只緣查滓未去所以有間隔若無查滓便與天地同體/質美者明得盡是見得透徹如顔子克巳復禮天理人)
(欲截然兩段更無查滓其次既未到此則須莊敬持養/以消去其查滓如仲弓出門如見大賔使民如承大祭)
(常如此持飬乆之亦自明徹矣全朱子曰質美者明得/盡固是知行俱到其次亦豈有  不知而能行者但因)
(持養而所知愈明耳林氏曰知行勉強未到自然地位/皆是查滓到不思不勉從容中道則查滓渾化矣故曰)
(與天地/同體)　忠信所以進德修辭立其誠所以居業者乾
道也敬以直内義以方外者坤道也(李氏曰乾畫一實/則誠坤畫一虚則)
(生敬故乾九二言誠坤六二言敬誠敬二字始于庖犧/心畫而實天地自然之理也朱子曰此二語分属乾坤)
(者葢取健順二體忠信立誠自有剛健之體敬義便有/靜順之體進修便是箇篤實敬義便是箇虚靜故曰陽)
(實隂虚又曰乾言聖人之學故曰忠信所以進徳修辭/立其誠所以居業坤言賢人之學故曰敬以直内義以)
(方外又曰乾卦并格致誠正言之坤卦只是説持守經/黄勉齋曰乾言徳業坤言敬義雖若不同而實相為)
(緯也欲進乾之德必本之於坤之敬欲修乹之業必制/之以坤之義非敬則内不直德何由而進非義則外不)
(方業何由而修終日乾乹雖進修夫徳業而其用力乃/實在於敬義之間用力于敬義固可以至於大而所謂)
(大者乃德之日新/而業之富有者也)　凡人才學便須知着力處既學便
須知得力處(着力處是當然工夫如顔子博文約禮之/類是也得力處是自然效騐如上蔡去箇)
(矜字之類是也種張氏曰人做得一種工夫決有一種/得力處讀得一  書必有一種受益處目前即不見得)
(後來自見其效但/當慎擇於初耳)　有人治園圃役知力甚勞先生曰
蠱之象君子以振民育德君子之事唯有此二者餘無
他焉二者為己為人之道也(治平聲圃字句絶或於役/字句者非知音智為並去)
(聲木園圃按邢氏論語正義曰周禮大宰職云園圃毓/草  注樹果蓏曰圃園其樊也然則園者外畔藩籬之)
(名其内之地種樹菜果者則謂之圃役用也知善其所/以治之力則其治之者也役知力於園圃内不足以成)
(已外不足以及物其細甚矣程子以君子之事告之亦/猶孔子告樊遲之意振民謂振作而興起之育徳謂涵)
(育已德吳氏曰異下艮上為蠱巽風在内以鼓動/外物故為振民艮山在外以涵育内氣故為育德)　博
學而篤志切問而近思何以言仁在其中矣學者要思
得之了此便是徹上徹下之道(胡雲峰曰徹上徹下近/思録兩存程子之説居)
(處恭三句則本文恭敬忠是徹下做到盡頭處如篤恭/而天下平修已以安百姓便是徹上此則博學篤志切)
(間近思是徹下仁在其中是徹上語陳氏曰程子欲人/思而得之乃引而不發朱子於論  集註則謂從事于)
(此心不外馳而所存/自熟盡發以示人矣)　𢎞而不毅則難立毅而不𢎞則
無以居之本註云西銘言𢎞之道(𢎞毅説見論語集註/不毅則志氣頽惰而)
(不足以自守故難立不𢎞則識量淺狹而不能以有容/故無以居之  程子嘗論西銘為仁之體即此所言𢎞)
(之道也其能體此意令實有諸已篤志固/執而不變者便是毅也  以上並明道語)　伊川先生
曰古之學者優柔厭飫有先後次序今之學者却只做
一塲話説務髙而已(飫於御反做俗作字古通用作音/佐  葉氏曰古之學者隨時隨事)
(各盡其力優柔而不迫厭飫而有餘故其用功也實而/自得也深後之學者躐等務髙徒資口耳之末而已)
常愛杜元凱語若江海之浸膏澤之潤渙然冰釋怡然
理順然後為得也(杜元凱名預晉西安人官鎮南將軍/以平吳功進爵當陽侯著左傳集解)
(此則其序中語也引此以明古之學者優柔厭飫有序/之意朱子曰學者玩理須精熟使與心浹洽透徹始得)
今之學者往往以㳺夏為小不足學然游夏一言一事
却總是實後之學者好髙如人游心千里之外然自身
却只在此(好去聲吕本心下有於字遺書同子此以明/今之學者只做話説務髙之意朱  曰不要)
(窮髙極逺只於言行上㸃檢便自實今人論道只論理/不論事只説心不説身其説至髙而蕩然無守流於空)
(虚異端/之説)　修養之所以引年國祚之所以祈天永命常
人之至於聖賢皆工夫到這裏則有此應(引宋本作延/永宋本作引)
(今從遺書及葉吕諸本夫此言凡事/不可預期其效以致工  不專一也)　忠恕所以公平
造德則自忠恕其致則公平(無間物我之謂公施之各/當其分之謂平葢道本如)
(此也學者不能大公而至平惟有盡己之心而推以及/物使彼我之間各得分願乃所以公平也然此非必勉)
(強造作而為之也其道只在造徳而已造德則省躬克/己私欲漸去而自然忠恕矣公平則忠恕之盡也公以)
(體言忠也平以用言恕也造/徳二句所以明首句之意)　仁之道要之只消道一
公字公只是仁之理不可將公便喚做仁公而以人體
之故為仁(要音腰做臧助反古通用作説程子因尹和/靖有仁者惟公可以盡之之  故云然喚呼)
(也便即也莊子未嘗見舟而便操之也體猶中庸體物/而不可遺之體朱子曰體者言以人而體公也仁為人)
(心本有人而不公則害夫仁故必體此公在人身上以/為之骨子則無所害其仁而仁流行矣或以體作體認)
(之體者非水朱子曰仁為私意所隔纔克去己私則仁/便流行如  為沙土壅塞若去沙土則水自流通然遂)
(謂無壅塞者/為水則不可)只為公則物我兼照故仁所以能恕所以
能愛恕則仁之施愛則仁之用也(朱子曰施是從此流/出用是就事上説施)
(用兩字移不得惟孔孟能如此下學者極當細看又曰/恕是推此愛者愛是恕之所推者非恕以推此愛固不)
(能及物若中無此愛則亦無以為推矣又曰公在仁之/前恕與愛在仁之後公則能仁仁則能愛能恕故也)
(以上並/伊川語)　今之為學者如登山麓方其迤邐莫不濶步
及到峻處便止須是要剛決果敢以進(遺書便止作便/逡巡無須是以)
(下九字疑悞入也今按張子語録中有之但迤邐下有/之時二字濶步下有大走二字峻處作峭峻之處盖當)
(是朱子删正耳謂麓爾雅山足也迤邐行貌峻處即後/第三卷張子所  險阻艱難是也但彼以知言而此以)
(行言耳盖行到峭峻之處大段已是用工夫來若于此/畏難退步則前功盡棄孟子所謂深造之以道正須于)
(此處着力精進過此則/有資深逢原之樂矣)　伊川先生曰人謂要力行亦
只是淺近語人既能知見一切事皆所當為不必待著
意纔著意便是有箇私心這一㸃意氣能得幾時子(既/能)
(之能一作有切音砌或讀如字兩著意下遺書並有做/字子遺書作了今從葉吕本  此為不能致知而專要)
(力行者言之朱子曰言必忠信行必篤敬事親必于孝/事長必於弟自是理所當然何須時時念念存一必字)
(在心如此便/若難安得乆)　知之必好之好之必求之求之必得之
古人此箇學是終身事果能顛沛造次必於是豈有不
得道理(好並去聲遂學是終身事見不是取效旦夕稍/有不得而  止者也學者優游漸潰弗使有間)
(自無不/得之理)　古之學者一今之學者三異端不與焉一曰
文章之學二曰訓詁之學三曰儒者之學欲趨道舍儒
者之學不可　問作文害道否(此劉安/節問也)曰害也凡為文
不專意則不工若專意則志局於此又安能與天地同
其大也書曰玩物䘮志為文亦玩物也(喪去聲獒書/周書旅  篇)吕
與叔有詩云學如元凱方成癖文似相如始類俳獨立
孔門無一事只輸顔氏得心齋此詩甚好古之學者惟
務養情性其他則不學今為文者專務章句悦人耳目
既務恱人非俳優而何(俳音牌齋側皆反齋下葉吕本/無此詩甚好四字今從遺書及)
(宋本增古一作昔之此以上明作文之害道也吕與叔/名大臨學於橫渠  門横渠卒乃東見二程先生而卒)
(業焉元祐中為太學博士秘書省正字范淳夫薦其修/身好學行如古人可為講官不及用而卒有易詩禮中)
(庸説文集等行世元凱見前司馬相如字長卿漢武帝/時人作子虚上林等賦俳優倡戲也齋齋肅純一之意)
(心齋見莊子養生主篇有按吕與叔詩上蔡語録吕氏/童䝉訓中並有之但互  異同謝録始作反事作伎輸)
(作傳氏作子吕則學作文方作徒文似作賦若/始作止獨立作惟有輸作傳姑附記以備㕘考)曰古者
學為文否曰人見六經便以為聖人亦作文不知聖人
亦攄發胸中所蘊自成文耳所謂有德者必有言也(以/為)
(之為一作謂亦攄之亦一作只攄抽居反耳一作章倣/宋以易詩書周禮禮記春秋為六經後几言六經者)
(此人此以下總以明/古  非學為文之意)曰游夏稱文學者也曰游夏亦何
嘗秉筆學為詞章也且如觀乎天文以察時變觀乎人
文以化成天下此豈詞章之文也(説見/賁卦)　涵養須用敬
進學則在致知(朱子曰主敬以立其本窮理以致其知/二者不可偏廢使本立而知益明知精)
(而本益固二者亦互相發又曰涵養中自有窮理工夫/窮其所飬之理窮理中自有涵養工夫養其所窮之理)
(兩項都不相離纔見成兩處便不得又曰下須字在字/便見得要齊頭着力不可道知得了方始行  朱子曰)
(人能于此二者用力自然此心常存衆理昭著日用應/接各有條理矣又曰獨不言克己者盖敬則自無己可)
(克如存誠則不消言閑邪之意若有邪僻只/是敬心不純耳初學則須是三者工夫都到)　莫説道
將第一等讓與别人且做第二等才如此説便是自棄
雖與不能居仁由義者差等不同其自小一也言學便
以道為志言人便以聖為志(差音雌大因門人問學者/須志於  如何而程子告)
(之以此不能居仁由義謂之自棄説見孟子楊氏曰以/聖人為志猶學射而立的的立於彼然後射者可視之)
(以求中若其中不中則在人而已不立之的何以為凖/  愚按程子此條為人之意可謂深切臨事觀書常存)
(此意工夫自然勇猛/不至因循荒廢矣)　問必有事焉當用敬否曰敬是
涵養一事必有事焉須用集義只知用敬不知集義却
是都無事也(是涵飬上遺書有只字須用遺書作須當/  必有事焉見孟子必有事焉即目前尋)
(常舉動皆是敬兼動靜而言則有事未嘗不用敬也觀/論語所言敬事執事敬之類可見然若以敬為有事專)
(守此心易流入空虚無用之學故程子特辯之如此涵/養之敬就無事時言之只知用敬則是都無事也而以)
(集義為事則敬自在其中養問敬是涵養一事敬不足/以盡涵飬否朱子曰五色  其目聲音養其耳理義養)
(其心皆/是養也)又問義莫是中理否曰中理在事義在心(中並/去聲)
(則朱子曰中理只是做得事來中理義/  所以能中理者也便有揀擇取舍)問敬義何别曰
敬只是持己之道義便知有是有非順理而行是為義
也若只守一箇敬不知集義却是都無事也(朱子曰敬/者守於此)
(而不易之謂義者施于彼而合宜之謂此二者工夫不/可偏廢彼專務集義而不知主敬者固有虚驕急迫之)
(病而所謂義者或非其義然專言主敬而不知就日用/間念慮起處分别其公私義利之所在而決取舍之幾)
(焉則亦未免於昏憒雜擾而所謂敬者亦非其敬矣濟/朱子曰敬有死敬有活敬若只守主一之敬遇事不)
(之以義則不活若熟後敬便有義義便有敬靜則察其/敬與不敬動則察其義與不義須敬義夾持循環無端)
(則内外/透徹)且如欲為孝不成只守着一箇孝字須是知所
以為孝之道所以侍奉當如何温清當如何然後能盡
孝道也(凊七性反語此申明上文不可不知集義之意/不成宋人  録中每用在句首作反決之辭亦)
(當時方言也侍奉如服勞奉養之類冬温夏凊見記曲/禮上篇温以致其煖如温被之類凊以致其凉如扇枕)
(之類孟王伯厚曰丹書敬義之訓夫子于坤六二文言/發之  子以集義為本程子以居敬為先張宣公謂工)
(夫並進相須而相成也今按葉吕諸本自問敬/義何别以下别為一條  從遺書及宋本併之)　學者
須是務實不要近名方是有意近名則是偽也大本已
失更學何事為名與為利清濁雖不同然其利心則一
也(須是下宋本有要字是偽之是吕本作為為並去聲/  因門人以子張問達為問而語之以此也大本即)
(指上務實而言萬事皆從實理以出而人之為事亦必/心無不實而後可以有成故曰大本觀中庸所云誠者)
(物之終始不誠無物大本意自明今既為偽則大本已/失雖有所事皆虚妄耳  朱子曰為學是分内事纔髙)
(自標置便是不務實也又曰雖所為皆/善但有一毫歆慕外物之心便是利也)　囘也其心三
月不違仁只是無纖毫私意有少私意便是不仁(少如/字謂)
(㣲有私意不甚多也漢書王陵可然少戇亦讀如多少/之少或讀如稍者誤  周伯温問囘也三月不違仁如)
(何而程子/告之以此)　仁者先難後獲有為而作皆先獲也古人
惟知為仁而已今人皆先獲也(先難下吕本有而字有/為之為去聲  門人問)
(仁者先難後獲如何而程子告之以此為仁凡人道之/所當為者皆是  朱子曰人惟有此一心若有一求獲)
(之心則於所為不專又曰夫子以先難為仁又嘗以先/事後得為崇徳葢于此小差則心失其正雖有修徳行)
(仁之志而反以滋其謀利計功之/私仁何自而得徳何自而崇哉)　有求為聖人之志
然後可與其學學而善思然後可與適道思而有所得
則可與立立而化之則可與權(此因夫子之言而論其/所謂可者如此  謝氏)
(曰學者須先立志志立則有根本如樹木必先植其根/而後培養之能成合抱之木也故學者必自有求為聖)
(人之/志始)　古之學者為己其終至於成物今之學者為物
其終至於喪己(為䘮並去聲為物之物一作人何問前/言為人欲見知于人與此不同  也朱)
(子曰彼則但欲見知於人而已此則實欲有以為人髙/下固自不同但平日無學問自修之功非惟為人不得)
(將必且并己而䘮之矣處愚按前就當下説此則要/其終而言前就為工夫  説此就效騐之極處而言)
君子之學必日新日新者日進也不日新者必日退未
有不進而不退者惟聖人之道無所進退以其所造者
極也(此勉人進德之語見不可不日新也惟聖人之道/以下正以見君子之學必日新之意非上言君子)
(之學下論聖人之道/也  以上並伊川語)　明道先生曰性靜者可以為學
(外書下同則姚肆夏曰天性沉靜方可理㑹道理若/浮動熱關  不能有沉潜入理工夫故不可以為學)
𢎞而不毅則無規矩毅而不𢎞則隘陋(毅有強忍意強/忍則分别是非)
(卓然不惑故以規矩言之此愚按程子前言難立與無/以居之是推言其究竟如  此則就當下病痛言也盖)
(惟無規矩所以難立惟/隘陋所以無以居之也)　知性善以忠信為本此先立
其大者(以上並明道語此先立乎其大者見孟子大者/謂心也程子以  語易為異端所借故特發明)
(之如此葢人不知性之本善則以仁義非吾心之所固/有而不知所以立矣不以忠信為本則發於念者或有)
(不實而不能有以立矣此孟子所以必道性善而夫子/四教必以忠信為之本也  愚按學者須先知性之本)
(善而後于吾性之中皆一一有以見其所當然而不容/有一毫人欲之偽所謂以忠信為本也必於此既立而)
(後可以進于學吕氏曰象山以先立其大為宗㫖舉示/詹阜民阜民安坐瞑目用力操存半月一日下樓忽覺)
(此心中立象山見之曰此理已顯也/葢立其所立非孟子之所謂立耳)　伊川先生曰人
安重則學堅固(朱子曰輕最害事飛揚/浮躁所學安能堅固)　博學之審問
之愼思之明辨之篤行之五者廢其一非學也(説見中/庸  朱)
(子曰五者多有事在須先打叠去/閒雜思慮作得基址方可下手)　張思叔請問其論
或太髙伊川不答良乆曰累髙必自下(以上伊川語河/張思叔名繹)
(南夀安人伊川歸自涪陵思叔始從之受學/年二十嵗矣詳見伊洛淵源録累積累也)　明道先
生曰人之為學忌先立標凖若循循不已自有所至矣
(標卑遥反之標表也謂先立之凖而求至之猶以木立/之表而為  標記也此先生所以語邵伯温者如此朱)
(子曰學者固當以聖人為師然才立標凖心中便計較/幾時得到聖人處則有先獲之心矣  朱子曰此如必)
(有事焉而勿正之謂觀顔子喟然之嘆不於髙堅瞻忽/用力却就博文約禮上進步則可見矣又曰所謂有為)
(者亦若是及如舜而已矣者必自有的實平穏下工夫/處非徒晝思夜度以己所為挍舜所為而切切然惟恐)
(不如/舜也)　尹彦明見伊川後半年方得大學西銘看(尹彦/明名)
(焞洛人河内先生子漸之孫靖康元年以布衣召謝不/用授以和靖處士而歸後官徽猷閣待制時彦明年二)
(十方習舉業蘇季明指見伊川也吳氏曰半年後方得/大學西銘看者葢恐驟與之看或徒生其欲速求逺之)
(弊而于身心茫未有體㑹處故先使之聼其言論觀其/行事教以主敬窮理切己返身然後以此示之則進為)
(有方涣然自得與驟看之者不同矣之朱子曰此亦如/學記所謂未卜禘不視學游其志也  意然亦㣲有病)
(者葢天下有許多書半年間都不使之看所以彦/明終究後來功夫少了少間措之事業便有欠闕)　有
人説無心伊川曰無心便不是只當云無私心(一本無/伊川曰)
(無心五字人按邵氏聞見録云伊川貶涪州渡漢江船/幾覆舟中  皆號泣伊川獨正襟安坐如常比及岸有)
(父老問曰當船危時君獨無怖色何也曰心存誠敬耳/父老曰心存誠敬固善然不若無心疑此語為此而發)
(可朱子曰子静謂學者須是除意見非也盖邪意見不/  有正意見不可無且要除意見之心即意見也又如)
(何除之耶羅氏曰禪學惟以頓悟為主必欲掃除意見/屏絶思慮將四靣八方路頭一齊塞住使其心更無一)
(線可通牢關固閉以兾其一旦忽然有省就有所見不/過靈覺之光景而已楊氏曰六經不言無心惟佛氏言)
(之亦不言修性惟揚雄言之心不可無性不假修故易/止言洗心盡性記言正心尊德性孟子言存心養性)
　謝顯道見伊川伊川曰近日事如何對曰天下何思
何慮伊川曰是則是有此理賢却發得太早在(伊川一/作伯淳)
(見事謂所事猶第五卷做得甚工夫也天下何思何慮/  易繫辭下傳  或問當初發此語時如何謝氏曰見)
(得這箇事經時無他念接物亦應副得去問如此却何/故被一句轉却曰當了終須有不透處當初若不得他)
(一句救㧞便/入禪家去矣)伊川直是㑹鍛鍊得人説了又道恰好著
工夫也(鍛鍊或作煅煉音義並同説了又下遺書有恰/字  朱子曰人患不能見得大體謝氏合下便)
(見得只是下學工夫都欠故道恰好著工夫便是教他/著下學底工夫愚按未事而思臨事而慮使理無不明)
(處無不當便是著工夫處也地問聞此語後如何謝氏/曰至今未敢道到何思何慮  位始初進時速後來遲)
(十數年過却如夢如挽弓到滿時愈/難開然此二十年聞見知識却煞長)　謝顯道云昔伯
淳教誨只管著他言語伯淳曰與賢説話却似扶醉漢
救得一邊倒了一邊只怕人執著一邊(管著之著上蔡/語録作看  只)
(管著他言語謂但于程子之言執守弗失而不能有以/得其意也末句乃上蔡所以推明程子之意如此  朱)
(子曰上蔡因有發於明道玩物䘮志之言故其所論毎/毎過髙如浴沂御風何思何慮之類皆是堕於一偏)
　橫渠先生曰精義入神事豫吾内求利吾外也利用
安身素利吾外致養吾内也(易繫辭下傳云精義入神/以致用也利用安身以崇)
(徳也過此以往未之或知也窮神知化徳之盛也朱子/曰精熟義理而造於神事素定乎内而乃所以求利乎)
(外也通逹其用而身得安安素利乎外而乃所以致養/其内也葢内外相應之理又曰精義入神疑與行處不)
(相關然其理透徹乃所以致用利用安身亦疑與崇徳/不相關然動作得其理則徳自崇  問求字似有先獲)
(之心精義入神自有以利吾外何待/于求朱子曰然當云所以利吾外也)窮神知化乃養盛
自至非思勉之能強故崇德而外君子未或致知也(強/區)
(而反睿正䝉下同出朱子曰徳盛後便能窮神知化如/聰明  知皆由此  自誠而明相似言窮神知化乃徳)
(盛所自致自是以上則亦無所用其力矣/蔡虚齋曰神以存主處言化以運用處言)　形而後有
氣質之性善反之則天地之性存焉故氣質之性君子
有弗性者焉(形謂耳目口鼻成形以後也反之猶湯武/反之之反善反之誦善於反之也弗性者)
(以其非性之本然故弗以為性也理朱子曰天地/之性專指理而言氣質之性則以  雜氣而言)　德
不勝氣性命於氣徳勝其氣性命於德(言徳不能有以/勝其氣則氣為)
(之主而性命皆氣也徳能有以勝其氣則德為之主而/性命亦無非德矣朱子曰性命於氣是性命都由氣則)
(性不能全其本然命不能順其自然性命于德是性命/都由德則性能全天德命能順天命愚按朱子初以命)
(為聴命之命既又以下文分言性天徳命天理遂將命/與性乎説言性與命皆由于氣由于徳也今從之)
窮理盡性則性天德命天理氣之不可變者獨死生修
夭而已(朱子曰人性本無不善而氣禀所拘故有氣與/徳之異惟窮理盡性則善反之功也性天德命)
(天理則無不是本原至善之物矣葢即孟子所謂仁之/於父子義之于君臣命也有性焉君子不謂命也之意)
(言朱子曰性以其定者而言命以其流行者而/  黄氏曰德以所得者而言理以本然者而言)　莫非
天也陽明勝則德性用隂濁勝則物欲行領惡而全好
者其必由學乎(莫非天也兼善惡而言即下文陽明隂/濁是也領惡而全好見禮記仲尼燕居)
(篇領猶治也惡指物欲而言劉氏曰領惡猶言克己好/謂徳性也學如講習討論省察克治之類朱子曰禀得)
(氣清明者是陽也此理只在裏面而徳性自用禀得氣/昏濁者是隂也此理亦只在裏靣但為昏濁進蔽所以)
(物欲自行又曰只將自/家意思體騐便見得)　大其心則能體天下之物物
有未體則心為有外世人之心止於見聞之狹聖人盡
性不以見聞梏其心其視天下無一物非我孟子謂盡
心則知性知天以此(朱子曰體猶體認之體謂以身入/事物之中究見其理也不以見聞)
(梏其心乃說聖人盡性事學者則須先于見聞上做工/夫到然後脱然有貫通處又曰盡心只是心極其大心)
(極其大則知性知天而無有外之心矣然孟子之意本/言窮理之至則心自然極其全體而無餘非欲大其心)
(而後知性知天也横渠説固好若專如此説便/無規矩此心瞥入虚空裏去又不可以不知也)天大無
外故有外之心不足以合天心(朱子曰有私意則内外/扞格但見得自己身上)
(事凡物皆不與之相/關便是有外之心)　仲尼絶四自始學至成德竭兩
端之教也意有思也必有待也固不化也我有方也四
者有一焉則與天地為不相似矣(似下宋本無矣字禁/張子解絶毋並為)
(止之意故以此為聖人設教之道與論語集註異意是/思量要如此也必者是事未至而期於必行若預為之)
(待者然故曰有待固者是事之已過滯而不化我者是/事必欲自己出此心便不𢎞大如限於方隅者然故曰)
(有方事問四者相為終始而曰有一焉何也朱子曰人/之為  亦有其初未必出于私意而後來固執而不化)
(者若曰絶私意則四者皆無則曰絶一便/得何用更絶四以此知四者又各是一病)　上達反天
理下達徇人欲者歟(反復也以上二/條説並見論語)　知崇天也形而
上也通晝夜而知其知崇矣知及之而不以禮性之非
已有也故知禮成性而道義出如天地位而易行(而知之/知如字)
(餘並音智天知崇禮卑通乎晝夜之道而知成性存存/道義之門  地設位而易行乎其中並見繫辭上傳)
(事物形而下者其理則形而上也知崇以造其理言故/曰形而上禮卑以履其事言則為形而下矣性之謂復)
(其性也朱子曰通猶兼也知晝不知夜知夜不知晝則/知皆未盡也晝夜即幽明始終鬼神之謂成性猶言現)
(成之性性是本然善者知崇禮卑則成性便存存横渠/説成字似習與性成之意非是程子語録謂萬物自有)
(成性存存便是生生不已却好及解易則云成其性存/其存亦是此病又云識見髙于上所行實於下中間便)
(生生不窮觀張氏曰見地有餘而踐履不足則必流于/禪踐履可  而見地卑下則止于鄉曲而已學問之道)
(只知崇禮卑/四字盡之)　困之進人也為德辯為感速孟子謂人
有德慧術智者常存乎疢疾以此(存上今正䝉本無常/字  困徳之辯也見)
(易繫辭下傳德辯謂以處困之亨與否辯其徳之至不/至也感速謂吾之感發速也此者指徳辯感速而言)
　言有教動有法晝有為宵有得息有養瞬有存(瞬音/舜)
(氣一出入為息目一開闔為瞬朱子曰横渠六有説極/好亦不必終日讀書或静坐存養亦是如天地生物春)
(生夏長固是不息秋冬斂藏生意亦何嘗不流行學者/常提撕令此心常存則日有進又息亦有養瞬亦有存)
(如造次顛沛必於是/之意但説得太𦂳)　橫渠先生作訂頑曰乾稱父坤
稱母子兹藐焉乃混然中處(母叶滿補切而朱子曰天/陽也以至健  位乎上父)
(道也地隂也以至順而位乎下毋道也人禀氣于天賦/形于地以藐然之身混合無間而位乎中子道也然不)
(曰天地而曰乾坤者天地其形體也乾坤其性情也乾/者健而無息之謂萬物之所資以始者也坤者順而有)
(常之謂萬物之所資以生者也是乃天地之所以為天/地而父母乎萬物者故指而言之  此四句乃一篇綱)
(領言人為天/地之子也)故天地之塞吾其體天地之帥吾其性(性/叶)
(息與切所朱子曰乾陽坤隂此天地之氣塞乎兩間而/人物之  資以為體者也故曰天地之塞吾其體乾健)
(坤順此天地之志為氣之帥而人物之所得以為性者/也故曰天地之帥吾其性深察乎此則父乾毋坤混然)
(中處之實可見矣又曰吾其體吾其性有吾去承當之/意陳北溪曰塞字就塞乎天地之間句取一字來説氣)
(帥字就志氣之帥也句取一字來説理要此二句言人/所以為天地之子之實朱子謂此篇大  只在此二句)
民吾同胞物吾與也(朱子曰人物並生於天地之間其/所資以為體者皆天地之塞其所)
(得以為性者皆天地之帥也然體有偏正之殊故其於/性也不無明暗之異惟人也得其形氣之正是以其心)
(最靈而有以通乎性命之全體於並生之中又為同類/而最貴焉故曰同胞則其視之也皆如己之兄弟矣物)
(則得夫形氣之偏而不能通乎性命之全故與我不同/類而不若人之貴然原其體性之所自是亦本之天地)
(而未嘗不同也故曰吾與則其視之也亦如己之所輩/矣惟同胞也故以天下為一家中國為一人如下文所)
(云惟吾與也故凡有形于天地之間者若動若植有情/無情莫不有以若其性遂其宜焉此儒者之道所以必)
(至于參天地賛化育然後為功/用之全而非有所強于外也)大君者吾父母宗子其
大臣宗子之家相也尊髙年所以長其長慈孤弱所以
幼其幼聖其合德賢其秀也凡天下疲癃殘疾惸獨鰥
寡皆吾兄弟之顛連而無告者也(相去聲叶息里切又/叶息與切與上處與)
(叶長張丈反其㓜之其葉本作吾惸渠盈反末句宋本/無皆之二字告叶居候切又如字與下孝肖叶  惸孔)
(安國書傳曰惸單無兄弟也朱子曰乾父坤母而人生/其中則凡天下之人皆天地之子矣然繼承天地統理)
(人物則大君而已故為父母之宗子輔佐大君綱紀衆/事則大臣而已故為宗子之家相天下之老一也故凡)
(尊天下之髙年者乃所以長吾之長天下之㓜一也故/几慈天下之孤弱者乃所以㓜吾之㓜聖人與天地合)
(其徳是兄弟之合徳乎父母者也賢者才徳過于常人/是兄弟之秀出乎等夷者也是皆以天地之子言之則)
(几天下之疲癃殘疾惸獨鰥寡非吾兄弟無告者而何/哉  此一節皆就同胞中推出見其有殊分而無二理)
(也朱子謂篇首/至此如棊局)于時保之子之翼也樂且不憂純乎孝
者也(于時保之見詩周頌我將篇翼恭敬之意言子之/所以恭敬其親者也樂天知命故不憂見易繫辭)
(上傳朱子曰畏天以自保者猶其敬親之至也樂天而/不憂者猶其愛親之純也又曰前論天地萬物與我同)
(體之意固極宏大然事天工夫則自于時保/之以下方極親切  朱子謂此下如人下棊)違曰悖徳
害仁曰賊濟惡者不才其踐形惟肖者也(孝肖為韵而/翼德賊復自)
(為韵朱子於退之張徹墓銘所謂法免罝魚麗等詩隔/句用韻者也濟成也朱子曰不循天理而徇人欲者不)
(愛其親而愛他人也故謂之悖徳戕滅天理自絶本根/者賊殺其親大逆無道也故謂之賊長惡不悛不可教)
(訓者世濟其凶增其惡名也故謂之不才若夫盡人之/性而有以充人之形則與天地相似而不違矣故謂之)
(肖/)知化則善述其事窮神則善繼其志(朱子曰孝子善/繼人之志善述)
(人之事者也聖人知變化之道則所行者無非天地之/事矣通神明之德則所存者無非天地之心矣此二者)
(皆樂天踐形之事也又曰化底是氣有迹/可見故為事神底是理無形可窺故為志)不愧屋漏為
無忝存心養性為匪懈(懈叶居寄切所朱子曰孝經引/詩曰無忝爾  生故事天者仰)
(不愧俯不怍則不忝乎天地矣又曰夙夜匪懈故事天/者存其心養其性則不懈乎事天矣此二者畏天之事)
(而君子所以求/踐夫形者也)惡㫖酒崇伯子之顧養育英才潁封人
之錫類(惡㫖酒見孟子及戰國䇿崇國名伯爵史記索/隠云連山易曰鯀封于崇國語有崇伯鯀是也)
(潁地名封人官名鄭大夫潁考叔也事見春秋左傳朱/子曰好飲酒而不顧父母之養者不孝也故遏人欲如)
(禹之惡㫖酒則所以顧天之養者至矣性者萬物之一/源非有我之得私也故育英才如潁考叔之及莊公則)
(所以永錫爾/類者廣矣)不弛勞而底豫舜其功也無所逃而待烹
申生其恭也(弛施紙反禮申生晉獻公世子事見春秋/内外傳及  記檀弓謚法敬順事上曰恭)
(朱子曰舜盡事親之道而瞽䏂厎豫其功大矣故事天/者盡事天之道而天心豫焉則亦天之舜也申生無所)
(逃而待烹其恭至矣故事天者夭夀不貳而修身以俟/之則亦天之申生也又曰舜之厎豫賛化育也故曰功)
(申生待烹順受而已故曰恭曰間穎封人申生皆不能/無失處豈能盡得孝道朱子  西銘本是説事天不是)
(説孝葢事親有正不正若天道純熟則無正不正之處/只是推此心以奉若之耳至若申生無所逃而待烹固)
(為未盡子道然若事天如此則又可謂能盡其道者盖/人有妄天則無妄若命之死自是理當如此惟有聴受)
(之而已固不得/以獻公比也)體其受而全歸者參乎勇於從而順令
者伯竒也(受宋本作愛注一作受愚按從受為是且朱/子注亦解作受竒叶渠容切  父母全而生)
(之子全而歸之見禮記祭義篇伯竒尹吉甫子為後母/所譛見逐世傳履霜操為伯竒自傷而作朱子曰父母)
(全而生之子全而歸之若曾子之啟手啟足則體其所/受乎親者而歸其全也况天之所以與我者無一善之)
(不備亦全而生之也故事天者能體其所受于天者而/全歸之則亦天之曾子矣子於父母東西南北惟令之)
(從若伯竒之履霜中野則勇於從而順令也况天之所/以命我者吉凶禍福非有人欲之私故事天者能勇子)
(從而順受其正則亦天之伯竒矣又曰曾子歸全全其/所以與我者終身之仁也伯竒順令順其所以使我者)
(一事之仁也存朱子曰此文總借事親以明事天之道/如不愧屋漏  心養性是事天匪懈無忝却説事親至)
(其説事親處皆兼常變言曾子是常舜伯竒之徒是變/此自人事言之則如此天道直是順之無有不當者)
富貴福澤將厚吾之生也貧賤憂戚庸玉汝於成也(庸/用)
(也玉寶愛之意言天正所以寶愛之以使之成就也朱/子曰富貴福澤所以大奉子我而使吾之為善也輕貧)
(賤憂戚所以拂亂于我而使吾之為志也篤天地之於/人父母之子子其設心豈有異哉故君子之事天也以)
(周公之富而不至于驕以顔子之貧而不改其樂其事/親也愛之則喜而弗忘惡之則懼而無怨其心亦一而)
(已/矣)存吾順事没吾寜也(寜奴京切親朱子曰孝子之身/存則其事  順不違其志而已)
(没則安而無所愧于親也仁人之身存則其事天者不/逆其理而已没則安而無所愧于天也盖所謂朝聞道)
(夕死吾得正而斃焉者/故張子之銘以是終焉)本註明道先生曰訂頑之言極
醇無雜秦漢以來學者所未到又曰訂頑一篇意極完
備乃仁之體也(陳氏曰非指與萬物為一體處為仁之/體乃言天理流行無間為仁之體也)
學者其體此意令有諸已其地位已髙到此地位自别
有見處不可窮髙極逺恐於道無補也(陳氏曰見得此/理渾然無間實)
(有諸已後日用酬酢無往而/非此理更何用窮髙極逺)又曰訂頑立心便達得天
德又曰游酢得西銘讀之即涣然不逆於心曰此中庸
之理也能求於言語之外者也(游酢字定夫建州建陽/人元豐六年進士調越)
(州蕭山尉用范忠宣公薦召為太學録改宣徳郎除博/士忠宣罷政公亦調外徽宗即位召還為監察御史真)
(氏曰中庸綱領在性道教三言而終篇之義無非敎人/以全天命之性西銘綱領亦在其體其性二言而終篇)
(反覆推明亦欲人不失乾父坤母之所賦予/者為天地克肖之子而已故曰即中庸之理)楊中立問
曰西銘言體而不及用恐其流遂至於兼愛何如(楊中/立名)
(時五世祖唐末避地閩中寓南劍州之將樂縣因家馬/中熈寜九年進士後官龍圗閣直學士提舉杭州洞霄)
(宫/)伊川先生曰横渠立言誠有過者乃在正䝉西銘之
書推理以存義擴前聖所未發與孟子性善飬氣之論
同功豈墨氏之比哉西銘明理一而分殊墨氏則二本
而無分(本注云老㓜及人理一也愛無差等本二也以/陸氏曰林次崖謂理一分殊理與氣皆有之)
(理言則太極理一也健順五常其分殊也以氣言則渾元一/氣理一也五行萬殊其分殊也此一段發明程子理一分殊)
(之説最明而羅整菴謂其/未睹渾融之妙亦過矣)分殊之蔽私勝而失仁無分之罪
兼愛而無義分立而推理一以止私勝之流仁之方也無别
而迷兼愛以至於無父之極義之賊也子比而同之過矣且
彼欲使人推而行之本為用也反謂不及不亦異乎(自明道/先生至)
(此葉本並大字無本註字分並音問比必二反為去聲等問/理一分殊如同胞吾與大君家相長㓜殘疾皆自有差  是)
(分殊處否朱子曰此是一直看下更須横截看天氣而地質/與父母固是一理然吾之父母與天地自是有箇親疎同胞)
(裏面便有理一分殊吾與裏面亦有理一分殊龜山正是疑/同胞吾與為近于墨氏不知同胞吾與各自有理一分殊在)
(其中矣問龜山語録云知其理一所以為仁知其分殊所以/為義曰仁只是發出來者至發出來有截然不可亂處便是)
(義如愛父母愛兄弟愛親戚愛郷黨推而大之以至於天下/國家只是一箇愛流出來而愛之中便有許多等差是義也)
(問伊川謂西銘原道之宗祖何如曰西銘更從上面説來原/道言率性之謂道西銘則并天命之謂性言之耳又曰諸子)
(只得見下面一層源頭處都不曉又曰西銘之書横渠先生/所以示人至為深切而伊川先生又以理一而分殊者贊之)
(言雖至約而理則無餘矣盖乾之為父坤之為母所謂理一/者也然乾坤者天下之父母也父母者一身之父母也則其)
(分不得而不殊矣故以民為吾胞物為吾與者自其天下之/父母者言之所謂理一者也然謂之民則非真以為吾之同)
(胞謂之物則非真以為吾之同類矣此自其一身之父/母者言之所謂分殊者也又况其曰同胞曰吾與曰宗)
(子曰家相曰老曰㓜曰聖曰賢曰顛連而無告則于其/中又有如是差等之殊哉但其所謂理一者貫乎分)
(殊之中而未始相離耳此天地自然/古今不易之理而二先生始發明之)又作砭愚曰戲言
出於思也戲動作於謀也發於聲見乎四支謂非己心
不明也欲人無已疑不能也(砭貶平聲一音去聲謀叶/謨悲切見音現能叶年彌)
(切又古韻明能通或自相叶亦可佳砭說文以石刺病/也服䖍春秋傳註砭石也季世無  石故以鐡代之言)
(言動之戲本出於有心而以為非心之所為而欲人之/無已疑所以明長傲之失吳氏曰言雖戲必以思而出)
(也動雖戲必以謀而作也發于聲/謂戲言也見乎四支謂戲動也)過言非心也過動非
誠也失於聲繆迷其四體謂己當然自誣也欲他人已
從誣人也(人叶如丁切所言言動之過本非出於有心/而以為已之  當然而欲人之從我所以明)
(遂非之失吳氏曰失於聲謂過/言也繆迷其四體謂過動也)或者謂出於心者歸咎
為己戲失於思者自誣為已誠不知戒其出汝者歸咎
其不出汝者長傲且遂非不知孰甚焉(已並音紀長張/丈反下不知音)
(智焉叶餘輕切言出于心者謂戲言戲動也失于思者/謂過言過動也  動之戲本出於有心故曰出汝者歸)
(咎為已戲是不知戒也言動之過本非出于有心故曰/不出汝者自誣為已誠是不知所以歸咎也長傲就歸)
(咎為己戲而言遂非就自誣為已誠而言二沈毅齋曰/朱子與江西學者說此篇大㫖不越過故  字葢有心)
(謔浪之謂戱無心差失之謂過戯不可有推其源而謂/之故欲人深戒于言動未發之先以為正心誠意之本)
(過不能無指其流而謂之過欲人自咎/於言動已失之後以為遷善改過之機)本註横渠學堂
雙牖右書訂頑左書砭愚伊川曰是起争端改訂頑曰
西銘砭愚曰東銘(牖音酉横渠學堂下葉本大字無本/注字  牖説文穿壁以木為交窻也)
(朱子曰程子毎以西銘開示學者而東銘則未之及盖/西銘推人以知天即近以明逺于學者之用至為深切)
(誠於此反覆玩味而有以自得之則心廣理明意味自/别東銘雖分别長傲遂非之失于毫釐之間所以開警)
(後學不為不切然意味有窮而於下學工夫則猶有未/盡者固不得與西銘徹上徹下一以貫之之㫖同日而)
(語/也)　將修己必先厚重以自持厚重知學徳乃進而不
固矣忠信進德惟尚友而急賢欲勝己者親無如改過
之不吝(不固之不葉本作日誤夫文集下同言修己即/大學誠意正心修身工  也厚重如  語簡黙)
(舉止端詳之類學兼博學審問慎思明辨而言德凡言/行皆是即上文所謂修己者也朱子曰此盖古注舊說)
(而張子從之但文勢若有反戾而不安耳吕楊之説盖/亦如此愚按注疏學則不固其説有二孔安國云固蔽)
(也疏云君子不能厚重則無威嚴又當學先王之道以/致博聞強識則不固蔽也一云固堅固也張子盖主孔)
(氏説而朱子則從其後説耳/  按此條今見正䝉乾稱章)　橫渠先生謂范㢲之曰
吾輩不及古人病源何在㢲之請問先生曰此非難悟
設此語者葢欲學者存意之不忘庻游心浸熟有一日
脱然如大寐之得醒耳(范㢲之名育邠州三水人贈秘/書監祥子也舉進士為涇陽令)
(以養親謁歸從横渠學以薦召授崇文院校書監察御/史裏行仕至給事中戸部侍郎卒此語指不及古人二)
(語而言設此語者以下乃記者所以推原張子之意存/意不㤀謂将不及古人病源何在二語時時存之意念)
(之間不使有㤀如大寐得醒乃是悟着病源便可急下/修治之功也  愚按張子此條㣲近釋氏但釋氏悟破)
(機關一齊放下瞥入虗空去横渠須是䜟/破病源便可從此實用其功此為不同耳)　未知立心
惡思多之致疑既知所立惡講治之不精(惡去聲知朱/子曰未  立)
(心則或善或惡胡亂思想引得許多疑起既知所立則/此心已立于善而無惡便又惡講治之不精又曰橫渠)
(此說甚好便見有次第處若是思慮紛/然趨向未定未有箇主宰如何講學)講治致思莫非
術内雖勤而何厭所以急於可欲者求立吾心於不疑
之地然後若決江河以利吾往(致思宋本作之思注一/作致吕本作之愚謂從)
(致為是致術學術也可欲者可欲之謂善也上言思多/致疑則  思之病也講治不精則講治之病也要之此)
(二者莫非在我學術之内不可有缺所以雖勤而不厭/也急于可欲之善則無善惡之雜而立吾心于不疑之)
(地矣若決江河以利吾往則果/于為善而不患講治之不精矣)遜此志務時敏厥修乃
來故雖仲尼之才之美然且敏以求之今持不逮之資
而欲徐徐以聽其自適非所聞也(惟學遜志三句見書/說命下篇敏以求之)
(見論語遜順也遜志者遜順其志使入事中與之理㑹/也敏者勇往精進之意時者無間斷也不逮謂不及古)
(人之才之美也此引書及孔子之自言以見不可不勤/之意  朱子曰横渠以孔子為非生知盖執好古敏求)
(一語故有此言不知好古敏以求之非孔子做不得/又曰便是生知之資也須下困知勉行底工夫方得)
明善為本固執之乃立擴充之則大易視之則小在人
能𢎞之而已(易音異言四之字皆指善字而言以大學/八條目  之則明善致知格物之事也固)
(執誠意正心修身之事也擴充齊家治國平天下之事/也以中庸三達徳言之則明善智也固執仁也擴充勇)
(也𢎞之者亦廓而大之使知/之無不至行之無不盡也)　今且只將尊徳性而道
問學為心日自求於問學者有所背否於徳性有所懈
否此義亦是博文約禮下學上達以此警筞一年安得
不長(背與倍同長張丈反文有所背否二語皆自求之/辭道問學是博之以  也尊徳性是約之以禮也)
(葢皆下學而上達在其中張子合而言之/以見聖門工夫已盡于此無俟别求之意)毎日須求多
少為益知所亡改得少不善此徳性上之益(姚氏曰知/所亡是知)
(己乏闕失未善處與/子夏日知所亡㣲别)讀書求義理編書須理㑹有所歸
著勿徒冩過又多識前言往行此問學上益也(著音畧/行去聲)
(事求義理則不徒事章句訓詁之末矣能理㑹則不徒/  讎校紀録之功矣多識前言往行乃其餘事故言又)
(以兼之忙朱子曰范淳夫一生作此等編書工夫聖賢/之言只  中草草鈔節一畨未嘗仔細玩味所以從二)
(先生許乆見處/全不精明也)勿使有俄頃閒度逐日似此三年庻幾
有進(閒音閑用朱子曰如今看道理未精進便須於尊/徳性上  功于徳性上有不足處便須于問學上)
(用功二者須相䟎逼/庻得互相振榮出來)　為天地立心為生民立道為去
聖繼絶學為萬世開太平(為並去聲道眞氏曰此/皆先生以  自任之意)　載
所以使學者先學禮者只為學禮則便除去了世俗一
副當習熟纒繞譬之延蔓之物解纒繞即上去苟能除
去了一副當世習便自然脱灑也又學禮則可以守得
定(為去聲除去之去並上聲上上聲括此張子自明其/所以使學者先學禮之意一副總  之詞今猶有此)
(語當音義見前解脱也頭朱子曰上蔡以横渠教人以/禮為先故其門人下稍  溺于刑名度數之間不知此)
(都看不得禮之大體所以易偏正容謹節/自是好如何廢得  按此條今見語録)　須放心寛
快公平以求之乃可見道況德性自廣大易曰窮神知
化徳之盛也豈淺心可得(易説言道以事物之所當由/者而  徳性則道之得于己)
(而為性者也/易語見前)　人多以老成則不肯下問故終身不知
又為人以道義先覺處之不可復謂有所不知故亦不
肯下問從不肯問遂生百端欺妄人我(句/)寜終身不知
(為去聲復扶又反氏論語説欺此因論語不耻下問之/言而論之如此葉  曰内則  已外則欺人終于不知)
(而/已)　多聞不足以盡天下之故苟以多聞而待天下之
變則道足以酬其所嘗知若劫之不測則遂窮矣(劫居/怯反)
(通作劫後放此通孟子説下同物故事故也酬應也劫/以力脅取也心  乎道則隨事  之來而順其所當然)
(之道以應之故可以肆應不窮若徒事乎記問之末則/見聞有限而事變無窮卒然臨之以所未嘗知則窮矣)
　為學大益在自求變化氣質不爾皆為人之弊卒無
所發明不得見聖人之奥(為人之為去聲而言人之為/學欲以得益也  益之大者)
(則在自求變化氣質而已故學者須于身心上細細體/認稍有偏駁處便自覺察而痛改之此為已之實學也)
(不然則輕浮淺露無真實切已工夫故不得見聖人之/奧  東萊謂變化氣質方可言學朱子曰此意甚善但)
(愚則以為必學方能變化氣質耳若不讀書窮理主敬/存心而徒切切計較于昨非今是之間恐亦勞而無補)
(也問氣質不善可以變化否曰須是變化而反之如人/一已百人十已千則雖愚必明雖柔必強  按此條今)
(見語/録)　文理宻察心要洪放(文理之理葉吕本作要今/從宋本正之  語録下同)
(察朱子曰看義理要𦂳着心又要寛著心不𦂳不足以/  其文理之細宻不寛不足以見其規模之宏大也)
　不知疑者只是不便實作既實作則須有疑有不行
處是疑也(不行上宋本有必字皆作非止作事凡講習/討論省察克治之類  是不行謂行有所不)
(通也搜朱子曰學者須于思路斷絶/無可  尋處忽地徹悟方始有得)　心大則百物皆
通心小則百物皆病(通謂道理通透行無不得也病則/窒礙而不通矣朱子曰心大則能)
(容天下之物随時隨處各有道理泛應曲當故百物皆/通心小則卑陋狹隘動輒見礙如敬則拘束而礙和和)
(則流蕩而礙敬仁則煦煦姑息而礙義義又粗暴決裂/而礙仁著得一箇便是容兩箇不得故百物背病)
　人雖有功不及於學心亦不宜忘心苟不忘則雖接
人事即是實行莫非道也心若忘之則終身由之則是
俗事(行去聲應功不及于學即指下人事而言或奔走/衣食或  酬世務皆是不宜忘謂不宜忘學如為)
(一事即用心在一事上便是敬為一事即窮究一事之/理便是義  朱子曰人能常求放心不使廢惰則雖接)
(人事而道理自然隨其事之當然而發見矣/學者此最為要所以孔門只教人求仁也)　合内外
平物我此見道之大端(葉氏曰合内外者表裡一致就/已而為言也平物我者物我一)
(體合人已而為言也到愚按見道之大端猶曾㸃漆雕/開見大意而已若説  細㣲精宻處則當就内外物我)
(間一一各究其當然之極而不使有毫髪之差謬/乃真為見得到從此實下工夫方可深造自得)　既
學而先有以功業為意者於學便相害既有意必穿鑿
創意作起事端也徳未成而先以功業為事是代大匠
斵希不傷手也(起事下宋本無端字楊同功代大匠斵/句見老子道徳下篇先以  業為意便)
(有先獲正助之意故曰于學便相害大匠藝之已成者/也藝未成而代之斵少有不傷手者言不但斵之不善)
(已也以喻于學便相害之意李𢎞齊曰不必待仕宦有/位有職事方為功業但隨力到處有以及物即功業也)
(為胡敬齋學者只是修身功業是修身之效若以功業/  意非惟失本末先後之序心亦難収又曰要立功業)
(是私意不要立功業亦/是私意只循理而已)　竊嘗病孔孟既没諸儒囂然
不知反約窮源勇於苟作持不逮之資而急知後世明
者一覽如見肺肝然多見其不知量也(多邢昺云古人/多秖同音如左)
(傳多見疏也服䖍本作祇見疏云祇適也如囂然衆說/爭持之貌約謂體之一處源謂道之體也  西銘所論)
(天地萬物一體及正蒙發明性情氣質之類皆是多適/也語見論語  此一節言漢唐以下儒者不知反約窮)
(源而急知/後世之病)方且創艾其弊黙養吾誠顧所患日力不足
而未果他為也(創昌諒反艾音乂懲此條按宋文鑑乃/與趙大觀書也創  也艾治也誠即指)
(約與源而言謂之曰吾誠者以其為吾心所固有之實/理也黙養者見不必人之知之也  此一節乃先生自)
(道其有志反約窮源不敢急知後世之意愚按學者得/程朱講明之後于道之全體大用知之甚易而不能實)
(用其操存涵養之功則道終不為己有是亦口耳/之末而已必如張子所謂黙養吾誠乃為實得)　學
未至而好語變者必知終有患葢變不可輕議若驟然
語變則知操術已不正(好去聲通變者正道所不能行/用此以  之也葢古人或不得)
(已而出於此自非義精仁熟有變化從心之妙者不能/與也若學未至而輕于語變未有不流為邪妄者如王)
(安石之新/法是也)　凡事蔽葢不見底只是不求益(厎典禮反/  盤覆曰)
(葢下曰底凡物以葢蔽其上則底不得見矣以喻學者/掩藏不欲人見之意葉氏曰行已無隱則是非善惡有)
(所取正庻可增益其所未知所未能苟/固為蔽覆恐人之知是則非求益者也)有人不肯言其
道義所得所至不得見底又非於吾言無所不説(説音/悦)
(所得以知言所至以行言顔子于聖人之言無所不說/所以黙然聴受如愚人今非于吾言無所不説而使人)
(不得見底如此總以/見其不求益之意)　耳目役於外攬外事者其實是
自惰不肯自治只言短長不能反躬者也(惰吕本作堕/  役用也攬)
(兜攬也所謂外者凡博聞廣見通曉世務無所得于身/心者皆是只言短長不能反躬謂但知講論古今得失)
(而不能反求之躬以實有諸己者也所謂耳目役於外/攬外事者如此程子以記誦博識為玩物喪志亦此意)
(也安朱子曰此亦是見理不透/無  自己身心處所以如此)　學者大不宜志小氣
輕志小則易足易足則無由進氣輕則以未知為已知
未學為已學(易音異以志小易足以下所以極志小氣/輕之弊  見學者之大不宜如此也  張)
(氏曰學者于道理有所見正宜深潛涵養孜孜惕惕益/勉其所未至頋乃詡詡自足甚者抗顔欲為人師適見)
(其陋而已何足與語於/道哉  以上並横渠語)
　
　
　
　
　
　
　
　近思録集註卷二
欽定四庫全書
　近思録集註卷二
　　　　　　　　　　　　　　婺源江永撰
　(朱子曰此卷/為學大要)
濂溪先生曰聖希天賢希聖士希賢(朱子曰希望/也字本作晞)伊尹
顔淵大賢也伊尹恥其君不為堯舜一夫不得其所若
撻于市顔淵不遷怒不貳過三月不違仁(朱子曰說見/書及論語皆)
(賢人之/事也)志伊尹之所志學顔子之所學(朱子曰此言/士希賢也)過
則聖及則賢不及則亦不失於令名(朱子曰三者随其/用力之淺深以為)
(所至之近逺不失令名以其有為善之實也為胡氏曰/周子患人以發䇿決科榮身肥家希世取寵  事也故)
(曰志伊尹之所志患人以廣聞見上文辭矜智能慕空/寂為事也故曰學顔子之所學人能志此志而學此學)
(則知此書之包括至大而/其用無窮矣  通書下同)　聖人之道入乎耳存乎心
藴之為徳行行之為事業彼以文辭而已者陋矣(朱子/曰欲)
(人知道義之重而不/溺於文辭之陋也)　或問聖人之門其徒三千獨稱
顔子為好學夫詩書六藝三千子非不習而通也然則
顔子所獨好者何學也伊川先生曰學以至聖人之道
也聖人可學而至歟曰然學之道如何曰天地儲精得
五行之秀者為人(朱子曰天地儲蓄得二氣之精聚故/能生出萬物得五行之秀者為人只)
(說五行不言隂陽者蓋做這人須是五行方做得成/然隂陽便在五行中所以周子云五行一隂陽也)其
本也真而静其未發也五性具焉曰仁義禮智信(朱子/曰其)
(本也真而静是說未發真便是不雜無人偽静便是未/感  真静兩字不同真指本體而言静但言其初未感)
(乎物未發即静之謂五性即真之謂仁義禮智信者未/發之藴而性之真也  五性便是真未發便是静只是)
(疊/說)形既生矣外物觸其形而動其中矣其中動而七情
出焉曰喜怒哀懼愛惡欲情既熾而益蕩其性鑿矣(問/性)
(上如何說鑿朱子曰性固不可鑿但/人不循此理任意妄作去傷了他耳)是故覺者約其情
使合於中正其心養其性愚者則不知制之縱其情而
至於邪僻梏其性而亡之然學之道必先明諸心知所
徃然後力行以求至所謂自明而誠也(朱子曰覺者約/其情使合於中)
(正其心養其性方是大綱說學之道必先明諸心知所/徃然後力行以求至便是詳此意一本作知所養恐徃)
(字為是徃與行字相應至明諸心知所/徃窮理之事也力行求  踐履之事也)誠之之道在乎
信道篤信道篤則行之果行之果則守之固仁義忠信
不離乎心造次必於是顛沛必於是出處語黙必於是
久而弗失則居之安動容周旋中禮而邪僻之心無自
生矣故顔子所事則曰非禮勿視非禮勿聽非禮勿言
非禮勿動仲尼稱之則曰得一善則拳拳服膺而弗失
之矣又曰不遷怒不貳過有不善未嘗不知知之未嘗
復行也此其好之篤學之之道也然聖人則不思而得
不勉而中顔子則必思而後得必勉而後中其與聖人
相去一息所未至者守之也非化之也以其好學之心
假之以年則不日而化矣(朱子曰聖人無怒何待於不/遷聖人無過何待於不貳所)
(以不遷不貳者猶有意存焉所謂守之非化之也與問/守之非化之曰聖人則無這箇顔子則疑於遷貳  不)
(遷貳之間之大而化之理與已一其未化者如人操尺/度量物用  尚未免有差若至於化者則已便是尺度)
(尺度便是已顔子未化/若化則便是仲尼也)後人未達以謂聖本生知非學
可至而為學之道遂失不求諸已而求諸外以博聞强
記巧文麗辭為工榮華其言鮮有至於道者則今之學
與顔子所好異矣(或謂人不知性故怠於希聖之學而/樂於希名慕利之學朱子曰不是他)
(樂於希名慕利之學是他不知聖之可學别無可做只/得向那裏去因曰世上萬般皆下品若見得這道理髙)
(見世間萬般皆低故這一段緊要處只在先明諸心上/蓋先明諸心了方知聖之可學有下手處方就這裏做)
(工夫便好學論是程子十八歲時已做得這文好這箇/說話  是所以為學之本惟知所本然後可以為學)
(此論說得條理只依此學便/可以終其身也  文集下同)　横渠先生問於明道先
生曰定性未能不動猶累於外物何如明道先生曰所
謂定者動亦定静亦定無将迎無内外苟以外物為外
牽已而從之是以己性為有内外也且以性為隨物於
外則當其在外時何者為在内是有意於絶外誘而不
知性之無内外也既以内外為二本則又烏可遽語定
哉(問聖人動亦定静亦定所謂定者是體否朱子曰是/曰此是惡物來感時定抑善惡來皆定曰惡物來不)
(感這裏自不接曰善物則如何曰當應便應有許多分/數來便有許多分數應這裏自定曰子哭之慟何以見)
(其為定曰此是當應也萬問聖人定處曰知止而后有/定只看此一句便了得  物各有當止之所知得則此)
(心自不為物動曰舜號泣于旻天象憂亦憂象喜亦喜/當此時何以見其為定曰此是當應而應當應而應便)
(是定若不當應而應便是亂了當應而不應則又是死/了  西山真氏曰定性者理定於中而事不能惑也理)
(定於中静時固定動時亦未嘗不定也不隨物而徃不/先物而動故曰無将迎理自内出而周於事事自外來)
(而應以理理即事事即理也故曰無内外心勉齋黄氏/曰此書分七段讀此首段定性字當作定  看若以心)
(有内外不惟未可語/定亦且不識心矣)夫天地之常以其心普萬物而無
心聖人之常以其情順萬事而無情故君子之學莫若
擴然而大公物來而順應(問普萬物莫是以心周徧而/無私否朱子曰天地以此心)
(普及萬物人得之遂為人之心物得之遂為物之心只/是一箇天地之心耳今須要知得他有心處又要知得)
(他無心處/感而遂通)　(擴然而大公是寂然不動物來而順應是/所謂普萬物順萬事者即擴然而大公之)
(謂所謂無心無情者即物來而順應之謂也問大公順/應學者卒未到此奈何曰雖未到此規模  是恁地只)
(是除却私意事物之來順他道理應之且如有一事自/家見得道理是恁他却有箇偏曲底意思要為那人便)
(是不公便逆了這道理不能順應聖人自有聖人大公/賢人自有賢人大公學者自有學者大公曰學者大公)
(當如何曰也是存心得這箇在克去私意這兩句是有/頭有尾說話大公是包說順應是就裏面細說  勉齋)
(黄氏曰此第二段此書大意不過此二句擴/然大公是不絶乎物物來順應是不累乎物)易曰貞吉
悔亡憧憧徃來朋從爾思苟規規於外誘之除将見滅
於東而生於西也非惟日之不足顧其端無窮不可得
而除也(朱子曰徃來不合著憧憧了便是私意擴然大/公便不是憧憧物來順應便不是朋從爾思)
(勉齋黄氏曰此第三段引易以結上段之意貞吉則虛/中無我不絶乎物而亦不累乎物也憧憧則累乎物矣)
人之情各有所蔽故不能適道大率患在於自私而用
智自私則不能以有為為應迹用智則不能以明覺為
自然今以惡外物之心而求照無物之地是反鑑而索
照也(問自私則不能擴然大公所以不能以有為為應/迹用智則不能物來順應所以不能以明覺為自)
(然朱子曰然釋應迹謂應事物之迹若心則未嘗動也/  問程子謂  氏自私先生嘗以此自私說得較粗是)
(常人之自私然細思之如自私則不能以有為為應迹/用智則不能以明覺為自然亦自說得煞恐只是釋氏)
(之自私曰此說得較闊兼兩意也是見横渠說得有這/病故如此說問反鑑索照亦是說絶外物而求定之意)
(曰然但所謂自私而用智如世人一等嗜慾也是如異/端絶滅外物也是若廓然大公物來順應便上不淪於)
(空寂下不累於物欲是勉齋黄氏曰此第四段只是與/前二段相反自私便  求絶乎物用智是反累乎物不)
(能以有為為應迹故求絶乎物不/能以明覺為自然故反累乎物)易曰艮其背不獲其
身行其庭不見其人孟子亦曰所惡於智者為其鑿也
與其非外而是内不若内外之兩忘也兩忘則澄然無
事矣無事則定定則明明則尚何應物之為累哉(朱子/曰艮)
(背云云易中只是說艮其止止其所人之四支百骸皆/能動作惟背不能動止於背是止得其當止之所明道)
(定性書舉其語是此意伊川說却不同可問内外兩忘/是内不自私外應不鑿否曰是大抵不  以在内者為)
(是在外者為非只得随理順應身勉齋黄氏曰此第五/段亦引易以結上文艮不獲其  則無我無我則不自)
(私用智而鑿則不以明覺為/自然故不若内外之兩忘也)聖人之喜以物之當喜聖
人之怒以物之當怒是聖人之喜怒不繫於心而繫於
物也是則聖人豈不應於物哉烏得以從外者為非而
更求在内者為是也今以自私用智之喜怒而視聖人
喜怒之正為何如哉(問聖人恐無怒容否朱子曰怎生/無怒容合當怒時必亦形於色如)
(要治那人之罪自為笑容則不可曰如此則恐涉忿怒/之氣否曰天之怒雷霆亦震舜誅四凶當其時亦須怒)
(但當怒而怒便中節事過便消了更不積此血氣之怒/不可有義禮之怒不可無  勉齋黄氏曰  第六段以)
(聖人喜怒明其擴然/大公物來順應也)夫人之情易發而難制者惟怒為
甚第能於怒時遽忘其怒而觀理之是非亦可見外誘
之不足惡而於道亦思過半矣(朱子曰舊時謂觀理之/是非才見已是而人非)
(則其争愈力後來看不如此如孟子所謂我必不仁也/自反而仁其横逆由是也則曰此亦妄人而已矣  苦)
(知其理之曲直不必校却好若見其直而又怒則愈甚/  此明道為學者理未甚明底說言於怒時且權停問)
(這怒而觀理之是非少問自然見得當怒不當怒蓋怒/氣易發難制如水之澎漲能權停閣這怒則如水漸漸)
(歸港至勉齋黄氏曰此第七段未嘗無怒而觀理是非/則未  於聖人而於道思過半矣此段專說順應一邉)
(然未嘗不怒則是大公文公舊說則兼大公順應而言/蓋以遽忘其怒為大公也總論朱子曰定性者存養之)
(功至而得性之本然也性定則動静如一而内外無間/矣天地之所以為天地聖人之所以為聖人不以其定)
(乎君子之學亦以求定而已矣故擴然而大公者仁之/所以為體也物來而順應者義之所以為用也仁立義)
(行則性定而天下之動一矣所謂貞也夫豈為是急於/外誘之除而反為是憧憧哉然常人之所以不定者非)
(其性之本然也自私以賊夫仁用智以害夫義是以情/有所蔽而憧憧耳不知自反以去其蔽顧以惡外物為)
(心而反求照於無物之地亦見其用力愈勞而燭理愈/昧益以憧憧而不自知也艮其背則不自私矣行所無)
(事則不用智矣内外兩忘非忘也一循於理不是内而/非外也不是内而非外則大公而順應尚何事物之為)
(累哉聖人之喜怒大公而順應天理之極也衆人之喜/怒自私而用智人欲之盛也忘怒則公觀理則順二者)
(所以為自反而去蔽之方也夫張子之於道固非後學/所敢議然意其彊探力取之意多涵泳完養之功少故)
(不能無疑於此程子以是發之其㫖深哉事問定性書/是正心誠意工夫否曰是正心誠意以後  問定性所)
(論固是不可有意於除外誘然此說位髙者之事在初/學恐亦不得不然否曰初學也不解如此外誘如何除)
(得有當應者也只得順應便看理如何此篇大綱只在/擴然而大公物來而順應兩句其他引易孟子皆是如)
(此末謂第能於怒時遽忘其怒而觀理之是非一篇著/力緊要只在此一句遽忘其怒便是擴然大公觀理之)
(是非便是物來順應明道言語渾淪子細看節節有條/理  明道意言不惡事物亦不逐事物今人惡則全絶)
(之逐則又為物引将去惟不拒不流泛應曲當則善矣/蓋横渠有意於絶外物而定其内明道意以為須是内)
(外合一動静皆定則應物之際自然不累於物苟只静/時能定則動時恐被物引去矣  定性書一篇中都不)
(見一箇下手處或云擴然大公兩句是下工夫處否曰/這是說已成處今人私欲萬端如何得大公所見與理)
(皆背馳如何得順應曰這便是先生前日所謂也須存/得這箇在曰也不由你存這須是見得須是知得天下)
(之理都著一毫私意不得方是所謂知止而后有定也/  自私用智此書首尾只此兩項明道文字多只成片)
(說去細看中間自有路脈貫串将去大公順應自後許/多話都是此二句意引易是說大公引孟子是說順應)
(忘怒是應大公觀理是應順應寫明道此書自胸中瀉/出如有物在後逼逐他相似皆  不辦直卿云此所謂)
(有造道之言曰然是問此書難理㑹曰也不難定性字/說得詫異此性字  箇心字意明道言語甚圓轉初讀)
(未曉得子細看却成段相/應此書在鄠時作年甚少)　伊川先生荅朱長文書曰
聖賢之言不得已也蓋有是言則是理明無是言則天
下之理有闕焉如彼耒耜陶冶之器一不制則生人之
道有不足矣聖賢之言雖欲已得乎然其包涵盡天下
之理亦甚約也後之人始執卷則以文章為先平生所
為動多於聖人然有之無所補無之靡所闕乃無用之
贅言也不止贅而已既不得其要則離真失正反害於
道必矣來書所謂欲使後人見其不忘乎善此乃世人
之私心也夫子疾没世而名不稱焉者疾没身無善可
稱云爾非謂疾無名也名者可以厲中人君子所存非
所汲汲(君子學以為已苟求/人知則是私心而已)　内積忠信所以進徳也擇言
篤志所以居業也知至至之致知也求知所至而後至之知
之在先故可與幾所謂始條理者知之事也知終終之力行
也既知所終則力進而終之守之在後故可與存義所謂終
條理者聖之事也此學之始終也(朱子曰内積忠信積/字說得好某實其善)
(之說雖宻不似積字見得積在此而未見於事之意言/一言一動必忠必信是積也  内積忠信是實心擇)
(篤志是實事擇言是修辭篤志是立誠為伊川擇言篤/志說得來寛不如明道云修省言辭正  立已之誠意)
(乃是體當自家敬以直内義以方外之實事是知至至/之全在知字知終終之在著力守之  知至  真實知)
(得如惡惡臭如好好色至之便真箇求到其地知終是/知得進到這處了如何保守得便終保守此是終之可)
(與㡬是未到那裏先見得箇事㡬可與存義便是守得/箇物事在  問知至至之是致知知終終之是力行固)
(是如此然細思恐知至與知終屬致知至之終之屬力/行二者自相兼帯曰程子云知至至之主知知終終之)
(主行然某却疑似亦不必如此說只将忠信所以進徳/修辭立其誠所以居業說自得  知至至之進徳之事)
(知終終之居業之/事  易傳下同)　君子主敬以直其内守義以方其
外敬立而内直義形而外方義形於外非在外也敬義
既立其徳盛矣不期大而大矣徳不孤也無所用而不
周無所施而不利孰為疑乎(朱子曰直是直上直下無/纎毫委曲方是割截方正)
(之意是處事皆合宜如一物四方在面前不可得而移/易之意  敬立而内自直義形而外自方若欲以敬要)
(去直内以義要去方外則非矣方問義形而外方曰義/是心頭㫁事心㫁於内而外自  正萬物各得其宜)
(此坤六二之爻以敬解直以義解方将不孤來解大字/若敬而無義則做事來必錯了只義而無敬則無本何)
(以為義皆是孤也須/是敬義立方不孤)　動以天為无妄動以人欲則妄
矣无妄之義大矣哉(葉氏曰震下乾上為无妄震動/也乾天也故曰動以天為无妄)雖
無邪心苟不合正理則妄也乃邪心也既已无妄不宜
有徃徃則妄也故旡妄之彖曰其匪正有眚不利有攸
徃(朱子曰所謂雖無邪心而不合正理者該動静而言/如燕居獨處之時物有來感理所當應而此心頑執)
(不動則此不動處便非正理又如應事接物處理當如/彼而吾所以應之者乃如此則雖未必出於血氣人欲)
(之私然只此亦是不合正理既不合正理非邪妄而何/又如賢智者過之其心豈有邪却不合正理  人之應)
(事有不出於意欲之私而但以不是義理之當然遂陷/於不正者多矣董子所謂以善為之而不知其義是以)
(被之空言而不敢辭者正謂此/耳  如鬻拳强諫之類是也)　人之藴蓄由學而大
在多聞前古聖賢之言與行考跡以觀其用察言以求
其心識而得之以蓄成其徳(大畜/象傳)　咸之象曰君子以
虚受人傳曰中無私主則無感不通以量而容之擇合
而受之非聖人有感必通之道也(朱子曰心無私主也/只是公善則好之惡)
(則惡之善則賞之惡則刑之此聖人至公至神之化如/天地一般寒則徧天下皆寒熱則徧天下皆熱便是有)
(感皆通問心無私主最難曰只是克去已私便心無私/主若心有私主只是相契者應不相契者則不應  以)
(量而容随我量之大小以容人便是不虚了/  葉氏曰有量必有限有合則必有不合)其九四曰
貞吉悔亡憧憧徃來朋從爾思傳曰感者人之動也故
咸皆就人身取象四當心位而不言咸其心感乃心也
感之道無所不通有所私係則害於感通所謂悔也聖
人感天下之心如寒暑雨晹無不通無不應者亦貞而
已矣貞者虚中無我之謂也若徃來憧憧然用其私心
以感物則思之所及者有能感而動所不及者不能感
也以有係之私心既主於一隅一事豈能廓然無所不
通乎(問易傳云貞者虚中無我之謂本義云貞者正而/固不同何也朱子曰某尋常解經只要依訓詁說)
(字如貞作正而固仔細玩索自有滋味若曉得正而固/則虚中無我亦在裏面  問徃來是心中憧憧然猶言)
(徃來於懐否曰非也下文分明說日月寒暑徃來安得/為心中之徃來伊川說微倒了一徃一來感應之常理)
(是自然之徃來此憧憧者是加私意不好底徃來只是/加一箇忙迫底心不能順自然之理  伊川說得未備)
(徃來自還他自然之理惟正静為主至於憧憧則私/為主而思慮之所及者朋從所不及者不朋從矣)
君子之遇艱阻必思自省於身有失而致之乎有所未
善則改之無歉於心則加勉乃自修其徳也(蹇象傳此/葉氏曰)
(教人以處/險阻之道)　非明則動無所之非動則明無所用(豐初/九傳)
(明朱子曰豐明以動以明心應事物也所徒明不行則/  無所用空明而已徒行不明則行無  向冥行而已)
　習重習也時復思繹浹洽於中則說也以善及人而
信從者衆故可樂也雖樂於及人不見是而無悶乃所
謂君子(朱子曰決洽二字宜仔細看凡於聖賢言語思/量透徹乃有所得譬之浸物於水水若未入只)
(是外面稍濕裏面依前乾燥必浸之久則透内皆濕程/子之言極有深意  已既有得何待人之信從始為可)
(樂須知己之有得亦欲人之皆得然信從始但一二人/亦未能惬吾之意至於信從者衆豈不可樂  大抵私)
(小底人或有所見則不肯告人持以自多君子存心廣/大已有所得足以及人若己能之以教人而人不能多)
(少可悶今既信從者衆安得不樂說問初學将自謀不/暇何以及得人曰如傳得師友好  話好文字歸與朋)
(友亦是及人/  經說下同)　古之學者為己欲得之於己也今之學
者為人欲見知於人也　伊川先生謂方道輔曰聖人
之道坦如大路學者病不得其門耳得其門無逺之不
到也求入其門不由於經乎今之治經者亦衆矣然而
買櫝還珠之蔽人人皆是經所以載道也誦其言辭解
其訓詁而不及道乃無用之糟粕耳覬足下由經以求
道勉之又勉異日見卓爾有立於前然後不知手之舞
足之蹈不加勉而不能自止矣(方元宷字道輔買櫝還/珠事見韓子  朱子曰)
(買櫝還珠之論尤可以警今日學者用心之謬只朱子/以此書示學者曰他只恁平鋪無緊要說出來  是要)
(移易他一兩字也不得要改/動他一句也不得  手帖)　明道先生曰修辭立其
誠不可不子細理㑹言能修省言辭便是要立誠若只
是修飾言辭為心只是為偽也若修其言辭正為立己
之誠意乃是體當自家敬以直内義以方外之實事道
之浩浩何處下手惟立誠纔有可居之處有可居之處
則可以修業也終日乾乾大事小事却只是忠信所以
進徳為實下手處修辭立其誠為實修業處(問蘇季明/以治經為)
(傳遒居業之事居常講習只是空言無益質之兩先生/如何朱子曰季明是横渠門人祖横渠修辭之說以立)
(言傳後為修辭是為居業明道與說易上修辭不恁地/修辭只是如非禮勿言若修其言辭正為立己之誠意)
(乃是體當自家敬以直内義以方外之實事便是理㑹/敬義之實事便是表裏相應敬以直内義以方外便是)
(立誠道之浩浩何處下手惟立誠才有可居之處有可/居之處則可以修業修業便是逐日底事業似日課一)
(般忠信進徳為實下手處如是心中實見得理之不妄/如惡惡臭如好好色常常恁地則徳不期而進矣誠便)
(是忠信修省言辭便是要立得這忠信若口不擇言逢/事便說則忠信亦被汨没動蕩立不住了  問何不說)
(事却說辭曰事尚可欺人辭不可揜/故曰言顧行行顧言  遺書下冋)　伊川先生曰志
道懇切固是誠意若迫切不中理則反為不誠蓋實理
中自有緩急不容如是之迫觀天地之化乃可知(朱子/荅劉)
(子澄云學者正欲胷中廓然大公明白四達方欲致知/窮理有得力處今乃追咎徃昔念念不忘竊恐徒自煎)
(熬無復義理悅心之味也程子所謂迫切不中理則反/為不誠正慮此耳升髙自下陟遐自邇能不遺寸晷而)
(不計近功則/終有必至矣)　孟子才髙學之無可依據學者當學顔
子入聖人為近有用力處又曰學者要學得不錯須是
學顔子(本註有凖的裏朱子曰孔子體面大不用恁地/說道理自在  面孟子多是就發見處盡說與)
(人終不似夫子立得根本住所以程子謂其才髙學之/無可依據  孟子才髙學之無可依據為他元來見識)
(自髙顔子才雖未嘗不髙然其學却細膩切實所以學/者有用力處孟子終是粗  孟子說得粗不甚子細只)
(是他才髙自致那地位若學者學他或錯認了他意思/若顔子說話便可下手做孟子底更須解說方得  問)
(如說養氣處豈得為無可依據曰孟子皆是要用顔子/須就已做工夫所以學顔子則不錯  勉齋黄氏曰如)
(博文約禮克己復禮不遷怒不貳過皆用/力處就務實切己下工所以入聖人為近)　明道先生
曰且省外事但明乎善惟進誠心其文章雖不中不逺
矣所守不約泛濫無功(問且省外事但明乎善惟進誠/心只是教人鞭辟近裏明善是)
(致知誠心是誠意否朱子曰知至即便意誠善才明誠/心便進問其文章雖不中不逺矣便是應那省外事一)
(句否曰然外事所可省者即省之所不可省者亦强省/不得善只是那毎事之至理文章是威儀制度所守不)
(約泛濫無功說得極切這般處只管将來玩味則道理/自然都見又曰這段是呂與叔自闗中來初見二程時)
(說話蓋横渠多教人禮文制度之事他學者用心不近/裏故以此說教之然只可施之與叔諸人若與龜山言)
(便不著地頭了處且省外事但明乎善惟進誠心是且/理㑹自家切已  明善了又更須看自家進誠心與未)
　學者識得仁體實有諸己只要義理栽培如求經義
皆栽培之意(朱子曰學者識得仁體實有諸己識得與/實有須做兩句看識得是知之實有是得)
(之若只識得只是知有此物/却須實有諸己方是己物也)　昔受學於周茂叔每令
尋顔子仲尼樂處所樂何事(朱子曰程子之言引而不/發蓋欲學者深思而自得)
(之今亦不敢妄為之說學者但當從事於博文約禮之/誨以至於欲罷不能而竭其才則庶乎有以得之矣)
(問顔子所樂何事周子程子終不言不審先生以為所/樂何事曰人之所以不樂者有私意耳克己之私則樂)
(矣身問孔顔所樂何事曰不要去孔顔身上問只去自/家  上討  問孔顔之樂若但以為在於樂道則是孔)
(顔與道終為二物要之孔顔之樂只是私意浄盡天理/昭融自然無一毫繫累耳曰然但今人說樂道說得來)
(淺了要之說樂道亦無害曰觀周子之問其為學者甚/切曰然頃之復曰程子云人能克己則心廣體胖仰不)
(愧俯不怍其樂可知有息則餒矣求問孔顔之樂求之/亦甚難曰且就聖賢著實用工處  之如克己復禮致)
(謹於視聽言動之間久久自當純熟充達向上去箇或/說顔子之樂云天理流行渾融貫通顔子見得這  物)
(事分明在面前其樂自不能己曰也不要說得似有一/箇物事様道是箇公共底道理但是安頓不能得恰好)
(顔子向前見不得底今見得向前做不得底今/做得所以樂不是把這一箇物事來恁地快活)　所見
所期不可不逺且大然行之亦須量力有漸志大心勞
力小任重恐終敗事(朱子曰學者志道固不可不以逺/大自期然苟悅其逺而忽於近慕)
(於大而累於細則無漸次經由之實而徒/有懸空跂望之勞亦終不能以自達矣)　朋友講習
更莫如相觀而善工夫多(學記相觀而/善之謂摩)　須是大其心
使開闊譬如為九層之臺須大做脚始得(朱子曰心只/是放寛平便)
(大不要先有二私意隔礙/便大心大則自然不急迫)　明道先生曰自舜發於畎
畝之中至百里奚舉於市若要熟也須從這裏過(朱子/曰只)
(是要事事經歴過方問若要熟也須從這裏過人須從/貧困艱苦中做來  堅牢曰若不從這裏過也不識所)
(以堅牢者似一條路須毎日從上面徃來行得熟了方/認得許多險阻去處若素不㑹行忽然一旦撞行将去)
(少間定墮坑/落塹去也)　參也竟以魯得之(朱子曰曾子魯鈍難/曉只是不肯放過直)
(捱到透徹了方住不似别人只畧綽見得些小便休一/様敏底見得容易又不能堅守鈍底捱得到畧曉得處)
(便說道理止此更不深求惟曽子不肯放舍若這事看/未透真是捱得到處處所以竟得之  縁他質鈍不解)
(便理㑹得故著工夫去看遂看得來透徹非他人所及/有一等伶俐人見得雖快然只是從皮膚上畧過所以)
(不如他半魯鈍之人却能守其心專一明達者毎事要/入一分  上落下多不專一  非說須要魯魯是他一)
(般病但却是上好底病/他却是得這箇魯底力)　明道先生以記誦博識為玩
物喪志(本註時以經語録作一册鄭轂云嘗見顯道先/生云某從洛中學時録古人善行别作一冊明)
(道先生見之曰是玩物喪志蓋言心中不宜容絲髮事/胡安國云謝先生初以記問為學自負該博對明道舉)
(史書成篇不遺一字明道曰賢記得許多可謂玩物喪/志謝聞此語汗流浹背面發赤及看明道讀史又却逐)
(行看過不蹉一字謝甚不服後來省悟却将此事做話/頭接引博學之士  謝良佐字顯道上蔡人程子門人)
(是朱子曰明道以上蔡記誦為玩物喪志蓋謂其意不/  理㑹道理只是誇多鬭靡為能若明道看史不蹉一)
(字則意思自别此正為己為人之分玩玩物喪志之戒/乃為求多聞而不切己者發  明道  物喪志之說蓋)
(是箴上蔡記誦博識而不理㑹道理之病渠得此語遂/一向埽蕩直要得曠然無一毫所累則可謂矯枉過其)
(正矣觀其論曽㸃事遂及列子御風以為易做則/可見也明道謂與學者語如扶醉人真是如此)　禮
樂只在進反之間便得性情之正(問記曰禮主其減樂/主其盈禮減而進以)
(進為文樂盈而反以反為文恐減與盈是禮樂之體本/如此進與反是用功處否朱子曰減是退讓撙節收斂)
(底意思是禮之體本如此進者力行之謂盈是和悅舒/散快滿底意思是樂之體如此反者退斂之謂禮主其)
(減却欲進一步向前著力去做樂主其盈却須退斂節/制收拾歸裏如此則得性情之正問如此則禮樂相為)
(用矣曰然得禮主於撙節退遜檢束然以其難行須勇/猛力進始  故以進為文樂主於舒暢發越然一向如)
(此必至於流蕩故以反為文有主於減者以進為文主/於盈者以反為文中間便自  箇恰好處所謂性情之)
(正也明原註以/上竝  道語)　父子君臣天下之定理無所逃於天
地之間安得天分不有私心則行一不義殺一不辜有
所不為有分毫私便不是王者事(朱子曰天分即天理/也父子君臣各安其)
(分則安/得私)　論性不論氣不備論氣不論性不明二之則
不是(朱子曰論性不論氣則無以見生質之異論氣不/論性則無以見義理之同  本然之性只是至善)
(然不以氣質而論之則莫知其有昬明開塞剛柔强弱/故有所不備徒論氣質之性而不自本原言之則雖知)
(有昬明開塞剛柔强弱之不同而不知至善之源未嘗/有異故其論有所不明須是合性與氣觀之然後盡)
(如只說仁義禮智是性世間却有生出來便無状底是/如何只是氣稟如此若不論氣這道理便不周匝若只)
(論氣稟這箇善這箇惡却不論那一原處這道理又却/不明  天命之性若無氣質却無安頓處如一勺水非)
(有物盛之則水無歸著程子論性不論氣云云所以發/明千古聖賢未盡之意甚為有功  論氣不論性荀子)
(言性惡揚子言善惡混是也論性不論氣孟子言性善/是也  孟子論性不論氣但只認說性善雖說得好終)
(是欠了下面一截少孟子終是未備所以不能杜絶荀/揚之說  不備則  欠耳不明則大害事  韓愈也說)
(得好只是少箇氣字論須是兩邉都說理方明備二之/正指上兩句論性不  氣論氣不論性便是二之  問)
(氣質之説始於何人曰此起於張程極有功於聖門有/補於後學韓退之原性中說三品說得也是但不曾分)
(明說是氣質之性孟子說性善但說得本原處下面却/不曾說得氣質之性所以有費分疏諸子說性惡與善)
(惡混使張程之說早出這許多說話自不用分爭故張/程之說立則諸子之說泯矣  周子太極圗却有氣質)
(底意思程子之論又/自太極圖中見出來)　論學便要明理論治便須識體
(朱子曰事理合當做處凡事皆有箇體如作州縣便合/治告訐除盜賊勸農桑抑未作如朝廷便須開言路通)
(下情消朋黨如為大吏便須求賢才去賊吏除暴斂均/力役這箇是定底格局合當如此做  只怕人傷了那)
(大體如為天子近臣合當謇諤正直又却恬退寡欲及/至處鄉里合當閉門自守躬亷退之節又却向前要做)
(事這箇便都傷了那大體今人議論都是如此合當舉/賢才而不舉而曰我逺權勢合當去姦惡而不去而曰)
(不為/已甚)　曾點漆雕開已見大意故聖人與之(問如何是/已見大意)
(朱子曰是他見得大了便小合殺不得開只說得一句/如何便見他已見大意工夫只在斯字信字上斯是許)
(多道理見於日用之間君臣父子仁義忠孝之理雖已/見得如此却恐做不盡不免或有過差雖是知其已然)
(未能决其将然規模小底易自以為是規模大則工夫/卒難了所以自謂未能信  大意便是本初處若不見)
(得大意如何下手做工夫若已見大意而不下手做工/夫亦不可  問大意畢竟是如何曰若推其極只是惟)
(皇上帝降衷于下民以荅曽擇之曰漆雕開語意深宻/難尋而曽點之言可  玩索而見其意若見得曽點意)
(則漆雕之意亦見得矣且看程子說大意二字是何意/二子見得是向甚處如何見得又曰謂開有經綸天下)
(之志則未必然正是已分上極親切處自覺有未盡處/耳雖其見處不及㸃之聞闊得處未至如點之從容然)
(其功夫精宻則恐點有所不逮也然今日只欲想象聖/賢胷襟洒落處却未有益須就自家下學致知力行處)
(做工夫覺得極辛苦不快活便漸見得好意思也點舊/看皆云曽點髙今看來却是開著實點頗動蕩    開)
(闊開深穏無論其資禀之誠慤則開優於點語其見趣/超詣脫然  毫髪之累則㸃賢於開然開之進則未巳)
(也用㸃已見大意却做得有欠缺開見得不如㸃透徹/而  工却宻㸃天資甚髙如一箇大屋但見外面牆圍)
(周匝裏面間架却未見得却又不肯做/工夫如邵康節見得恁地只管作弄)　根本須是先
培壅然後可立趨向也趨向既正所造淺深則由勉與
不勉也(朱子曰涵養持敬便是栽培培此段只如弟子/入則孝云云之意先從實上  壅一箇根脚却)
(學文做/工夫去)　敬義夾持直上達天徳自此(朱子曰最是他/說夾持兩字好)
(敬主乎中義防於外二者相夾持要放下霎時也不得/只得直上去故便達天徳  表裏夾持更無東西走作)
(去處上面只更有箇天徳蔽直上者無許多人欲/牽惹也又曰不為人欲所  而倒東來西之謂也)　懈
意一生便是自棄自暴　不學便老而衰(或云人之晚/年知識却㑹)
(長進朱子曰也是後生時都定了便長進也不㑹多然/而能用心於學問底便㑹長進若不學問只縱其客氣)
(底亦如何㑹長進日見昬了有人後生氣盛時說盡萬/千道理晚年只恁地闒靸了或引程先生云人不學便)
(老而衰曰只這/一句說盡了)　人之學不進只是不勇　學者為氣
所勝習所奪只可責志(或以科舉作館廢學自咎者朱/子曰不然只是志不立不曽做)
(工夫耳伊川曰學者為氣所勝習所奪只可責志正為/此也若志立則無處無工夫  為學大端在於求復性)
(命之本然求造聖賢之極致須是立志如此便做去始/得若曰我之志只是要做箇好人識些道理便休宜乎)
(工夫不進日漸消靡程子云學者為氣所勝習所奪只/可責志  葉氏曰立志不大不剛則義理不足以勝其)
(氣質之固蔽學力不足/以移其習俗之纒繞)　内重則可以勝外之輕得深
則可以見誘之小(葉氏曰道義重則外物/輕造理深則嗜欲微)　董仲舒謂
正其義不謀其利明其道不計其功孫思邈曰膽欲大
而心欲小智欲圓而行欲方可以為法矣(此仲舒對江/都易王語思)
(邈隋唐間人說問道義如何分别朱子曰道義是箇體/用道是大綱  義是就一事上說義是道中之細分别)
(功是就道中做得功效出來底問正義在先明道在後/否曰未有先後此只是合掌  意思又云㣲有先後之)
(序從事成之謂利所以有義功成則是道便不是惠迪/吉  逆凶然惠迪亦未必皆吉  問膽欲大曰彼丈夫)
(也我丈夫也吾何畏彼哉賤膽大是千萬人吾徃處天/下萬物不足以動其心貧  不能移威武不能屈皆是)
(膽大心小是畏敬之謂文王小心翼翼曽子戰戰兢兢/是也  膽欲大而心欲小戰戰兢兢方能為赳赳武夫)
(公侯干城之事執問四者缺一不可曰圓而不方則譎/詐方而不圓則  而不通膽不大則卑陋心不小則狂)
(妄江西諸人便是膽大而心不小者也智智是對仁義/禮信而言須是知得是非方謂之智問  欲圓轉若行)
(不方正合於義則将流/於權謀譎詐曰是如此)　大抵學不言而自得者乃自
得也有安排布置者皆非自得也(永按不言自得者用/力之久浹洽於中熟)
(而悅者也安排布置/勉强而已安能自得)　視聽思慮動作皆天也人但於
其中耍識得真與妄爾(朱子曰言視聽思慮動作皆是/天理其順發出來無非當然之)
(理即所謂真其妄者却是反乎天理者也雖是妄亦無/非天理只是發得不當地頭恰如善固性也惡亦不可)
(不謂之性之意是問視聽思慮動作發得不中節是妄/曰妄是私意不  不中節問此是顔子之所謂非禮者)
(曰非禮處便是私意是識字是/緊要處要識得時須  學始得)　明道先生曰學只要
鞭辟近裏著己而已故切問而近思則仁在其中矣言
忠信行篤敬雖蠻貊之邦行矣言不忠信行不篤敬雖
州里行乎哉立則見其參於前也在輿則見其倚於衡
也夫然後行只此是學質美者明得盡渣滓便渾化却
與天地同體其次惟荘敬持養及其至則一也(問鞭辟/是如何)
(朱子曰此是洛中語大約是要鞭督向裏去今人皆不/是鞭督向裏心都向外下言切問而近思云云何嘗有)
(一句說做外面去而問博學篤志章曰明道常說學只/要鞭辟近裏著己  已若能如此便是心在已是有七)
(八分仁了消天地同體處如義理之精英渣滓是私意/人欲之未  者克己復禮為仁已是渣滓復禮便是天)
(地同體處有不善未嘗不知不善處是渣滓曽子言不/忠不信不習是曽子渣滓處漆雕開言未能信皆是有)
(些渣滓處只是質美者見得透徹渣滓處都盡化了若/未到此須當荘敬持養旋旋磨擦去教盡  所謂持養)
(亦非是作意去穿鑿以求其明/但只此心常敬則久久自明)　忠信所以進徳修辭
立其誠所以居業者乾道也敬以直内義以方外者坤
道也(朱子曰乾言聖人之學故曰忠信所以進徳云云/坤言賢人之學故曰敬以直内云云問既分聖賢)
(之學其歸如何曰歸無異但乾所言便有自然底意思/坤所言只是作得持守  忠信進徳修辭立誠是流行)
(發用朴實頭便做将去是健之義敬以直内義以方/外便只簡静循守是順之義大率乾是做坤是守)
凡人才學便須知著力處既學便須知得力處(葉氏曰/始學不)
(知用力之地則何以為入道之端既學/而不知得力之地則何以為造道之實)　有人治園圃
役知力甚勞先生曰蠱之象君子以振民育徳君子之
事惟有此二者餘無他焉二者為己為人之道也(朱子/曰役)
(智力於農圃内不足以成已外不足以治人濟得甚/事  葉氏曰振民謂興起作成之育徳謂正養己徳)
博學而篤志切問而近思何以言仁在其中矣學者要
思得之了此便是徹上徹下之道(朱子曰四者皆學問/思辨之事耳未及乎)
(力行而為仁也然從事於此則心不外馳而所存自熟/故曰仁在其中矣  問學者要思得之莫便是先生所)
(謂心不外馳而所存自熟之意曰然於四者中見得箇/仁底道理便是徹上徹下之道  問了此便是徹上徹)
(下之道此是深說也恁地淺說也恁地否/曰是只是這箇道理深說淺說都恁地)　𢎞而不毅
則難立毅而不𢎞則無以居之(本註西銘言𢎞之道强/朱子曰𢎞寛廣也毅)
(忍也以𢎞而不毅如近世龜山之學者其流與世之常/人無  異毅而不𢎞如胡氏門人都恁地撑腸拄肚少)
(間都没頓著處能永按𢎞而不毅者縱弛毅而不𢎞者/狹陋西銘之道  實體之渾然與物同體𢎞之至也)
　伊川先生曰古之學者優柔厭飫有先後次序今之
學者却只做一塲話說務髙而已常愛杜元凱語若江
海之浸膏澤之潤渙然冰釋怡然理順然後為得也今
之學者徃徃以游夏為小不足學然游夏一言一事却
總是實後之學者好髙如人游心於千里之外然自身
却只在此(永按杜預春秋左傳序中語本謂/學春秋當如是程子借以言學也)　修養之
所以引年國祚之所以祈天永命常人之至於聖賢皆
工夫到這裏則自有此應(葉氏曰明學聖賢者當/真積力久而得之也)　忠
恕所以公平造徳則自忠恕其致則公平(朱子曰進徳/則自忠恕是)
(從這裏做出來其致則公平言其極則公平也致忠恕/是工夫公平是忠恕之效所以謂其致則公平  極至)
(也/)　仁之道要之只消道一公字公只是仁之理不可
将公便喚做仁公而以人體之故為仁只為公則物我
兼照故仁所以能恕所以能愛恕則仁之施愛則仁之
用也(朱子曰程子言仁本來甚備今撮其大要不過數/言蓋曰仁者生之性也而愛其情也孝弟其用也)
(公者所以體仁猶言克己復禮為仁也學者於前三言/可以識仁之名義於後一言可以知其用力之方矣)
(仁者性之徳而愛之本因其性之有仁是以其情能愛/但或蔽於有我之私則不能盡其體用之妙惟克己復)
(禮廓然大公然後此體渾全此用昭著動静本末血脈/貫通  仁是愛底道理公是仁底道理故公則仁仁則)
(愛公却是仁發處無公則仁行不得後仁是本有之性/生物之心惟公為能體之非因公而  有也故曰公而)
(以人體之故為仁細看此語却是人字裏面帯得仁字/過來  非以公為仁須是公而以人體之伊川自謂不)
(可以公為仁世有以公為心而慘刻不恤者須公而有/惻隠之心此工夫却在人字上蓋人體之以公方是仁)
(這公而以人體之此句本㣲有病然若真箇曉得方知/  一句說得好所以程子又曰公近仁蓋這箇仁便在)
(這人字上你元自有這仁合下便帯得來只為不公所/以蔽塞了不出來若能公仁便流行如溝中水被沙土)
(壅塞了故水不流若能擔去沙土水便流矣又非是外/面别将水來放溝中是溝中元有此水如克己復禮為)
(仁能去己私天理便自流行不是克己了又别討箇天/理來放在裏面  永按此數條重人字恐非定說當以)
(後荅陳安卿一條為正謂朱子曰公之為仁猶言去其/壅塞則水自流通然便  無壅塞者為水則不可  仁)
(是本有之理公是克己工夫極至處故惟公然後能仁/其曰公而以人體之則是克盡己私之後只就自身上)
(看便見得仁也非公猶無塵也人猶鏡也仁則猶鏡之/光明也鏡之明  自外來元來自有光明今不為塵所)
(昬耳人心元來自有這仁今不為私欲所蔽耳曰董銖/問體猶骨也如體物不可遺之體非體用之體  公是)
(仁之方法人是仁之材料有此人方有此仁蓋有形氣/便具此生理若無私意間隔則人身上全體皆是仁體)
(字便作體認之體亦不妨體認者是将此身去裏而體/察如體羣臣之體又問先生謂作體認之體亦不妨銖)
(思之未達竊謂有此人則具此仁然人所以不仁者以/其私也能無私心則此理流行即此人而仁在矣非是)
(公後又要去體認尋討也曰仁字說得是了但認體字/未是體者乃是以人而體公蓋人撑起這公作骨子則)
(無私心而仁矣蓋公只是一箇公理仁是人心本仁人/而不公則害夫仁故必體此公在人身上以為之體則)
(無所害其仁而仁流行矣作如此看方是人陳安卿問/先生謂緊要在人字上淳竊謂此段之意  字只是指)
(吾身而言與中庸仁者人也之人自不同不必重看緊/要都在體字上公如何體亦不過克盡己私至於此心)
(豁然瑩浄光潔徹表裏純是天理之公則天地生物之/意常存此所以能恕能愛曰此說得之  恕於愛本皆)
(出於仁然非公則安能恕安能愛之公恕愛皆所以言/仁者也公在仁之前恕與愛在仁  後公則能仁仁則)
(能恕能愛若仁之發處自是愛恕是推那愛底愛是恕/之所推者  不是恕處推那愛也不能及物也不能親)
(親仁民愛物只是自愛而已若裏面元無那愛又推箇/甚麽如開溝相似愛水也開之者恕也  問施與用如)
(何分曰恕之所施施其愛耳不恕則雖有愛而不能及/人也  施是從這裏流出用是就事說推己當恕恕是)
(從已流出去及那物愛是才調恁地愛如水恕如水之/流陳淳問先生謂愛如水恕如水之流退而思有所不)
(合竊謂仁如水愛如水之潤恕如水之流曰說得是昨/日說過了  恕是分俵那愛底如一桶水愛是水恕是)
(分俵此水何處一杓故謂之施等施用兩字移/動全不得惟孔孟能如此下此  處極當細看)　今之
為學者如登山麓方其迤邐莫不闊步及到峻處便止
須是要剛决果敢以進(朱子曰為學須要剛毅果決悠/悠不濟事如發憤忘食樂以忘)
(憂是什麽精/神什麽骨肋)　人謂要力行亦只是淺近語人既能知
見一切事皆所當為不必待著意纔著意便是有箇私
心這一㸃意氣能得㡬時了(問力行如何是淺近語朱/子曰不明道理只是硬行)
(他只見聖賢所為心下愛硬依他行這是私意若見得/道理時皆是當恁地行問這一㸃意氣能得㡬時了是)
(如何曰久時将次只是恁地休了最伊川/謂說力行是淺近事惟知為上知  要緊)　知之必好
之好之必求之求之必得之古人此箇學是終身事果
能顛沛造次必於是豈有不得道理　古之學者一今
之學者三異端不與焉一曰文章之學二曰訓詁之學
三曰儒者之學欲趨道舍儒者之學不可(朱子曰此切/要之言夫子)
(之所志顔子之所學子思/孟子之所傳皆是學也)　問作文害道否曰害也凡
為文不專意則不工若專意則志局於此又安能與天
地同其大也書曰玩物喪志為文亦玩物也吕與叔有
詩云學如元凱方成癖文似相如始類俳獨立孔門無
一事只輸顔氏得心齋古之學者惟務養情性其他則
不學今為文者專務章句悦人耳目既務悅人非俳優
而何曰古者學為文否曰人見六經便以謂聖人亦作
文不知聖人亦攄發胷中所藴自成文耳所謂有徳者
必有言也曰游夏稱文學何也曰游夏亦何嘗秉筆學
為詞章也且如觀乎天文以察時變觀乎人文以化成
天下此豈詞章之文也(呂大臨字與叔張程門人所朱/子曰貫穿百氏及經史乃  以)
(辨驗是非明此義理豈特欲使文辭不陋而已義理既/明又能力行不倦則其存諸中者必也光明四達何施)
(不可發而為言以宣其心志當自發越不凡可愛可傳/矣今執筆以習研鑽華采之文務悅人者外而已可恥)
(也矣發道者文之根本文者道之枝葉惟其根本乎道/所以  之於文者皆道也三代聖賢文章皆從此心寫)
(出文便/是道)　涵養須用敬進學則在致知(朱子曰涵養此/心須用敬譬之)
(養赤子須時其起居飲食養之屋室之中而謹顧守之/方有向成之期  問涵養又在致知之先曰涵養是合)
(下在先古人從小以敬涵養漸教之讀書識義理今若/說待涵養了方去致知也無期限須是兩下用工也著)
(涵養也著致知應無事時且存養在這裏提撕警覺不/要放肆到講習  接時便當思量義理  問敬先於知)
(然知至則敬愈分明曰此正如配義與道須二者偏廢/不得致知須用涵養涵養須用致知  下  字在字便)
(是皆要齊頭著力不可道知得了方始行飛此兩言如/車兩輪如鳥兩翼末有廢其一而可行可  者也  此)
(二言者體用本末無不該備克致知敬克己此三事以/一家譬之敬是守門户之人  己則是拒盜致知則是)
(去推察自家與外來底事伊川言涵養須用敬進學則/在致知不言克己蓋敬勝百邪便自有克如誠則不消)
(言閉邪之意如善守門户則與拒盜便是一等事不消/更言拒盜若以涵養對克己言之則各作一事亦可涵)
(養譬如将息克己譬如服藥去病能純於敬自/無邪僻何用克己若初學則須是功夫都到)　莫說
道将第一等讓與别人且做第二等才如此說便是自
棄雖與不能居仁由義者差等不同其自小一也言學
便以道為志言人便以聖為志　問必有事焉當用敬
否曰敬是涵養一事必有事焉須用集義只知用敬不
知集義却是都無事也又問義莫是中理否曰中理在
事義在心(問孟子之所謂有事者集義而已程子之論/毎以有事於敬為言何也朱子曰孟子之學)
(以集義為養氣之本程子之學以敬為入徳之門此其/言之所以異也然義非敬則不能以自集故孟子雖言)
(集義而必先之以持敬敬非義不能以自行故程子雖/言持敬而於其門人有事於敬之問亦未嘗不以集義)
(為言也目問敬是涵養一事敬不足以盡涵養否曰五/色養其  聲音養其耳義理養其心皆是養也  涵養)
(須用敬處事須是集義之敬有死敬有活敬若只守著/主一之敬遇事來不濟  以義辨其是非則不活若熟)
(後敬便有義義便有敬有敬義功夫不可偏廢彼專務/集義而不知主敬者固  虚驕急迫之病而所謂義者)
(或非其義然專言主敬而不知就日用間念慮起處分/别其公私義利之所在而決取舍之㡬焉則亦未免於)
(昬憒雜擾而所謂敬者有非其敬矣得義莫是中理如/此說却是義在外也  中理只是做  事來中理義則)
(所以能中理者也義便有揀擇取/舍易傳曰在物為理處物為義)　問敬義何别曰敬
只是持己之道義便知有是有非順理而行是為義也
若只守一箇敬不知集義却是都無事也且如欲為孝
不成只守著一箇孝字須是知所以為孝之道所以侍
奉當如何温凊當如何然後能盡孝道也　學者須是
務實不要近名方是有意近名則為偽也大本已失更
學何事為名與為利清濁雖不同然其利心則一也(朱/子)
(曰務實一事觀今日學者/不能進步疾痛全在此處)　回也其心三月不違仁只
是無纎毫私意有少私意便是不仁(朱子曰三月言其/久仁者心之徳心)
(不違仁者無私/欲而有其徳也)　仁者先難而後獲有為而作皆先獲
也古人惟知為仁而已今人皆先獲也(朱子曰先計其/效而後為其事)
(則其事雖公/而意則私)　有求為聖人之志然後可與共學學而
善思然後可與適道思而有所得則可與立立而化之
則可與權(朱子曰可與共學知所以求之也可與適道/知所徃也可與立者篤志固執而不變也可)
(與權謂能權輕/重使合義也)　古之學者為己其終至於成物今之
學者為物其終至於喪己(問伊川云為己欲得之於己/也為人欲見知於人也後又)
(云古之學者為己其終至於成物云云何也朱子曰此/兩段意思自别前段是低底為人後段是好底為人前)
(為人只是欲見知於人而已後為人却是眞箇要為人/然不曽先去自家身已上做得工夫非唯是為那人不)
(得末後和/己也喪了)　君子之學必日新日新者日進也不日新
者必日退未有不進而不退者惟聖人之道無所進退
以其所造者極也(葉氏曰聖人理造乎極行止乎成則/無所進退  永按聖人之學亦日新)
(不已蓋有獨覺其進而人不知者然/必無所退也唯其不已所以無退)　明道先生曰性
静者可以為學(永按智以静而/明行以静而篤)　𢎞而不毅則無規矩
毅而不𢎞則隘陋(問程子謂𢎞而不毅則無規矩而難/立恐毅字訓義非可以有規矩言之)
(朱子曰毅有忍耐底意思無規/矩是說目今難立是說後來)　知性善以忠信為本
此先立其大者(朱子曰知性善以忠信為本須是的然/識得這箇物事然後從忠信做将去若)
(不識得這箇不知是做甚/麽故曰先立乎其大者)　伊川先生曰人安重則學
堅固(朱子曰如人言語簡重舉動詳緩則厚重可知言/語輕率舉動輕肆其人輕易可知輕最害事飛揚)
(浮躁所學安能堅固所葉氏曰躁擾/輕浮則所知者易忘  守者易隳)　博學之審問之
慎思之明辨之篤行之五者廢其一非學也(問學問思/辨亦有序)
(乎朱子曰學之博然後有以備事物之理故能參伍之/以得所疑而有問問之審然後有以盡師友之情故能)
(反復之以發其端而可思思之謹則精而不雜故能有/所自得而可以施其辨辨之明則㫁而不差故能無所)
(疑惑而可以見於行行之篤則凡所學問思辨而得/之者又皆必踐其實而不為空言矣此五者之序也)
張思叔請問其論或太髙伊川不荅良久曰累髙必自
下(張繹字思叔彦永按思叔與尹彦明同事伊川先生/思叔以髙識  明以篤行俱為程子所稱然又謂尹)
(焞魯張繹俊俊者他日過之魯者終有守也故思叔/請問常有過髙之病累髙必自下所以抑而救之也)
明道先生曰人之為學忌先立標凖若循循不已自有
所至矣(問為學若以聖人為標凖何不可之有若無所/指擬茫然而去将何所歸宿朱子曰忌先立標)
(凖如孟子所謂勿正者學者固當以聖人為標凖然豈/可日日比竝而較量之乎觀顔子喟然之嘆不於髙堅)
(瞻忽處用功却就博文約禮上進步則可見矣凖學者/固當以聖人為師然亦何須先立標凖才立標  心裏)
(只計較思量㡬時得到聖人便有箇先獲之心顔淵謂/舜何人予何人有為者亦若是也只如此平說只恁下)
(著工夫少間自有所至不以聖為志而忌立標凖者必/有事焉而勿正也循循  已自有所至者心勿忘勿助)
(長也先難後/獲意亦類此)　尹彦明見伊川後半年方得大學西銘
看(尹焞字彦明號和靖知朱子曰尹和靖從伊川半年/後方見大學西銘不  那半年是做甚麽想只是且)
(教他聽說話問也是初入門未知次第驟與他看未得/曰是如此  問此意如何曰也是教他自就切己處思)
(量自看平時是不是未欲便把那書與之讀問如此則/末後以此二書併授之還是以尹子已得此意還是以)
(二書互相發故曰他好把西銘與學者看也是要教他/知天地間有箇道理恁地開闢  此意思也好也有病)
(蓋且養他氣質淘潠了許多不好底意思如學記所謂/未卜禘不視學游其志也之意固好然也有病者蓋天)
(下有多少書若半年間都不教看一字㡬時讀得天下/許多書易曰富有之謂大業天下事無不當理㑹者才)
(工夫不到業無由得大少間措諸事業便有欠缺此便/是病問想當時大學未成倫緒難看曰然尹彦明看大)
(學臨了連格物也看錯了所以深不信伊川今日格/一件明日格一件之說是看箇甚麽  外書下同)
有人說無心伊川曰無心便不是只當云無私心(永按/無心)
(之說入於空寂聖/賢之心公而已矣)　謝顯道見伊川伊川曰近日事何
如對曰天下何思何慮伊川曰是則是有此理賢却發
得太早在伊川直是㑹鍛鍊得人說了又道恰好著工
夫也(問謝氏說何思何慮處程子道恰好著工夫此是/著何工夫朱子曰人所患者不能見得大體謝氏)
(合下便見得大體處只是下學之工夫却欠程子道恰/好著工夫便是教他著下學底工夫  永按事物各有)
(當然之理何思何慮順理而行因物付物/者也謝氏之學未至此故謂其發之太早)　謝顯道云
昔伯淳教誨只管著他言語伯淳曰與賢說話却似扶
醉漢救得一邉倒了一邉只怕人執著一邉(朱子曰上/蔡因有發)
(於明道玩物喪志之一言故其所論毎毎過髙如浴沂/御風何思何慮之類皆是墮於一偏如扶醉漢真是如)
(此是扶醉漢之說今之學者大抵皆然如云讀史成誦/亦  玩物喪志學者若不理㑹得聞這說話又一齊棄)
(了/)　横渠先生曰精義入神事豫吾内求利吾外也利
用安身素利吾外致養吾内也窮神知化乃養盛自至
非思勉之能强故崇徳而外君子未或致知也(朱子曰/下學之)
(事盡力於精義利用而交養互發之機自不能己自是/以上則亦無所用其力矣至於窮神知化乃徳盛仁熟)
(而自致耳神問求利吾外求字似有病便有箇先獲底/心精義入  自然能利吾外何待於求曰然當云所以)
(利吾外也外精熟義理而造於神事業定乎内而乃所/以求利乎  也通達其用而身得其安素利乎外乃所)
(以致養其内也蓋内外相應之理用入神是入至於㣲/妙處此却似向内做工夫非是作  於外然乃所以致)
(用於外也故嘗謂門人曰吾學既得於心則修其辭命/辭無差然後斷事斷事無失吾乃沛然精義入神者豫)
(而已横渠可謂精義入神/未至而先知其理之謂豫)　(事豫吾内事/正䝉下同)　形而後有
氣質之性善反之則天地之性存焉故氣質之性君子
有弗性者焉(朱子曰天地之所以生物者理也其生物/者氣與質也人物得是氣質以成形而其)
(理之在是者則謂之性然所謂氣質者有偏正純駁昬/明厚薄之不齊故性之在是者其為品亦不一所謂氣)
(質之性者也告子所謂生之謂性程子所謂生質之性/所稟之性所謂才者皆謂是也然其本然之理則純粹)
(至善而已所謂天地之性者也孟子所謂性善程子所/謂性之本所謂極本窮原之性皆謂此者也  天地之)
(性太極本然之妙萬殊之一本也氣質之性二氣交運/而生一本而萬殊也  天地之性是理才到有隂陽五)
(行處便有氣質之性於此便有昬明厚薄之殊於人只/是一般人厚於仁而薄於義有餘於禮而不足  智便)
(自氣質上來為氣質之性只是此性墮在氣質之中故/隨氣質而自  一性正周子所謂各一其性者向使元)
(無本然之性則此氣質之性又從何處得來耶之本原/之性無有不善只被氣質有昬濁隔了故氣質  性君)
(子有弗性者焉學以反之則天地之性存矣臯陶謨所/謂寛而栗等九徳皆是論反氣質之意  若工夫未到)
(則氣質之性不得不重若工夫/至則氣質豈得不聽命於義理)　徳不勝氣性命於氣
徳勝其氣性命於徳窮理盡性則性天徳命天理氣之
不可變者獨死生修夭而已(問性命於氣性命於徳前/日先生說以性命之命為)
(聽命之命適見先生舊荅潘恭叔書以命與性字只一/般如言性與命也所以後面分言性天徳命天理不知)
(如何朱子曰也是如此但命字較輕得些問若将性命/作兩字看則於氣於徳當云性命皆由於氣由於徳曰)
(横渠文自如此氣徳性若不勝那氣稟則性命只由那/氣徳性能勝其  則性命都是那徳兩者相為勝負蓋)
(其禀受之初便如此矣然亦非是元地頭不渾全只是/氣禀之偏隔著故窮理盡性則善反之功也性天徳命)
(天理則無不是元來至善之物矣若使不用修為之功/則雖聖人之才未必成性然有聖人之才則自無不修)
(為之理則性與氣質從上面流下來自家之徳若不能/勝其氣  只是承當得所賦之氣若徳有以勝其氣則)
(我之受其賦予者皆是徳故窮理盡性則我之所受皆/天之徳其所以賦予我者皆天之理氣之不可變者惟)
(死生修夭蓋死生修夭富貴貧賤這却還他氣至仁之/於父子義之於君臣命也有性焉君子不謂命這箇却)
(須由我氣問所謂勝者莫是指人做處否曰固是又問/性命於  是性命都由氣則性不能全其本然命不能)
(順其自然性命於徳是性命都由徳則性能全天徳命/能順天理否曰固是  問性天徳命天理這處性命如)
(何分曰性是以其定者而言命是以其流行者而言命/便是本恁地流底性便是将椀盛得水大椀盛得多小)
(椀盛得少潔浄椀盛得清汙漫椀盛得濁功人生氣稟/自然不同天非有殊人自異稟有學問之  則性命於)
(徳不能學問然後性命惟其氣稟耳曰從前看性命於/徳意謂此性由其徳之所命今如此云則是性命二者)
(皆是徳也曰然知氣不可變惟夀夭要之此亦可變但/大槩如此  問  所攝養者則多夀考肆其嗜慾者則)
(多殀亡是死生修夭亦可變也故程子以火為/喻與此說不合如何曰正䝉之言恐不能無偏)　莫非
天也陽明勝則徳性用隂濁勝則物欲行領惡而全好
者其必由學乎(禮記領惡而全好鄭氏曰領猶理治也/好善也  問莫非天也是兼善惡言否)
(朱子曰然正所謂善固性也然惡亦不可不謂之性二/者皆出於天也陽是善隂是惡陽便清明隂便昬濁大)
(抵隂陽有主對待而言者如陽仁隂義之類又别是一/様專就善上說  陽明勝則徳性用隂濁勝則物欲行)
(只将自家意思體驗便見人心虚静/自然清明才為物欲所蔽便黒暗了)　大其心則能體
天下之物物有未體則心為有外世人之心止於見聞
之狹聖人盡性不以見聞梏其心其視天下無一物非
我孟子謂盡心則知性知天以此天大無外故有外之
心不足以合天心(朱子曰大其心則能體天下之物世/人之心止於見聞之狹故不能體天)
(下之物惟聖人盡性故不以所見所聞梏其心故大而/無外其視天下無一物非我孟子謂盡心則知性知天)
(蓋盡心則心極其大知性知天而無有外之心矣問今/未到聖人盡心處則亦當推去否曰未到那裏也須知)
(聞見之外猶有我不聞不見底道理在若不知聞見之/外猶有道理如何推得要之此亦是横渠之意孟子之)
(意則未必然孟子只是說窮理之至則心自然極其全/體而無餘非是要大其心而後知性知天也問只如横)
(渠所說亦自難下手曰便是横渠有時自要恁地說似/只是懸空想像而心自然大  大其心則能遍體天下)
(之物體猶仁體事而無不在言心理流行脉絡貫通無/有不到苟有一物未體則便有不到處包括不到是心)
(為有外蓋私意間隔而物我對立則雖至親且未必能/無外矣故有外之心不足以合天心  横渠此說只是)
(言人心要廣大耳不知未能盡得此心之理如何便能/盡其心兼大其心亦做盡心說不得  問物冇未體此)
(體字是體察之體否曰須認得如何喚做體察曰是将/自家這身入那事物裏面去體認否曰然猶曰體羣臣)
(也伊川云天理二字自家體貼出來是這様體字又曰/是置心在物中究見其理如格物致知之義  問如何)
(得不以見聞梏其心曰張子此說是說聖人盡性事如/今人理㑹學須是有見聞豈能舍此先是於見聞上做)
(工夫到然後脫然貫通有天大無外物無不包物理所/在一有所遺則吾心為  外便與天地不相似  十分)
(事做得七八分便是有外所以致知格物者要得無外/也  問如何是有外之心曰只有私意便内外扞格只)
(見得己身凡物皆不與己相闗便是有外之心此說固/好然只管如此說便無歸著入於邪道之説如夫子都)
(說得平易從得夫子之言便是無外之實若便/要説天大無外則此心便瞥入虚空裏去了)　仲尼
絶四自始學至成徳竭兩端之教也意有思也必有待
也固不化也我有方也四者有一焉則與天地為不相
似矣(朱子曰横渠之意以絶為禁止之辭是言聖人将/這四者使學者禁絶而勿為毋字亦是禁止之意)
(故曰自始學至成徳竭兩端之教起意有思也未安意/却是箇有為底意思為此一事故  此一意也  問夫)
(子嘗言學而不思則罔又言君子有九思今横渠言意/有思也與此相反曰絶四是聖人事不思不勉者也學)
(者則思不可無但不可有私意耳/我冇方也方所也猶言有限隔也)　　上達反天理下
達徇人欲者與(葉氏曰反天理則所趨日以髙/明徇人欲則所趨日以沈溺)　知崇
天也形而上也通晝夜而知其知崇矣知及之而不以
禮性之非已有也故知禮成性而道義出如天地位而
易行(朱子曰知崇天也言知識髙明如天形而上指此/理通晝夜而知通猶兼也兼隂陽晝夜之道而知)
(知晝不知夜知夜不知晝則知皆未盡也合知禮成性/則道義出矣知禮行處也  問横渠知禮成性之說曰)
(横渠說成性謂是渾成底性知禮成性如習與性成之/意同又問不以禮性之曰如堯舜性之相似但他言語)
(艱意是如此是性者我所得/於天底道義  衆人共由底)　困之進人也為徳辨為
感速孟子謂人有徳慧術智者常存乎疢疾以此(朱子/曰辨)
(猶子細感速言/我之感發速也)　言有教動有法晝有為宵有得息有
養瞬有存(朱子曰横渠此語極好君子終日乾乾不可/食息間亦不必終日讀書或静坐存養亦是)
(雖静坐亦有所存主始得不然兀坐而已於一息之間/亦有養一瞬之頃亦有存如造次顛沛必  是之意但)
(說得/太緊)　横渠先生作訂頑曰乾稱父坤稱母予兹藐焉
乃混然中處(朱子曰天陽也以至健而位乎上父道也/地隂也以至順而位乎下毋道也人稟氣)
(於天賦形於地以藐然之身混合無間而位乎中子道/也然不曰天地而曰乾坤者天地其形體也乾坤其性)
(情也乾者健而無息之謂萬物之所資以始者也坤者/順而有常之謂萬物之所資以生者也是乃天地之所)
(以為天地而父母乎/萬物者故指而言之)故天地之塞吾其體天地之帥吾
其性(朱子曰乾陽坤隂此天地之氣塞乎兩間而人物/之所資以為體者也故曰天地之塞吾其體乾健)
(坤順此天地之志為氣之帥而人物之所得以為性者/也故曰天地之帥吾其性深察乎此則父乾母坤混然)
(中處之實/可見矣)民吾同胞物吾與也(朱子曰人物竝生於天/地之間其所資以為體)
(者皆天地之塞其所得以為性者皆天地之帥也然體/有偏正之殊故其於性也不無明暗之異惟人也得其)
(形氣之正是以其心最靈而有以通乎性命之全體於/竝生之中又為同類而最貴焉故曰同胞則其視之也)
(皆如己之兄弟矣物則得夫形氣之偏而不能通乎性/命之全故與我不同類而不若人之貴然原其性體之)
(所自是亦本之天地而未嘗不同也故曰吾與則其視/之也亦如己之儕輩矣惟同胞也故以天下為一家中)
(國為一人如下文所云惟吾與也故凡有形於天地之/間者若動若植有情無情莫不有以若其性遂其宜焉)
(此儒者之道所以必至於參天地贊化育/然後為功用之全而非有所强於外也)大君者吾父
母宗子其大臣宗子之家相也尊髙年所以長其長慈
孤弱所以幼其幼聖其合徳賢其秀也凡天下疲癃殘
疾惸獨鰥寡皆吾兄弟之顛連而無告者也(朱子曰乾/父坤母而)
(人生其中凡天下之人皆天地之子矣然繼承天地統/理人物則大君而已故為父母之宗子輔佐大君綱紀)
(衆事則大臣而已故為宗子之家相天下之老一也故/凡尊天下之髙年者乃所以長吾之長天下之幼一也)
(故凡慈天下之孤弱者乃所以幼吾之幼聖人與天地/合其徳是兄弟之合徳乎父母者也賢者才徳過於常)
(人是兄弟之秀出乎等夷者也是皆以天地之子言之/則凡天下之疲癃殘疾惸獨鰥寡非吾兄弟無告者而)
(何/哉)于時保之子之翼也樂且不憂純乎孝者也(朱子曰/畏天以)
(自保者猶其敬親之至也樂天/而不憂者猶其愛親之純也)違曰悖徳害仁曰賊濟
惡者不才其踐形惟肖者也(朱子曰不循天理而徇人/欲者不愛其親而愛他人)
(也故謂之悖徳戕滅天理自絶本根者賊殺其親大逆/無道也故謂之賊長惡不悛不可教訓者世濟其凶増)
(其惡名也故謂之不才若夫盡人之性而有以/充人之形則與天地相似而不違矣故謂之肖)知化則
善述其事窮神則善繼其志(朱子曰孝子善繼人之志/善述人之事者也聖人知)
(變化之道則所行者無非天地之事矣通神明之徳則/所存者無非天地之心矣此二者皆樂天踐形之事也)
不愧屋漏為無忝存心養性為匪懈(朱子曰孝經引詩/曰無忝爾所生故)
(事天者仰不愧俯不怍則不忝乎天地矣又曰夙夜匪/懈故事天者存其心養其性則不懈乎事天矣此二者)
(畏天之事而君子所/以求踐夫形者也)惡㫖酒崇伯子之顧養育英才潁
封人之錫類(朱子曰好飲酒而不顧父母之養者不孝/也故遏人欲如禹之惡㫖酒則所以顧天)
(之養者至矣性者萬物之一源非有我之得私也故育/英才如潁考叔之及荘公則所以永錫爾類者廣矣)
不施勞而底豫舜其功也無所逃而待烹申生其恭也
(朱子曰舜盡事親之道而瞽瞍底豫其功大矣故事天/者盡事天之道而天心豫焉則亦天之舜也申生無所)
(逃而待烹其恭至矣故事天者天夀不/貳而修身以俟之則亦天之申生也)體其受而歸全
者參乎勇於從而順令者伯竒也(朱子曰父母全而生/之子全而歸之若曽)
(參之啟手啟足則體其所受乎親者而歸其全也况天/之所以與我者無一善之不備亦全而生之也故事天)
(者能體其所受於天者而全歸之則亦天之曽子矣子/於父母東西南北惟令之從若伯竒之履霜中野則勇)
(於從而順令也况天之所以命我者吉凶禍福非有人/欲之私故事天者能勇於從而順受其正則亦天之伯)
(竒/矣)富貴福澤将厚吾之生也貧賤憂戚庸玉女於成也
(朱子曰富貴福澤所以大奉於我而使吾之為善也輕/貧賤憂戚所以拂亂於我而使吾之為志也篤天地之)
(於人父母之於子其設心豈有異哉故君子之事天也/以周公之富而不至於驕以顔子之貧而不改其樂其)
(事親也愛之則喜而弗忘惡之/則懼而無怨其心亦一而已矣)存吾順事没吾寜也(朱/子)
(曰孝子之身存則其事親也不違其志而已没則安而/無所愧於親也仁人之身存則其事天也不逆其理而)
(已没則安而無所愧於天也蓋所謂朝聞夕死吾得正/而斃焉者故張子之銘以是終焉  本註明道先生曰)
(訂頑之言極醇無雜秦漢以來學者所未到又曰訂頑/一篇意極完備乃仁之體也學者其體此意令有諸己)
(其地位已髙到此地位自别有見處不可窮髙極逺恐/於道無補也又曰訂頑立心便達得天徳又曰游酢得)
(西銘讀之即渙然不逆於心曰此中庸之理也能求於/言語之外者也  本註楊中立問曰西銘言體而不及)
(用恐其流遂至於兼愛何如伊川先生曰横渠立言誠/有過者乃在正蒙西銘之書推理以存義擴前聖所未)
(發與孟子性善養氣之論同功豈墨氏之比哉西銘明/理一而分殊墨氏則二本而無分分殊之蔽私勝而失)
(仁無分之罪兼愛而無義分立而推理一以正私勝之/流仁之方也無别而迷兼愛以至於無父之極義之賊)
(也子比而同之過矣且彼欲使人推而行之本為用也/反謂不及不亦異乎  游酢字定夫楊時字中立皆程)
(子門人五朱子曰西銘要句句見理一而分殊今人說/只中間  六句理一分殊據某看乾稱父坤稱母直至)
(存吾順事没吾寜也句句皆是理一分殊喚做乾稱坤/稱便是分殊逐句渾淪看便見理一當中横截看便見)
(分殊餘詳見/性理大全)又作砭愚曰戲言出於思也戲動作於謀
也發於聲見乎四支謂非己心不明也欲人無己疑不
能也過言非心也過動非誠也失於聲繆迷其四體謂
已當然自誣也欲他人已從誣人也或者謂出於心者
歸咎為己戲失於思者自誣為己誠不知戒其出汝者
歸咎其不出汝者長傲且遂非不知孰甚焉(朱子曰横/渠學力絶)
(人尤勇於改過獨以戲為無傷一日忽曰凡人之過猶/有出於不知而為之者至戲則皆有心為之也其為害)
(尤甚遂作東銘渠問東銘曰此正如今法書所謂故失/兩字  本註横  學堂雙牖右書訂頑左書砭愚伊川)
(曰是起争端改訂頑曰西銘砭愚曰東銘義朱子荅江/仲謀曰二銘雖同出於一時之作然其詞  之所指氣)
(象之所及淺深廣狹迥然不同是以程門專以西銘開/示學者而於東銘則未之嘗言蓋學者誠於西銘之言)
(反復玩味而有以自得之則心廣理明意味自别若東/銘則雖分别長傲遂非之失於亳釐之間所以開警後)
(學亦不為不切然意味有窮而於下學工夫蓋猶有未/盡者又安得與西銘徹上徹下一以貫之之㫖同日而)
(語/哉)　将修己必先厚重以自持厚重知學徳乃進而不
固矣忠信進徳惟尚友而急賢欲勝己者親無如改過
之不吝(問張子學則不固之説如何朱子曰此蓋古註/舊説而張子從之但文勢若有反戾而不安者)
(蓋曰不重則不威則當曰不學則固若曰學則不固則/當曰重則有威且學之為功又豈止於不固而已哉)
　横渠先生謂范巽之曰吾輩不及古人病源何在巽
之請問先生曰此非難悟設此語者蓋欲學者存意之
不忘庶游心浸熟有一日脱然如大寐之得醒耳(范育/字巽)
(之説朱子曰今人不能如大寐之得醒只是捉道理説/也  得去只是不透徹又曰正安常存意使不忘釋氏)
(只是如此黄直卿曰張子語此釋氏更有窮理工夫在/曰工夫固自在也須相存意問直卿如何説存意不忘)
(曰只是常存不及古人意曰設此語者只不欲放倒此/意耳  横渠之意正要學者将此題目時時省察使之)
(積久貫熟而自得之耳信人於義理須知所謂脱然/如大寐之得醒方始是  得處  横渠文集下同)
未知立心惡思多之致疑既知所立惡講治之不精講
治之思莫非術内雖勤而何厭所以急於可欲者求立
吾心於不疑之地然後若決江河以利吾徃遜此志務
時敏厥修乃來故雖仲尼之才之美然且敏以求之今
持不逮之資而欲徐徐以聽其自適非所聞也(朱子曰/未知立)
(心則或善或惡故胡亂思量惹得許多疑起既知所立/則是此心已立於善而無惡便又惡講治之不精又却)
(用思講治之思莫非在我這道理之内如此則雖勤而/何厭所以急於可欲者蓋急於可欲之善則便是無善)
(惡之雜便是立吾心於不疑之地人之所以有疑而不/果於為善者以有善惡之雜今既有善而無惡則若決)
(江河以利吾徃矣遜此志務時敏雖是低下著此心以/順道理又却抖擻起精神敏速以求之則厥修乃來矣)
(下面云云只是說一敏字事未知立心惡思多之致疑/此說甚好便見有次序處  固當考索然心未有主却)
(泛然理㑹不得若是思慮紛然趨/向未定未有箇主宰如何講學)　明善為本固執之
乃立擴充之則大易視之則小在人能𢎞之而已(永按/易視)
(之謂玩忽視之安於/固陋不能擴充也)　今且只将尊徳性而道問學為
心日自求於問學者有所背否於徳性有所懈否此義
亦是博文約禮下學上達以此警䇿一年安得不長毎
日須求多少為益知所亡改得少不善此徳性上之益
讀書求義理編書須理㑹有所歸著勿徒寫過又多識
前言徃行此問學上益也勿使有俄頃閒度逐日似此
三年庶㡬有進　為天地立心為生民立道為去聖繼
絶學為萬世開太平(朱子曰此道自孟子沒千有餘嵗/若天不欲此道復明則不使今人)
(有知者既使人有知者則必有復明之理此皆先生以/道自任之意  葉氏曰天地以生生為心聖人參贊化)
(育使萬物各正其性命此為天地立心也建明義理扶/植綱常此為生民立道也繼絶學謂纘述道統開太平)
(謂有王者起必來取法利澤垂於萬世學者以此立志/則所任至大而不安於小成所存至公而不苟於近用)
　載所以使學者先學禮者只為學禮則便除去了世
俗一副當習熟纒繞譬之延蔓之物解纒繞即上去苟
能除去了一副當世習便自然脱灑也又學禮則可以
守得定(葉氏曰學禮則可以消除習/俗之累又有所據依而自守)　須放心寛快公
平以求之乃可見道况徳性自廣大易曰窮神知化徳
之盛也豈淺心可得(葉氏曰偏狹固滯不足/以見道  横渠易說)　人多以
老成則不肯下問故終身不知又為人以道義先覺處
之不可復謂有所不知故亦不肯下問從不肯問遂生
百端欺妄人我寜終身不知(横渠論/語説)　多聞不足以盡
天下之故苟以多聞而待天下之變則道足以酬其所
嘗知若劫之不測則遂窮矣(葉氏曰心通乎道則能盡/夫事理之所以然故應變)
(而不窮不通乎道而徒事乎記問則見聞有限而事變/無涯卒然臨之以所未嘗知則窮矣  横渠孟子説下)
(同/)　為學大益在自求變化氣質不爾皆為人之弊卒
無所發明不得見聖人之奥　文要密察心要洪放(葉/氏)
(曰文不宻察則見理粗疎心不/洪放則所存狹滯  語録下同)　不知疑者只是不便
實作既實作則須有疑有不行處是疑也(朱子曰人須/是做工夫方)
(有疑初做時定是觸著相礙没理㑹處如居敬窮理/始初定分作兩段居敬則執持在此才動則便忘了)
心大則百物皆通心小則百物皆病(朱子曰通是透得/那道理處病則是)
(窒礙了於心狹隘則事有窒礙不行如仁則流於姑息/義則入  殘暴皆見此不見彼  心小是卑陋狹隘事)
(物來都没奈何打不去只見礙皆是病如要敬則礙和/要仁則礙義要剛則礙柔為敬便一向拘拘為和便一)
(向放肆仁便煦煦姑息義便粗暴决裂心大便能容天/下萬物有這物則有這理有那物則有那理竝行而不)
(相悖竝育而不相害云問横渠云心要洪放又云心大/則百物皆通孫思邈  膽欲大而心欲小竊謂横渠是)
(言心之體思邈是言心之用否曰/心自有合要大處有合要小處)　人雖有功不及於
學心亦不宜忘心苟不忘則雖接人事即是實行莫非
道也心若忘之則終身由之只是俗事(永按學不止讀/書接人事無非)
(道即無非學實行與俗事/特以心之所存者不同耳)　合内外平物我此見道之
大端(朱子曰道只是致/一公平之理而已)　既學而先有以功業為意者
於學便相害既有意必穿鑿創意作起事端也徳未成
而先以功業為事是代大匠斲希不傷手也(永按學成/自能立功)
(業若先以此為志則穿鑿創造有害/於道矣代大匠斲者傷其手老子語)　竊嘗病孔孟既
没諸儒囂然不知反約窮源勇於苟作持不逮之資而
急知後世明者一覧如見肺肝然多見其不知量也方
且創艾其弊黙養吾誠顧所患日力不足而未果他為
也(葉氏曰不知反約窮源故浮淺而無/實黙養吾誠則反約窮理之事也)　學未至而好
語變者必知終有患蓋變不可輕議若驟然語變則知
操術已不正(葉氏曰變者非常行之道權宜之事/也非見理明制義精者不足以與此)　凡
事蔽蓋不見底只是不求益有人不肯言其道義所得
所至不得見底又非於吾言無所不説(永按學者於師/友之前不肯自)
(言其所得之淺深惟恐人之知其底裏/與顔子之無所不説而如愚者異矣)　耳目役於外
攬外事者其實是自堕不肯自治只言短長不能反躬
者也(永按好攬外事則自治/輕徒言短長則躬行緩)　學者大不宜志小氣輕
志小則易足易足則無由進氣輕則以未知為己知未
學為己學(永按志小者恆自/畫氣輕者多虛夸)
　
　
　
　近思録集註卷二
欽定四庫全書
　近思録集註卷三
　　　　　　　　　　　　　歸安茅星來撰
　　格物窮理(自此以後則細論條日工夫而此一篇/乃大學致知格物也自首卷所論隂陽)
　　(性命以至末卷聖賢氣象皆物也皆其所當格未/者也而此卷則其格之之法漢唐諸儒惟於此)
　　(明曉所以修己治人多不得其道韓文公原道引/大學之言獨不及致知格物歴漢唐宋明賢君良)
　　(相時有而二帝三王之道未嘗一日行於天地之/間以此故也此篇乃明善之要四卷五卷則誠身)
　　(之本朱子于大學章句所謂在初學尤為當務之/急而不可以其近而忽之者也葉氏曰自首條至)
　　(二十二條總論致知之方致知莫大于讀書二十/三條至三十三條總論讀書之法三十四條以後)
　　(乃分論讀書之法而以書/之先後為序凡七十八條)
伊川先生荅朱長文書曰心通乎道然後能辯是非如
持權衡以較輕重孟子所謂知言是也(通道如所謂豁/然貫通全體大)
(用無不明是也格物然後/有以通乎道而辯是非)心不通乎道而較古人之是
非猶不持權衡而酌輕重竭其目力勞其心智雖使時
中亦古人所謂億則屡中君子不貴也(乎吕本作於中/並去聲  文集)
(下同云此申明上節之意時中謂有時而中也按長文/來書  上能捰古先之陳跡綜羣言之是非欲其心通)
(黙識固未能也故伊川以/通與不通之得失告之)　伊川先生荅門人曰孔孟
之門豈皆賢哲固多衆人以衆人觀聖賢弗識者多矣
惟其不敢信己而信其師是故求而後得今諸君於頥
言纔不合則置不復思所以終異也不可便放下更且
思之致知之方也(復扶又反諸曰門人者非一人之詞/也觀下言  君可見  朱子曰學者)
(未能有得當謹守聖賢訓戒以為根基如程子所謂不/敢信己而信其師者始有寄足之地不然則飃揺沒溺)
(終不能有以自立也愚按學者不得聖賢為/師則程朱所言具在潜思靜玩乆自有得)　伊川先
生答橫渠先生曰所論大槩有苦心極力之象而無寛
裕温厚之氣非明睿所照而考索至此故意屡偏而言
多窒小出入時有之本註明所照者如目所睹纎㣲盡
識之矣考索至者如揣料於物約見髣髴耳能無差乎
(厚一作和本註下葉本有云夫二字川朱子曰如正蒙/所論道體覺得源頭有未是處故伊  云過處在正䝉)
(如云由氣化有道之名説得是好終是生受辛苦又如/太和太虚云者止是説氣説聚散處其流乃是箇大輪)
(迴盖其思慮考索所/至非性分自然之知)更願完養思慮涵泳義理他日自
當條暢(完養思慮則明睿自生涵泳義理則非考索所/至  上言不思所以不合此下兩條又言思貴)
(優㳺涵泳使之自得不/可強探力索以自苦也)　欲知得與不得於心氣上騐
之思慮有得中心悦豫沛然有裕者實得也思慮有得
心氣勞耗者實未得也強揣度耳(強區兩反度待洛反/  實得者深造以道)
(自然而得之于己也強揣度者乃其強/探力索而得之者也葢不免正助之病)嘗有人言比因
學道思慮心虚曰人之血氣固有虚實疾病之來聖賢
所不免然未聞自古聖賢因學而致心疾者(比音祕同/遺書下)
(嘗此因上言心氣有寛裕勞耗之不同而類記之也葢/  有人言于程子而程子語之如此比近也心五臟之)
(一也與他處解作神明主宰者不同學道思慮心虚者/言因學道而思慮以至心虚也血氣平和則無疾虚是)
(不足之疾實是有餘之疾心疾即心虚/也心過用則虚虚則成疾故曰心疾)　今日雜信鬼
怪異說者只是不先燭理若於事上一一理㑹則有甚
盡期須只於學上理㑹(事即指鬼怪異説而言葢若於/鬼怪異説一一理㑹則其事變)
(幻百出而未有窮惟學則理明而鬼怪異説自不足以/惑之矣朱子曰神怪之説學者未能遽明惟當以正自)
(守而窮理之有無久久當自見得為朱子曰如𤣥武北/方之宿避聖祖諱改作真今乃以  真聖而作真龜蛇)
(子下又增天蓬天猷及翊聖真君作四聖世之所謂鬼/神載在祀典者皆此類也顧氏曰鬼神之説半是文士)
(寓言以資諧謔而後人往往附㑹成真甚有如小孤山/訛為小姑杜拾遺訛為十姨諸如此類不可枚舉唐宋)
(時但言靈應即加封號而今且必/求其人以實之也荒唐不經甚矣)　學原於思(不思則/雖欲為)
(學無所從入故曰學原于思一朱子曰學者于敬上/未有用力處且自思入思之  字于學者最有力)
伊川先生曰所謂日月至焉與久而不息者所見規模
雖畧相似其意味氣象逈别須潜心黙識玩索久之庻
幾自得(迥戸頂反俗作􁀩非象迥說文逺也意味/以中之所蘊者言氣  以外之所見者言)學者
不學聖人則己欲學之須熟玩味聖人之氣象不可只
於名上理㑹如此只是講論文字(上意味氣象並言而/此只言氣象者盖意)
(味只于氣象上見故不别言只于/名上理㑹者如訓詁之學是已)　問忠信進德之事
固可勉強然致知甚難伊川先生曰學者固當勉強然
須是知了方行得若不知只是覻却堯學他行事無堯
許多聰明睿知怎生得如他動容周旋中禮(強並區兩/反下同覻)
(音娶理問動容周旋未能中禮於應事接物之間未免/有礙  處如何朱子曰只此便是學但能于應酬之頃)
(一一㸃檢使合于禮/久之自能中禮也)如子所言是篤信而固守之非固
有之也未致知便欲誠意是躐等也勉強行者安能持
乆(此就問者之言而辯之也誠意即忠信未能致知而/欲勉強忠信以進其德則非有以實見其為必然而)
(不容已故不能以持久雖朱子曰非謂未致知/時意不用誠但知未至  欲誠意其道無由耳)除非燭
理明自然樂循理性本善循理而行是順理事本亦不
難但為人不知旋安排著便道難也(樂音洛為去聲正/除非反決辭若)
(言之如云惟有如此也性本善以下申明燭理明自然/樂循理之意不知者未致知也安排者勉強行也雞則)
(不能持久矣獵朱子曰學者不向自己分上精思熟察/而徒務為涉  書史通曉世故之學又程子所謂玩物)
(䘮志者不可/以不知也)知有多少般數煞有深淺學者須是眞知
纔知得是便泰然行將去也(般班通用宋廣韻以煞為/殺字之俗  人語録中時)
(用之似又借以為極至之義盖亦如這字之悞耳真知/謂知之深也泰然從容自在之貌  朱子曰大學知至)
(之至舊作盡字説今見得當作切至之至知之者切然/後貫通得誠意意如程子所謂真知是也又曰所以未)
(能真知者縁於道理上只就外靣理㑹/得許多却未嘗于裏靣十分理㑹故也)某年二十時解
釋經義與今無異然思今日覺得意味與少時自别(少/去)
(聲不稱某者以出門人紀/録  敢名其師也後倣此)　凡一物上有一理須是窮
致其理窮理亦多端或讀書講明義理或論古今人物
别其是非或應接事物而處其當皆窮理也(别彼列反/處上聲當)
(去聲則陳氏曰初學窮理工夫須先就聖賢言語實處/為準  随章逐句虚心詳玩果實有得則是非邪正大)
(分已明而胸中權度稍定然後次而及于論古今人物/以相㕘質最其後乃及于應接事物更相證訂方不至)
(差謬程子之/言其有序矣)或問格物須物物格之還只格一物而萬
理皆知曰怎得便㑹貫通若只格一物便通衆理雖顔
子亦不敢如此道須是今日格一件明日又格一件積
習既多然後脱然自有貫通處本註又曰所務於窮理
者非道盡窮了天下萬物之理又不道是窮得一理便
到只要積累多後自然見去(又曰所務下葉木大字無/本註字  朱子曰一日一)
(件者格物工夫次第也脱然貫通者知至效騐極致也/又曰積習多使是學之博貫通處便是約不是貫通後)
(又去裏靣尋討約今人務博者却要盡窮天下之理務/約者又謂反身而誠則天下之理無不在我皆非也惟)
(程子積累貫通之説為妙為朱子曰古人自小學中涵/養成就所以大學以格物  先今學者從前無此工夫)
(而但欲於思慮知識求之更不于操存處用力縱使窮/理到極處亦無實地可據盖敬字徹上徹下格物致知)
(乃其間節次/進步處耳)　思曰睿思慮久後睿自然生若於一事
上思未得且别換一事思之不可專守著這一事葢人
之知識於這裏蔽著雖強思亦不通也(問延平遇一事/當就此事反覆)
(推尋以究其理待此一事融釋脱落然後再窮一事之/説與伊川說如何朱子曰程子之意誠善然窮一事未)
(透又便别窮一事不得彼謂有甚不通者不得已而如/此耳不可便執此説容易改換却致工夫不専一也)
　問人有志於學然知識蔽固力量不至則如之何曰
只是致知若智識明則力量自進　問觀物察己還因
見物反求諸身否曰不必如此說物我一理纔明彼即
曉此此合内外之道也(朱子曰于此一物上窮得一分/之理即我之知亦致得一分于)
(物之理窮二分即我之知亦致得二分于物之理窮得/愈多則我之知愈廣其實只是一理纔明彼即曉此故)
(大學曰致知在格物而不曰欲致其知者先格其物盖/致知便在格物中非格之外别有致處也  張氏曰或)
(謂以吾心之理推之事事物物則是事/物與吾心有二理非合内外之道矣)又問致知先求
之四端如何曰求之情性固是切於身然一草一木皆
有理須是察本註又曰自一身之中以至萬物之理但
理㑹得多相次自然豁然有覺處(又曰自一身之中下/葉本大字無本註字)
(相次葉本作胸次誤夏相次者漸次之意朱子曰草木/皆有理者如周禮仲  斬陽木仲冬斬隂木知得此理)
(處之而各得其當便是又如鳥獸之情莫不好生而惡/殺便須見生不忍見死聞聲不忍食肉非其時不伐一)
(木不殺一獸胎不夭不覆巢推此類可見又曰此亦程/子因人専欲求之四端故教以一草一木亦皆有理然)
(亦須有緩急先後之序若不窮天理明人倫講聖言通/世故乃兀然存心一草木一噐用之間此是何學問如)
(此而望有所得是/炊沙而欲成飯也)　思曰睿睿作聖致思如掘井初有
渾水久後稍引動得清者出來人思慮始皆溷濁久自
明快(睿㫖鋭溷呼困反曰思曰睿二語見周書洪範篇/渾溷皆濁也薜氏  思索太苦而無節則心反為)
(之動而神氣不清故凡讀書思索之久覺有倦意當斂/襟正坐澄定此心少時再加思索則心清而義理自見)
(伊以上並/  川語)　問如何是近思(此鄭亨/仲問也)曰以類而推(近思/説見)
(論語朱子曰以類而推者如修身推之而齊家齊家推/之而治國親親推之而仁民仁民推之而愛物之類只)
(是從易曉者推將去一步又一步若逺去尋討則不切/於己又曰自無穿窬之心推之以至于不言餂之類自)
(無欲害人之心推之以至于一夫不得其所若撻于市/之類至如一飯以奉親至于保四海通神明皆此心也)
(又曰程子説/得推字極好)　學者先要㑹疑(朱子曰讀書逐句逐字/要見著實若用工粗鹵)
(不務精思只道無可疑處非無可疑理㑹未到不知有/疑耳又曰書始讀未知有疑其次漸有疑又其次節節)
(有疑過此一畨後疑漸漸釋以至融㑹貫通都無可疑/方始是學又曰聖人之不憤不啟須是教之疑到無可)
(解釋處方始與説彼便通透并從前所疑慮處亦每因/此觸發葢工夫都在許多思慮不透處也  按此條見)
(外書時氏本拾/遺列遺書誤)　橫渠先生荅范㢲之曰所訪物怪神
姦此非難語顧語未必信耳(物怪如石言于晉之類/神姦如伯有為厲之類)孟
子所謂知性知天學至於知天則物所從出當源源自
見知所從出則物之當有當無莫不心諭亦不待語而
後知(謂吕葉本/並作論)諸公所論但守之不失不為異端所刼
進進不已則物怪不須辯異端不必攻不逾期年吾道
勝矣(期音基生諸公所論如孔孟之言是也子問横渠/此書先  提出守之不失一句何也朱  曰且當)
(守此定者如孔子言精氣為物遊魂為變與非其鬼而/祭之諂也敬鬼神而逺之等語皆是定者其他如伯有)
(為厲之類/則其變也)若欲委之無窮付之以不可知則學為疑撓
智為物昬交來無間卒無以自存而溺於怪妄必矣(間/去)
(聲怪文集下同疑疑謂為異端之説所惑也物即指/物  神姦而言  撓物昬謂為疑所撓物所昬也)
子貢謂夫子之言性與天道不可得而聞既言夫子之
言則是居常語之矣聖門學者以仁為己任不以苟知
為得必以了悟為聞因有是説(説見論語此引子貢之/言而釋之以見其所謂)
(不可得聞者如此如夫子一貫之言門人皆與聞也而/唯曽子能以忠恕明之則曾子得聞他人不可得而聞)
(矣又如孔門問仁者多矣而唯顔淵仲弓請事斯語則/二子得聞他人不可得而聞矣推此類觀之可見以仁)
(為己仕者非有以知之明而信之篤者不能也故必了/悟而後可以為聞不然則口耳之末而已濟得甚事)
(按此條今/見語録)　義理之學亦須深沈方有造非淺易輕浮
之可得也(沈一本作玩易音異看朱子曰聖人言語一/重又一重須入深處  方有得若只見皮膚)
(便有差錯李氏曰學問湏深潜縝宻然後蹊徑不差釋/氏所謂一超直入如來地其失處正坐此不可不辯)
　學不能推究事理只是心麤至如顔子未至於聖人
處猶是心麤(麤經傳通作粗便朱子曰顔子比之衆人/純粹比之孔子  粗如有不善未嘗不知)
(知之未嘗復行是他細膩如此然猶有此不善處便是/粗伊川説未能不勉而中不思而得便是過一段甚好)
(又曰聖人言語磨稜合縫滴水不漏如言以徳報怨一/言興邦之類無不子細孟子説得便粗如今之樂猶古)
(之樂公劉太王好貨好色之類/故横渠説孟子比聖人自是麤)　博學於文者只要得
習坎心亨葢人經歴險阻艱難然後其心亨通(下上坎/為習坎)
(卦當重險而彖辭曰維心亨朱子曰文如應事接物之/類皆是但以事理切磨講究自是心亨如讀書每思索)
(不通處處窒礙而其間須有一路可通只此便是許多/艱難險阻習之可以求通通處便是亨也又曰理㑹道)
(理到衆説紛然處/却好定著精神看)　義理有疑則濯去舊見以來新意
(舊見凡舊人之見與自己舊時之所見皆是學者于舊/見有未安安若更苦用思索費力愈多而于本文之意)
(轉加蒙晦故當一切濯而去之但就經文虚心涵泳令/其本意了然心目之間無少差誤然後囘視舊所見處)
(自有以見其得失之所在而豁然無復窒礙矣知按葉/氏謂此條及焞到問為學之方一條乃總論致  泉州)
(本繫卷末為非是因定从舊本而添入心中有所開數/語然則此條惟有此二語心中有所開以下則葉氏所)
(添入也今據宋本及楊氏本正之朱子曰學者觀書病/在只要向前不肯退步看愈向前愈看得不分曉不若)
(退步却看得審大槩病在執著不肯放下一是主私意/一是舊有先入之説雖欲擺脱亦被他自來相尋横渠)
(謂濯去舊見以/來新意甚好)　凡致思到説不得處始復審思明辯
乃為善學也若告子則到説不得處遂己更不復求(復/扶)
(又反求孟子説者葉氏曰以上總論致知之方以下乃/專論  之于書    愚按横渠學問于苦心極力中得)
(來故往往于難著力處不肯放過如所云到峭峻之處/要剛決果敢以進經歴險阻艱難然後其心亨通此又)
(云到説不得處始復審思明辯皆是如此葢此/關一過乃可深造自得耳  以上並横渠語)　伊川
先生曰凡看文字先須曉其文義然後可求其意未有
文義不曉而見意者也(遺書下同也文/義文之義)　學者要自得
六經浩𣺌乍來難盡曉且見得路徑後各自立得一箇
門庭歸而求之可矣(立得下别本無一字此周伯温見/程子而程子語之以  問門庭豈)
(容各立朱子曰此説讀六經只要從師講問識得如何/下工夫便是立得門庭却歸去依此實下工夫便是歸)
(而求/之)　凡解文字但易其心自見理理只是人理甚分
明如一條平坦厎道路詩曰周道如砥其直如矢此之
謂也(易音異砥諸氏反孟子引詩作底明理只是人理/言只是人人所共具之理也甚分  言易見也詩)
(小雅大東之篇句朱子曰學者讀書只除却自/己私意逐字逐  平心體㑹久久自然有得)或曰聖
人之言恐不可以淺近看他(按遺書程子因上文所言/而及随象君子嚮晦入宴)
(息之説以謂解者多作遵養時晦之晦或問作甚晦字/曰此只是隨時之大者嚮晦則宴息也更别有甚義故)
(或人疑以/為淺近也)曰聖人之言自有近處自有深逺處如近處
怎生強要鑿教深逺得(強如字教平聲/  鑿穿鑿也)揚子曰聖人之
言逺如天賢人之言近如地頥與改之曰聖人之言其
逺如天其近如地(揚子名雄字子雲為漢光禄卿聖人/之言逺如天二語見法言五百篇此)
(又以見聖人之言雖極淺近處却自包含無窮固不必/鑿之教深逺也如夫子告子路修己以敬而極其至堯)
(舜有所不能盡語樊遲以愛人知人而極其至舜與湯/治天下之道有所不能外程子所謂他人之語語近則)
(遺逺語逺則不知近惟聖人之/言則逺近皆盡推此類可見)　學者不泥文義者又
全背却逺去理㑹文義者又滯泥不通(泥文義上宋本/有必字遺書無)
如子濯孺子為將之事孟子只取其不背師之意人須
就上靣理㑹事君之道如何也又如萬章問舜完廪浚
井事孟子只荅他大意人須要理㑹浚井如何出得來
完廪又怎生下得來(將去聲萬上楊本無如字者二段/皆以申明上文理㑹文義  又滯)
(泥不通/之意)若此之學徒費心力(朱子曰讀書専留意小處/失其本領所在最不可)
　凡觀書不可以相類泥其義不爾則字字相梗當觀
其文勢上下之意如充實之謂美與詩之美不同(葉氏/曰充)
(實之美在己詩之美在人故曰不同仁朱子曰如楊子/于仁也柔于義也剛到易又以剛配  以柔配義孟子)
(學不厭知也教不倦仁也到中庸又以成己為仁成物/為知此等須各隨本文意看便自不相礙薛敬軒曰古)
(人文字以數十年傳冩豈無一字磨錯必欲字字釋其/義難矣朱子謂釋其可通者闕其不可通者又不可以)
(不知也美按此條横渠易説語録中竝有之/但詩之  上多一言字美下多輕重二字)　問瑩中
嘗愛文中子或問學易子曰終日乾乾可也此語最盡
文王所以聖亦只是箇不已(瑩中陳氏名瓘宋南劍州/沙縣人神宗朝進士為諫)
(官後謚忠肅文中子王氏名通字仲淹隋末不仕教授/于河汾其弟凝子福郊福時叙其議論增益為書名曰)
(中説終日乾乾易乾卦九三爻辭文中子以為學易之/道無過于此而以之荅繁師𤣥之問者也見中説周公)
(篇此語最盡以下乃/瑩中賛文中子之言)先生曰凡説經義如只管節節推
上去可知是盡夫終日乾乾未盡得易據此一句只做
得九三使若謂乾乾是不已不已又是道漸漸推去自
然是盡只是理不如此(自然上宋本有則字楊同以乾/乾是不已至自然是盡所  申)
(明節節推上去可知是盡之意只是理不如此所以結/終日乾乾未盡得易數句之意  朱子曰嘗見學者説)
(詩問他關雎篇于其訓詁名物都未曉便説樂而不滛/哀而不傷因言此八字更添思無邪三字便了却一部)
(毛詩其他三百篇皆成渣滓矣沈元用問和靖易傳何/處切要尹氏舉體用一源顯㣲無間八字李先生曰尹)
(説固好然須看得六十四卦三百八十四爻都有下落/方始説得此語若學者未曾仔細理㑹便與他如此説)
(豈不誤他愚聞之竦然/自此讀書愈加詳細)　子在川上曰逝者如斯夫言
道之體如此這裏須是自見得(道之軆軆字猶云軆質/與軆用軆字别能自見)
(得則無時無處而非道軆之所在也下朱子曰道本無/軆但因此可以見道之軆耳又曰天  之物皆道之軆)
(只是水上較/親切易見)張繹曰此便是無窮先生曰固是道無窮
然怎生一箇無窮便道了得他(道並去聲無道言也朱/子曰固是  窮須見得)
(所以無窮處始得又曰只為/張氏道得不親切故云然)　今人不㑹讀書如誦詩
三百授之以政不達使於四方不能専對雖多亦奚以
為須是未讀詩時不達於政不能専對既讀詩後便達
於政能專對四方始是讀詩人而不為周南召南其猶
正牆面須是未讀詩時如面牆到讀了後便不靣牆方
是有騐(説並見論語書馮厚齋曰讀書必明其理明理/必達之用讀  不明其理記誦之末學也明理)
(不達之用章/句之腐儒也)大抵讀書只此便是法如讀論語舊時未
讀是這箇人及讀了後來又只是這箇人便是不曾讀
也(朱子曰讀了依舊是這箇人葢因不曾得他裡靣意/思書自是書與自已身心無干又曰如口裏讀思無)
(邪心裏却胡思亂想此便是不曾讀/又如書説九徳禮説九容處皆是)　凡㸔文字如七
年一世百年之事皆當思其如何作為乃有益(以上並/伊川語)
(語或以善人教民七年亦可以即戎為間而先生以此/  之也葉氏曰凡觀聖賢治效遲速淺深之殊要必究)
(其規模之畧施為之方乃于已有益此看文字之法也/  朱子曰如古人謂三十年制國用則有九年之食至)
(孔疏則推測那三十年果可以有九年/食處料得七年一世百年之類亦如此)　凡解經不同
無害但𦂳要處不可不同耳(外書下同道𦂳要處如道/軆之大求  之方學術之)
(邪正得失係焉/故不可不同)　焞初到問為學之方先生曰公要知
為學須是讀書書不必多㸔要知其約多看而不知其
約書肆耳(焞他昆反不焞尹和靖先生名也楊子法言/云好書而  要諸仲尼書肆也朱子曰如今)
(日看得一板且看半板将那精力來更看前/半板直須看得古人意思出方為知其約也)頥縁少時
讀書貪多如今多忘了須是將聖人言語玩味入心記
著然後力去行之自有所得(少去聲去玩味聖人言語/不能力  行之雖讀盡古)
(人之書入心記著終身不忘總與自家身心無干然不/能玩味聖人言語入心記著則雖有所為亦私意苟且)
(而已胡敬齋曰讀書一邊讀一邊便要去做做得一兩/處到身上來然後諸處亦漸凑得來久則盡凑得到身)
(上來始為不枉用功耳黄朱子曰古人書皆用竹簡除/非大段有力人方做得  霸在獄中從夏侯勝受尚書)
(凡再踰冬而後傳葢古人無本子除非首尾熟背得方/得東坡作李氏藏書記其時書猶自難得晁以道嘗欲)
(得公榖傳遍求無之後得一本方傳冩得今書皆有印/本寫亦厭煩所以讀書苟簡  葉氏曰以上總論讀書)
(之法以下乃分論讀書之/法愚按今本外書無此條)　初學入德之門無如大學
其他莫如語孟(遺書下同荅唐棣初見先生問初學如/何而先生  之以此朱子曰先讀大學)
(可見古人為學首末次第就此立定架子然後以他書/填補教著實盖他書皆雜説在裏許通得大學後方見)
(得此是格物致知事此是正心誠意事此是修身事此/是齊家治國平天下事又曰不先乎大學無以提挈綱)
(領而盡語孟之精㣲不㕘之語孟無以融㑹貫通而極/中庸之歸趣愚按後來如西山真氏大學衍義便是朱)
(子所謂就大學立定架子以他書填補教著實者也其/所以不及治國平天下者以前此致知格物中于治平)
(實政已都講明故此只須舉而措之不消更出也又人/君所患在無修身齊家以上工夫如果能窮理正心以)
(齊其家不患不行先王之道也/故真氏獨詳齊家以上者以此)　學者須先讀語孟窮
得語孟自有要約處以此觀他經甚省力語孟如丈尺
權衡相似以此去量度事物自然見得長短輕重(須先/遺書)
(作先須省所井反度待洛反朱此因門人問聖人之經/㫖如何窮得而以此告之也  子曰先讀語孟然後觀)
(他書則如明鏡在此而妍媸不可逃/不然則胸中無一箇權衡多為所惑)　讀論語者但將
諸弟子問處便作已問將聖人荅處便作今日耳聞自
然有得若能於論孟中深求玩味將來涵養成甚生氣
質(周伯温問學者如何可以有所得而程子告之以此/甚生猶怎生也洛中語陳定宇曰謂愚者明柔者強)
(生出好氣質也亦通却朱子曰孔門問荅曾子聞得底/話顔子未必與聞今  合在論語一書後世學者豈不)
(幸事但患自/家不去用心)　凡㸔語孟且須熟玩味將聖人之言語
切己不可只作一塲話説人只㸔得此二書切己終身
儘多也(儘子忍反古通用盡猶玩味方得聖人意思切/己則於身心有益儘  極也足也朱子曰切己)
(就日用常行中著衣吃飯事親從兄盡是學問做輔慶/源曰切己體察則一日當有一日之功若欲只  一塲)
(詁説則是口耳之學矣王伯厚曰吕成公讀論語躬自/厚而薄責於人遂終身無暴怒袁絜齋見象山讀康誥)
(有感悟反已切責若無所/容前輩切已省察如此)　論語有讀了後全無事者
有讀了後其中得一兩句喜者有讀了後知好之者有
讀了後不知手之舞之足之蹈之者(好去聲二朱子曰/有得一  句喜者)
(此一二句喜處便是入頭處從此著實理㑹去/将久自解倐然悟時聖賢格言自是句句好)　學者
當以論語孟子為本論語孟子既治則六經可不治而
明矣(陳定宇曰語孟既治學正識精由是而治六經根/本正而易為力矣非謂真可不必治而自明也)
讀書者當觀聖人所以作經之意與聖人所以用心與
聖人所以至聖人而吾之所以未至者所以未得者(未/至)
(以行言未得以知言求朱子曰此段程子説讀書最為/親切今人只因不曾  聖賢之意纔拈得些小便把自)
(己意硬放入裏靣所/以愈求而愈逺也)句句而求之晝誦而味之中夜而
思之平其心易其氣闕其疑則聖人之意見矣(朱子曰/平其心)
(只是放教虚平易其氣只是放教寛慢闕其疑只是莫/去穿鑿今人多要硬捉教住如何得  以上竝伊川語)
　讀論語孟子而不知道所謂雖多亦奚以為(朱子曰/知道是)
(方理㑹得為人之道從此實下工夫更有多少事但到/此地所見不差真有廣居可居正位可立大道可行向)
(上自然有/進步處耳)　論語孟子只剩讀著便自意足學者須是
玩味若以語言解著意便不足某始作此二書文字既
而思之又似剩只有些先儒錯㑹處却待與整理過(剩/時)
(正反些思計反讀外書下同則吳氏曰剩餘也猶言多/也虚心涵泳多  而玩味之  覺得聖賢言語意味深)
(長若只以語言解著恐于聖賢言外之/意不能包括無遺也所以意便不足)　問且將語孟
𦂳要處看如何伊川曰固是好然若有得終不浹洽葢
吾道非如釋氏一見了便從空寂去(朱子曰此程子荅/吕晉伯問後來晉)
(伯終身坐此病説得孤單入禪學去學者讀書須逐一/去理㑹使周匝通貫無些窒礙方有進益  輔慶源曰)
(人纔只將二書𦂳要處看便只是要求近功速效與天/理已不相似所謂固是好者葢姑取其向學求道之意)
(耳正使其有近功速效亦必至于偏枯/蹇澁豈復有優㳺厭飫貫通浹洽之意)　興於詩者吟
咏性情涵暢道德之中而歆動之有吾與㸃之氣象本
註又曰興於詩是興起人善意汪洋浩大皆是此意(性/情)
(宋本作情性㸃下一本有也字又曰興於詩下葉水大/字無本註字  朱子曰善可為法惡可為戒則他經皆)
(然獨以為興於詩者以詩自有感發人處故也今讀之/無所感發者正是為諸儒註解局定興起人善意不得)
(游氏曰興起善意如觀天保之詩則君臣之義修矣觀/棠棣之詩則兄弟之愛篤矣觀伐木之詩則朋友之交)
(親矣觀關雎鵲巢之詩則夫婦之經正矣晉王裒有至/性而弟子至於廢講蓼莪則詩之興發善心於此可見)
(矣髙鄭漁仲曰詩自齊魯毛韓四家各為序訓而以説/相  漢又立之學宫以義理相授遂使聲歌之學日㣲)
(曹操平劉表得漢雅樂郎杜䕫䕫老矣久不肄習所得/於三百篇者惟鹿鳴騶虞伐檀文王四篇而已餘聲不)
(傳太和末又失其三左延年所得惟鹿鳴一笙每正旦/大㑹太尉奉璧羣臣行禮東廂雅樂常作者是也至晉)
(而鹿鳴一篇又無傳矣又曰得詩而得聲者三百篇則/繫于風雅頌得詩而不得聲者置之謂之逸詩如河水)
(祈招之類無所繫也朱子曰古人作詩只是說他心下/所存事說出來人便將他詩來歌其聲之清濁長短各)
(依他詩之語言却將律來調和其聲今人却先安排下/腔調然後作語言去合那腔子却是永依聲也豈不是)
(倒了古人是以樂去就他詩後世是/以詩去就他樂如何解興起得人)　謝顯道云明道
先生善言詩他又渾不曾章解句釋但優㳺玩味吟哦
上下便使人有得處瞻彼日月悠悠我思道之云逺曷
云能來思之切矣終曰百爾君子不知德行不忮不求
何用不臧歸於正也(曾音層行去聲之瞻彼日月八句/詩衛風雄雉篇  辭葢明道嘗誦)
(之以教學者而謝氏特引之以見明道善言詩之意思/之切者發乎情也歸于正者止乎禮義也慶源輔氏曰)
(思之切而不歸於正便入哀傷淫佚去也何氏子恭曰/讀詩之法須歸蕩胸次浄盡然後吟哦上下諷咏從容)
(使人感發/方為有益)又曰伯淳常談詩並不下一字訓詁有時只
轉却一兩字㸃掇地念過便教人省悟又曰古人所以
貴親炙之也(此條宋本及楊本與上分為二但按此以/又云字起恐不得另作一條今姑從近本)
(併之㸃平聲末句又曰之又諸本及外書並作石今據/上蔡語録改正然按謝録中曾怙天隱所記有石問孟)
(子盡心知性一條疑石係人名不書姓或即謝氏之子/歟而游定夫撰謝氏墓誌巳亡不可考矣  㸃掇地宋)
(時方言㸃㸃綴掇拈取地俗語助也陳氏曰烝民詩四/句孔子只就中添四字滄浪之歌只换兩斯字曾不辭)
(費而意味無窮明道説詩正得此意薛敬軒曰觀朱子/詩傳只轉一兩字㸃掇念過葢得明道言詩意也王伯)
(厚曰魏太子擊好晨風而慈父感悟周磐誦汝墳卒章/而為親從仕王裒讀蓼莪而三復流涕裴安祖講鹿鳴)
(而兄弟同食可謂興於詩矣李聃和伯自言吾于詩甫/旧悟進學衡門識處世此可為學詩之法故偹録之)
　明道先生曰學者不可以不㸔詩㸔詩便使人長一
格價(長張丈反格下近本或無價字不朱子曰讀詩必/如三復白圭方始有味明敏人  如此㸔亦無所)
(補至鈍人能如此㸔亦/隨淺深而有所見也)　不以文害辭文文字之文舉
一字則是文成句是辭詩為解一字不行却遷就他說
如有周不顯自是作文當如此(為去聲周詩大雅文王/篇曰有  不顯葉氏曰)
(言周家豈不顯乎苟直謂/之不顯則是以文害辭)　伊川先生曰看書須要見
二帝三王之道如二典即求堯所以治民舜所以事君
(遺書下同人朱子曰唐虞三代事浩大濶逺何處測度/不若求聖  之心如湯誓湯曰予畏上帝不敢不正熟)
(讀豈不見/湯之心)　中庸之書是孔門傳授成於子思孟子其
書雖是雜記更不分精粗一衮說了今人語道多説髙
便遺却卑説本便遺却末(真西山曰中庸始言天命之/性終言無聲無臭宜若高妙)
(矣然曰戒愼曰恐懼曰謹獨曰篤恭則皆示人以用力/之方盖必戒懼謹獨而後能全夫性之善必能篤恭而)
(後造無聲無臭之妙未嘗使人/馳心窈㝠而不盡其實者也)　伊川先生易傳序曰
易變易也隨時變易以從道也(傳直戀反下此傳所傳/同  易乾鑿度孔子曰)
(易者變易也不易也鄭𤣥曰易一言而函三義簡易一/也變易二也不易三也朱子曰易有交易有變易交易)
(是陽交于隂隂交于陽是卦□上厎如天地定位山澤隂/通氣云云者是也變易是陽變隂隂變陽老陽變為少)
(老隂變為少陽此是占筮之法如晝夜寒暑屈伸往來/者是也或問易即道也何以言變易以從道朱子曰易)
(之所以變易固皆理之當然聖人作易因象明理教人/以變易從道之方耳如乾初則潛二則見之類是也又)
(曰程子以易為人/事之書故云然)其為書也廣大悉備將以順性命之
理通幽明之故盡事物之情而示開物成務之道也聖
人之憂患後世可謂至矣(此一節言聖人/作易之大㫖也)去古雖逺遺
經尚存然而前儒失意以傳言後學誦言而忘味自秦
而下葢無傳矣子生千載之後悼斯文之湮晦將俾後
人沿流而求源此傳所以作也(而忘之而宋本作以湮/伊眞反沿夷然反  此)
(一節言後人失易之㫖而傳之所以不可不作也/沿循也流即下文所謂辭也源即下文所謂意也)易有
聖人之道四焉以言者尚其辭以動者尚其變以制噐
者尚其象以卜筮者尚其占吉㐫消長之理進退存亡
之道備於辭推辭考卦可以知變象與占在其中矣(長/張)
(丈反所易有聖人之道五句見易繫辭上傳張南軒曰/指其  之者易之辭也以言者尚之則言無不當矣化)
(而裁之者易之變也以動者尚之則動無不時矣象其/物宜者易之象也制器者尚之則可以盡創物之智極)
(數知來者易之占也卜筮者尚之則可以窮先知之神/  間辭占是一類變象是一類所以下文至精合辭占)
(説至變合變象説朱子曰然占與辭是一類者曉得辭/方能知得占變是事之始象是事之已形者故亦是一)
(類也辭此以下言學易者當/於其  求之而其意可得也)君子居則觀其象而玩其
辭動則觀其變而玩其占得於辭不達其意者有矣未
有不得於辭而能通其意者也(居則觀其象二句見易/繫辭上傳蔡節齋曰觀)
(象玩辭學易也觀變玩占用易也學易則/無所不盡其理用易則惟盡乎一爻之用)至㣲者理也
至著者象也體用一源顯㣲無間觀㑹通以行其典禮
則辭無所不備(間去聲而朱子曰自理而觀則理為體/象為用  理中有象是一源也自象而)
(觀則象為顯理為㣲而象中有理是無間也言理則先/體而後用盖舉體而用之理已具言事則先顯而後㣲)
(葢即事而理之體可見觀㑹通句見易繫辭上傳㑹以/理之所聚而言通以事之所宜而言衆理㑹處便有許)
(多難易窒礙必于其中得其通處乃可行耳典禮者典/常之禮  按尹和靖受易傳序歸伏讀數日後見伊川)
(伊川問所見和靖曰體用一源顯㣲無間二語似太洩/露天機也伊川曰汝㸔得如此甚善某亦不得已而言)
(之耳盖伊川易傳只就用之顯然者言之而其本體之/精㣲處即在其中顧恐學者之習而不察也故著此二)
(語程子示人之意可謂深且切矣然延平李氏以為須/㸔得六十四卦三百八十四爻都有下落方始見得此)
(語之切要學者又/不可以不知也)故善學者求言必自近易於近者非
知言者也予所傳者辭也由辭以得意則在乎人焉(易/音)
(異處文某下同此朱子曰求言必自近乃程子吃𦂳為/人  學者深味  意就眼前切近處潛思黙契皆自有)
(高深逺大而不可窮者矣䟽王伯厚曰馮當可謂王輔/嗣蔽於虚無而易與人事  伊川專于治亂而易與天)
(道逺又謂近有伊川然後易與世故通而王氏之説為/可廢然伊川往往捨畫求易故時有不合又不㑹通一)
(卦之體以觀其全毎求之文辭/離散之間故其悞十猶五六)　伊川先生荅張閎中
書曰易傳未傳自量精力未衰尚覬有少進耳來書云
易之義本起於數謂義起於數則非也有理而後有象
有象而後有數易因象以明理由象而知數得其義則
象數在其中矣本註理無形也故因象以明理理既見
乎辭矣則可由辭以觀象故曰得其義則象數在其中
矣(易傳之傳直戀反覬音兾則非上葉本無謂義起於/數五字今從文集及諸本增而知之而葉本作以見)
(音現已張閎中見伊洛淵源録云不詳其名字時易傳/成書  久學者莫得傳授張閎中以書問先生且曰易)
(之義本起于數故程子以此荅之其後先生寢疾始以/授尹焞張繹云然按史又謂焞至閬得程氏易傳十卦)
(於其門人吕稽中又得全本于其壻邢純拜而受之則/又似非程子親授者又按楊中立易傳䟦云伊川先生)
(著易傳方草具未及成書而先生得疾將啟手足以其/書授門人張繹未幾繹卒故其書散亡學者所傳無善)
(本政和初予友謝顯道得其書于京師示予錯亂重複/㡬不可讀東歸待次毘陵乃始校定去其重複踰年而)
(始完據此則程子臨終時但以授繹未嘗授尹氏與史/傳之言頗合則淵源録所言或傳聞之誤  朱子曰程)
(子説易得其理則象數在其中固是如此然泝流以觀/却須先見象數的當下落方説得理不走作不然事無)
(實證則虚/理易差也)必欲窮象之隠㣲盡數之毫忽乃尋流逐末
術家之所尚非儒者之所務也(隱㣲象之難見者也毫/忽數之難知者也孫子)
(算術蠶所吐絲為忽十忽為秒十秒為毫言/細㣲之至也術家如京房郭璞之類是也)　知時識
勢學易之大方也(易傳下同乾夬九二象傳方猶術也/朱子曰如  卦雖云大通然初九潜)
(龍勿用上九亢龍有悔此等處最是易之大義易大抵/於盛滿時致戒葢陽氣正長必有消退之漸自是時勢)
(如此錢純老曰下繫謂六爻相雜惟其時物言惟其時/之不同而其事物亦異如乾之取龍一物也或潜或見)
(或躍或飛之不同者時也如漸之取鴻亦一物也而于/干於磐于陸于木之不同者亦時也朱子曰下繫謂乾)
(至健而知險坤至順而知阻險是上視下見下之險故/不敢行阻是下視上為上所阻故不敢進葢易要人知)
(進退存亡之道若有險阻而冐昧前進是知進而不知/退知存而不知亡豈易之道耶他卦皆然如需卦之類)
(可見愚謂自卦言否泰剥復/之類自爻言潜見飛躍之類)　大畜初二乾體剛健而
不足以進四五隂柔而能止時之盛衰勢之強弱學易
者所宜深識也(大畜九二象傳葉氏曰乾下艮上為大/畜初與二雖剛健而不足以進者以畜)
(之時不利于進又俱位乎下勢自不能進也四與五雖/隂柔而能止者以畜之時在子止又位據乎上勢自足)
(以為止也可吕氏曰康節謂孟子雖不言易然如説可/以仕則仕  以止則止及禹稷顔子易地皆然之類非)
(精於易道者未/可與語子此)　諸卦二五雖不當位多以中為美三
四雖當位或以不中為過中常重於正也葢中則不違
於正正不必中也天下之理莫善於中於九二六五可
見(當並去聲正震六五傳朱子曰程子謂中重于正固/也然須以  為先如人為一事必先剖決是非邪正)
(而後就是與正處斟酌一無過不及之理所謂中也若/不能先見正處又何中之可言乎又曰如君子而時中)
(則是中無不正若君子有時而不中却正未必中葢正/是骨子好了而所作事未有恰好處故正未必中也又)
(如飢渴飲食是正若過了些便非中節中處乃中也責/善正也然父子之間不責善則是正不必中也蔡虚齋)
(曰宋敷文閣直學士李椿有云易以九居五六居二為/當位而辭多艱六居五九居二為不當位而辭多吉者)
(葢君以剛健為體而虚中為用臣以柔順為體而剛中/為用君誠以虚中行其剛健臣誠以剛中守其柔順則)
(上下交而其志同矣實易爻之通例楊泳齋曰九居二/六居五雖非正也而各得其中剛為剛柔之相濟故多)
(得其吉焉然訟之九二而患至掇井之九二而甕敝漏/豫之六五而貞疾離之六五而出涕是又當以其時而)
(言之胡敬齋曰卦爻固以中正為善又必有正應方可/有為盖中正則才徳不偏有正應則君臣相遇方可以)
(成天下/之治)　問胡先生解九四作太子恐不是卦義先生
云亦不妨只㸔如何用當儲貳則做儲貳使九四近君
便作儲貳亦不害但不要拘一若執一事則三百八十
四爻只作得三百八十四件事便休也(也近本俱作了/  遺書下同)
(朱子曰伊川此説極好然其所作易傳却不免是三百/八十四爻止作得三百八十四件事用也又曰天下之)
(理若正言之則止作一事用唯以象言則當卜筮時隨/他甚事都應得如泰之初九若正説引賢進用便只是)
(引賢進用惟以㧞茅茹之象言之則其他類此者皆可/應也按宋志胡氏有易解十卷又口義十卷繫辭説卦)
(三卷今唯/口義存)　㸔易且要知時凡六爻人人有用聖人自
有聖人用賢人自有賢人用衆人自有衆人用學者自
有學者用君有君用臣有臣用無所不通因問坤卦是
臣之事人君有用處否先生曰是何無用如厚徳載物
人君安可不用(以上並伊川語問厚徳載物坤彖傳本/文作坤厚載物  程傳將三百八十四)
(爻作人説恐道未盡否朱子曰也得但不可執定作人/説有以事言者有以時言者有以位言者以吉凶言之)
(則為事以初終言之則為時以髙下言之則為位隨所/値而㸔皆通所謂易不可為典要也又曰太祖一日問)
(王昭素曰乾九五飛龍在天利見大人常人何可占得/此卦昭素曰何害若臣等占得則陛下是飛龍在天臣)
(等利見大人此説得最好此易之用所以不窮也蔡虚/齋曰乾卦卦辭只是要人如乾坤卦卦辭只是要人如)
(坤至如蒙蠱等卦則又須反其義此有隨時而順之者/有隨時而制之者易道只是時時則有此二義在學者)
(細察/之)　易中只是言反覆往來上下(明道語内外卦曰/上曰往  卦曰下)
(曰來故泰曰小往大來否曰大往小來咸曰柔上而剛/下恒曰剛上而柔下睽曰火動而上澤動而下又卦變)
(亦有自某卦來之説如朱子本義泰自歸妹來六往居/四九來居三否自漸來九往居四六來居三蠱自賁來)
(者初上二下自井來者五上上下之類反覆者即往來/上下之反覆也如乾下坤上小往大來而為泰坤下乾)
(上大往小來而為否之類是也然則六十四卦無一卦/無往來上下即無一卦非往來上下之反覆也但其中)
(如乾坤坎離大過頥中孚小過八卦反覆觀之止成一/卦餘五十六卦反覆觀之遂成兩卦耳朱子曰乾坤坎)
(離大過順中孚小過八卦為正對其餘五十六卦皆反/對正對不變故反覆觀之止成八卦反對者皆變故反)
(覆觀之共/二十八卦)　作易自天地幽明至於昆蟲草木㣲物無
不合(昆公魂反又如字凡外書下同生昆同蜫蟲總名/鄭康成曰昆明也  蟲得陽而  得隂而藏故謂)
(之昆蟲髙氏曰亘古亘今塞天塞地只是一生機流行/所謂易也又曰知易者一草一木一禽一獸皆卦也静)
(觀真有/趣耳)　今時人㸔易皆不識得易是何物只就上穿
鑿若念得不熟與就上添一德亦不覺多就上減一德
亦不覺少譬如不識此兀子若減一隻脚亦不知是少
若添一隻亦不知是多若識則自添減不得也　游定
夫問伊川隂陽不測之謂神伊川曰賢是疑了問是揀
難底問(揀通作簡子隂陽不測句見易繫辭上傳揀選/擇也  朱  曰揀難厎問自當不荅且使之熟)
(讀聖賢明白切實之言就已分上依次第做工夫方有/益又曰亦有泛然之問畧不經思索荅之未竟而遽己)
(更端者若隨其所問率然荅之非惟於/彼無益而荅之者亦不中語黙之節矣)　伊川以易傳
示門人曰只説得七分後人更須自體究(程子恐學者/拘守傳説不)
(復體究故云然非謂于此外别有要妙而欲學者自得/之也尹氏曰先生自涪陵歸易傳已成未嘗示人門弟)
(子請益有及易書者方命小奴取書篋以出身自發之/以示門弟子非所請不敢多閲門弟子請問易傳事雖)
(有一字之疑先生必再三喻之盖/其潛心甚久未嘗容易下一字)　伊川先生春秋傳
序曰天之生民必有出類之才起而君長之治之而爭
奪息道之而生養遂教之而倫理明然後人道立天道
成地道平(劉質夫傳春秋程子以為不盡本意故欲更/為之而書未及竟莊公後解釋多殘缺今見)
(經説中序文則崇寜二年作也或問伊川春秋傳朱子/曰中間有説得極好處如説滕子來朝以為膝本侯爵)
(服屬於魯自貶降而以子禮見魯則貢賦少力易供/程沙隨之説亦然如難理㑹處他亦不為決然之論)二
帝而上賢聖世出隨時有作順乎風氣之宜不先天以
開人各因時而立政(上上聲作隨時有作謂随其時而/有所制  也天謂氣化也朱子曰)
(先天謂天時未至而妄以私意先之如/耕穫菑畬之類與文言傳之先天不同)暨乎三王迭興
三重既備子丑寅之建正忠質文之更尚人道備矣天
運周矣(三重説見中庸程子本鄭氏説謂三重為三王/之禮與朱子章句不同人道備承忠質文更尚)
(而言天運周承子丑寅建正而言皆朱子曰三重諸説/不同踓程子亦因鄭注然于文義  不通唯吕氏之説)
(為得今中庸/章句因之)聖王既不復作有天下者雖欲倣古之迹
亦私意妄為而已事之謬秦至以建亥為正道之悖漢
專以智力持世豈復知先王之道也(秦以亥月為正自/謂水徳欲以勝周)
(也漢専以智力持世故禮文制度/悉襲秦舊無復三代之遺風也)夫子當周之末以聖
人不復作也順天應時之治不復有也於是作春秋為
百王不易之大法所謂考諸三王而不謬建諸天地而
不悖質諸鬼神而無疑百世以俟聖人而不惑者也(胡/敬)
(齋曰春秋乃孔子因當世之事一一處置從天理上去/堯舜三代之道具見于此又曰讀春秋便見得君是君)
(臣是臣父是父子是子長是長㓜是㓜夫婦朋友中國/夷狄截然分明而各止其所其于天道人事無不明備)
(故曰為百/王大法)先儒之傳曰游夏不能贊一辭辭不待贊也
言不能與於斯耳斯道也惟顔子嘗聞之矣行夏之時
乘殷之輅服周之冕樂則韶舞此其準的也(與音預能/游夏不)
(贊一辭見史記孔子世家問此謂顔淵嘗聞春秋大法/何也朱子曰不是孔子將春秋大法向顔子説盖三代)
(制作極備矣不可復作告以四代禮樂只是集百王之/大法其作春秋善者則取之惡者則誅之要亦明聖王)
(之大法而已故伊川引以為據又曰四代之禮樂經世/之大法也春秋之書亦經世之大法也然四代之禮樂)
(是以善者為法春秋/之書是以惡者為戒)後世以史視春秋謂褒善貶惡而
已至於經世之大法則不知也(吕氏曰春秋固是褒善/貶惡然中如朝聘郊禘)
(蒐狩卒𦵏包舉許多典章制/度在則所謂經世之大法也)春秋大義數十其義雖大
炳如日星乃易見也惟其㣲辭隱義時措從宜者為難
知也或抑或縱或與或奪或進或退或㣲或顯而得乎
義理之安文質之中寛猛之宜是非之公乃制事之權
衡揆道之模範也(易音異盟朱子曰所謂大義易見者/如書㑹  侵伐不過見諸侯擅興自)
(肆耳書郊禘不過見魯僣禮耳至如三卜四卜牛傷牛/死是失禮之中又失禮也不郊猶三望是不必望而猶)
(望也書仲遂卒猶繹是不必繹而猶繹也如此等義却/自分明又曰如書即位者是魯君行即位之禮不書即)
(位者是不行即位之禮若桓公之書即位則是桓公自/正其即位之禮耳又如王人子哭救衛自是衞當救當)
(時有子哭救之孔子因存他名字今諸公解王人本不/書字因其救衞故書字聖人之意不解恁細碎又曰蘇)
(子由解春秋謂其從赴告亦是既書鄭伯哭又書鄭世/子忽據史文而書耳定哀之時聖人親見據實而書隱)
(桓之世時既逺史册亦有簡畧處夫子但據史册冩出/耳問孔子予五霸豈非時措從宜曰是但其予之中便)
(有奪厎/意思)夫觀百物然後識化工之神聚衆材然後知作
室之用於一事一義而欲窺聖人之用心非上智不能
也故學春秋者必優游涵泳黙識心通然後能造其㣲
也(夫音扶觀優游涵泳二句見須於逐事逐義而求之/正所謂  百物而識化工之神聚衆材而知作室之)
(用者/也)後王知春秋之義則雖德非禹湯尚可以法三代
之治自秦而下其學不傳予悼夫聖人之志不明於後
世也故作傳以明之俾後之人通其文而求其義得其
意而法其用則三代可復也是傳也雖未能極聖人之
藴奥庻幾學者得其門而入矣(夫音扶禹文集可朱子/曰徳非  湯亦  以法)
(三王之治如是則無本者/亦可以措之治乎語有欠)　詩書載道之文春秋聖人
之用詩書如藥方春秋如用藥治病聖人之用全在此
書所謂不如載之行事深切著明者也(下五經之有春/秋一條遺書在)
(春秋聖人之用下分註細書有一本此下云五字史記/自序聞之董生曰子曰我欲載之空言不如見之予行)
(事之深切著明者也索隱云見春秋緯王伯厚曰緯/書起哀平間董生時未有之葢為緯書者述此語耳)
有重疊言者如征伐盟㑹之類葢欲成書勢須如此不
可事事各求異義但一字有異或上下文異則義須别
(遺書下同襄事事各求異義者如胡氏謂書晉侯為以/常情待晉  書秦人為以王事責秦穆之類  朱子曰)
(當時史書掌于史官想人不得見夫子取而筆削之欲/使人見得當時治亂興衰非是于一字定褒貶盖初間)
(王政不行天下都無統屬及五霸出而扶持方有統屬/到後來五霸又衰如澳梁之盟大夫亦出與諸侯之㑹)
(自是差異不好孔子據事直書好惡自易見若云去其/爵與其爵賞其功罰其罪孔子亦與奪賞罸不得春秋)
(所書本據魯史舊文筆削而成若欲如此推説須是得/魯史舊文參較筆削異同然後可見而亦豈復可得也)
　五經之有春秋猶法律之有斷例也律令惟言其法
至於斷例則始見其法之用也(此條遺書載在前條聖/人之用下細字上有一)
(本此下云五字決斷例者按周禮士師掌士之八成鄭/司農謂若今時  事此葢取其行事之成者以為品式)
(即今之斷例也范蜀公曰律之例有八以准皆各其及/即若若春秋之凡愚按今律亦然或論春秋多有變例)
(所以前後書法不同朱子曰聖人作春秋欲褒善貶惡/示萬世不易之法今同此一字而於此用以誅人於彼)
(又忽用以賞人使天下後世求之而莫識其意則是後/世舞文㺯法者之所為也曾謂大中至正之道而如此)
(乎/)　伊川先生曰學春秋亦善一句是一事是非便見
於此此亦窮理之要然他經豈不可以窮理但他經論
其義春秋因其行事是非較著故窮理為要(見音現但/上宋本無)
(理字遺書同較著猶漢書孔光傳所謂/較然甚明也顔師古曰較音角明貌)嘗語學者且先
讀論語孟子更讀一經然後看春秋先識得箇義理方
可看春秋(所以先讀語孟更讀一/經者欲使之識義理也)春秋以何為準無如
中庸欲知中庸無如權須是時而為中若以手足腁胝
閉户不出二者之間取中便不是中若當手足胼胝則
於此為中當閉户不出則於此為中(胼蒲眠反胝章移/反  此承上文先)
(識得箇義理之意而言其所以識之道也胼胝皮堅也/史記禹手足胼胝閉户見孟子  問閉户不出如有親)
(戚兄弟在其中豈可一例不救朱子曰事亦須量大小/若小有闘毆救之不妨如兵戈殺人之事亦只得閉門)
(不管/而已)權之為言秤錘之義也何物為權義也時也只是
說得到義義以上更難說在人自看如何(秤丑正反古/通用稱錘直)
(追反時字遺書本作然連下也只是作一句讀語類時/舉述此以問與遺書同今當從之  此節承上權字之)
(意而申明之秤衡俗名錘權俗名義者謂事物之所當/然義以上者則其所以當然之故也在人自有如何謂)
(學者功深力到反求之身而自得之非可以言語形容/也  問權便是義否朱子曰權是用此義者問中便是)
(時措之宜否曰以義權之而後得中義似秤權是以此/秤去稱量中是物得其平處又曰權是于精㣲曲折處)
(曲盡其宜所以説/中之所貴者權)　春秋傳為案經為斷本註程子又
云某年二十時看春秋黄聱隅問某如何看某荅曰以
傳考經之事迹以經别傳之眞偽(黄聱隅名晞字景㣲/建安人少通經聚書)
(數千卷學者多從之自號聱隅子樞宻使韓魏公薦以/為太學助教某年二十以下乃唐棣問春秋如何看而)
(先生荅之也榖朱子曰左氏曽見國史考事頗精只是/不知義理公  不曽見國史考事甚䟽然義理却精)
　凡讀史不徒要記事迹須要識其治亂安危興廢存
亡之理且如讀髙帝一紀便須識得漢家四百年終始
治亂當如何是亦學也(要識下宋本無其字帝下葉吕/本無一字  理謂治亂安危興)
(廢存亡之所以然也如要識得須先講明道義所在庻/不流為功利之學  愚按全史資鈍者不能盡看如司)
(馬公通鑑馬氏文獻通考二書千百年治亂興衰典章/制度之得失其在其中宋以前散見諸史中究心甚難)
(今彼二公編輯條理分明如此不看何名為讀/書人士不通今古而冇足用者未之前聞也)　先生
毎讀史到一半便掩卷思量料其成敗然後却看有不
合處又更精思其間多有幸而成不幸而敗今人只見
成者便以為是敗者便以為非不知成者煞有不是敗
者煞有是厎(朱子曰讀史亦易見作史者意思後面成/敗處他都説得意在前面如陳蕃殺宦官)
(但讀前面許多疎脱都/可見也廿露事亦然)　讀史須見聖賢所存治亂之
機賢人君子出處進退便是格物　元祐中客有見伊
川者几案間無他書惟印行唐鑑一部先生曰近方見
此書三代以後無此議論(外書鑑范祖禹字淳夫為温/公通  局編修官分掌唐史)
(以其所自得者著成此書按外書又曰范淳夫嘗與伊/川論唐事及為唐鑑盡用先生之説先生謂門人曰淳)
(夫乃能相信如此炎朱子曰唐鑑亦有緩而不精確處/如言租庸調及楊  二税法説得都無収煞只云在于)
(得人不在於法法亦豈可苟者葢范氏見熈寜間變更/故有激而言要之只那有激便不平正又一段論太宗)
(本原亦未盡太宗行處儘好只為本領不是與三代更/别張氏曰唐鑑視胡氏春秋傳更覺簡要學者能讀唐)
(鑑方可以治史本按此條晁氏客語時氏本拾遺/並有之但時氏  少元祐中三字以上並伊川語)　橫
渠先生曰序卦不可謂非聖人之藴今欲安置一物猶
求審處况聖人之於易其間雖無極至精義大槩皆有
意思觀聖人之書須遍布細宻如是大匠豈以一斧可
知哉(横渠易説之序卦易十傳之一也以韓康伯註有/序卦非易  藴之説故特辨之朱子曰以序卦為)
(非聖人之精則可謂非易之藴則不可周子分精與藴/字甚分明序卦却事事夾雜都有在内正是易之藴須)
(是自一箇生出來以至於無窮方是精如易有/太極是生兩儀兩儀生四象四象生八卦是也)　天官
之職須襟懷洪大方看得葢其規模至大若不得此心
欲事事上致曲窮究湊合此心如是之大必不能得也
釋氏錙銖天地可謂至大然不嘗為大則為事不得若
畀之一錢則必亂矣(畀音袐也不得此心謂不得襟懷/之洪大  釋氏之所謂大者只是)
(言論曠蕩未嘗身自為之所以為事不得大朱子曰冡/宰内自王之飲食衣服外至五官庻事自  至小自本)
(至末千頭萬緒若不是大其心者區處應副事到面前/便且區處不下况於先事揩置思患預防是着多少精)
(神所以記得此復忘彼佛氏將此心置在無用處纔動/步便踈脱所以吾儒貴窮理須事事物物理㑹過也陳)
(君舉曰冡宰一職惟制御天子身畔之人一則環衞之/人二則供奉飲膳酒漿之人三則出納財賄之人四則)
(宫中使令之人葢以此等與天子䙝狎或用内官或用/女奚他卿不能誰何所以冡宰盡制御之秦漢以環衛)
(之人分入光禄勲衛尉以供奉之人分入少府以出納/財用之人分入司農而宫中出入侍奉使令之人分與)
(大長秋是冡宰之/職分為三四矣)又曰太宰之職難看葢無許大心胸
包羅記得此復忘彼其混混天下之事當如捕龍蛇摶
虎豹用心力看方可其他五官便易㸔止一職也(復扶/又反)
(易音異亦語録下同者朱子曰五官止一職易㸔固然/然其中  有難理㑹  如主客行人之官當屬春官却)
(掌於司冦土地疆域之事當屬司徒却掌于司馬盖以/諸侯朝覲㑹同之禮既畢則降而肉袒請刑司冦主刑)
(所以賔客屬之有威懐諸侯之意諸侯有罪則六師移/之所以土地封疆属之夏官陳君舉乃謂互相檢制之)
(道過矣又曰周禮一書廣大精㣲周家法度在焉後人/皆以周禮非聖人之書其間細碎處雖可疑其大體直)
(是非聖人做不得胡五峯以為天官冡宰不當治宫闈/燕私事葢彼但見後世宰相請託宫闈交結近習以為)
(不可殊不知此正人君治國平天下之本豈可以後世/之弊而并廢聖人之良法美意耶李泰伯周禮論甚好)
(如説宰相掌人主飲食男女事與某意正合至若所謂/女祝掌凡内禱祀襘禳之事使後世有此官則巫蠱之)
(事安從有哉王伯厚曰嬪御奄侍飲食酒漿衣服次舍/噐用貨賄皆領于冡宰冕弁車旗宗祝巫史卜筮瞽侑)
(皆領於宗伯此周公相成王格心輔德之法周之興也/滕侯為卜正吕伋為虎賁氏侍御僕從罔非正人左右)
(攜僕庶常吉士及其衰也昬椓靡共婦寺階亂膳夫内/史趣馬師氏締交於嬖寵𤨏𤨏姻婭私人之子竊位於)
(王朝至秦而大臣不得議近臣矣至漢而中朝得以絀/外朝矣至唐而北司是信南司無用矣由周公之典廢)
(也間有詰責幸臣如申屠嘉奏劾常侍如楊秉宫中府/中為一體如諸葛武侯可謂知宰相之職者唐太宗責)
(房𤣥齡以北門營繕何預君事豈善讀周禮者哉我朝/趙普於一薰籠之造亦制以有司之法李沆於後宫之)
(立奏以臣沆不可趙鼎於内苑移竹責宦者罷其役庶/幾古大臣之風矣五峰乃謂周公不當治成王燕私之)
(事殆未之思也又曰李太伯云内宰用大夫士世婦毎/宫卿二人皆分命賢臣以參檢内事漢世皇后詹事以)
(二千石為之猶/有成周遺意)　古人能知詩者惟孟子為其以意逆志
也夫詩人之志至平易不必為艱嶮求之今以艱嶮求
詩則已喪其本心何由見詩人之志本註詩人之情性
温厚平易老成本平地上道着言語今須以﨑嶇求之
先其心已狹隘了則無由見得詩人之情本樂易只為
時事拂着他樂易之性故以詩道其志(為其只為之為/並去聲易並音)
(異嶮虚檢反通作險䘮去聲崎音竒嶇豈俱反樂音洛/詩人之情性下葉本大字無本註字  逆迎也方言自)
(闗而東曰逆自闗而西曰迎温厚平易老成皆言詩人/之情性也平地上道着言語見其非有﨑嶇也道言也)
(時事或美或惡有所感動而詩作焉拂動也朱子曰以/意逆志者逆如迎待之意若未得其志只得待之如需)
(於酒食之義後人讀書便要去捉將志來以至束縳之/又曰某所著詩傳盖推尋其脉理以平易求之不敢用)
(一毫私意輔氏曰温厚平易老成説盡詩人情性温厚/謂和而不流怨而不怒平易謂所言皆眼前事老成謂)
(憂深思逺達於人情事物之變此等/意思惟平心易氣以迎之則有可得)　尚書難看盖難
得胸臆如此之大只欲解義則無難也(問他書亦須大/心胸方讀得如)
(何張子只説尚書朱子曰他書却有次第且如大學自/格物致知以至平天下有多少節次尚書只合下便大)
(如堯典自克明峻徳以親九族至黎民於變時雍展□/是大小大分命羲和定四時成嵗便是心中包一箇三)
(百六十五度四分度之一底天方見得/恁地若不得一箇大底心胸如何看得)　讀書少則無
由考校得義精盖書以維持此心一時放下則一時德
性有懈讀書則此心常在不讀書則終看義理不見(此/以)
(見讀書非徒窮理之事實亦養心之要也朱子曰讀書/固収心之一助然只讀書時収得心而不讀書時便為)
(事所動則是心之存時常少放時常多也學者當移此/讀書工夫向不讀書處用力使動靜兩得而此心庻幾)
(無時不/存矣)書須成誦精思多在夜中或靜坐得之不記則
思不起但通貫得大原後書亦易記(易音異言承上文/讀書而  其所以)
(讀之法也朱子曰讀書須反復研究直待不思索時此/意常在心胸之間驅遣不去方為有功又曰李先生常)
(言道理須是日中理㑹夜間却/去靜處坐地思量方始有得)所以觀書者釋已之疑
明已之未達毎見毎知新益則學進矣於不疑處有疑
方是進矣(此又以其騐處言之據按葉呂本自書須成/誦以下别為一條今  原書及宋本併之)
　六經須循環理㑹義理儘無窮待自家長得一格則
又見得别(長張丈反别皮裂反㑹此即論語温故知新/之意然必于一經理  已到然後再理㑹一)
(經若徒循環泛涉非/根柢務實之學也)　如中庸文字輩直須句句理㑹
過使其言互相發明(中庸文字輩凡詩書論孟之文皆/是必言中庸者葢古聖賢之書無)
(非發明中庸之道故必於此見之明而後於事事物物/之宜無往不當其可以之讀他書亦易為力如前程子)
(所言讀春秋以中庸為凖是也句句理㑹過則觸處洞/然無所疑滯自有以見夫不偏不易之道隨在具足無)
(少欠缺融㑹貫通不拘所讀何書而無往非中庸之道/之所在矣游定夫讀西銘渙然不逆於心曰此中庸之)
(理亦此/意也)　春秋之書在古無有乃仲尼所自作惟孟子
能知之非理明義精殆未可學先儒未及此而治之故
其説多鑿(治平聲經鄭漁仲曰有未經夫子筆削之春/秋有已  夫子筆削之春秋孔潁逹曰春秋)
(之名無所經見惟昭公二年晉韓起來聘見魯春秋晉/語司馬侯對悼公曰羊舌肸習於春秋悼公使傳其太)
(子楚語申叔時論傅太子之法亦云教之以春秋由此/觀之是周之典禮不存惟魯春秋為列國所重皆在夫)
(子未修之前舊有春秋之目乃周公伯禽以來上自天/子下至列國無不備載皆周之盛時為先王之典章此)
(杜預所謂周之舊典禮經是也今汲冢𤨏語亦有魯春/秋記魯獻公十七年事諸如此類皆夫子未生之前未)
(經筆削之春秋惟孟子所謂詩亡然後春秋作此魯史/記東遷以後事已經筆削之春秋也然則是書乃從來)
(所有夫子特取而筆削之耳此言在古無有者亦就其/修後言之見其取義精奥非他人所得與也朱子曰後)
(儒學未至各以己意揣測正横渠所謂非理明義精而/治之故其説多鑿是也惟伊川以為經世之大法得其)
(㫖矣然其間極有難體㑹處不若存取胡文定/本與後來看縱未能盡得之然不中不逺矣)　心中
有所開即便劄記不思則還塞之矣更須得朋友之助
一日間朋友論著則一日間意思差别須日日如此講
論乆則自覺進也(劄竹洽反著直酌反差初賣反别皮/列反  劄牋劄也劄記謂以牋劄記)
(之也差較也較畧也本按葉本此條在前第二十一條/以來新意下今從宋  及楊本正之心中下一本有苟)
(字朋友之助下葉本無一日問朋/友論著則八字  以上並横渠語)
　
　近思録集註卷三
欽定四庫全書
　近思録集註卷三
　　　　　　　　　　　　　　婺源江永撰
　(朱子曰此卷/格物窮理)
伊川先生答朱長文書曰心通乎道然後能辨是非如
持權衡以較輕重孟子所謂知言是也心不通於道而
較古人之是非猶不持權衡而酌輕重竭其目力勞其
心智雖使時中亦古人所謂億則屢中君子不貴也(永/按)
(此言心未通道未可輕論古人是非也欲通乎道窮理/而已後言窮理者或論古今人物而辨其是非又即以)
(此為窮理意與此異葢彼欲究其是非之實而此則億/度較量理未明而强辨論也亦因長文之失而告之)
(文集/下同)　伊川先生答門人曰孔孟之門豈皆賢哲固多
衆人以衆人觀聖賢弗識者多矣惟其不敢信己而信
其師是故求而後得今諸君於頤言纔不合則置不復
思所以終異也不可便放下更且思之致知之方也(朱/子)
(曰伊川云不信其師/乃知當時有不信者)　伊川先生答横渠先生曰所論
大槩有苦心極力之象而無寛裕温厚之氣非明睿所
炤而考索至此故意屢偏而言多窒小出入時有之(本/註)
(明所炤者如目所覩纎㣲盡識之矣考索/至者如揣料於物約言彷彿爾能無差乎)更願完養思
慮涵泳義理他日自當條暢(朱子曰横渠只是一向苦/思求將向前去却欠涵泳)
(以待其義理自形見處如云由氣化有道之名説得是/好終是生受辛苦如以太虚太和為道體却只是說得)
(形而/下者)　欲知得與不得於心氣上驗之思慮有得中心
恱豫沛然有裕者實得也思慮有得心氣勞耗者實未
得也强揣度耳嘗有人言比因學道思慮心虚曰人之
血氣固有虚實疾病之來聖賢所不免然未聞自古聖
賢因學而致心疾者(永按此條本欲人致思慮但其自/得與否心氣上亦可驗之學者致)
(思當由勞苦而後得恱豫若慮其致心疾而曰因學道/思慮心虚則憚勞者之辭耳惟思慮過苦者當如上條)
(完養之說/遺書下同)　今日雜信鬼怪異説者只是不先燭理
若於事上一一理㑹則有甚盡期須只於學上理㑹(永/按)
(燭理明則鬼怪之事皆可以理斷/之理有常變怪者亦不足為異也)學原於思(朱子曰/學原於)
(思思所以起/發其聰明)　所謂日月至焉與久而不息者所見規
模雖略相似其意味氣象迥别須潛心黙識玩索乆之
庶㡬自得學者不學聖人則己欲學之須熟玩味聖人
之氣象不可只於名上理㑹如此只是講論文字(問日/月至)
(焉與不息者全别此言略相似何也朱子曰若論到至/處却與乆而不息底一般只是日月至者至得不長乆)
(不息者純然無間斷之永按玩/味聖人氣象亦窮理  事也)　問忠信進徳之事固
可勉强然致知甚難伊川先生曰學者固當勉强然須
是知了方行得若不知只是覷却堯學他行事無堯許
多聰明睿智怎生得如他動容周旋中禮如子所言是
篤信而固守之非固有之也(葉氏曰固守者勉强堅持/固有者從容自得  永按)
(非固有者未/嘗真知故也)未致知便欲誠意是躐等也勉强行者安
能持久(永按此言未致知亦不能誠意耳非謂誠意功/夫有等待也故朱子嘗云為學次第雖有先後)
(然須用一齊做去如格物致知而后誠意不成說物未/格知未至且未要誠意安有此理聖人亦只說大綱自)
(然次序如此非謂做一/件無餘方做一件也)除非燭理明自然樂循理性本
善循理而行是順理事本亦不難但為人不知旋安排
著便道難也知有多少般數煞有深淺學者須是真知
纔知得是便泰然行將去也(朱子曰程子論知之淺深/從前未有人說到此  人)
(果見得分曉如鳥喙之不可食水火之不可/蹈見善如飢之欲食寒之欲衣則意自實矣)某年二十
時解釋經義與今無異然思今日覺得意味與少時自
别(朱子曰程子睌而自言如此此温故知新之大者學/者當以是為的而深求之  葉氏曰此可見先生致)
(知之功進徳之實而聖經之旨要必玩味積/乆乃能真知亦不徒在於解釋文義而已)　凡一物
上有一理須是窮致其理窮理亦多端或讀書講明義
理或論古今人物别其是非或應接事物而處其當皆
窮理也(朱子曰物理無窮故他說得來亦自多端如讀/書以講明道義則是理存於書如論古今人物)
(以别其是非邪正則是理存於古今人物如應/接事物而處其當否則是理存於應接事物)或問格
物須物物格之還只格一物而萬理皆知曰怎得便㑹
貫通若只格一物便通衆理雖顔子亦不敢如此道須
是今日格一件明日又格一件積習既多然後脫然自
有貫通處(本註乂曰所務於窮理者非道盡窮了天下/萬物之理又不道是窮得一理便到只要積)
(累多後自然見去顔問一理通則萬理通其說如何朱/子曰伊川嘗云雖  子亦未到此天下豈有一理通便)
(解萬理皆通也須積累將去如顔子高明不過聞一知/十亦是大段聰明了學問却有漸無急迫之理  一日)
(一件者格物工夫次第也脫然貫通者知致效驗極致/也不循其序而遽責其全則為自罔但求粗曉而不期)
(貫通則為自畫㑹程子此語便是真實做工夫來也不/說格一件後便  通也不說盡格天下物理後方始通)
(只云積習既多然後脫然有箇貫通處日問今日格一/件明日格一件工夫如何曰如讀書今  看一段明日)
(看一段又如今日理㑹一事明日理㑹一事積習多後/自然貫通  問今日格一件明日格一件莫太執著否)
(曰人日用間自是不察耳若體察當格之物一日之間/儘有之  積習既多自當脫然有貫通處乃是零零碎)
(碎湊合將來不知不覺自然醒悟其始固須用力及其/得之也又却不假用力此箇事不可欲速欲速則不達)
(須是慢慢做將去子積累多後便是學之博脫然有貫/通處便是約  程  此言該内外寛緩不迫有涵泳從)
(容之意一所謂不必盡窮天下之物者如十事已窮得/八九其  二雖未窮得將來湊㑹都自見得  問知至)
(若論極盡處則聖賢亦未可謂之知至曰然如何要一/切知得然理㑹得已極多萬一有挿生一件差異底事)
(來也都識得他破只是貫通便不知底亦通將去某舊/來亦如此疑後來看程子說格物非謂盡窮天下之物)
(云云方/理㑹得)　思曰睿思慮乆後睿自然生若於一事上思
未得且别換一事思之不可専守著這一事葢人之知
識於這裏蔽著雖强思亦不通也(問於窮不得處正當/努力豈可遷延逃避)
(别窮一事耶朱子曰這是言隨人之量非曰遷延逃避/也葢於此處既理㑹不得若専一守在這裏却轉昬了)
(須著别窮一事又或可以因此而明彼也一問程子此/說與中庸弗得弗措相發明否曰看來有  様底若弗)
(得弗措一向思量這箇少間便㑹擔閣了若謂窮一事/不得便掉了也不得程子為見學者有恁地底不得已)
(説此話得程子之言誠善然窮一事未透又便於窮一/事亦不  彼謂有甚不通者不得已而如此耳不可便)
(執此說容易改換却致工夫不専一也窮問伊川此說/與延平之說如何曰這說自有一項難  底事如造化)
(禮樂度數等事是卒急難曉只得且放住延平說是窮/理之要若平常遇事一件理㑹未透又理㑹第二件第)
(二件理㑹未透又理㑹第/三件恁地終身不長進)　問人有志於學然知識蔽
固力量不至則如之何曰只是致知若智識明則力量
自進(葉氏曰真知事理之當/然則自有不容已者)　問觀物察已還因見物
反求諸身否曰不必如此說物我一理纔明彼即曉此
此合内外之道也又問致知先求之四端如何曰求之
性情固是切於身然一草一木皆有理須是察(本註又/曰自一)
(身之中以至萬物之理但理㑹得多相次自然豁然有/覺處  問觀物察已還因見物反求諸己此說亦是程)
(子非之何也朱子曰這理是天下公共之理人人都一/般初無物我之分不可道我是一般道理人又是一般)
(道理將來相比以知得事物上是非分明便是自家心/下是非分明所  說才明彼即曉此  於這一物窮得)
(一分之理即我之知亦知得一分其實只是一理才明/彼即曉此所以大學說致知在格物葢致知便在格物)
(中非格之外别有致處也其窮理者欲知事物之所以/然與其所當然者而已知  所以然故志不惑知其所)
(當然故行不謬非謂取彼之理而歸諸此也程子所謂/物我一理才明彼即曉此  問草木當如何格曰此推)
(而言之雖草木亦有理存如麻麥稻粱甚時種甚時收/地之厚薄不同宜植某物亦皆有理  格物之論伊川)
(意雖謂眼前無非是物然其格之也亦須有先後緩急/之序豈遽以為存心於一草木器用之間而忽然懸悟)
(也哉今為學而不窮天理明人倫講聖言通世故乃兀/然存心於草木器用之間此是何學問如此而望有所)
(得是炊沙而欲其成飯也箇自一身之中以至萬物之/理理㑹得多自當豁然有  覺處此一段尤要切學者)
(所當深究所一身之中是仁義禮智惻隱四端與夫視/聽言動皆  當理㑹至若萬物之榮悴與夫動植小大)
(這底可以如何使那底可以如何用皆所當理㑹秩問/自一身以至萬物之理所謂由中而外自近而逺  然)
(有序而不迫切者曰然到得豁/然處是非人力勉强而至者也)　思曰睿睿作聖致思
如掘井初有渾水乆後稍引動得清者出來人思慮始
皆溷濁乆自明快(朱子曰思索如穿井不解便得清水/先亦須是濁漸漸刮將去却自清)
或問如何是近思曰以類而推(朱子曰程子說得推字/極好問以類莫是比這)
(箇意思推去否曰固是如為子當止於孝為臣當止於/忠自此節節推去然只一愛字雖出於孝畢竟千頭萬)
(緒皆當推去始得近此語道得好不要跳越望逺亦不/是縱横陡頓只是  傍那曉得處挨將去如這一件理)
(㑹得透了又因這件推去只管挨將去次第都能理㑹/得今人不曽以類而推不曽先理㑹得一件却便理㑹)
(那一件須是劈初頭要理㑹教分曉透徹則從已理會/得處推將去如此便不隔越若逺去尋討  不切於己)
(近問程伯子云學只要鞭辟近裏著己而已故切問而/  思則仁在其中矣叔子云近思以類而推兩程子所)
(謂近思其義似不同曰伯子之意葢曰思之以不逺乎/已耳叔子則以思之有序為近也伯子之言因得其本)
(㫖然不參以類推之說則將有捐事棄物専以反思黙/造為功而不自知其陷於異端者故二子之說不可以)
(偏廢/也)　學者先要㑹疑(朱子曰書始讀不知有疑其次/漸有疑又其次節節有疑過此)
(一番後疑漸漸釋以至融㑹/貫通都無可疑方始是學)　横渠先生答范㢲之曰
所訪物怪神姦此非難語顧語未必信耳孟子所謂知
性知天學至於知天則物所從出當源源自見知所從
出則物之當有當無莫不心諭亦不待語而後知諸公
所論但守之不失不為異端所劫進進不已則物怪不
須辨異端不必攻不逾朞年吾道勝矣若欲委之無窮
付之以不可知則學為疑撓智為物昬交來無間卒無
以自存而溺於怪妄必矣(問横渠物怪神姦書先生提/出守之不失一句朱子曰且)
(要守那定底如精氣為物游魂為變此是鬼神定說又/如孔子說非其鬼而祭之諂也敬鬼神而逺之等語皆)
(是定底其他變處如未曉得且當守此定底為如精氣/為物游魂為變此理之常守之勿失者以此  正且恁)
(地去他日當自見也若委之無窮求之不可知此又溺/於茫昧不能以常理為主者也伯有為厲别是一種道)
(理此言其變如世之妖/妄者也與文集意同)　子貢謂夫子之言性與天道
不可得而聞既言夫子之言則是居常語之矣聖門學
者以仁為己任不以苟知為得必以了悟為聞因有是
說(葉氏曰苟知者徒聞其/說了悟者深達其理)　義理之學亦須深沉方有
造非淺易輕浮之可得也(朱子曰子張謂執徳不𢎞𢎞/字有深沉重厚之意横渠謂)
(義理深沉方有造非淺易輕浮所可得此語最佳皮聖/人言語一重又一重須入深處看方有得若只見  膚)
(便有/差錯)　學不能推究事理只是心麤至如顔子未至於
聖人處猶是心麤(問顔子心粗之說恐太過否朱子曰/顔子比之衆人純粹比之孔子便麤)
(如有不善未嘗不知知之未嘗復行是他細膩如此然/猶有這不善便是粗伊川說未能不勉而中不思而得)
(便是過說得好之顔子尚心粗人有一毫不是便是心/粗  心粗學者  通病顔子未至聖人猶是心粗一息)
(不存即為粗病要在精思明辨使理明義精而操存涵/養無須臾離無毫髪間則天理常存人欲消去其庶矣)
(乎/)　博學於文者只要得習坎心亨葢人經歴險阻艱
難然後其心亨通(朱子曰難處見得事理透便處斷無/疑行之又果決便是習坎心亨凡事)
(皆如此且如看文字見這說好見那說又好如此說有/礙如彼說又有礙便是險阻處到這裏須討一路去方)
(透便是習坎心亨文傅學於文又要得習坎心亨如應/事接物之類皆是  但以事理切磨講究自是心亨且)
(如讀書每思索不通處則翻來覆去處處窒塞然其間/須有一路可通只此便是許多艱難險阻習之可以求)
(通通處便/是亨也)　義理有疑則濯去舊見以來新意心中有
所開即便劄記不思則還塞之矣更須得朋友之助一
日間朋友論著則一日間意思差别須日日如此講論
乆則自覺進也(朱子曰横渠云濯去舊見以來新意此/說甚當若不濯去舊見何處得新意來)
(今學者有二病一是主私意一是舊有先入之說雖欲/擺脫亦被他自來相尋  學者不可只管守從前所見)
(須除了方見新意如去了濁水然後清者出焉本到理/㑹不得處便當濯去舊見以來新意仍且只就  文看)
(之/)　人致思到說不得處始復審思明辨乃為善學也
若告子則到說不得處便已更不復求(葉氏曰思之其/說似窮然後更)
(加審思明辨之功則其窮者通/而所得者深  横渠孟子說)　伊川先生曰凡解文
字先須曉其文義然後可求其意未有文義不曉而見
意者也(遺書/下同)　學者要自得六經浩渺乍來難盡曉且
見得路徑後各自立得一箇門庭歸而求之可矣(問門/庭豈)
(容各立耶朱子曰此是說讀六經只要從師講問且識/得如何下工夫便是立得門庭却歸去依此實下工夫)
(便是歸而求之書問如何是門庭曰是讀書之法如讀/此一書須知此  當如何讀伊川教人看易以王輔嗣)
(胡翼之王介甫三人易解看此便是讀書之門庭縁當/時諸經都未有成說學者乍難捉摸故教人如此問如)
(詩是吟咏性情讀詩者/便當以此求之否曰然)　凡解文字但易其心自見理
理只是人理甚分明如一條平坦底道路詩曰周道如
砥其直如矢此之謂也或曰聖人之言恐不可以淺近
看他曰聖人之言自有近處自有深逺處如近處怎生
通要鑿教深逺得揚子曰聖人之言逺如天賢人之言
近如地頤與改之曰聖人之言其逺如天其近如地(揚/子)
(揚雄法言中語高朱子曰今之談經者往往有四病本/卑也而抗之使  本淺也而鑿之使深本近也而推之)
(使逺本明也而/必使至於晦)　學者不泥文義者又全背却逺去理
㑹文義者又滯泥不通如子濯孺子為將之事孟子只
取其不背師之意人須就上面理㑹事君之道如何也
又如萬章問舜完廩浚井事孟子只答他大意人須要
理㑹浚井如何出得來完廩又怎生下得來若此之學
徒費心力　凡觀書不可以相類泥其義不爾則字字
相梗當觀其文勢上下之意如充實之謂美與詩之美
不同(朱子曰凡讀書須看上下文意是如何不可泥著/一字如揚子於仁也柔於義也剛到易中又將剛)
(來配仁柔來配義孟子學不厭知也教不倦仁也到中/庸又謂成已仁也成物知也此等須是各隨本文意看)
(便不/相礙)　問瑩中嘗愛文中子或問學易子曰終日乾乾
可也此語最盡文王所以聖亦只是箇不己先生曰凡
說經義如只管節節推上去可知是盡夫終日乾乾未
盡得易據此一句只做得九三使若謂乾乾是不已不
已又是道漸漸推去自然是盡只是理不如此(瑩中程/子門人)
(子曰者王通答或人之語不永按此言道理/各有地頭經義各有指歸  可抗之使高也)　子在川
上曰逝者如斯夫言道之體如此這裏須是自見張繹
曰此便是無窮先生曰固是道無窮然怎生一箇無窮
便道了得他(朱子曰無窮之言固是但為渠道出不親/切故以為不可  永按終日乾乾不可以)
(盡易無窮不可以了逝者皆欲學者親切/觀書毋以高逺浮泛之言儱侗說過也)　今人不㑹
讀書如誦詩三百授之以政不達使於四方不能専對
雖多亦奚以為須是未讀詩時不達於政不能専對既
讀詩後便達於政能専對四方始是讀書人而不為周
南召南其猶正牆面須是未讀詩時如面牆到讀了後
便不面牆方是有驗大抵讀書只此便是法如讀論語
舊時未讀是這箇人及讀了後來又只是這箇人便是
不曽讀也(葉氏曰讀書之法但反諸己驗其實得/致其實用變化氣質必有日新之功)　凡
看文字如七年一世百年之事皆當思其如何作為乃
有益(葉氏曰治效遲速淺深當/究其規模之畧施為之方)　凡解經不同無害但
緊要處不可不同爾(永按緊要對緩慢者言之/謂有闗繫處  外書下同)　焞初
到問為學之方先生曰公要知為學須是讀書書不必
多看要知其約多看而不知其約書肆耳頤縁少時讀
書貪多如今多忘了須是將聖人言語玩味入心記著
然後力去行之自有所得(永按尹子之學要約而/篤實葢終身守此言者)　初
學入徳之門無如大學其他莫如語孟(問初學當讀何/書朱子曰六經)
(語孟皆當讀但須知緩急大學語孟最是聖賢為人切/要處然語孟隨事答問難見要領惟大學是說古人為)
(學之大方體統都具玩味此書知得古人為學所鄉讀/語孟便易入後面工夫雖多而大體已立矣  某要人)
(先讀大學以定其規模次讀論語以立其根本次讀孟/子以觀其發越次讀中庸以求古人之微妙處大學有)
(等級次第總作一處易曉宜先看論語却實但言語散/見初看亦難孟子有感激興發人心處中庸亦難讀看)
(三書後方宜讀之是今且須熟究大學作間架却以他/書填補去  大學  脩身治人底規模如人起屋相似)
(須先打箇地盤今大學如一部行程厯皆有節次今人/看了須是行去  日行到何處明日行到何處方可漸)
(到那田地鶻伊川舊日教人先看大學那時未有解說/想也看得  突而今著註解覺大段分曉了只在仔細)
(去看/乃佳)　(論孟中庸待大覺貫通浹洽無可得㸔後方看/論孟都是大學中肉菜先後淺深參差互見若)
(不把大學做箇匡殻子卒有未易看得故論孟要冷看/孟子要熟讀論語逐文逐章各是一義  用仔細静觀)
(孟子成大段首尾通貫熟讀文義自見不/可逐一句一字上理㑹也  遺書下同)　學者先須
讀論孟窮得語孟自有要約處以此觀他經甚省力論
孟如丈尺權衡相似以此去量度事物自然見得長短
輕重(朱子曰學者若先讀得語孟十分/透徹其他書都不費力觸處便見)　讀論語者但
將諸弟子問處便作已問將聖人答處便作今日耳聞
自然有得若能於論孟中深求玩味將來涵養成甚生
氣質(朱子曰孔門問答曽子聞得底顔子未必聞顔子/聞得底子貢未必聞今却合在論語一書後世學)
(者豈非大幸但患自家不去用/心  葉氏曰甚生猶言非常也)　凡看語孟且須熟玩
味將聖人之言語切己不可只作一塲話說人只看得
此二書切己終身儘多也(朱子曰且如學而時習之切/己看時曽時習與否句句如)
(此求之則有益矣體如克己復禮與出門如見大賓等/事須就自家身上  看我實能克己與主敬行恕否件)
(件如此/方有益)　論語有讀了後全無事者有讀了後其中得
一兩句喜者有讀了後知好之者有讀了後不知手之
舞之足之蹈之者(朱子曰有得一二句喜者到這一二/句喜處便是入頭處如此讀將去將)
(乆自/解)　學者當以論語孟子為本論語孟子既治則六
經可不治而明矣(永按此猶前條以此觀他經甚省力/之意其實治六經自有功夫朱子云)
(語孟功夫少得效多/六經功夫多得效少)讀書者當觀聖人所以作經之意
與聖人所以用心與聖人所以至聖人而吾之所以未
至者所以未得者句句而求之晝誦而味之中夜而思
之平其心易其氣闕其疑則聖人之意見矣(朱子曰此/條程先生)
(說讀書最為親切今人不㑹讀書是如何只縁不曽求/聖人之意才拈得些小便把己意放裏面胡亂說故教)
(他就聖人意上求問易其氣是如何曰只是放教寛慢/今人多要硬把捉住如有箇難理㑹處便要刻畫百端)
(討出來只說得自底那裏見聖之/人之意又舉闕其疑一句歎美)　讀論語孟子而不知
道所謂雖多亦奚以為　論語孟子只剰讀著便自意
足學者須是玩味若以語言解著意便不足某始作此
二書文字既而思之又似剰只有些先儒錯㑹處却待
與整理過(朱子曰論孟須是熟讀一一記放心下時/時將來玩味乆乆自然貫通  外書下同)
問且將語孟緊要處看如何伊川曰固是好然若有得
終不浹洽葢吾道非如釋氏一見了便從空寂去(朱子/曰此)
(程子答吕晉伯問後來晉伯終身坐此病說得孤單入/禪學去學者讀書須逐一去理㑹使通貫浹洽  論語)
(有緊要底有泛說底今要著力緊要底便是揀别若如/此則孟子中可刪者多矣聖賢言語粗説細說皆著理)
(㑹教透徹葢道體至廣大故有說得易處說得難處/說得大處說得小處若不盡見必定有窒礙處)
興於詩者吟詠性情涵暢道徳之中而歆動之有吾與
㸃之氣象(本註又曰興於詩是興起人善意汪洋浩大/皆是此意  朱子曰詩本性情有邪有正其)
(為言既易知而吟詠之間抑揚反復其感人又易入故/學者之初所以興起其好善惡惡之心而不能自己者)
(必於此而得之者善可為法惡可為戒他書皆然古人/獨以為興於詩  詩便有感發人底意思今讀之無所)
(感發者正是被諸儒解殺了興起人善意不得今且先/置小序及舊說只將元詩虚心熟讀徐徐玩味彷彿見)
(詩人本意却從此推尋將去方有感發以讀詩正在/於吟咏諷誦觀其委曲折旋之意自足  感發善心)
謝顯道云明道先生善言詩他又渾不曽章解句釋但
優游玩味吟哦上下便使人有得處瞻彼日月悠悠我
思道之云逺曷云能來思之切矣終曰百爾君子不知
徳行不收不求何用不臧歸於正也又云伯淳嘗談詩
竝不下一字訓詁有時只轉却一兩字㸃掇地念過便
教人省悟又曰古人所以貴親炙之也(朱子曰讀詩之/法只是熟讀涵)
(泳自然和氣從胸中流出其妙處不可得而言/不待安排立說只平讀著意自足  外書下同)　明道
先生曰學者不可以不看詩看詩便使人長一格價(朱/子)
(曰讀詩便使人長一格今人讀詩何縁㑹長一格詩之/興最不緊要然興起人意處正在興㑹得詩人之興便)
(有一/格長)　不以文害辭文文字之文舉一字則是文成句
是辭詩為解一字不行却遷就他說如有周不顯自是
作文當如此(葉氏曰詩言周家豈不顯乎言其顯/也苟直謂之不顯則是以文害辭)　看
書須要見二帝三王之道如二典即求堯所以治民舜
所以事君(朱子曰此大槩說讀書之法而已若論堯所/以治民舜所以事君是事事做得盡堯典都)
(是治民事舜典都是事君事然亦是治民事或曰若論/堯舜治民事君二典亦不足以盡之曰也大槩可見)
(遺書/下同)　中庸之書是孔門傳授成於子思孟子其書雖
是雜記更不分精粗一衮說了今人語道多說髙便遺
却卑說本便遺却末(永按中庸語道髙/卑本末皆兼之)　伊川先生易
傳序曰易變易也隨時變易以從道也其為書也廣大
悉備將以順性命之理通幽明之故盡事物之情而示
開物成務之道也聖人之憂患後世可謂至矣去古雖
逺遺經尚存然而前儒失意以傳言後學誦言而忘味
自秦而下葢無傳矣予生千載之後悼斯文之湮晦將
俾後人沿流而求源此傳所以作也易有聖人之道四
焉以言者尚其辭以動者尚其變以制器者尚其象以
卜筮者尚其占吉凶消長之理進退存亡之道備於辭
推辭考卦可以知變象與占在其中矣君子居則觀其
象而玩其辭動則觀其變而玩其占得於辭不達其意
者有矣未有不得於辭而能通其意者也至微者理也
至著者象也體用一源顯㣲無間觀㑹通以行其典禮
則辭無所不備故善學者求言必自近易於近者非知
言者也予所傳者辭也由辭以得意則存乎人焉(朱子/曰隂)
(陽有相對而言者有錯綜而言者伊川言易變易也只/說得相對之隂陽流轉而已不說錯綜之隂陽交互之)
(理言易須兼此二意固問易即道也何以言變易以從/道曰易之所以變易  皆理之當然聖人作易因象明)
(理教人以變易從道之方耳如乾初則潛二則見之類/是也  隨時變易以從道主卦爻而言然天理人事皆)
(在其中今且以乾卦潛見飛躍觀之其流行而至此者/易也其定理之當然者道也故明道亦曰其體則謂之)
(易其理則謂之道易中無一卦一爻不具此理所以沿/流而可以求其源也  易變易也隨時變易以從道正)
(謂伊川這般說話難說葢他把這書硬定做人事之書/他說聖人做這書只為世間人事本有許多變様所以)
(做這書出來也此序無一字無下落無一語無次序其/曰至微者理  至著者象也體用一源顯微無間葢自)
(理而言則即體而用在其中所謂一源也自象而言則/即顯而微不能外所謂無間也  自理而觀則理為體)
(象為用而理中有象是一源也自象而觀則象為顯理/為微而象中有理是無間也  體用一源者以至微之)
(理言之則沖漠無朕而萬象照然已具也曰顯微無間/者以至著之象言之則即事即物而此理無乎不在也)
(言理則先體而後用葢舉體而用之理已具是所以為/一源也言事則先顯而後微葢即事而理之體可見是)
(所以為無間也便體用一源者體雖無迹中已有用顯/微無間者顯中  具微天地未有萬物已具此是體中)
(有用天地既立此理亦存此是顯中有微伊體用是物/物而不相離故可言一源  有問尹和靖  川易傳何)
(處是切要尹云體用一源顯微無間此是最切要處後/舉似李延平延平曰尹說固好然須是看得六十四卦)
(三百八十四爻都有下落方始說得此話礙會謂理之/所聚而不可遺處通謂理之可行而無所  處  觀㑹)
(通是就事上看理之所聚與其所當行處辭謂卦爻之/辭  欲理㑹理與象又須辭上理㑹辭上所載皆觀㑹)
(通以行其典禮之事凡於事物須就其聚處理㑹尋得/一箇通路行去若不尋得一箇通路只驀地行去則必)
(有礙典禮只是常事㑹是事之合聚交加難分别處今/學者却於辭上看觀其㑹通以行典禮也  問易傳序)
(以行典禮曰如堯舜必自近易於近者非知/言者也此伊川喫緊為人處  文集下同)　伊川先
生答張閎中書曰易傳未傳自量精力未衰尚覬有少
進爾(永按程子云易傳已成書但逐/旋修補期以七十其書可出)來書云易之義本
起於數則非也有理而後有象有象而後有數易因象
以明理由象以知數得其義則象數在其中矣(本註理/無形也)
(故因象以明理理既見乎辭矣則可由辭以觀象故曰/得其義則象數在其中矣  朱子曰伊川晩年文字直)
(是盛得水住易晩年所見甚實觀易傳可見何嘗有一/句不著實    得其理則象數在中固是如此然泝流)
(以觀却須先見象數的當下落方說得理/不走作不然事無實證則虚理易差也)必欲窮象之
隱微盡數之毫忽乃尋流逐末術家之所尚非儒者之
所務也(朱子曰已前解易多只說象數自程門以後人/方都作道理說  易傳言理甚備象數却欠)
(伊川說象只似譬喻看來須有箇象如此只是如今曉/他不出  王輔嗣伊川皆不信象今却不敢如此說只)
(可說道不及見這箇了且從象以下說免得穿鑿所以/有象底意思不可見却只就象上推求道理不可為求)
(象不得便唤做無如潛龍便須有潛龍之象之伊川易/傳亦有未盡處當時康節傳得數甚佳却輕  不問似)
(此處却/間過了)　知時識勢學易之大方也(夬象傳同/易傳下)　大畜
初二乾體剛健而不足以進四五隂柔而能止時之盛
衰勢之强弱學易者所宜深識也(葉氏曰畜之時不利/於進初二俱位乎下)
(勢弱不能進也畜之時在於止四/五位據乎上勢又足以為止也)　諸卦二五雖不當
位多以中為美三四雖當位或以不中為過中常重於
正也葢中則不違於正正不必中也天下之理莫善於
中於九二六五可見(震六五傳能朱子曰中重於正正/不必中中  度量而正在其中)
(如君子而時中則是中無不正若君子有時不中即正/未必中葢正是骨子好了而所作事有未恰好處故未)
(必中也正事之斟酌得宜合理處是中則未有不正者/若事雖  而處之不合時宜於理無所當則雖正而不)
(合乎中正言中則正在其中矣葢無正則做中不出來/而單言  則未必能中也如夷惠諸子其正與夫子同)
(而夫子之中則非諸子所及也也如飢渇飲食是正若/過些子便非中節中節處乃中  責善正也父子之間)
(則不中欲中須以正為先若不能先見正處又何中之/可言如  行賞罰須是先看當賞與不當賞然後量賞)
(之輕重若不當賞/又何輕重之云乎)　問胡先生解九四作太子恐不是
卦義先生云亦不妨只看如何用當儲貳則做儲貳使
九四近君便作儲貳亦不害但不要拘一若執一事則
三百八十四爻只作得三百八十四件事便休了(胡瑗/字翼)
(之號安定先生易問胡安定將乾九四為儲君朱子曰/易不可恁地看  只是卜筮之書如五雖主君位然亦)
(有不可専主君位言者若只將乾九四為儲位說則古/人未立太子者不成是虚却此一爻如一爻只主一事)
(則三百八十四爻乃止三百八十四事之六爻不必限/定是說人君如潛龍勿用若是庶人得  自當不用人)
(君得之也當退避見龍在田若是衆人得亦可用事易/不是限定底物伊川亦自說一爻當一事則三百八十)
(四爻只當得三百八十四事說得自好不知如何到他/解卻恁地說  問程易說理太多曰伊川求之太深當)
(說三百八十四爻云云其說也好似他解時依舊只作/三百八十四般用  程子解乾九三云在下之人若徳)
(已著此語亦是拘了程子笑胡安定以九四為太子云/云此說極是及到他解易却又拘了要之此是通上下)
(而言君臣父子以至事物/莫不皆然  遺書下同)　看易且要知時凡六爻人
人有用聖人自有聖人用賢人自有賢人用衆人自有
衆人用學者自有學者用君有君用臣有臣用無所不
通因問坤卦是臣之事人君有用處否先生曰是何無
用如厚徳載物人君安可不用(問讀易貴知時今觀爻/辭皆是隨時取義然非)
(聖人見識卓絶盡得義理之正則所謂隨時取義安得/不差朱子曰古人作易只是為卜筮今說易者乃是硬)
(去安排聖人隨時取義只事到面前審驗箇是非難為/如此安排下也  伊川有一段云君有君用臣有臣用)
(說得好及到逐卦解釋却分作聖人之卦賢/人之卦更有分作守令之卦者古何嘗有此)　易中只
是言反復往來上下(朱子曰程子言易中只是言反復/往來上下這只是一箇道理隂陽)
(之道一進一退一長一消反復往來上下於此見之邊/易是互相博易之義觀先天圖東邉一畫隂便對西)
(一畫陽東本是陽西本是隂東邉隂畫皆是自西邉來/西邉陽畫皆是自東邉來輔廣云程子所謂易中只說)
(反復往來上下者是指此否曰看來程子之意又别邵/子易程子多理㑹他底不得葢他只據理說都不曽去)
(問他類葉氏曰反復如復姤之類往來如賁无/妄之  上下如咸恒之類皆隂陽變易之道)　作易
自天地幽明至於昆蟲草木微物無不合(葉氏曰易無/不該無不合)
(者理之根極本一/原也  外書下同)　今時人看易皆不識得易是何物
只就上穿鑿若念得不熟與就上添一徳亦不覺多就
上減一徳亦不覺少譬如不識此兀子若減一隻脚亦
不知是少若添一隻亦不知是多若識則自添減不得
也(葉氏曰學者當體此意使於卦象辭/義皆的然見其不可易而後為得也)　游定夫問伊
川隂陽不測之謂神伊川曰賢是疑了問是揀難底問
(有問盡性至命者朱子不答云不要如此看文字游定/夫問隂陽不測之謂神伊川云云後來人便道游將難)
(底問大意且要將聖賢言語次第看得分曉自然知得/  葉氏曰游氏或未之深思特以此語艱深而率爾請)
(問故伊川不答直攻其/心欲使反己而致思也)　伊川以易傳示門人曰只說
得七分後人更須自體究(永按此程子不自足之意然/義理無窮非可以言盡故朱)
(子又有本義以補/程傳之所未備)　伊川先生春秋傳序曰天之生民
必有出類之才起而君長之治之而争奪息導之而生
養遂教之而倫理明然後人道立天道成地道平二帝
而上聖賢世出隨時有作順乎風氣之宜不先天以開
人各因時而立政暨乎三王迭興三重既備子丑寅之
建正忠質文之更尚人道備矣天運周矣聖王既不復
作有天下者雖欲倣古之迹亦私意妄為而已事之繆
秦至以建亥為正道之悖漢専以智力持世豈復知先
王之道也夫子當周之末以聖人不復作也順天應時
之治不復有也於是作春秋為百王不易之大法所謂
考諸三王而不繆建諸天地而不悖質諸鬼神而無疑
百世以俟聖人而不惑者也先儒之傳曰游夏不能贊
一辭辭不待贊也言不能與於斯耳斯道也惟顔子嘗
聞之矣行夏之時乘殷之輅服周之冕樂則韶舞此其
準的也後世以史視春秋謂褒善貶惡而已至於經世
之大法則不知也(問伊川謂顔子嘗聞春秋大法何也/朱子曰此不是孔子將春秋大法向)
(顔子說葢三代制作極備矣孔子更不可復作故告以/四代禮樂只是百王不易之大法其作春秋善者則取)
(之惡者則誅之意亦只是如此故引以為據耳法四代/之禮樂是經世之大法春秋之書亦經世之大  然四)
(代之禮樂是以善者為法/春秋是以不善者為戒)春秋大義數十其義雖大炳
如日星乃易見也惟其微辭隱義時措從宜者為難知
也或抑或縱或與或奪或進或退或微或顯而得乎義
理之安文質之中寛猛之宜是非之公乃制事之權衡
揆道之模範也(朱子曰春秋大㫖其可見者誅亂臣討/賊子内中國外夷狄貴王賤伯而已未)
(必如先儒所言字字有義也想孔子當時只是要備二/百餘年之事故取史文冩在這裏何嘗云某事用某法)
(某事用某例耶且如書㑹盟侵伐大意不過見諸侯擅/興自肆耳書郊禘大意不過見魯僭禮耳如三卜四卜)
(牛傷牛死是失禮中又失禮也如不郊猶三望是不必/望而猶望也如書仲遂卒猶繹是不必繹而猶繹也如)
(此等義却自分明故程子謂春秋大義數十炳如日星/者如成宋亂宋災  之類乃是聖人直著誅貶自是分)
(明如胡氏謂書晉侯為以常情待晉襄書秦人為以王/事責秦穆處却恐未必如此須是己之心果與聖人之)
(心神交心契始可斷他所書之㫖不然則未易言也程/子所謂微辭隱義時措從宜者為難知耳  問孔子有)
(取乎五霸豈非時措從宜曰是又曰觀/其予五霸其中便有一箇奪底意思)夫觀百物然後
識化工之神聚衆材然後知作室之用於一事一義而
欲窺聖人之用心非上智不能也故學春秋者必優游
涵泳黙識心通然後能造其微也後王知春秋之義則
雖徳非禹湯尚可以法三代之治(朱子曰春秋序云雖/徳非禹湯亦可以法)
(三代之治如是則無本者/亦可以措之治乎語有欠)自秦而下其學不傳予悼夫
聖人之志不明於後世也故作傳以明之俾後之人通
其文而求其義得其意而法其用則三代可復也是傳
也雖未能極聖人之藴奥庶㡬學者得其門而入矣(文/集)
　詩書載道之文春秋聖人之用詩書如藥方春秋如
用藥治病聖人之用全在此書所謂不如載之行事深
切著明者也有重疊言者如征伐盟㑹之類皆欲成書
勢須如此不可事事各求異義但一字有異或上下文
異則義須别(遺書/下同)　五經之有春秋猶法律之有斷例
也律令唯言其法至於斷例則始見其法之用也　學
春秋亦善一句是一事是非便見於此此亦窮理之要
然他經豈不可以窮理但他經論其義春秋因其行事
是非較著故窮理為要嘗語學者且先讀論語孟子更
讀一經然後看春秋先識得箇義理方可看春秋春秋
以何為凖無如中庸欲知中庸無如權須是時而為中
若以手足胼胝閉戸不出二者之間取中便不是中若
當手足胼胝則於此為中當閉戸不出則於此為中權
之為言秤錘之義也何物為權義也時也只是說得到
義義以上更難說在人自看如何(問何物為權義是也/朱子曰如人犯一罪)
(性剛者以為可誅性寛者以為可恕槩之以義皆是未/合宜此則全在權量之精審須是他平日涵養本原此)
(心虚明純一自/然權量精密)　春秋傳為案經為斷(本註程子又云/某年二十時看)
(春秋黄聱隅問某如何看某答曰以傳考經之事迹以/經别傳之真偽  問春秋當如何看朱子曰只如看史)
(様看問程子以傳考經之事迹以經别傳之真偽如何/曰便是亦有不可考處曰其間不知是聖人果有褒貶)
(否曰也見不得見看春秋且須看得一部左傳首尾意/思貫通方能略  聖人筆削與當時事之大意問讀左)
(傳法曰也只是平心看那事理事情事勢此伊川論春/秋傳為案經為斷尹和靖謂伊川無此言  兩句即以)
(傳考經之事迹以經别傳之/真偽之意非伊川之言而何)　凡讀史不徒要記事迹
須要識其治亂安危興廢存亡之理且如讀高帝紀便
須識得漢家四百年終始治亂當如何是亦學也(葉氏/曰觀)
(髙祖寛大長者能用三傑則知漢所以得天下觀其入/闗除秦苛法則知漢所以立四百年基業觀偽遊雲夢)
(則知諸侯王以次而叛觀繫蕭相/國獄則知漢之大臣多不保終)　先生每讀史到一
半便掩卷思量料其成敗然後却看有不合處又更精
思其間多有幸而成不幸而敗今人只見成者便以為
是敗者便以為非不知成者煞有不是敗者煞有是底
　讀史須見聖賢所存治亂之機賢人君子出處進退
便是格物　元祐中客有見伊川者几案間無他書惟
印行唐鑑一部先生曰近方見此書三代以後無此議
論(范祖禹字淳夫著唐鑑照問范太史文字朱子曰如/唐鑑雖是好文字然多  管不及評論總意不盡只)
(是文字本體好然無精神所以有照管不到處無氣力/到後面便多脫了  胡致堂讀史管見方是議論唐鑑)
(議論弱又有不相應處前面說/一項事末又說别處去  外書)　横渠先生曰序卦不
可謂非聖人之藴今欲安置一物猶求審處況聖人之
於易其間雖無極至精義大槩皆有意思觀聖人之書
須遍布細密如是大匠豈以一斧可知哉(朱子曰序卦/先儒以為非)
(聖人之藴某以為非聖人之精則可謂非易之藴則不/可周子分精與藴字甚分明序卦却正是易之藴事事)
(夾襍都有在裏面問如何謂易之精曰太極生兩儀自/一箇生出來以至無窮便是精  永按謂序卦非聖人)
(之藴韓康伯說/  横渠易說)　天官之職須襟懐洪大方看得葢其
規模至大若不得此心欲事事上致曲窮究湊合此心
如是之大必不能得也釋氏錙銖天地可謂至大然不
嘗為大則為事不得若畀之一錢則必亂矣又曰太宰
之職難看葢無許大心胸包羅記得此復忘彼其混混
天下之事當如捕龍蛇搏虎豹用心力看方可其他五
官便易看止一職也(朱子曰天官之職是總五官者若/其心不大如何包得許多事且冢)
(宰内自王之飲食衣服外至五官庶事自大至小自本/至末千頭萬緒若不是大其心者區處應副事到面前)
(便且區處不下況於先事措置思患豫防是著多少精/神所以記得此復忘彼佛氏只合下將心頓在無用處)
(才動少便疎脫所以吾儒貴窮理致知便須事事物物/理㑹過今文字在面前尚且看不得況許多事到面前)
(如何奈得他須襟懷大/底人始得  語録下同)　古人能知詩者惟孟子為其
以意逆志也夫詩人之志至平易不必為艱嶮求之今
以艱嶮求詩則已喪其本心何由見詩人之志(本註詩/人之性)
(情温厚平易老成本平地上道著言語今須以﨑嶇求/之先其心已狹隘了則無由見得詩人之情本樂易只)
(為時事拂著他樂易之性故以詩道其志將朱子曰以/意逆志此句最好逆是前去追迎之意是  自家意思)
(去等候詩人之志來等得來自然相合此是教人讀書/之法自家虚心在這裏看他道理如何來自家便迎接)
(將來今人讀書都是/去捉他不是逆志)　尚書難看葢難得胸臆如此之
大只欲解義則無難也(問他書亦須大心胸方讀得如/何只説尚書朱子曰他書却有)
(次第尚書只合下便大如堯典自克明俊徳以親九族/至黎民於變時雍展開是大小大分命四時成嵗便是)
(心中包一箇三百六十五度四分度之一底天/方見得恁地若不得一箇大底心胸如何了得)　讀書
少則無由考校得義精葢書以維持此心一時放下則
一時徳性有懈讀書則此心常在不讀書則終看義理
不見(朱子曰張子說得維持字好葢不讀書則此心便/無用處  人常讀書庶㡬可以管攝此心使之常)
(存/)　書須成誦精思多在夜中或静坐得之不記則思
不起但通貫得大原後書亦易記所以觀書者釋已之
疑明已之未達每見每知新益則學進矣於不疑處有
疑方是進矣(朱子曰讀書須是成誦方精熟今人所以/記不得說不去心下若存若亡皆是不精)
(不熟之患横渠說讀書須是成誦今人所以不如古人/處只争這些子古人記得故曉得今人鹵莽記不得故)
(曉不得緊要處慢處皆須成誦自然曉得也論近與學/者講論尤覺横渠成誦之說最為徑㨗葢未  看得義)
(理如何且是收得此心有歸著處不至走作然亦須是/専一精研使一書通透爛熟都無記不起處方可别換)
(一書乃為有益若但輪流通念而覈之不精則亦未免/枉費工夫也須是都通透後又却如此温習乃為佳耳)
(却讀書無疑者須教有疑有疑者/  要無疑到這裏方是長進)　六經須循環理㑹
義理儘無窮待自家長得一格則又見得别　如中庸
文字輩直須句句理㑹過使其言互相發明(朱子曰横/渠謂讀中)
(庸如此今讀大學亦然某年十七八/時讀中庸大學每早起須誦十遍)　春秋之書在古
無有乃仲尼所自作惟孟子能知之非理明義精殆未
可學先儒未及此而治之故其說多鑿(問先生於春秋/未有說朱子曰)
(春秋是當時實事孔子書在册子上後世諸儒學未至/而各以己意猜悞正横渠所謂非理明義精而治之故)
(其說多鑿是也唯伊川以為經世之大法得其旨矣然/其間極有無定當難處置處今不若且存取胡文定本)
(子與後來看縱未能盡/得之然不中不逺矣)
　
　
　
　
　
　
　
　
　
　
　
　
　近思録集註卷三
欽定四庫全書
　近思録集註卷四
　　　　　　　　　　　　　　歸安茅星來撰
　　　存養(存養謂存心養性也此與第五卷皆大學誠/意正心修身功夫也而此卷則以涵養於平)
　　　(日者言之凡七十條西山真氏曰大舜十六字開/萬世心學之源後之聖賢更相授受雖若不同然)
　　　(大扺教人守道心之正而遏人心之流耳孟子於/仁義之心則欲其存而不放本心欲其勿喪赤子)
　　　(之心欲其不失凡此皆所謂守道心之正也易言懲/忿窒慾孔子言克己大學言好樂憂患則不得其)
　　　(正孟子言寡欲以小體之養為戒以飢渴之害為/喻凡此皆所謂遏人心之流也愚謂近思録此卷)
　　　(所以守道心之正第五/卷所以遏人心之流)
或問聖可學乎濓溪先生曰可有要乎曰有請問焉曰
一為要一者無欲也無欲則静虚動直静虚則明明則
通動直則公公則溥明通公溥庶矣乎(通書所朱子曰/一即  謂太極)
(静虚明通即圖之隂静動直公溥即圖之陽動又曰心/纔虚便明明則道理透徹故通通者明之極也心纔直)
(便公公則自無物我之間故溥溥者公之極也静虚明/通精義入神也動直公漙利用安身也又曰静虚動直)
(便是隂陽明通公溥便是五行則朱子曰此章之㫖最/為要切學者能深玩而力行之  有以知無極之真兩)
(儀四象之本皆不外乎此心而日用間自無别用力處/矣又曰學者如何得無欲故伊川只説敬字庶幾執捉)
(得定有/下手處)　伊川先生曰陽始生甚㣲安静而後能長故
復之象曰先王以至日閉關(易傳下同司至日冬至之日/也關周禮  關註界上之門)
(朱子曰一陽初復陽氣甚微不可勞動故當安静以養/㣲陽如人善端方萌正欲静以養之方能盛大饒雙峯)
(曰動者天地生物之心而安静者聖人裁成之道則政/事云為之間凡可以扶陽抑隂而贊參化育者必將無)
(所不用其至矣之愚按上章言純一為學之要此又以/善端發動處言  所以示學者操存省察之要而不可)
(以其㣲而忽之者也盖上章以統/體言此則又就其切要處言耳)　動息節宣以養生
也飲食衣服以養形也威儀行義以養徳也推己及物
以養人也(頥卦傳上章言安静以養㣲陽此又歴示以/養之之道見無時無處而不可以養亦無時)
(無處而可/以不養也)　慎言語以養其徳節飲食以養其體事之
至近而所繫至大者莫過於言語飲食也(頥象傳慎言/語節飲食象)
(傳語也真氏曰天地養萬物聖人養賢以及萬民功用/至博大也而象傳獨以言語飲食為言者蓋必已得其)
(養而後可推以及人故也俞氏曰頥乃口頰之象故取/其切於頥者言之充此言語之類則凡號令政教之出)
(於己者皆所當慎而不可悖出充此飲食之類則凡財/賦貨税之入於上者皆所當節而不可悖入  此又就)
(上條中舉其至/切要者言之)　震驚百里不䘮匕鬯臨大震懼能安
而不自失者惟誠而已此處震之道也(震驚百里二句/震卦彖傳文也)
(下乃解其意匕以載鼎實升之於俎其形似畢而不兩/岐以棘木為之長二尺刋柄與末祭祀之禮先烹牢於)
(鑊既納之鼎而加冪焉將薦乃舉冪而以匕出之升於/俎上鬯秬鬯之酒所以灌地而降神鄭康成鬰人註云)
(鬰鬯者築鬰金煑之以和鬯酒鬯人註云秬鬯不和鬱/者則是鬱者草名不和以鬱者則直謂之鬯言其氣調)
(鬯也鄭司農及孔穎達則云鬯是香草愚謂後鄭為是/楊氏曰震雷能驚百里而不能失匕鬯於主祭之手者)
(盖執匕鬯以祭則一敬之外無餘念一鬯之外無餘物/當是之時白刃前臨猛虎後迫皆莫之覺故震雷驚百)
(里亦莫之聞誠敬所至而懼有所忘也之/上二條就處常言此則又就處變時言)　人之所以
不能安其止者動於欲也欲牽於前而求其止不可得
也故艮之道當艮其背所見者在前而背乃背之是所
不見也止於所不見則無欲以亂其心而止乃安(艮彖/辭朱)
(子曰人之四肢百骸皆能動作惟背不能動止其背是/止於所當止之所  據彖傳艮其止止其所也自解得)
(分曉程子謂止於所不見恐如此説費力愚按王弼謂/背者無見之物無見則自然静止程子之説盖本於此)
　不獲其身不見其身也謂忘我也無我則止矣不能
無我無可止之道行其庭不見其人庭除之間至近也
在背則雖至近不見謂不交於物也(除階除也凡門屏/之間曰除朱子曰)
(程子所謂止於所不見者只是非禮勿視聽言動不見/其身者盖外既無非禮之視聽言動則内自不見有私)
(己之欲也不交於物者便是姦聲亂色不留聰明滛樂/慝禮不接心術惰慢邪僻之氣不設於身體之意又曰)
(艮其背不獲其身為静之止行其庭不見其人為動之/止總只見道理當如此不見有己亦不見有人也易意)
(本是如此今從伊川説至不獲其身處便説不來行其/庭不見其人愈難通明道答横渠定性書引其語却不)
(差周子通書之/説與伊川同)外物不接内欲不萌如是而止乃得止
之道於止為旡咎也(外物不接謂不見其人也内欲不/萌謂不見其身也按語類或以外)
(物不接數語為只説得静時之止而朱子然之盖接物/而當於理欲之動而不失其正固無害其為止也觀彖)
(傳時止則止時行則行動/静不失其時數語可見)　明道先生曰若不能存養只
是説話(遺書下同身此為讀書講論者言之盖古聖賢/言語無非  心切實之學若不能操存涵養則)
(無以有之於己而所以講論者亦只/古人之説話而已謂於身心無干也)　聖賢千言萬語
只是欲人將已放之心約之使反復入身來自能尋向
上去下學而上達也(約約束也朱子曰反復入身來非/謂將已縱出者收拾轉來只是知)
(求則心便在也又曰亦非謂只收放心便了盖收斂得/箇根基方可以做工夫若但知收放心不做工夫則如)
(近日江西所説只是守那死物事放朱子曰昔陳烈先/生苦無記性一日讀孟子至求其  心句忽悟曰我心)
(不曾收得如何記得遂閉門静坐不讀書/百餘日以收放心却去讀書遂一覽無遺)　李籲問毎
常遇事即能知操存之意無事時如何存養得熟曰古
之人耳之於樂目之於禮左右起居盤盂几杖有銘有
戒動息皆有所養(曰上葉本有明道字元李籲字端/伯緱氏人舉進士第  祐中為祕)
(書省校書郎卒嘗記二先生語一編號師説伊川稱/之盤沐浴之盤盂飲器文中子禮樂篇刻於盤盂勒)
(於几杖是也息謂静時也有銘有戒統承左右起居二/句而言  此一節言古人所以存養之道見無時無處)
(而不用其力也事陸氏曰朱子白鹿洞學規無誠意正/心之目而以處  接物易之其發明大學之意最為深)
(切盖所謂誠意正心者亦就處事接物之際而誠之正/之焉耳明乎此而凡陽儒隂釋之學可不待辨而明夫)
(子告顔子克己復禮而以/視聽言動實之亦此意)今皆廢此獨有理義之養心
耳但存此涵養意久則自熟矣敬以直内是涵養意(此/教)
(以無事時/存養之法)　吕與叔嘗言患思慮多不能驅除(朱子曰/李先生)
(嘗言心中惡念却易制伏惟閒雜思/慮乍往乍來相續不㫁難為驅除耳)曰此正如破屋中
禦冦東面一人來未逐得西面又一人至矣左右前後
驅逐不暇盖其四面空疏盜固易入無縁作得主定又
如虚器入水水自然入若以一器實之以水置之水中
水何能入來盖中有主則實實則外患不能入自然無
事(曰上葉本有明道二字毫朱子曰實指理而言盖以/理為主則此心虚明一  私意着不得如一泓清水)
(有少許沙/土便見)　邢和叔言吾曹常須愛養精力精力稍不
足則倦所以臨事皆勉强而無誠意接賔客語言尚可
見況臨大事乎(所下諸本並無以字今從遺書增强上/聲  邢和叔名恕鄭州陽武人此程子)
(述邢恕之言如此亦不以人廢言也倦以氣而言無誠/意以心而言接賔客就其事之最近者言之言語言之)
(間尚可見其倦/與無誠意也)　明道先生曰學者全體此心學雖未
盡若事物之來不可不應但隨分限應之雖不中不逺
矣(分音問中去聲而朱子曰全體此心謂此心不為私/欲汩没便是全  體之非更有一心能體此心也此)
(等當以意㑹又曰此亦只為初學言其大概更須下工/夫方到得細密的當止於至善處如龜山却是隨力量)
(恁地下梢便都衰塌也又曰明道所謂全體此心者盖/謂涵養本源以為致知力行之地而已未可説得太深)
(亦不是教人止於此而已也如云聖人千言萬語只/要人求其放心自能尋向上去下學而上達亦此意)
居處恭執事敬與人忠此是徹上徹下語聖人元無二
語(明道語强徹上徹下言自始學以至成徳皆不外此/但有勉  自然之異耳元無二語見無别下工夫處)
(也朱子曰自誠身而言則恭較𦂳自行事而言則敬為/切  朱子曰學者讀書須從自己日用躬行處著力體)
(騐不可有/少虧父處)　伊川先生曰學者須敬守此心不可急迫
當栽培深厚涵泳於其間然後可以自得但急迫求之
只是私己終不足以達道(朱子曰栽如種得一物在此/但涵養持守之功繼繼不已)
(是謂栽培深厚如此而優游涵泳於其間則浹洽而有/以自得矣苟急迫求之則此心已自躁迫紛亂只是私)
(己而已終不能優游涵泳以達於道也事胡敬齋曰心/不可放縱亦不可逼迫故程子以必有  焉而勿正心)
(勿忘勿助長為存心之法/雖借孟子之言其義甚精)　明道先生曰思無邪毋不
敬只此二句循而行之安得有差有差者皆由不敬不
正也(差初加反無朱子曰毋不敬是用功處所謂正心/誠意也思  邪思至此自然無邪乃功深力到處)
(所謂心正意誠也又曰學者求無邪思當於正心誠意/處著力然不先致知則正心誠意之功無所施而所謂)
(敬者亦不得其道所以應事接物處皆顛倒也故聖人/教人必先自致知始  愚按明道所言思無邪當與毋)
(不敬一例㸔皆在用功處説觀下循而/行之諸語可見不必如朱子所分也)　今學者敬而
不見得又不安者只是心生亦是太以敬來做事得重
此恭而無禮則勞也(見近本俱作自今從遺書及宋本/  此言敬而不和之病敬則此心)
(常存必有所得不見得者謂不見有所/得也若作自字便與下不安犯複矣)恭者私為恭之
恭也禮者非體之禮是自然底道理也只恭而不為自
然底道理故不自在也須是恭而安(此明所以恭而無/禮則勞之故私為)
(恭者言恭乃人之私自為之而非其本然者也非體之/禮言禮無形體可求故人為之恭以明禮之意然必循)
(自然之禮以出之則自在也/不為自然便是私為恭之恭)今容貌必端言語必正者
非是道獨善其身要人道如何只是天理合如此本無
私意只是箇循理而已(此又明所以能恭而安之故如/朱子曰學者初要持敬身心)
(何便得安須先有些勉强始得又曰/着意把捉不得須是先理㑹箇道理)　今志於義理而
心不安樂者何也此則正是剩一箇助之長雖則心操
之則存舍之則亡然而持之太甚便是必有事焉而正
之也亦須且恁去(樂音洛長張丈反恁女禁反以恁如/此也指上持字而言言不可  持之)
(太甚便放下手亦須且如此持守去也當朱子曰整頓/收斂固不無操持太甚之患然學者且  就整頓收斂)
(處着力但不可用意/安排等候即成病耳)如此者只是徳孤徳不孤必有隣
到徳盛後自無窒礙左右逢其原也(此條語類以為明/道語  如此者指)
(上恁字而言孤謂所得孤單别無所有也徳盛則不/孤矣至於左右逢原則有隣矣與論語本文意别)
敬而無失便是喜怒哀樂未發謂之中敬不可謂中但
敬而無失即所以中也(樂音洛之此因學者毎欲求中/於未發  時故言此以見不必)
(别求也敬則此心常渾然在中作主宰/自不為事物所擾亂故云即所以中)　伊川先生曰
司馬子㣲嘗作坐忘論是所謂坐馳也(㣲遺書註一作/綦  司馬子㣲)
(名承禎唐洛州温人開元中被召至都𤣥宗詔於王屋/山置壇室以居卒年八十九贈銀青光禄大夫謚貞一)
(先生坐忘見莊子大宗師篇按程子又曰有忘之心乃/是馳也葉少藴曰子㣲作坐忘論七篇一敬信二㫁縁)
(三收心四簡事五真觀六泰定七得道又為樞一篇以/總其要而别為三戒曰簡縁無欲静心且謂得道者心)
(有五時身有七候一動多静少二動静相半三静多動/少四無事則静事觸還動五心與道合觸而不動謂之)
(五時一舉動順時容色和悦二宿疾益消心身輕爽三/填補夭傷還元復命四延數千歲名曰仙人五煉形為)
(氣名曰天人六煉氣為神名曰神人七煉神合道名曰/至人謂之七候道釋二氏本相矛盾而子㣲之學乃全)
(本於釋氏大扺以戒定/慧為宗觀七篇序可見)　伯淳昔在長安倉中間坐見
長廊柱以意數之已尚不疑再數之不合不免令人一
一聲言數之乃與初數者無差則知越著心把捉越不
定(數並上聲差初加反西伊川/語  長安縣名今𨽻  安府)　人心作主不定正如
一個翻車流轉動搖無須臾停所感萬端若不作一箇
主怎生奈何(葉本章首有明道先生曰五字若不做上/遺書有心字  翻車今農家所用以引水)
(溉田者也按後漢書靈帝使掖庭令畢嵐作翻車渴烏/施於橋西用灑南北郊路以為可省百姓灑道之費又)
(魚豢魏畧明帝時博士扶風馬鈞為園以無水灌溉乃作/翻車令兒童轉之引水盖今水車所自始也又爾雅釋)
(器篇繴謂之罿罬也罬謂之罦覆車也郭璞云今之翻/車也有兩轅中施罥以捕烏然則翻車固有二今觀所)
(言流轉動搖無須臾停云云則是謂/水車也  此極言作主不定之病)張天祺昔嘗言自
約數年自上著牀便不得思量事不思量事須强把他
這心來制縳亦須寄寓在一箇形象皆非自然君實自
謂吾得術矣只管念箇中字此又為中所繫縳且中字
亦何形象(强如字須强上遺書有後字繫縳上遺書無/所字且中下近本俱無字字  此又引張與)
(司馬二公之事以明上文之意强把這心以下乃程子/窮極其弊病以見天祺不思量事之非自然也為中所)
(繫縳以下亦程子推言其弊如此也愚按天祺欲制其/外來者使不以動吾之心温公欲守其在中者使不為)
(外物所動朱子所謂硬截死守是也久朱子曰如釋氏/云如何是佛教人專在此行思坐想  後忽然有悟意)
(正如此譬如人有箇家不自作主却倩别人来作/主所以伊川云持其志且教人就裏面理㑹也)有人
胸中常若有兩人焉欲為善如有惡以為之間欲為不
善又若有羞惡之心者本無二人此正交戰之騐也持
其志使氣不能亂此大可騐要之聖賢必不害心疾(間/去)
(聲羞惡之惡去聲使遺書作便字此因人心有善惡交/戰之騐而示以定之法也兩此  並指胸中若有兩人)
(四句而言交戰者見其不能自安於不善也戰勝則為/善矣戰不勝則為不善矣此正要𦂳關頭持其志二語)
(所以予以自勝之道也大可騐言大可騐其/志之能持與否也心疾亦指首四句言也)　某寫字
時甚敬非是要字好只此是學(明道語冩説文謄移禮/書也儀禮特牲饋食)
(卒筮冩卦漢書藝文志置寫書之官寫字之寫始此薛/氏曰事有大小理無大小若於事之小者稍有忽略則)
(天理即有欠缺間㫁故寫字事/雖小而必敬者所以存天理也)　伊川先生曰聖人不
記事所以常記得今人忘事以其記事不能記事處事
不精皆出於養之不完固(不記事者心之虚也常記得/者心之明也朱子曰常人記)
(事忘事只是/著意之故)　明道先生在澶州日修橋少一長梁曾
博求之民間後因出入見林木之佳者必起計度之心
因語以戒學者心不可有一事(澶呈延反度音鐸軍澶/州於石晉為鎮寧  節)
(度先生差簽書判官故在澶州或問凡事須思而後通/安可謂心不可有一事朱子曰事如何不思但事過則)
(不留於心可也一問佛氏但願空諸所有固不是然明/道謂心不可有  事如在試院推筭康節數明日問之)
(則已忘矣恐亦空諸所有意朱子曰此出上蔡語録只/録得他自己意顔子得一善則拳拳弗失與孟子必有)
(事而弗忘何/嘗要人如此)　入道莫如敬未有能致知而不在敬者
(朱子曰未知者非敬無以/知己知者非敬無以守)今人主心不定視心如冦賊
而不可制不是事累心乃是心累事當知天下無一物
是合少得者不可惡也(惡去聲心此節申明不可不敬/之意主  所以為心之主宰者)
(也累繫累也物即事也無一物是合少得者則當即物/以窮其理而順其理之所當然以應之不可惡其為心)
(之累而欲一切屏棄之也惡字應上/視心如冦賊而不可制之意而言)　人只有一箇天
理却不能存得更做甚人也(按遺書或問人與禽獸甚/懸絶矣孟子言人之所以)
(異於禽獸者幾希莫是只在去之存之上有/不同處伊川答以固是而因語之以此也)　人多思
慮不能自寧只是做他心主不定要作得心主定惟是
止於事為人君主於仁之類如舜之誅四凶四凶已作
惡舜從而誅之舜何與焉(已當讀作人已之已或因以/誤遺書註一作他與音預)
(止於事者謂各隨其事之所當止而止之也止則不為/他事所惑故心主自定已作惡者言四凶自己作惡也)
人不止於事只是攬他事不能使物各付物物各付物
則是役物為物所役則是役於物有物必有則須是止
於事(此節反覆申明當止於事之意不止於事則中無/主宰而事物雜投如見他人之事而為之兠攬者)
(言其不切己也不切己則必不能盡其事之所當然之/道故不能使物各付物物即事也則猶道也  問有事)
(則止於事無事時何所止曰止於敬而已朱子謂静時/能存養則應接處始得力又不可以不知也  以上並)
(伊川/語)　不能動人只是誠不至於事厭倦皆是無誠處
(誠以待人則人無不感凡事上接下皆然/誠以處事則事無不成凡在已在人一也)　静後見萬
物自然皆有春意(心王於敬則無復思慮紛擾自静静/後而此心至虚至明與天地生意常)
(相接故見萬物自然皆有春意萬物之生意無時間㫁/獨言春者以春則物生之初生意尤易見也詳見首卷)
(萬物之生意條下可張氏曰明道書窻前有草木覆砌/或勸之芟明道不  云欲常見造物生意又置盆池畜)
(小魚數尾時時觀之云欲觀萬物自得意草之與魚人/所共見惟明道見草則知生意見魚則知自得意此豈)
(流俗之見可/同日而語)　孔子言仁只説出門如見大賔使民如
承大祭看其氣象便須心廣體胖動容周旋中禮自然
惟慎獨便是守之之法(胖音盤中去聲事問孔子告仲/弓方是持敬之  程子如此説)
(豈不有自然勉强之異乎朱子曰程子之言舉敬之極/致而言也陳定宇曰程子恐人認見賔承祭作勉强拘)
(束之敬故云然盖欲如所謂禮之用和為貴也又曰謹/獨便是守之之法又恐人外貌如此而中心不如此必)
(於一念萌動已所獨知之地而/致謹焉便是持守此敬之法)聖人修己以敬以安百
姓篤恭而天下平惟上下一於恭敬則天地自位萬物
自育氣無不和四靈何有不至此體信達順之道(禮運/曰鳯)
(凰麒麟皆在郊藪龜龍在宫沼所謂四靈畢至也又曰/體信而達順朱子曰體信是實體此道於身達順是發)
(而皆中節推之天下而無所不通也體信是忠無一毫/之偽達順是恕無一物不得其所又曰體信是致中意)
(達順是/致和意)聰明睿知皆由此出以此事天饗帝(人惟惰慢/故身心放)
(逸而昏昧蔽塞敬則虚静而自然通達矣葉氏曰天以/理言故曰事動静語黙無非事也帝以主宰言故曰饗)
(如郊祀之類朱子曰聰明睿智/皆由此出此便是自誠而明)　存養熟後泰然行將
去便有進　不愧屋漏則心安而體舒　心要在腔子
裏(腔子猶今言軀殻也朱子曰但於應事接物時一一/中理便是在也若只兀然守此心則是釋氏入定坐)
(禪一旦有事至於吾前此心便已放失問/於未應接時如何曰只是戒謹恐懼而已)　只外面有
些隙便走了(隙下近本並有罅字遺書同今遵宋本邪/陳氏曰非是裏面本體走出外去只為)
(念感物逐他去而本然之正體遂為所昏蔽此所以/要操存涵養而不使有些罅隙以至走出之患也)
人心常要活則周流無窮而不滯於一隅(朱子曰天理/便是活人欲)
(便是死如大學之有所憂患好樂皆滯於一隅也或疑/主一則滯於一隅曰不主一則方理㑹此事而心留於)
(彼此正是/滯於一隅)　明道先生曰天地設位而易行乎其中只
是敬也敬則無間㫁(間去聲子天地設位句見易繫辭/上傳朱  曰天地亦是有主宰方)
(始如此變易無窮便是天地之敬問恐是説天地間實/理如此曰就天地之間言之是實理如此就人身上言)
(之惟敬然後見得理之實處流行不息敬纔間㫁便不/誠不誠便無物是息也王伯厚曰易立乎其中體也易)
(行乎其中用也朱子謂行以造化言立以卦位言人朱/子曰聖人本意言自然造化流行程子却借來就  身)
(上而言敬則此理流行不敬則間㫁前輩引經文多是/如此如必有事焉孟子本謂做工夫處程子却引來説)
(自然/道理)　毋不敬可以對越上帝(毋不敬説見記曲禮篇/朱子曰只是内無妄思)
(外無妄動也愚按不妄思則心之所存無非天理/不妄動則外之所為無非天理故可以對越上帝)　敬
勝百邪(朱子曰學者常提醒此心使如日之升則羣邪/自息不要苦著力着力則反不是  朱子曰自)
(秦漢以來儒者皆不識敬字至程子説得如此親切程/沙隨猶非之以為孔孟無單説敬字者如敬親敬長之)
(類不知修己以敬敬而無失聖敬日躋何嘗不單獨説/來若有親長時用敬則無親長時便不敬乎亦弗思甚)
(矣/)　敬以直内義以方外仁也(當理而無私心為仁敬/以直内則心無所容其)
(私義以方外則事又/各當於理故曰仁也)若以敬直内則便不直矣必有事
焉而勿正則直也(以敬直内便有正助之病故不直言/敬而義可見故不别言  以上並明)
(道/語)　涵養吾一(伊川語涵一不二不雜指心之本體言/也有以  養之而此心湛然虚明不至)
(有昏昧放/逸之患矣)　子在川上曰逝者如斯夫不舍晝夜自漢
以來儒者皆不識此義此見聖人之心純亦不已也純
亦不已天徳也有天徳便可語王道其要只在慎獨(明/道)
(語則朱子曰能慎獨則無間㫁而其理不窮若少有不/謹  人欲乘之而此心不能無間㫁矣又曰川流不息)
(天運也純亦不已聖人之心也/謹獨所以為不已學者之事也)　不有躬無攸利不立
已後雖向好事猶為化物不得以天下萬物撓己巳立
後自能了當得天下萬物(語類以為伊川語爻不有躬/無攸利䝉卦六三  辭也撓)
(撓亂也了當猶言了辦也己未能自立則心無所主雖/為善事亦不過見事之善勉强行之終是為物所化是)
(不免以天下萬物撓亂已也若能自立則應酬在我物/皆聽命何撓之有  朱子曰學者平日講究治國平天)
(下之道却於自己身心全未曾理㑹得則是/明徳未明而欲民之有以新也無是理也)　伊川先
生曰學者患心慮紛亂不能寧静此則天下公病學者
只要立箇心此上頭儘有商量(立箇心者謂敬謹操持不/為事物所搖奪則自無紛)
(亂不能寧静之患矣此上頭儘有商量者言可為學以/進於道也  朱子曰學者求放心正為要立基址得此)
(心有存主處為學便/有歸著可以用功)　閑邪則誠自存不是外面捉一
箇將來存著今人外面役役於不善於不善中尋箇善
來存著如此則豈有入善之理只是閑邪則誠自存(此/節)
(總以明閑邪則/誠自存之意)故孟子言性善皆由内出只為誠便存
閑邪更著甚工夫但惟是動容貌整思慮則自然生敬
(上言閑邪則誠自存此節見誠為人心之自然不假外/求誠存則邪自無從入更無所用其閑之之功也孟子)
(言性善如所謂乍見孺子入井而有怵惕惻隱之心孩/提知愛親稍長知敬兄之類是也皆由内出便是誠也)
(性善則自無有邪也動容貌以外言整思慮以/内言敬勝百邪正見閑邪不必著甚工夫也)敬只是
主一也主一則既不之東又不之西如是則只是中既
不之此又不之彼如是則只是内存此則自然天理明
學者須是將敬以直内涵養此意直内是本(承上文敬/字而言其)
(義不之東不之西則不偏於一隅故云只是中不之此/不之彼則不為外物所動故云只是内總以明主一之)
(義朱子曰主一則所講底義理/方始為我有不然便無安著處)本註尹彦明曰敬有甚
形影只收斂身心便是主一且如人到神祠致敬時其
心收斂更著不得毫髪事非主一而何(按和靖自言初/見伊川時教看)
(敬字焞請益伊川曰主一則是敬當時雖領此語然不/若近時看得更親切祁寛因問如何是主一而尹氏語)
(之以此之魏鶴山曰孔門説仁處大抵都有敬意如四/勿二如  類是也左傳敬徳之聚能敬必有徳此意極)
(精自聖學不明率往往以擎跽曲拳正坐拱黙之類為/敬至周程以後如誠字敬字仁字方得聖賢本指其所)
(謂主一無適之/謂敬最為親切)　閑邪則固一矣然主一則不消言閑
邪(閑邪使邪不能入則心自一矣然心一/則邪自無從可入更無所事於閑也)有以一為難
見不可下工夫如何一者無他只是整齊嚴肅則心便
一一則自是無非僻之奸此意但涵養久之則天理自
然明(奸近本作千古字通用疑有以一為難見不可下/工夫程子因門人有此  故教之以整齊嚴肅使)
(有下工夫處也整齊嚴肅如正衣冠尊瞻視之類一專/一也朱子曰主一如持其志閑邪如無暴其氣閑邪使)
(邪不得入主一則守之於内二者/不可有偏此内外交相養之道也)　有言未感時知何
所寓(知指心之知覺而言/與他處知字不同)曰操則存舍則亡出入無時
莫知其鄉更怎生尋所寓只是有操而已操之之道敬
以直内也(朱子曰若未感時更尋所寓便是有兩箇物/事所以道只有操而已只操便是主宰在這)
(裏/)　敬則自虚静不可把虚静喚作敬(朱子曰周子説/主静正是要人)
(静定其心自作主宰程子又恐只管求静遂與事物不/交渉故説敬字又曰若把虚静喚作敬則恐入釋老去)
　學者先務固在心志然有謂欲屏去聞見知思則是
絶聖棄知有欲屏去思慮患其紛亂則須坐禪入定如
眀鑑在此萬物畢照是鑑之常難為使之不照人心不
能不交感萬物難為使之不思慮(此一節總以見思慮不/能無之意絶聖棄知)
(見老子道徳經上篇/坐禪入定見佛書)若欲免此惟是心有主如何為主
敬而已矣有主則虚虚謂邪不能入無主則實實謂物
來奪之(此一節所以示學者以有思慮而不至於紛亂/之道也或問程子言有主則實此又言有主則)
(虚何也朱子曰此只是有主於中外邪不能入自其有/主於中言之則謂之實自其外邪不入言之則謂之虚)
(又曰有主則實指理而言/無主則實指私欲而言)大凡人心不可二用用於一
事則他事更不能入者事為之主也事為之主尚無思
慮紛擾之患若主於敬又焉有此患乎(焉於䖍反言此/又以常情  之)
(見心之不可無主以明上文有主則虚邪不能入之意/心用於一事他事更不能入凡人類然但若心在此事)
(或為此/不審耳)　(所牽擾便無復湛然虚明之體此又不可以/朱子曰或謂主一主事不同恐亦未然盖無)
(事則湛然安静而不騖於動有事則隨事應變而不及/乎他是所謂主事者乃所以為主一者也若有所係戀)
(則必有事已過而心未忘身在此而心在彼者與主一/無適非但不同直是相反愚按朱子謂主事即所以為)
(主一與程子説小異盖程子從常情之主事言之則主/事與主一有别朱子直就主事之正理言之則主事即)
(所以為主一二説雖/異而其實相發明也)所謂敬者主一之謂敬所謂一者
無適之謂一且欲涵泳主一之義不一則二三矣至於
不敢欺不敢慢尚不愧於屋漏皆是敬之事也(此節釋/敬字之)
(義以及其事也不敢欺以内而言不敢慢以外而言不/愧屋漏又兼内外而言之也朱子曰無適者持守得定)
(不馳騖走作之意耳無適即是主一主一即是敬非無/適之外别有主一主一之外又别有敬也問應此事未)
(畢復有一事至則當何如曰須是一事畢又理㑹一事/亦無雜然而應之理但甚不得已則權其輕重可也陳)
(北溪曰無事時心常在這裏不走作固是主一有事時/心主著這箇事更不把别箇事來參揷也是主一  真)
(西山曰周子主静之言程子主一之訓皆其為人最切/者也而朱子又丁寧反覆之學者誠於是而知勉焉戒)
(於思慮之未萌謹於事物之既/接無少間㫁則徳全而欲泯矣)　嚴威儼恪非敬之道
但致敬須自此入(朱子曰整齊嚴/肅亦是如此)　舜孳孳為善若未
接物如何為善只是主於敬便是為善也以此觀之聖
人之道不是但黙然無言(主於敬則惡念無從而入故曰/便是為善朱子曰程子未接)
(物時之論尤能發明孟子言外之意學者所當深念也/然程子又嘗言不獨財利之利凡有利心便不可如作)
(一事須求自家穏便處皆利心也如此則善利之間相/去毫髪苟辨之不明其不反以利為善者鮮矣此大學)
(之道所以雖以誠意正心為/重而必以致知格物為先也)　問人之燕居形體怠惰
心不慢者可否(遺書慢下/無者字)曰安有箕踞而心不慢者昔
吕與叔六月中來緱氏間居中某嘗窺之必見其儼然
危坐可謂敦篤矣學者須恭敬但不可令拘迫拘迫則
難久也(踞居御反緱居侯反間音閑敦下楊本無篤字/久下一本無也字也遺書作矣  箕踞申兩足)
(以手據膝形如箕也漢書張耳傳作箕倨曲禮坐母箕/緱氏宋縣名屬河南府熙寧五年省偃師入緱氏八年)
(復置偃師縣省緱氏為鎮尹和靖曰嘗親聞此乃謂劉/質夫也  薛敬軒曰古人衣冠偉博皆所以莊其外而)
(肅其内也後人服一切簡便短窄之衣起居動/静惟務安適所以流為輕佻浮薄不可救藥也)　思慮
雖多果出於正亦無害否伊川曰且如在宗廟則主敬
朝廷主荘軍旅主嚴此是也如發不以時紛然無度雖
正亦邪(吕與叔患思慮紛擾程子告以主於敬則自然/不紛擾因又以此為問而程子語之如此敬以)
(事言莊以容言嚴以法言三者亦非截/然分屬盖程子特各就其重者言之耳)　蘓季明問喜
怒哀樂未發之前求中可否(蘓季明名昞武功人亦横/渠門人而卒業於程氏者)
(元祐末吕進伯薦其徳性純茂强學篤志/自布衣召為博士後坐上書邪黨竄鄱陽)曰不可既思
於喜怒哀樂未發之前求之又却是思也既思即是已
發本註思與喜怒哀樂一般纔發便謂之和不可謂之
中也(樂音洛言朱子曰程子纔思即是已發一語能發/明子思  外之意盖言不待喜怒哀樂之發但有)
(所思即是已發此意已極精㣲説到/未發界至十分盡頭不可以有加矣)又問吕學士言當
求於喜怒哀樂未發之前如何(吕學士謂與叔但按與/叔於元祐中為太學博)
(士秘書省正字未嘗為學士疑學字/乃博字之譌今中庸輯略作博士)曰若言存養於喜
怒哀樂未發之前則可若言求中於喜怒哀樂未發之
前則不可(胡敬齋曰學者做工夫不可太過太過反成/助長如與叔所謂求見未發之中執而弗失)
(亦是太過處雖横渠不免此病如曰不舍其虛明善應/之體之類是也  羅豫章令李延平静坐中看喜怒哀)
(樂未發時作何氣象李先生謂此意不惟於進學有力/亦是養心之要陸氏曰朱子言敬毎云略綽提撕盖惟)
(恐學者下手過重不免急迫之病故於延平觀喜怒哀/樂未發一語雖悔其始之辜負而服膺之然於觀之一)
(字則到底不敢徇見於答劉淳叟諸書至觀心説一篇/極言觀之病雖指佛氏而言而延平之言不能無病亦)
(在其中此用力於敬/者所不可不知也)又問學者於喜怒哀樂發時固當
勉强裁抑於未發之前當如何用功曰於喜怒哀樂未
發之前更怎生求只平日涵養便是涵養久則喜怒哀
樂發自中節(强區兩反中去聲時問未發時當以理義/涵養朱子曰未發  著理義不得纔知有)
(理有義便是已發當此時有理義之原未有/義理條件只一箇主宰嚴肅便是涵養工夫)曰當中之
時耳無聞目無見否曰雖耳無聞目無見然見聞之理
在始得(朱子曰程子耳無聞目無見之答以下文若無/事時須見須聞之説參之其誤必矣盖未發之)
(時但為未有喜怒哀樂之偏耳若其目之有見耳之有/聞則當愈益精明而不可亂豈若心不在焉而遂廢耳)
(目之/用哉)賢且説静時如何曰謂之無物則不可然自有知
覺處(朱子曰無物字恐當作有/物字愚按粹言作有物)曰既有知覺却是動也
怎生言静(朱子曰此語恐説得太過若云知寒覺暖便/是知覺已動今未曾著於事物但有知覺在)
(何妨其為静不成静/坐便只是瞌睡也)人説復其見天地之心皆以謂至
静能見天地之心非也復之卦下面一畫便是動也安
得謂之静(此承上既有知覺怎生言静之意而言非以/徴喜怒哀樂未發至静之時也朱子乃謂於)
(易卦當為純坤不為無陽之象而不得以復之一陽/已動為比盖誤以此為言喜怒哀樂之未發故耳)或
曰莫是於動上求静否曰固是然最難釋氏多言定聖
人便言止所謂止如為人君止於仁為人臣止於敬之
類是也易之艮言止之義曰艮其止止其所也人多不
能止盖人萬物皆偹遇事時各因其心之所重者更互
而出纔見得這事重便有這事出若能物各付物便自
不出來也(便言止下近本無所謂止三字今照遺書及/宋本增  釋氏為釋迦之教者定即前所謂)
(坐禪入定是也萬物如喜怒哀樂之類皆是更互而出/如或喜或怒或哀或樂是也盖人萬物皆備無所偏倚)
(隨感而應各當其可便是止其所也若心有偏重則因/物而遷所以人多不能止也  朱子曰止於仁敬者静)
(也欲止於仁與敬者便是/動一動一静循環無端)或曰先生於喜怒哀樂未發
之前下動字下静字曰謂之静則可然静中須有物始
得這裏便是難處學者莫若且先理㑹得敬能敬則知
此矣(問静中有物者何朱子曰只太極也又曰此即坤/中不能無陽到動處却是復只將十二卦排便見)
(復朱子曰未發之時必有事焉是乃所謂静中之知覺/  之所以見天地之心也及其已發隨事觀省是則所)
(謂動上求静艮之所以止其所也持敬之功則貫/乎動静之間而學者不可有須臾之間㫁者也)或曰
敬何以用功曰莫若主一季明曰昞嘗患思慮不定或
思一事未了他事如麻又生如何曰不可此不誠之本
也須是習習能專一時便好不拘思慮與應事皆要求
一(昞同炳亦作昺必井反在麻謂苧麻也陸璣草木疏/云苧一科數十莖宿根  土中至春自生不須栽種)
(一歲三刈故以為心亂之喻其餘如苘麻大麻之類則/須種乃生又一科一莖一歲一刈便不得為心亂之喻)
(矣無朱子曰修養家無者硬想成有參禪家有者硬想/成  亦是專一方有功然彼所為却難今以人所固有)
(之理而自求之却甚順而易答朱子曰此條是聽他人/之問而從旁竊記非惟未了  者之意亦未悉問者之)
(情故其謬誤最/多讀者詳之)　人於夢寐間亦可以卜自家所學之
淺深如夢寐顚倒即是心志不定操存不固(此下二條/皆答劉安)
(節之/問也)　問人心所繫著之事果善夜夢見之莫不害否
曰雖是善事心亦是動凡事有眹兆入夢者却無害舍
此皆是妄動(按周禮春官占夢一正夢二噩夢三思夢/四寤夢五喜夢六懼夢心所繋著而夢周)
(禮噩夢以下皆是即樂廣所謂想也惟有眹兆入夢者/周禮所謂正夢樂廣所謂因也程子特從而論其得失)
(如此可朱子曰聖人無所不用其敬觀周禮夢亦有官/掌之  見愚每夢見故舊親戚次日若不見其人亦必)
(接其書信或人説及如此等便是正夢又曰吾不復夢/見周公自是箇徴兆如此蓋聖人志慮未衰天意猶有)
(運轉故遂夢見周公非以思慮也要之聖人精神血氣/與時運相為流通楊泳齋曰如髙宗夢得傳説則自信)
(而不疑營求於野而果得之常人/心志不定雖有夢而不敢自信也)人心須要定使他思
時方思乃是今人都由心曰心誰使之曰以心使心則
可人心自由便放去也(今人都由心謂心無所主宰也方/以心使心句所以明使他思時)
(思之意人心自由以下所以明今人都由心之意問以/心使心句有病否朱子曰無病其意只欲此心有所主)
(宰陳安卿曰上心字即是道心專以理義言之也下心/字即是人心而以形氣言之也以心使心則是道心為)
(一身之主而人心/其聽命也亦通)　持其志無暴其氣内外交相養也
(説見孟子心之所之謂之志心有所之當敬謹操持不/可妄有向徃無暴其氣者如一語言一步趨安詳和緩)
(以至喜怒有節之類皆是志不持則無以養其氣而氣/不養則雖欲持其志不可得也故曰内外文相養也)
(愚按敬以直内則志自持/矣義以方外則氣無暴矣)　問出辭氣莫是於言語上
用功夫否曰須是養乎中自然言語順理若是慎言語
不妄發此却可著力(論語曾子曰出辭氣斯逺鄙倍矣/却可着力言猶可勉强也惟養乎)
(中使自然順/理乃為難耳)　先生謂繹曰吾受氣甚薄三十而浸盛
四十五十而後完今生七十二年矣挍其筋骨於盛年
無損也繹曰先生豈以受氣之薄而厚為保生耶夫子
黙然曰吾以忘生徇欲為深恥(挍校通生張南軒曰若/他人養  要康强只是)
(利伊川説出來純是天/理  以上並伊川語)　大率把捉不定皆是不仁(外/書)
(下同湛皆是不仁原所以把捉不定之故也朱子曰人/心本  然虛定私欲奪之而動搖紛擾矣然則把捉得)
(定其惟篤/於持敬乎)　伊川先生曰致知在所養養知莫過於寡
欲二字(朱子曰欲寡則無紛擾之雜而知愈以明無變/遷之患而得愈以固故欲養其知者當思有以)
(寡其欲也問既致知後如此養否曰此不分先後未知/而不養固無以致知既知而失其所養則知亦不能以)
(無失/矣)　心定者其言重以舒不定者其言輕以疾(朱子/曰言)
(發於心心定則言必審故的確而舒遲不定則内必紛/擾有不待思而發故淺易而急迫此亦氣動志之一騐)
(也/)　明道先生曰人有四百四病皆不由自家只是心
須教由自家(四百四病者地水火風四者各有一百一/病合之為四百四病也説見佛書要㸔須)
(教二字言當操而存/之不可聽其出入也)　謝顯道從明道先生於扶溝明
道一日謂之曰爾輩在此相從只是學顥言語故其學
心口不相應盍若行之請問焉曰且静坐伊川毎見人
静坐便歎其善學(扶溝縣名宋属開封府時明道知扶/溝縣故其門人多於此相從也朱子)
(曰亦是程子見人多閒雜思慮故教之收拾此心耳然/終是小偏盖道理自有動時有静時學者不可不專於)
(静處求伊川謂只用敬不用静便説得平亦是伊川經/歴多故見得如此又曰方無事時敬於自持及應事時)
(敬於應事讀書時敬於讀書便/自然該貫動静心無時不存)　横渠先生曰始學之
要當知三月不違與日月至焉内外賔主之辯使心意
勉勉循循而不能已過此幾非在我者(文集勉説見論/語勉  工夫不)
(間㫁也循循有次序貌朱子曰三月不違者心常在内/雖間或有出時然終是在外不穏纔出便入盖心安於)
(内所以為主日月至焉者心常在外雖間或有入時然/終是在内不安纔入便出盖心安於外所以為賔此無)
(他知有致未致意有誠未誠也問過此幾非在我者得/曰此只説循循勉勉自然住不得但此關難過纔過)
(則所謂欲罷不能如水/漲船行更無著力處)　心清時少亂時常多其清時
視明聽聰四體不待羈束而自然恭謹其亂時反是如
此何也盖用心未熟客慮多而常心少也習俗之心未
去而實心未完也(宋本與下分作二條但按下文人又/要得剛句則此與下本是相承説自)
(不得分為二今從近本併之勝朱子曰客慮是泛泛思/慮習俗之心是從來習染偏  之心實心是義理之心)
(乂曰横渠大段用功夫來説得更精切學者固未免有/㪚緩時但才覺便收斂漸漸做去但得收斂時多散緩)
(時少便是/長進處)人又要得剛太柔則入於不立亦有人生無
喜怒者則又要得剛剛則守得定不囘進道勇敢載則
比他人自是勇處多(語録下同要此承上節而言雖用/心漸熟必  剛而後可以有為也)
(不立如為外物所動皆是而喜怒為甚故下接言亦有/無喜怒者如劉寛牛𢎞之類終身不見其有喜愠之色)
(而卒不能有所作為故曰又要得剛盖入於不立則守/不定而囘惟剛則守得定而不囘矣無喜怒者或苦於)
(進道之不勇而剛則進道勇敢矣末句勇即剛也兼不/囘勇敢而言變文言勇者固張子不敢以剛自居之意)
(亦以發用處言也過朱子曰剛雖未必中道然終是有/筋骨孔門曾子便  於剛與孟子相似世衰道微人欲)
(横流若非剛介有筋骨人定立不住又曰横渠作/正䝉時或夜裏黙坐徹曉他直是如此勇方做得)　戯
謔不惟害事志亦為氣所流不戯謔亦是持氣之一端
(朱子曰横渠學力絶人尤勇於改過獨以戯謔為無傷/一日忽曰凡人之過猶有出於不知而為之者至戯謔)
(則皆有心為之其為/害尤甚遂作東銘)　正心之始當以己心為嚴師凡
所動作則知所懼如此一二年守得牢固則自然心正
矣(朱子曰持守之要固貴此心常自整頓然學未講理/未明亦有錯認人欲作天理者又不可以不察也)
　定然後始有光明若常移易不定何求光明易大抵
以艮為止止乃光明故大學定而至於能慮人心多則
無由光明(易説下同次大畜彖曰能止健大正也朱子/曰凡人胸  煩擾則愈見昏昧中有定止則)
(自然光明荘子所謂泰宇定而天光發也愚按學者見/理不明則不知所止故無以有定而光明此大學言止)
(於至善所以必/以知止為先也)　動静不失其時其道光明學者必時
其動静則其道乃不蔽昧而明白(動静不失其時二句/艮彖傳文也學者以)
(下乃張子所以/釋彖傳之意)今人從學之久不見進長正以莫識動
静見他人擾擾非關己事而所修亦廢由聖學觀之㝠
㝠悠悠以是終身謂之光明可乎(長張丈反者此一節/言今之學  不能時)
(其動静之病從學謂人之從已為學者也見他人擾擾/初非關已之事也而已亦為其所動不能存誠養志以)
(至於光明故曰所修亦廢此所以必行其庭不見其人/而後可以止也  朱子曰學問臨事不得力固是静中)
(欠却工夫然欲舍動求静又無此理盖人之身心動静/二者循環反覆無時不然但常存此心勿令放失則隨)
(動隨静無時不/是用力處矣)　敦篤虛静者仁之本(仁之本言是乃/為仁之本也)
不輕妄則是敦厚也無所繋閡昏塞則是虛静也此難
以頓悟苟知之須久於道實體之方知其味夫仁亦在
乎熟之而已(閡礙同篤孟子説字閡隔礙也不輕妄四/句明敦  虛静四  之意此難以頓悟以)
(下乃申明敦篤虛静所以為為仁之本也盖不輕妄無/所繋閡昏塞之為敦篤虛静人猶或知之而敦篤虛静)
(之所以為為仁之本則非久於其道實有以體騐之於/心不能知也張子引而不發亦欲學者深思而自得之)
(耳横以上/並  渠語)
　
　
　
　
　
　
　
　
　
　近思録集註卷四
欽定四庫全書
　近思録集註卷四
　　　　　　　　　　　　　　婺源江永撰
　(朱子曰此/卷存養)
或問聖可學乎濓溪先生曰可有要乎曰有請問焉曰
一為要一者無欲也無欲則静虚動直静虚則明明則
通動直則公公則溥明通公溥庶矣乎(朱子曰此章之/旨最為要切然)
(其辭義明白不煩訓解學者能深玩而力行之則有以/知無極之真兩儀四象之本皆不外乎此心而日用間)
(自無别用力/處矣  通書)　伊川先生曰陽始生甚微安静而後能
長故復之象曰先王以至日閉闗(朱子曰一陽初復陽/氣甚微不可勞動故)
(當安静以養微陽如人善端方萌正欲/静以養之方能盛大  易傳下同)　動静節宣以
養生也飲食衣服以養形也威儀行義以養徳也推己
及物以養人也(頤卦/傳)　慎言語以養其徳節飲食以養
其體事之至近而所繫至大者莫過於言語飲食也(頤/象)
(傳徳朱子曰二者/養  養身之切務)　震驚百里不䘮匕鬯臨大震懼能
安而不自失者惟誠敬而已此處震之道也(震彖傳匕/葉氏曰)
(所以載鼎實鬯秬酒也誠敬盡於祀事則雖震而不為/驚君子當大恐懼中有所主則威震不足以動之矣)
　人之所以不能安其止者動於欲也欲牽於前而求
其止不可得也故艮之道當艮其背所見者在前而背
乃背之是所不見也止於所不見則無欲以亂其心而
止乃安不獲其身不見其身也謂忘我也無我則止矣
不能無我無可止之道行其庭不見其人庭除之間至
近也在背則雖至近不見謂不交於物也外物不接内
欲不萌如是而止乃得止之道於止為无咎也(艮彖傳/  朱子)
(曰易傳云能使天下順治非能為物作則也惟止之各/於其所而已此說甚當至謂艮其背為止於所不見竊)
(恐未然據彖辭自解得分曉艮其止止其所也上句止/字便是背字止是當止之處下句止字是解艮字所字)
(是解背字葢云止於所當止也所即至善之地不獲其/身是無與於己不見其人是亦不見人無己無人但見)
(此道理各止其所也定人之一身惟背不能動止於背/是止得其所明道若  性書舉其語是此意伊川說却)
(不同他解艮其止止其所也又說得分曉解艮其背又/自有異想是照顧不到  問易傳說艮其背是止於所)
(不見曰伊川之意如說閑邪存誠如所謂制之於外以/安其内如所謂姦聲亂色不留聰明此意亦自好但易)
(之本意未必是如此動外物不接内欲不萌伊川之說/只是非禮勿視聽言  底意思  問外物無有絶而不)
(接之理曰此一段亦有可疑外物豈能不接但當於非/禮勿視聽言動四者用力  外既無非禮之視聽言動)
(則内自不見有/私己之欲矣)　明道先生曰若不能存養只是說話
(遺書/下同)　聖賢千言萬語只是欲人將己放之心約之使
反復入身來自能尋向上去下學而上達也(朱子曰學/問之道無)
(他求其放心而已矣此孟子開示切要之言程子又發/明之曲盡其指學者宜服膺而勿失也  明道只是大)
(槩說如此若己放之心如何㑹收得轉來只是莫令此/心逐物去則此心便在這裏只是知求則心便在此便)
(是反復入身來是問明道聖賢千言萬語只是收放心/曰講學讀書固  然要知所以講學讀書所以致知力)
(行以至習禮習樂事親從兄無非只是要收放心事學/問之道皆所以求放心不是學問只有求放心一  程)
(先生說是如此不看自能尋向上去下學/而上達二句必  至空守此心無所用也)　李籲問每
常遇事即能知操存之意無事時如何存養得熟曰古
之人耳之於樂目之於禮左右起居盤盂几杖有銘有
戒動息皆有所養今皆廢此獨有理義之養心耳但存
此涵養意久則自熟矣敬以直内是涵養意(籲字端伯/程子門人)
　吕與叔嘗言患思慮多不能驅除曰此正如破屋中
禦寇東面一人來未逐得西面又一人至矣左右前後
驅逐不暇葢其四面空疎盜固易入無縁作得主定又
如虚器入水水自然入若以一器實之以水置之水中
水何能入來葢中有主則實實則外患不能入自然無
事(朱子曰有主則實既言有主便已是實了卻似多了/一實字看來這箇實字謂中有主則外物不能入)
(永按與後條有/主則虚參看)　邢和叔言吾曹常須愛養精力精力
稍不足則倦所臨事皆勉强而無誠意接賓客語言尚
可見況臨大事乎(邢恕字/和叔)　明道先生曰學者全體此
心學雖未盡若事物之來不可不應但隨分限應之雖
不中不逺矣(朱子曰此亦是言其大槩且存得此心在/這裏若事物之來且隨自家力量應之更)
(須下工夫方到得細密的當止於至善處此亦且是為/初學言  全體此心只是全得此心不為私欲汩没非)
(是更有一心能體此/心也此等當以意會)　居處恭執事敬與人忠此是徹
上徹下語聖人元無二語(朱子曰告樊遲三語便與告/顔淵仲弓都無異故云此是)
(徹上徹/下語)　伊川先生曰學者須敬守此心不可急迫當
栽培深厚涵泳於其間然後可以自得但急迫求之只
是私己終不足以達道(朱子曰栽只如種得一物在此/但涵養持守之功繼繼不已是)
(謂栽培深厚如此而優游涵泳於其間則浹洽而有以/自得矣苟急迫求之則此心已自躁迫紛亂只是私己)
(而已終不能優游涵泳以達於道熟道理本自廣大只/是潛心積慮緩緩養將去自然透  若急迫求之則是)
(起意去趕趁他只是私/意而已安足以入道)　明道先生曰思無邪毋不敬
只此二句循而行之安得有差有差者皆由不敬不正
也(朱子曰思無邪是心正意誠毋不敬是正心誠意白/永按思未能無邪者亦當勉强禁止如古人以黒)
(豆記起念善惡乆之而黒者漸少/漸無是也毋不敬亦兼正容言之)　今學者敬而不自
得又不安者只是心生亦是太以敬來做事得重此恭
而無禮則勞也恭者私為恭之恭也禮者非體之禮是
自然底道理也只恭而不為自然底道理故不自在也
須是恭而安今容貌必端言語必正者非是道獨善其
身要人道如何只是天理合如此本無私意只是箇循
理而已(朱子曰只是心生言只是敬心不熟也恭者私/為之恭言恭只是人為禮者非體之禮言只是)
(禮無可捉摸故人為之恭必/循自然底道理則自在也)　今志於義理而心不安
樂者何也此則正是剰一箇助之長雖則心操之則存
舍之則亡然而持之太甚便是必有事焉而正之也亦
須且恁去如此者只是徳孤徳不孤必有鄰到徳盛後
自無窒礙左右逢其原也(朱子曰正預期也是亦須且/恁去其說葢曰雖  必有事)
(焉而勿正亦須且恁地把捉操持不可說道持之太甚/便放下了徳孤只是單丁有這些道理所以不可靠易)
(為外物侵奪若是處多不是處少便不為外物侵奪猶/助長固是不好然合下未能到從容處亦須且恁去)
(愈於不能執捉者又答吕伯恭曰承喻整頓收斂則入/於著力從容游泳  墮於悠悠此正學者之通患然程)
(子嘗曰亦須且自此去到徳盛後自然左右逢其原今/亦當且就整頓收斂處著力但不可用意安排等候即)
(成病/耳)　敬而無失便是喜怒哀樂未發謂之中敬不可
謂中但敬而無失即所以中也(朱子曰未發之中本體/自然不須窮索但當此)
(之時敬以持之使此氣象常存而不失則自此而發者/必中節矣故程子於此毎以敬而無失為言  吳伯豐)
(說敬而無失則不偏不倚斯能中矣曰說得慢了只敬/而無失便不偏不倚只此便是中  只是常敬敬即所)
(以中象敬而無失本不是中只是敬而無失便見得中/底氣  此如公不是仁然公而無私則仁又曰中是本)
(來底須是做工夫此理方著偏此言持敬而無間斷則/喜怒哀樂渾然在中而無所  倚子夏之言本不為此)
(程子取其有/㑹於吾心耳)　司馬子微嘗作坐忘論是所謂坐馳也
(朱子曰他只管要恁地虚静都無事但只管要得忘便/忘是馳也  葉氏曰司馬承貞字子微唐天寳中隱居)
(天台之赤城嘗著論八篇言/清淨無為坐忘遺照之道)　伯淳昔在長安倉中閒
坐見長廊柱以意數之已尚不疑再數之不合不免令
人一　一聲言數之乃與初數者無差則知越著心把捉
越不定(朱子曰人心至靈主宰萬變而非物所能宰故/纔有執持之意即是此心先自動了此程子所)
(以毎言坐忘即是坐馳又因黙數倉柱發明其說而其/指示學者操存之道則必曰敬以直内而又有以敬直)
(内便不直/矣之云也)　人心作主不定正如一箇翻車流轉動揺
無須臾停所感萬端若不做一箇主怎生奈何張天祺
昔嘗言自約數年自上著牀便不得思量事不思量事
後須强把他這心來制縛亦須寄寓在一箇形象皆非
自然君實自謂吾得術矣只管念箇中字此又為中所
繫縛且中亦何形象有人胸中常若有兩人焉欲為善
如有惡以為之間欲為不善又若有羞惡之心者本無
二人此正交戰之驗也持其志使氣不能亂此大可驗
要之聖賢必不害心疾(張戩字天祺横渠先生之弟司/馬温公字君實  朱子曰天祺)
(雖是硬捉且把定得一箇物事在這裏温公又管念箇/中字又更生出頭緒多他所以說終夜睡不得天祺是)
(硬截温公是死守旋旋去尋討箇中伊川則曰持其志/所以教人且就裏面理㑹譬如人有箇家不自作主却)
(倩别人來作主處程子謂一心之中如有兩人正是言/意不誠心不實  大凡意不誠分明是吾之賊我要上)
(他牽下來我要前他拖/教後此最學者所宜察)　明道先生曰某寫字時甚敬
非是要字好只此是學(問作字忽忽則不成字是忘也/或作意令好則愈不好是助也)
(以此知持敬者正勿忘勿助之間朱子曰若如/此說則只是要字好矣非明道先生之意也)　伊川
先生曰聖人不記事所以常記得今人忘事以其記事
不能記事處事不精皆出於養之不完固(朱子曰聖人/之心虚明故)
(能如此常人記事忘/事只是著意之故)　明道先生在澶州日修橋少一
長梁曽博求之民間後因出入見林木之佳者必起計
度之心因語以戒學者心不可有一事(問凡事須思而/後通安可謂心)
(不可有一事朱子曰事如何不思但事過則不留於心/可也明道肚裏有一條梁不知今人有㡬條梁在肚裏)
　伊川先生曰入道莫如敬未有能致知而不在敬者
今人主心不定視心如寇賊而不可制不是事累心乃
是心累事當知天下無一物是合少得者不可惡也(朱/子)
(曰敬則心存心存則理具於此而得失可驗故曰未有/致知而不在敬者  問未有致知而不在敬者曰心若)
(走作不定何縁見得道理如理㑹這一件事未了又要/去理㑹那事少間都成無理㑹須是理㑹這事了方去)
(理㑹那事須是主一意未有致知而不在敬者此是大/綱說要窮理須是著  不著意如何理㑹得分曉  問)
(未有致知而不在敬者葢敬則胸次虚明然後能格物/而判其是非曰雖是如此然亦須格物不使一毫私欲)
(得以為之蔽然後胸次方得處明先答胡廣仲曰敬之/一字真聖學始終之要向來謂必  致知然後有以用)
(力於此疑若未安葢古人由小學進於大學其於洒埽/應對進退之間持守堅定涵養純熟固已乆矣是以大)
(學之序特因小學已成之功而以格物致知為始今人/未嘗一日從事於小學而曰必先致知然後敬有所施)
(則未知以何為主而格物以致其知也故程子曰入道/莫如敬未有能致知而不在敬者又論敬云但存此乆)
(之則天理明推而上之古昔聖賢之言亦莫不如此者/  葉氏曰事至當應初何為累顧心無主應則反累事)
(耳少永按天下事皆不/可  不可有厭事之心)　人只有一箇天理却不能存
得更做甚人也　人多思慮不能自寧只是做他心主
不定要作得心主定惟是止於事為人君止於仁之類
如舜之誅四凶四凶已作惡舜從而誅之舜何與焉人
不止於事只是攬他事不能使物各付物物各付物則
是役物為物所役則是役於物有物必有則須是止於
事(葉氏曰應事而不止其所當止是以己之私智攬他/事而不能物各付物者也物各付物者物來而應不)
(過其則物往而化不滯其迹是則役/物而不為物所役  以上竝伊川語)　不能動人只是
誠不至於事厭倦皆是無誠處　静後見萬物自然皆
有春意(問此還是指聖賢而言否潛室陳氏曰觀物㑹/心静者能之固是聖賢如此吾人胸次豈可不)
(見此境界静/却不分聖賢)　孔子言仁只說出門如見大賓使民如
承大祭看其氣象便須心廣體胖動容周旋中禮自然
惟慎獨便是守之之法聖人修己以敬以安百姓篤恭
而天下平惟上下一於恭敬則天地自位萬物自育氣
無不和四靈何有不至此體信達順之道聰明睿智皆
由此出以此事天饗帝(問孔子告仲弓方是持敬底事/程子如此說豈不有自然勉强)
(之異朱子曰程子之言舉敬之極致而言也這般處要/寛看識得他意不可迫切求之  亦須見得箇意思方)
(謹獨以守之非問心廣體胖動容周旋中禮是平日功/夫方能如此  一旦出門如見大賓使民如承大祭便)
(能如此曰自這裏做去方能如此只是常能存得此心/便能如此  惟上下一於恭敬這却是上之人有以感)
(發興起之體信是忠達順是恕體信是無一毫之偽達/順是發而皆中節無一物不得其所聰明睿智皆由此)
(出這是自誠而明人問上下一於恭敬上之人下之人/也同寅協恭曰聖  之敬熏天炙地不是獨修於九重)
(而天下之人侮慢自若也如漢廣之詩可見而體信是/實體此道於身達順是發而中節推之天下  無所不)
(通也和信是實理順是和氣體信是致中底意思達順/是致  底意思此禮記中語言能恭敬則能體信逹順)
(下體信是盡這至誠道理順即自此發出所謂和者天/  之達道  聰明睿智皆由是出者皆由敬出以此事)
(天饗帝此即敬也聰問聰明睿智如何皆由此出曰且/看敬則如何不㑹  明人之所以不聰不明只縁身心)
(惰慢便昬塞了敬則虚静自然通達進且以一國之君/看之此心才不専静則姦聲佞辭雜  而不察何以為)
(聰亂色諛說之容交蔽而莫辨何以為明睿智皆出於/心心既無主則應事接物何以思慮而得其宜所以此)
(心常要肅然虚明然後物不能蔽/  問敬中有誠立明通道理曰然)　存養熟後泰然行
將去便有進　不愧屋漏則心安而體舒(葉氏曰此/謹獨之效)
心要在腔子裏(問心要在腔子裏莫只是不放却否朱子/曰得之  人心終日放在那裏去得㡬時)
(在這裏孟子所以只管教人求放心應問心要在腔子/裏若慮事應物時心當如何曰思慮  接不可廢但身)
(在此則心合在此曰然則方其應接時則心在事上事/去則此心亦不管著曰固是要如此  問心如何得在)
(腔子裏曰敬/便在腔子裏)　只外面有些隙罅便走了(問外面有些/隙罅便走了)
(莫是功夫間斷便外馳否朱/子曰此心才向外便走了)　人心常要活則周流無
窮而不滯於一隅(問心如何是活朱子曰心無私便可/推行活者不死之謂  人心活則周)
(流無偏係即活憂患樂好皆偏係也周活是生活之活/對著死說天理存則活人欲用則死  流無窮活便能)
(如/此)　明道先生曰天地設位而易行乎其中只是敬也
敬則無間斷(朱子曰易是自然造化聖人本意只說自/然造化流行程子是將來就人身上說敬)
(則這道理流行不敬便間斷了前輩引經文多是借來/說己意  問不知易何以言敬曰程子說得闊使人難)
(曉就天地之間言之是實理就人身言之惟敬然後見/得心之實處流行不息敬才間斷是不誠不誠便無物)
(是息也天天地也似有箇主宰方始恁地變易便是天/地底敬  理只是直上去更無四邉滲漏更無走作)
(問子在川上章也是這意思曰固是天地與聖人一般/但明道說得寛  一念不存也是間斷一事有差也是)
(間/斷)　毋不敬可以對越上帝　敬勝百邪(朱子曰學者/常提醒此心)
(如日之升/羣邪自息)　敬以直内義以方外仁也若以敬直内則
便不直矣必有事焉而勿正則直也(問敬以直内義以/方外如何便謂之)
(仁朱子曰亦是仁也若能到私欲净盡天理流行處皆/可謂之仁但從一路入做到極處皆是仁  此亦言敬)
(以直内義以方外則無一毫私意而仁自在其中爾這/般處要寛看  問以敬直内則不直何也曰此是解直)
(方三字從上說下來方順以敬則不順矣只問必有事/而勿正二程多主於敬曰孟子本無敬字  有義字程)
(子是移將去敬字/上說非孟子本意)　涵養吾一(葉氏曰心/存則不二)　子在川上
曰逝者如斯夫不舍晝夜自漢以來儒者皆不識此義
此見聖人之心純亦不己也純亦不已天徳也有天徳
便可語王道其要只在慎獨(問程子謂自漢以來儒者/皆不識此義朱子曰是不)
(曽識得佛氏却略窺得上面些影子自漢以來儒者如/仲舒語只約度有這物事韓退之雖知有這物事又說)
(得太闊疎了天聖人見川流之不息嘆逝者之如斯原/其所以然乃  命流行不息之體惟聖人之心黙契乎)
(此故有感焉於此可見聖人純亦不己之心為川流不/息天運也純亦不已聖人之心也謹獨所以  不已學)
(者之事也乎問川上之歎程子所謂純亦不已者果聖/人之本意  曰程子非以聖人之意本如此也亦曰非)
(其心之如是則無以見天理之如是耳其曰其要只在慎/獨者言人欲體此道當如此也葢道無時而不然惟慎獨)
(則可以無所間斷而不虧真體計有天徳則便是天理便/做得王道無天徳則是私意是  較後人多無天徳便做)
(王道不成處謹獨與這裏何相闗若不謹獨/便去隱微  間斷了如何得與天地相似)　不有躬
無攸利不立已後雖向好事猶為化物不得以天下萬
物撓己巳立後自能了當得天下萬物(朱子曰此程子/解易二句後二)
(句又是復解此意在乎以立己為先應事為後今人平/日講究所以治國平天下之道而自家身已全未曽理)
(㑹得若能理㑹自家身已雖無外事若不相接然明徳/在這裏了新民只見成推將去  己不立則在我無主)
(宰雖向好事亦只是見那事物/好隨那事物去便是為物所化)　伊川先生曰學者患
心慮紛亂不能寧静此則天下公病學者只要立箇心
此上頭儘有商量(朱子曰學者不先立箇心便似作事/無基址求此心正為要立基址得此)
(心有箇存主處為學/便有歸著可以用功)　閑邪則誠自存不是外面捉一
箇誠將來存著今人外面役役於不善於不善中尋箇
善來存著如此則豈有入善之理只是閑邪則誠自存
故孟子言性善皆由内出只為誠便存(永按人性本善/故人心本誠其)
(有邪者妄也去妄則/無妄矣故誠非外鑠)閑邪更著甚工夫但惟是動容貌
整思慮則自然生敬敬只是主一也主一則既不之東
又不之西如是則只是中既不之此又不之彼如是則
只是内存此則自然天理明學者須是將敬以直内涵
養此意直内是本(本註尹彦明曰敬有甚形影只收斂/身心便是主一且如人到神祠中致)
(敬時其心收斂更著不得毫髮事非主一而何做問主/一朱子曰做這一事且做一事做了這一事却  那一)
(事今人做這一事未了又要做那一事心下千頭萬緒/  問動而無二三之雜者主此一也静而無邪妄之念)
(者亦主此一也主一兼動静而言曰是日或謂主一不/是主一事如一日萬㡬須要竝應曰一  萬㡬也無竝)
(應底道理須還他逐一件理㑹然問或人専守主一曰/主一亦是然程子論主一却不  又要有用豈是守塊)
(然之主一敬聖人言語當初未曽闗聚如說見賓承祭/之類皆是  之目到程子始闗聚說出一箇敬來教人)
(然敬有甚物只如畏字相似不是塊然兀坐只收斂身/心整齊純一不恁地放縱便是敬  程先生所以有功)
(於後學者最是敬之一字有力言敬字只著一畏字形/容亦得故和靖只以收斂身心  之  這心都不著一)
(物便收斂他說入神祠云云最親切今人若能専一此/心便收斂緊密無些子空罅若這事思量未了又走作)
(那邉去心便成兩路此心主這一事不為他事所/亂便是不容一物問  只是說静時氣象否曰然)　閑
邪則固一矣然主一則不消言閑邪有以一為難見不
可下工夫如何一者無他只是整齊嚴肅則心便一一
則自是無非僻之干此意但涵養乆之則天理自然明
(朱子曰只是覺見邪在這裏要去閑他則這心便一了/既一則邪自不能入更不消說又去閑邪恰如知得外)
(面有賊今夜須防他則便惺了不須更說防賊天整齊/嚴肅此心便存便能惺惺  才整頓起處便是  理無)
(别天理但常常整頓起思慮自一容持敬之說不必多/言但熟味整齊嚴肅嚴威儼恪動  貌整思慮正衣冠)
(尊瞻視此等數語而實加工焉則所謂直内所謂主一/自然不費安排而身心肅然表裏如一矣  永按朱子)
(又有一條主一似持其志閑邪似/無暴其氣與程子意異故不録)　有言未感時知何
所寓曰操則存舍則亡出入無時莫知其鄉更怎生尋
所寓只是有操而已操之之道敬以直内也(朱子曰這/處難說只)
(爭這些子只是看來看去待自見得若未應時又更操/這所寓便是有兩箇物事所以道只有操而已只操便)
(是主宰/在這裏)　敬則自虚静不可把虚静喚做敬(朱子曰周/子說主静)
(正是要人静定其心自作主宰程子又恐人只管/求静遂與事物不交涉却說箇敬云敬則自虚静)　學
者先務固在心志然有謂欲屏去聞見知思則是絶聖
棄智有欲屏去思慮患其紛亂則須坐禪入定如明鑑
在此萬物畢炤是鑑之常難為使之不炤人心不能不
交感萬物難為使之不思慮若欲免此惟是心有主如
何為主敬而已矣有主則虚虚謂邪不能入無主則實
實謂物來奪之大凡人心不可二用用於一事則他事
更不能入者事為之主也事為之主尚無思慮紛擾之
患若主於敬又焉有此患乎所謂敬者主一之謂敬所
謂一者無適之謂一且欲涵泳主一之義不一則二三
矣至於不敢欺不敢慢尚不愧於屋漏皆是敬之事也
(問程子謂有主則虚又謂有主則實朱子曰有主於中/外邪不能入便是虚有主於中義理甚實便是實  心)
(虚則理實心實則理虚有主則實此實字是好字指理/而言無主則實此實字是不好字指私欲而言以理為)
(主則此心虚明一毫私意著不得而有主則實者自家/心裏有主外患所不能入此非實  何無主則實者自)
(家心裏既無以為之主則外邪却入來實其中安得不/謂之實  中有主則實此重在主字上有主則虚重在)
(敬字上言敬則自虚静故邪不得而奸之也看程子既/言有主則實又言有主則虚此不可泥看須  大意各)
(有不同始得適主一無適此等語須力行之方見得真/實意味  無  只是持守得定不馳騖走作之意持守)
(得定而不馳騖走作即是主一主一即是敬只是輾轉/相解非無適之外别有主一主一之外又别有敬也)
(敬主於一做這件事更不做别事無適是不走作問思/其所當思如何曰却不妨但不可胡思如思此一事又)
(别思一件事便不可問方應此事未畢而復有一事至/則當如何曰也須是做一件了又理㑹一件亦無雜然)
(而應之理但甚不得已則權其輕重可也而問伊川言/主一無適又謂人心常要活則周流無窮  不滯於一)
(隅或疑主一則滯不能周流竊謂主一則此心便存心/存則物來順應何有乎滯曰固是然所謂主一者何嘗)
(滯於一事不主一則方理㑹此事/而心留於彼這却是滯於一隅)　嚴威儼恪非敬之
道但致敬須自此入(永按嚴威儼恪外面勉强把/捉而已然致敬却須自此始)　舜
孶孶為善若未接物如何為善只是主於敬便是為善
也以此觀之聖人之道不是但嘿然無言(朱子曰程子/未接物之論)
(尤能發明言外之意學者所當深念失主/於敬是存養此心在這裏照管勿差)　問人之燕
居形體怠惰心不慢可否曰安有箕踞而心不慢者昔
吕與叔六月中來緱氏閒居中某嘗窺之必見其儼然
危坐可謂敦篤矣學者須恭敬但不可令拘迫拘迫則
難久(朱子曰近世學者之病只是合下欠却持敬工夫/所以事事滅裂其言敬者又只說能存此心自然)
(中理至於容貌詞氣往往全不加工又況心慮荒忽未/必真能存得耶程子言敬必須整齊嚴肅正衣冠尊瞻)
(視為先又言未有箕踞而心不慢者如此乃是至論四/心無不敬則四體自然收斂不待十分著意安排而)
(體自然舒適著意安/排則難乆而生病矣)　思慮雖多果出於正亦無害否
曰且如在宗廟則主敬朝廷主莊軍旅主嚴此是也如
發不以時紛然無度雖正亦邪　蘇季明問喜怒哀樂
未發之前求中可否曰不可既思於喜怒哀樂未發之
前求之又却是思也既思即是已發(本註思與喜/怒哀樂一般)纔發
便謂之和不可謂之中也又問吕學士言當求於喜怒
哀樂未發之前則可若言求中於喜怒哀樂未發之前
則不可又問學者於喜怒哀樂發時固當勉强裁抑於
未發之前當如何用功曰於喜怒哀樂未發之前更怎
生求只平日涵養便是涵養乆則喜怒哀樂發自中節
曰當中之時耳無聞目無見否曰雖耳無聞目無見然
見聞之理在始得賢且說静時如何曰謂之無物則不
可然自有知覺處曰既有知覺却是動也怎生言静人
說復其見天地之心皆以謂至静能見天地之心非也
復之卦下面一畫便是動也安得謂之静或曰莫是於
動上求静否曰固是然最難釋氏多言定聖人便言止
如為人君止於仁為人臣止於敬之類是也易之艮言
止之義曰艮其止止其所也人多不能止葢人萬物皆
備遇事時各因其心之所重者更互而出纔見得這事
重便有這事出若能物各付物便自不出來也或曰先
生於喜怒哀樂未發之前下動字下静字曰謂之静則
可然静中須有物始得這裏便是難處學者莫若且先
理㑹能敬能敬則知此矣或曰敬何以用功曰莫若主
一季明曰昞嘗患思慮不定或思一事未了他事如麻
又生如何曰不可此不誠之本也須是習習能専一時
便好不拘思慮與應事皆要求一(蘇昞字季明張程門/人吕學士與叔也)
(朱子曰才思即是已發一句能發明子思言外之意葢/言不待喜怒哀樂之發但有所思即是已發此意已極)
(精微說到未發界至十分盡頭不可以有加矣生問伊/川云求中於喜怒哀樂之前却是已發延平先  謂驗)
(喜怒哀樂未發之前為如何此說又似與季明同曰但/欲見其如此耳然亦有病若不得其道則流於空故程)
(子云今只道敬慎此條記得極好涵養於喜怒哀樂未/發之前只是戒  乎其所不睹恐懼乎其所不聞且未)
(有一箇動綻大綱且約住執持在這裏到謹獨處便是/發了當中時雖耳無聞目無見然須是常有箇主宰執)
(持底在這裏始得不是一向放倒又不是一向空寂了/下面說復卦便是說静中有動不是如瞌睡底静中問)
(常自有箇主宰執持後又說艮卦又是說動中要静復/卦便是一箇大翻轉底艮卦艮卦便是兩箇翻轉底復)
(卦無但操存得在時少間喜怒哀樂自有一箇則在說/耳  聞目無見之答以下文若無事時須見須聞之)
(參之其誤必矣葢未發時但為未有喜怒哀樂之偏耳/若其目之有見耳之有聞則當愈益精明而不可亂豈)
(若心不在焉而遂廢耳目之用哉愈子思只說喜怒哀/樂今却轉回見聞上去所以說得  多愈見支離紛冗)
(都無交涉此程門請問記録者之罪中問心本動物不/審未發之前全是寂然而静還是静  有動意曰不是)
(静中有動意周子謂静無而動有不是無以其未形而/謂之無非因動而後有以其可見而謂之有耳方其静)
(時動之理只在伊川謂當中時耳無聞目無見但見聞/之理在始得及動時又只是這静底  謂之無物則不)
(可無物恐當作有物伊問未發之前當戒謹恐懼提撕/警覺則亦是知覺而  川謂既有知覺却是動何也曰)
(未發之前須常恁底醒不是瞑然不省若瞑然不省則/道理何在成甚大本曰常醒便是知覺知覺須是動何)
(以謂之未發曰知覺雖是動不害其為未動若喜怒哀/樂則又别也問知覺雖是動而喜怒哀樂却未發否曰)
(是下面說復見天地之心說得好復一陽生豈不是動/問一陽雖動然未發生萬物便是喜怒哀樂未發否曰)
(是心其言静時既有知覺豈可言静而引復以見天地/之  為說亦不可曉葢當至静之時但有能知覺者而)
(未有所知覺也故以為静中有物則可而便以纔思即/是已發為比則未可以為坤卦純隂而不為無陽則可)
(而便以復之一陽已動為比則未可也復問静中有知/覺曰此是坤中不能無陽到動處却是  只將十二卦)
(排便見乃問静中有物莫是含喜怒哀樂之理否曰喜/怒哀樂  是感物而有猶鏡中之影鏡本照物安得有)
(影曰然則静中有物乃鏡中之光明曰此却說得近似/所謂静中有物者只是知覺便是伊川云才知覺便是)
(動此恐說得太過若云知得寒覺得煖便是知覺一箇/物事今未曽知覺甚事但有知覺在何妨其為静不成)
(静坐便是瞌睡其問某作事時多不能主一曰只是心/不定人須是定  心問非不欲主一然竟不能曰這箇)
(須是習程子也教人習問莫是氣質薄不曰然亦須涵/養本原則自然别  無事時固是敬有事時敬便在事)
(上所以程子説到専一時方好蓋専一則有事無事/皆是如此程子答或人問末梢這一句是緊要處)人於
夢寐間亦可以卜自家所學之淺深如夢寐顛倒即是
心志不定操存不固(朱子曰魂與魄交而成寐心在其/間依舊能思慮所以做出夢來若)
(心神安定夢寐亦不至顛倒之胡氏說夢亦有可取者/胡氏曰心為萬物之至靈人  所以有夢夢之所以多)
(變也然聖人誠存賢人存誠則夢治若夫思慮紛擾精/神不定則所夢雜亂或正或邪亦與旦晝之所為等耳)
(善學者既謹其言動而/又必驗諸夢寐之間)　問人心所繫著之事果善夜
夢見之莫不害否曰雖是善事心亦是動凡事有朕兆
入夢者却無害捨此皆是妄動人心須要定使他思時
方思乃是今人都由心曰心誰使之曰以心使心則可
人心自由便放去也(問孔子夢周公恐渉於心動否朱/子曰心本是箇動物怎教他不動)
(夜之夢猶寢之思也思亦是心之動處但無邪思可矣/夢得其正何害心存這事便夢這事常人便胡夢了)
(問以心使心上心字是道心下心字是人心以心使心/則是道心為一身之主而人心聽命也曰亦是如此然)
(觀程先生之意只是說自作主宰耳所問以心使心此/句有病否曰無病其意只要此心有  主宰  只是一)
(箇心被他說得來却似有兩/箇子細看來只是這一箇心)　持其志無暴其氣内外
交相養也(朱子曰持志所以直其内也無暴其氣所以/防於外也兩者各致其功而無所偏廢焉則)
(志正而氣自完氣完而志益正其於存養之功且將無/一息之不存矣  以志壹則動氣氣壹則動志觀之則)
(見内外交相/養之理矣)　問出辭氣莫是於言語上用工夫否曰
須是養乎中自然言語順理若是慎言語不妄發此却
可著力　先生謂繹曰吾受氣甚薄三十而浸盛四十
五十而後完今生七十二年矣校其筋骨於盛年無損
也繹曰先生豈以受氣之薄而厚為保生邪夫子黙然
曰吾以忘生徇欲為深恥(南軒張氏曰若他人養生要/康强只是利伊川說出來純)
(是天/理)　大率把捉不定皆是不仁(朱子曰人心湛然虚/定者仁之本體把捉)
(不定者私欲奪之而動静紛擾矣然則把捉得定其惟/篤於持敬乎  問心之本體湛然虚明無一毫私欲之)
(累則心徳存把捉不定則為私欲所亂是心外馳而其/徳亡矣曰如此則是把捉不定故謂之不仁今此但曰)
(皆是不仁乃是言惟其不仁所/以致把捉不定也  外書下同)　伊川先生曰致知在
所養養知莫過於寡欲二字(朱子曰致知者必先有以/養其知有以養之則所見)
(益明所得益固欲養其知者惟寡欲而已欲寡則無紛/擾之雜而知益明矣無變遷之患而得益固矣  問養)
(知莫過於寡欲是既知後便如此養否曰此不分先後/未知之前若不養之此知如何發得既知之後若不養)
(則又差了為二者自是兩箇話頭本若無相干但得其/道則交相  養失其道則交相為害  問養知莫過於)
(寡欲此句最緊切曰便是這話難說又須/是格物方得若一向靠著寡欲又不得)　心定者其
言重以舒不定者其言輕以疾(朱子曰言發於心心定/則言必審故的確而舒)
(遲不定則内必紛擾有不待思而發/故淺易而急迫此亦志動氣之驗也)　明道先生曰人
有四百四病皆不由自家則是心須教由自家(永按四/百四病)
(佛家之說謂人身為四大之合各有百一病也/氣體之病非人所能為心則操之在我而已)　謝顯
道從明道先生於扶溝一日謂之曰爾輩在此相從只
是學顥言語故其學心口不相應盍若行之請問焉曰
且静坐伊川每見人静坐便嘆其善學(問程子嘗教人/静坐如何朱子)
(曰亦是他見人要多慮且教人收拾此心耳初學亦當/如此  明道云無可行時且去静坐葢静坐便涵養得)
(本原稍定雖是不免逐物及自覺而收斂歸來也有箇/著落若不曽存養得本原茫茫然逐物在外便要收斂)
(歸來也無箇著身處也道明道教人静坐李先生亦教/人静坐葢精神不定則  理無湊泊處又云須是静坐)
(方能收斂故明道教人静坐葢為是時諸人相從學中/無甚外事  教之如此今若無事固是只得静坐若特)
(地將静坐做一件工夫則是釋子坐禪矣但只著一敬/字通貫動静則於二者之間自無間斷處  問伊川見)
(人静坐如何便嘆其善學/曰這却是一箇總要處)　横渠先生曰始學之要當
知三月不違與日月至焉内外賓主之辨使心意勉勉
循循而不能已過此㡬非在我者(朱子曰内外賓主之/辨在内之日多即是)
(為主在内之日少即是為客終以屋喻之三月不違者/心常在内雖間或有出時然  是在外不穩便才出即)
(便入葢心安於内所以為主日月至焉者心常在外雖/間或有入時然終是在内不安才入即便出葢心安於)
(外所以為賓日至者一日一至此月至者一月一至此/不違者心常存日月至者有時而存此無他知有至未)
(至意有誠未誠故貴於見得透則心意勉勉循循自不/能己矣過此㡬非在我者猶言過此以往未之或知言)
(過此則自家著力不得待他自長進去仁問三月不違/者是仁常在内常為主日月至焉者是  常在外常為)
(賓否曰此倒說了心常在内常為主心常在外常為客/問如此則心不違仁者是心在仁内否曰不可言心在)
(仁内略略是恁地意思方勉勉循循之說猶是真箇到/那田地實知得那滋味  自不能已要住不得過此㡬)
(非在我言不由我了如推車相似才推動了自然不停/  永按或問謂不違者仁在内而我為主日月至焉者)
(仁在外而我為客葢朱/子未定之說  文集)　心清時少亂時常多其清時
視明聽聰四體不待羈束而自然恭謹其亂時反是如
此何也葢用心未熟客慮多而常心少也習俗之心未
去而實心未完也(朱子曰客慮是泛泛底思慮習俗之/心是從來習染偏勝之心實心是義)
(理之心說横渠大段用/功夫來  得更精切)人又要得剛太柔則入於不立
亦有人主無喜怒者則又要得剛剛則守得定不囘進
道勇敢載則比他人自是勇處多(朱子曰看來這道理/須是剛硬立得脚住)
(方能有所成曽子子思孟子都是如此剛果決烈方能/傳這道理若慈善柔弱底終不濟事  語録下同)
　戲謔不惟害事志亦為氣所流不戲謔亦是持氣之
一端(末子答劉子澄曰戲謔亦是自家有此玩侮之意/以為之根而日用間流轉運用機械活熟致得臨)
(事不覺出來又自以為情信辭巧主於愛人可以無害/於義理故不復更加防遏以至於此葢不惟害事而所)
(以害於心術者尤深昔横渠先生嘗言之矣此當痛改/不可緩也  永按張子作東銘亦以戲言戲動為戒戲)
(謔之害事納侮啓釁招尤致侮是也人之有口/才多機智而好狎侮者尤易犯此病當深戒之)　正心
之始當以己心為嚴師凡所動作則知所懼如此一二
年守得牢固則自然心正矣(葉氏曰視心如嚴師則知/所敬畏而邪僻之念不作)
　定然後始有光明若常移易不定何求光明易大抵
以艮為止止乃光明故大學定而至於能慮人心多則
無由光明(問艮何以光明朱子曰定則明凡人胷次煩/擾則愈見昏昧中有定止則自然光明莊子)
(所謂泰宇定而天光發是也也葉氏曰止水/可鑑而流水不可鑑亦此理    易說下同)　動静不
失其時其道光明學者必時其動静則其道乃不蔽昧
而明白今人從學之乆不見進長正以莫識動静見他
人擾擾非闗己事而所修亦廢由聖學觀之冥冥悠悠
以是終身謂之光明可乎(艮彖傳學葉氏曰動静各有/其時然  者多失於不當動)
(而動因循廢學/終何光明之有)　敦篤虚静者仁之本不輕妄則是敦
厚也無所繫閡昬塞則是虚静也此難以頓悟苟知之
須久於道實體之方知其味夫仁亦在乎熟之而已(朱/子)
(曰張子敦篤虚静之說於學者為有功為敦厚虚静是/為仁之本  李孝述問仁為動之始禮  動之極義為)
(静之始智為静之極智無所作為又所以為動之本而/仁禮之所由發也曰横渠先生曰虚静者仁之本亦此)
(意所葉氏曰言動輕妄而不純篤則此心外馳非仁也/有  繫閡昬塞而不虚静則此心罔覺非仁也然必存)
(心之乆實體於己然後/能深知其味  孟子說)
　
　
　
　
　
　
　
　近思録集註卷四
欽定四庫全書
　近思録集註卷五
　　　　　　　　　　　　　歸安茅星來撰
　　省察克治(性無不善而情之動則有不善故當省/察而克治之而情不外喜怒哀樂愛惡)
　　(欲其存之身也不外視聽言動而七情之發稍不/中節便是過視聽言動稍不自檢便有過而其中)
　　(有氣質之偏有物欲之蔽反其偏開其蔽以復其/本然之善則此卷最為切要凡四十二條  按語)
　　(類此卷作改過/遷善克己復禮)
濓溪先生曰君子乾乾不息於誠然必懲忿窒慾遷善
改過而後至乾之用其善是損益之大莫是過聖人之
㫖深哉(朱子曰其字難通疑當作莫字今從之窒朱子/曰乾乾不息於誠便是修徳之事懲忿  慾是)
(損卦大象遷善改過是益卦大象修徳者必須如此而/後能至於成徳又曰是者指去惡進善而言盖乾之體)
(乾乾不息而其用則莫善於去惡進善也損益二卦大/義亦莫過於此聖人作易之㫖意深矣  朱子曰學者)
(於日用應接思慮隱微之間一一加察其善端之發慊萌/於吾心而合於聖賢之言則勉厲而力行之其邪志之)
(愧於吾心而戾於聖賢之訓則果决而速去之/總不使有頃刻悠悠意態則為學之本立矣)吉凶悔
吝生乎動噫吉一而已動可不慎乎(通書易吉凶悔吝/句見  繋辭下傳)
(朱子曰四者一善而三惡故人之所值福常少而禍常/多不可不謹問上文所言皆自修之事此忽言動何也)
(曰所謂懲忿窒慾遷善改過皆動上有此等過失須/於方動之時審之則無凶悔吝周子所以再言動也)
濓溪先生曰孟子曰養心莫善於寡欲予謂養心不止
於寡而存耳盖寡焉以至於無無則誠立明通誠立賢
也明通聖也(遺文實見與張宗範養心亭説朱子曰誠/立謂  體安固明通則實用流行立如三)
(十而立之立通則不惑知命而郷乎耳順矣成仇氏曰/孟子言寡欲從初學言之也周子言無欲從  徳言之)
(也葉氏不察以孟子指欲之不可無者故只云寡周子/指欲之不可有者故必言無殊不知聲色貨利人心不)
(可有之欲正由耳目口鼻人心不可無之欲不能節制/以至於此也其為欲無有二也孟子亦正欲漸次克治)
(歸於無欲而後已非謂欲不可無但可寡也黄勉齋曰/寡欲固善矣然非真知夫天理人欲之分則何以施其)
(克治之功哉故格物致知又所以/為寡欲之要學者之所當察也)　伊川先生曰顔淵
問克己復禮之目夫子曰非禮勿視非禮勿聽非禮勿
言非禮勿動四者身之用也由乎中而應乎外制於外
所以養其中也(朱子曰由中應外是推本視聽言動四/者皆由中而出盖泛言其理如此耳非)
(謂從裏面做工夫也制外養中方是説做工夫處問克/己工夫在内此言制於外何也曰制却在内又問此但)
(説仁之體而不及用/曰制於外便是用)顔淵請事斯語所以進於聖人後
之學聖人者宜服膺而勿失也因箴以自警(箴與鍼通/俗作針)
(箴以鐡為之所以治病者也故有所警戒以自治其病/者謂之箴服膺勿失説見中庸以上二節言所以作箴)
(由也乃四箴之序問明知其不當視而自接乎目明知其不/當聽而自接乎耳則將如何朱子曰視與見異聽與聞異)
(非禮之色雖過乎目在我不可有視之之心/非禮之聲雖過乎耳在我不可有聽之之心)視箴曰心
兮本虛應物無迹操之有要視為之則蔽交於前其中
則遷制之於外以安其内克己復禮久而誠矣(内叶奴/大切矣)
(叶於禮切形陳氏曰心之體本自虛明而其用則隨物/而應無有  迹也操而存之之要以視為準則而已盖)
(物欲之蔽交接於前則心隨之以遷故必制之於外使/凡有非禮者不得以接於吾目而此心虛明之體自安)
(而無所搖矣如是乃所以克己而復禮也至於用力之/久無有間㫁則自然誠實不待勉强乃所謂仁也輔慶)
(源曰人之視最在先遇不當視者纔起一念要視他便/是非禮故當以視為操心之則薛氏曰所謂蔽者非只)
(謂非禮之色凡見一切可好之物目逐之而動者皆是/問制之於外以安其内却似與克伐怨欲不行相似朱)
(子曰克己工夫其初亦須着禁制始得到純熟後私意/自漸消磨去矣  愚按首二句以心之本然者而言蔽)
(交於前二句則物欲累之而失其本然也制之於外句/以功之當然者而言久而誠句則功夫之盡而各得其)
(所當然也制之於外謂非禮勿視也内指仁而言蔡氏/曰始而克復有以用吾力久而誠則私欲淨盡表裏一)
(貫自無所/容其力矣)聽箴曰人有秉彞本乎天性知誘物化遂亡
其正卓彼先覺知止有定閑邪存誠非禮勿聽(知誘物/化本樂)
(記知誘於外物至而人化物語沈誠庵曰人有秉彞二/句是大概説知字方從聽上來盖聲一入於耳則吾心)
(之知遂為所誘而與物俱化矣亡其正者亡其秉彝之/天性也知止有定聲來自覺善惡此心作得主宰不能)
(誘之也是朱子曰視是将這裏底引将去所以云以安/其内聽  聽得外面底來所以云閑邪存誠又曰物至)
(則智足以知之而有好惡這是自然如此到好惡無節/於内知誘於外方始不好去胡雲峯曰眼在前不正之)
(色只是前一面來故云蔽交於前其中則遷耳在兩旁/不正之聲左右前後皆可來故曰知誘物化遂亡其正)
(目之明在外故當制之於外以安其内耳/之聰在内故惟在内者知止有定乃可耳)言箴曰人心
之動因言以宣發禁躁妄内斯静專矧是樞機興戎出
好吉凶榮辱惟其所召傷易則誕傷煩則支已肆物忤
出悖來違非法不道欽哉訓辭(好如字叶去聲易道並/去聲  宣布也發發言)
(也矧況也樞戸樞機弩牙户之闔闢由於樞弩之張弛/由於機人之吉凶榮辱由於言故以為比易繋辭上傳)
(所謂言行君子之樞機是也戎兵也好善也惟口出好/興戎見書大禹謨篇道言也非法不道見孝經卿大夫)
(孝章訓辭即指非法不道句而言是朱子曰人心之動/八句是就身上謹傷易則誕四句  當謹於接物間都)
(説得周徧輔氏曰躁属氣妄属欲不為氣所動故静不/為欲所分故專沈誠菴曰易煩之病在已故支誕以損)
(其徳肆悖之病及人故違忤以反乎已吕涇野曰如在/官言官在朝言朝或言及之而不言言未及之而言未)
(見顔色而言皆是非禮處推此類可見胡雲峰曰易是/輕言煩是多言肆是放言悖則純乎不善矣朱子以為)
(是四項病而諸家只/解歸躁妄二字非矣)動箴曰哲人知幾誠之於思志士
厲行守之於為順理則裕從欲惟危造次克念戰兢自
持習與性成聖賢同歸(行去聲哲文集以幾猶幾善惡/之幾惟  人有  知之而念慮)
(所動必一於善而無有不實也若志士則當於其行而/厲之而凡有所動作必一於善而無敢有失也克能也)
(克念書多方篇所謂惟狂克念作聖也戰兢詩小旻篇/所謂戰戰兢兢也戰戰恐懼兢兢戒謹克念戰兢並承)
(造次言言雖造次之頃而克念戰兢不敢有忽也克念/以誠於思言戰兢自持以守於為言聖性之也謂哲人)
(賢習之也謂志士及其成功一也故曰同歸士朱子曰/哲人只於思慮間便見得當為與不當為志  須於事)
(為己著方見得又曰思是動之㣲為是動之著便該動/之精粗盖思於内不可不誠為於外不可不守又曰順)
(理則裕二語是最𦂳要處此是生死路頭陳氏曰循天/理之公則無餒於中故裕逐人欲之私則易陷於下故)
(危愚按非禮不動便是順理從欲則非禮而動矣禮者/理而已從欲惟危以上見動之不可不謹也造次克念)
(二語乃為學者言所以存理遏欲工夫也克念則動於/心者無不實戰兢則動於身者無不謹内外交致其力)
(也陳定宇曰商書曰兹乃不義習與性成此伊尹之言/本謂習於惡而與性成者程子引用此句則言習於善)
(而與性成者此性字盖以氣質之/性言與上文本乎天性之性不同)　復之初九曰不逺
復旡祗悔元吉傳曰陽君子之道故復為反善之義初
復之最先者也是不逺而復也(明道曰祇與底通用至/也俞氏曰初居震動之)
(始方動即復故/曰不逺而復)失而後有復不失則何復之有唯失之
不逺而復則不至於悔大善而吉也(惟聖人本非有失/自無有復下此則)
(不能以無失但復之有逺近不同耳失之而復自不能/無悔惟未逺而復故不至於悔乃元吉也  此以上明)
(初爻所以為復之不/逺而不至於悔者也)顔子無形顯之過夫子謂其庶幾
乃無祗悔也過既未形而改何悔之有(子曰顔氏之子/其殆庶幾乎見)
(繋辭上傳形顯謂形之顯著也敬軒薛氏曰不善之端/不待應物而後見如静中一念之薄即非仁一念之貪)
(即非義一念之慢即非禮一念之/詐即非信君子所以貴慎獨也)既未能不勉而中所
欲不踰矩是有過也然其明而剛故一有不善未嘗不
知既知未嘗不遽改故不至於悔乃不逺復也(中去聲/  此以)
(上因繋辭上傳夫子之言而釋之以見必如顔子之/明且剛而後能是有不逺之復也以上初九爻傳)學
問之道無他也惟其知不善則速改以從善而已(易傳/下同)
(尹知不善明也速改以從善剛也此三句初九象傳為/  起莘曰仲虺善成湯之徳以從諫弗咈改過不吝)
(首稱盖過者人所不免惟能知/之而速改之乃其所以為賢也)　晉之上九晉其角維
用伐邑厲吉旡咎貞吝傳曰人之自治剛極則守道愈
固進極則遷善愈速如上九者以之自治則雖傷於厲
而吉且無咎也嚴厲非安和之道而於自治則有功也
(治平聲下同方角剛而居上之物上九以剛居卦之極/故取為象四  為外居邑為内伐邑以象内自治也厲)
(嚴厲也剛極謂以陽居上也進極謂在晉之終也程問/本義以為伐邑程傳以為自治如何朱子曰便是  傳)
(多不肯説實事/皆以為取喻耳)雖自治有功然非中和之徳故於貞正
之道為可吝也(於宋本作所以今從易傳朱子曰吝不/在克治正以其克治之難而言其合下)
(有此吝耳貞吝之義只云貞固守此/則吝不應於此獨云於正道為吝也)　損者損過而就
中損浮末而就本實也天下之害無不由末之勝也峻
宇雕牆本於宫室酒池肉林本於飲食淫酷殘忍本於
刑罰窮兵黷武本於征討凡人欲之過者皆本於奉養
其流之遠則為害矣先王制其本者天理也後人流於
末者人欲也損之義損人欲以復天理而已(損彖曷之/用二簋可)
(用享亦愚按宫室飲食固人生日用所不可無而刑罰/征討  國家治道所不可廢者然其末流之過至於窮)
(奢極欲任酷吏好逺畧其害有不可勝言如秦始隋煬/以此亡國殞身然則天理人欲之間其始甚微其終則)
(不可救學者顧/可以不謹乎)　夬九五曰莧陸夬夬中行無咎象曰
中行無咎中未光也傳曰夫人心正意誠乃能極中正
之道而充實光輝若心有所比以義之不可而决之雖
行於外不失其中正之義可以旡咎然於中道未得為
光大也盖人心一有所欲則離道矣夫子於此示人之
意深矣(吕本爻象之詞在則離道矣下夬九五曰夬上/有故字下有之字夫子於此二句在末作結無)
(傳曰二字莧許戰反比音避王莧陸本義及程傳並云/今馬齒莧孔疏引馬融鄭𤣥  肅並云一名商陸皆以)
(莧陸為一唯董氏分為二而朱子發因之然語類亦有/莧者馬齒莧陸者章陸一名商陸之説未詳孰是本草)
(謂其根至蔓雖盡取之而旁根復生盖其類難絶故取/為象九五切近上六之隂昵於小人者深故曰心有所)
(比然為决之主其義不可以不决故曰以義之不可而/决之又九五陽剛其力尚足以决而居中處正又不為)
(過暴故所行猶不失中正之義有欲指心有所比而言/所以未得為光大也如宋神宗以人言而罷王安石不)
(久復用正坐此病誠有所比則心不正以義之不可而/勉强决之則意不  朱子曰事雖正而意潜有所係吝)
(荀子所謂偷則自行佛家所謂/流注不㫁皆意不誠之本也)　方説而止節之義也
(節彖傳兌下坎上為節兑説也坎險也説則/欲進而有險在前則不能進故有止節之義)　節之九
二不正之節也以剛中正為節如懲忿窒欲損過抑有
餘是也不正之節如嗇節於用懦節於行是也(九二以/剛居柔)
(在節卦是為不正之節也剛中正謂九五也嗇節於用/二者程子亦偶舉以見意耳他如待人之節而失之薄)
(處已之節而/失之固皆是)　人而無克伐怨欲惟仁者能之有之而
能制其情不行焉斯亦難能也謂之仁則未可也此原
憲之問夫子答以知其為難而不知其為仁此聖人開
示之深也(為仁下宋本有也字斬經説不説見論語朱/子曰克己者從根源  截更  復萌不行者)
(但禁制之使不行於外耳若其本則著於心而未能去/也又曰學者見有不善處便須剗去若只是遏之使不)
(行此根常留在裏便不得饒氏曰拔去病根其道有二/平時荘敬涵養此積漸消磨法也臨事省察克治此勇)
(猛決去/法也)　明道先生曰義理與客氣常相勝只看消長
分數多少為君子小人之别義理所得漸多則自然知
得客氣消散得漸少消盡者是大賢(長張丈反分音問/别必列反  遺書)
(下同客客氣者血氣也以其非心性之本然故曰客氣/知得  氣知字要體認盖義理所得漸多則志氣清明)
(稍有客氣便自知覺不為所用事矣去朱子曰初學者/只要牢劄定脚跟與他捱捱得一毫  則逐漸捱將去)
(此心莫退終/須有勝時)　或謂人莫不知和柔寛緩然臨事則反
至於暴厲伊川曰只是志不勝氣氣反動其心也(按遺/書當)
(是伊川語舊/本作明道誤)　人不能祛思慮只是吝吝故無浩然之
氣(祛丘於反敺同從示與從衣者别吝祛攘却也不能/祛思慮是病吝乃其致病之本也  則心胸狹隘私)
(意纒擾故無/浩然之氣)　治怒為難治懼亦難克己可以治怒明
理可以治懼(氣剛而不能以自制則易怒氣柔而不能/以自勝則多懼惟克己則意氣自消故可)
(以治怒明理則事至/不惑故可以治懼)　堯夫解他山之石可以攻玉玉
者温潤之物若將兩塊玉來相磨必磨不成須是得他
箇麤礪底物方磨得出譬如君子與小人處為小人侵
陵則修省畏避動心忍性增益豫防如此便道理出來
(來下宋本無相字箇上葉本無他字按遺書有相字他/字  堯夫邵氏名雍河南人後賜謚康節他山之石二)
(句見詩小雅鶴鳴篇此/程子述邵氏之言如此)　目畏尖物此事不得放過便
與克下室中率置尖物須以理勝他尖必不刺人也何
畏之有(朱子曰人有目畏尖物者故明道教之以此盖/習見既熟則不復畏之矣克己之功皆當如此)
(問習在危階上行亦此意否曰此却分明是危只教習/使不怕問習得不怕少間到危疑之際心亦不動否曰)
(是如此愚按遺書人有患心疾見物皆獅子伊川教之/以見即直前捕執之無物也久之疑疾遂愈與此可參)
(㸔/)　明道先生曰責上責下而中自恕己豈可任職分
(分音問己朱子曰恕本取義如心謂如治己之心以治/人如愛  之心以愛人也故但可施之於人而不可以)
(施之於己也漢光武謂郅惲善恕己量主范忠宣公亦/謂恕己則昏後世循習因以寛貰為義非其解矣愚謂)
(程子平日解恕字最分曉此云恕己疑紀録者之誤專/務責人而不知責己則於自己職分必不能盡故不可)
(任以/職分)　舍己從人最為難事己者我之所有雖痛舍之
猶懼守己者固而從人者輕也(舍並音捨禹舍己從人/説見書大  謨及孟子)
(朱子曰此程子為學者言若聖人分上則不如此也/無適也無莫也義之與比曰痛舍則大段費力矣)
九徳最好(皋陶曰亦行有九徳寛而栗柔而立愿而恭/亂而敬擾而毅直而温簡而亷剛而塞强而)
(義見虞書皋陶謨篇朱子曰九徳皆是論反氣質之意/只不曾説破氣質耳問而下一字便是工夫否曰然陳)
(幾亭曰寛柔愿擾是沈潜下四者即剛克之法亂直簡/剛强是高明下五者即柔克之法陽數常勝故陽五隂)
(四/)　飢食渴飲冬裘夏葛若致些私吝心在便是廢天
職(朱子曰飲食衣服皆道之所在也若便謂即此是道/則又與龎居士運水搬柴神通妙用同一般病痛又)
(曰須㸔著些/私吝心字)　獵自謂今無此好周茂叔曰何言之易
也但此心潜隱未發一日萌動復如前矣後十二年因
見果知未也本註云明道年十六七時好田獵十二年
暮歸在田野間見田獵者不覺有喜心(好去聲易音異/復扶又反  見)
(謂見田獵者未也指不覺有喜心而言我朱子曰人當/以此自檢㸃須見得明道尚如此則在  者當益加操)
(守不可以/此自恕)　伊川先生曰大抵人有身便有自私之理
宜其與道難一(道者純乎天理而不雜以人欲者也有/身則不能以無欲欲動情勝而去道也)
(逺矣心愚按私即身而具非從外至所謂雖上智不能/無人  也理字可玩惟其為理之自然所以修之最難)
(稍不自檢則流為人欲矣問此為理之自然何也曰飢/飽勞逸身自知之而於他人則不之知也喜懼愛惡身)
(自知之而於他人則不之知也惟其如此故有身便有/自私之理而與道難一是以君子必盡己之心而推以)
(及物庶幾心公理/得而道可一也)　罪已責躬不可無然亦不當長留
在心胸為悔(朱子曰固不可常在胸中為悔然若竟説/不悔則今畨做錯便休明日做錯又休不)
(成説話問如何是酌中的道理曰不可不悔但不可留/滯既做錯此事他時更遇此事或與此事相類便須懲)
(戒不可再/做錯也)　所欲不必沈溺只有所向便是欲(以上並/伊川語)
(輔慶源曰學者須是於欲有所向處/便加克治若待其張皇則用力難矣)　明道先生曰子
路亦百世之師本註云人告之以有過則喜(説見孟子/陳定宇曰)
(程子深賛子路欲學者/師之以修身補過也)　人語言𦂳急莫是氣不定否
伊川先生曰此亦當習習到言語自然緩時便是氣質
變也學至氣質變方是有功(到下吕本無言語字方/上宋本無變字疑脱去)
問不遷怒不貳過何也語録有怒甲不遷乙之説是否
伊川曰是曰若此則甚易何待顔子而後能曰只被説
得麤了諸君便道易此莫是最難須是理㑹得因何不
遷怒(易並音異説甲乙設為彼此之辭也古人於事理/難明或衆  紛紜者徃徃假托甲乙丙丁如韓非)
(子罪生甲禍歸乙關尹子甲言利乙言害丙言或利或/害丁言俱利俱害是也麤謂不得其所以然而率口道)
(之也須㸔因何二字自許魯齋曰不/遷怒如何便到得且  忿思難為始)如舜之誅四凶怒
在四凶舜何與焉蓋因是人有可怒之事而怒之聖人
之心本無怒也譬如明鏡好物來時便見是好惡物來
時便見是惡鏡何嘗有好惡也(與音預好惡並如字遷/此以下皆反覆明不)
(怒之所以/為難也)世之人固有怒於室而色於市且如怒一人
對那人説話能無怒色否有能怒一人而不怒别人者
能忍得如此已是煞知義理者若聖人因物而未嘗有
怒此莫是甚難(義理下吕本無者字遺書同蹶怒於室/句見春秋左傳令尹子瑕言  由於楚)
(子之語原文作室於怒市於色杜註謂忿於室家而作/色於市人也韓䇿周最亦有此語盖當時方俗言也)
君子役物小人役於物見人可喜可怒之事自家著一
分陪奉此亦勞矣聖人之心如止水(見人從宋本葉本/吕本並作今見遺)
(書作今人見有奉下葉吕本並有他字便役猶使也用/也物如喜怒之類皆是見有可喜之事  為喜所動如)
(屐齒之折是也見有可怒之事便為怒所動如機杼之/投是也見可喜可怒之事而動如追隨其後而奉承之)
(自家全不能作主宰故曰陪奉止水言物來畢照而水/未嘗有物以喻聖人因物而未嘗有怒也  此又言常)
(人之情與聖人所以不同者如此朱子曰明道謂能於/怒時遽忘其怒而觀理之是非此為學者理未甚明者)
(言之耳若顔子分上不消如此説/只是見得理明自不遷不貳矣)　人之視最先非禮
而視則所謂開目便錯了次聽次言次動有先後之序
(説見論語聽愚按洪範以人生本然者而言故先貌次/言次視次  夫子以日用當然者而言故先視次聽次)
(言次動猶易八卦方位之有先後天也獨不言思者盖/説一非字勿字而思已立於其中亦猶四端不言信之)
(意饒雙峰曰視聽言動四者横渠東銘只云戱言戯動/却是二件中庸非禮不動又只是一件詳畧不同何也)
(盖詳言之是四件約言之只二件所謂言行君子之樞/機是也言是言視聽属動是行又約言之都只是動視)
(是目之動聽是耳之動言是口之動動是身之動故中/庸只説非禮不動  或問此亦與五行之數合乎曰眼)
(主肝属木金聲清亮故聽属金言發於氣属火朱子於/書洪範篇已言之矣唯動不言要之水動物也則動之)
(属水明矣按五行傳以五事分屬木金火水土其次第/頗與此相符盖亦主相克而為言但如書六府水火金)
(木土云云皆自上克下此乃倒相克自下克上耳盖五/行傳以貌属木言属金視屬火聽屬水則貌言視聽思)
(乃為下/克上也)人能克己則心廣體胖仰不愧俯不怍其樂可
知有息則餒矣(外書下同知朱子曰此數語極有味又/曰當初亦  是好語謾録於此今㸔來)
(直是恁地好有尹和靖曰克己唯在克其所好便是下/手處然人未  不知所好處而能克之者如好財即於)
(財上克好酒即於酒上克今人只為事事皆/好便没下手處然須擇其偏好甚處先克也)　聖人責
己感也處多責人應也處少(處上聲之言聖人責己之/所以感  者毎處其多而)
(責人之所以應之者常處其少亦躬自厚而薄責於/人之意  責己處多則徳愈修責人處少故人自服)
謝子與伊川别一年徃見之伊川曰相别又一年做得
甚工夫謝曰也只去箇矜字曰何故曰子細檢㸃得來
病痛盡在這裏若按伏得這箇罪過方有向進處(相别/下諸)
(本無又字今從遺書及宋本増矜下宋本無字字遺書/有子細檢㸃得來句病痛盡在這裏句姚本於㸃字句)
(得來病痛句非進下宋本無處字只胡文定公問矜字/罪過何故恁地大謝曰今人做事  管要誇耀别人耳)
(目渾不關自家受用事有底人食前方丈便向人前喫/只蔬食菜羮却去房裏喫為甚恁地張氏曰今人纔有)
(意為學即有一種抗顔為人師之氣威儀容貌已全不/似學者此當入驕字罪過而不止如上蔡所云矜字也)
(如此則讀書説道理適以長傲/而已長傲必飾非難以言學矣)伊川㸃頭因語在坐同
志者曰此人為學切問近思者也(時朱公掞以諫官召/過洛見伊川顯道在)
(坐公掞不語程子/指顯道謂之如此)　思叔詬詈僕夫伊川曰何不動心
忍性思叔慙謝(此馮忠恕所記/尹氏語如此)　明道先生曰見賢便
思齊有為者亦若是見不賢而内自省盖莫不在已(者/下)
(宋本無亦字遺書有勉此因論語夫子之言而發明之/如此以見學者當自  也薛敬軒曰不獨見當時之人)
(當如此以至讀古人之書見古人之賢者皆思齊見/古人之不賢者皆自省則進善去惡之功益廣矣)
横渠先生曰湛一氣之本攻取氣之欲口腹於飲食鼻
舌於臭味皆攻取之性也知徳者屬厭而已不以嗜欲
累其心不以小害大末䘮本焉耳(湛牀減反舌吕本作/口屬之玉反厭于兼)
(反又如字喪去聲是正䝉下同湛屬厭而已見左傳屬/足也朱子曰湛一  未感物時  然純一此是氣之本)
(攻取如目之欲色耳之欲聲便是問攻取是攻取那物否/曰然  愚按口腹三句申明攻取氣之欲亦以見人之)
(所不能無也屬厭二句言君子不以口腹鼻舌之欲而/失其湛一之本然也不以小害大二句又申明所以屬)
(厭而已不以嗜欲累其心之故也朱子曰如孔子失餁/不食不時不食不多食無非天理若貪口腹不當食而)
(食便是/人欲)　纎惡必除善斯成性矣察惡未盡雖善必麤
矣(纎細也成性猶習與性成之意惡不在大自念慮之/微以至於一言一動之細稍有未善處即惡也惡無)
(纎而不除則日用隱㣲無不一於善而性之本善者斯/以成矣然雖纎惡必除而苟察之有未盡則雖其所作)
(為未嘗不出於善而小過不及之間或未盡當焉而不/免有所麤矣  朱子曰善斯成性句有語病似性本未)
(善必如此而/後善成性也)　惡不仁故不善未嘗不知徒好仁而不惡
不仁則習不察行不著(好惡並去聲下同恐人能惡不/仁則省躬克己惟  有失故不)
(善未嘗不知不然則不仁之端且有潜滋暗長/於隱㣲之中而不自知者矣故習不察行不著)是故徒
善未必盡義徒是未必盡仁好仁而惡不仁然後盡仁
義之道(此申明上節之意善謂好仁也好仁有善善之/意故以善言義主於㫁制故必惡不仁而後有)
(以盡義是謂惡不仁也惡不仁得是非之正故/以是言仁主於樂善故必好仁而後有以盡仁)　責己
者當知無天下國家皆非之理(此君子所以貴/反求諸己也)故學至
於不尤人學之至也(不尤人則必能自反而/愈修其徳故曰學之至)　有潜心
於道忽忽為他慮引去者此氣也舊習纒繞未能脱灑
畢竟無益但樂於舊習耳(樂音洛也潜心於道者義理/之良心  他慮如出見紛華)
(而悦之類氣即所謂客氣也舊習亦此氣之習熟者也/脱灑脱然無繋累也猶言除去也樂於舊習言以此為)
(樂雖明知其無益/而不能以除去也)是故古人欲得朋友與琴瑟簡編常
使心在於此惟聖人知朋友之取益為多故樂朋友之
來(古人上近本無是故二字今從宋本增去論/語説  常使心在於此則不為他慮引  矣)　矯輕
警惰(語録下同二輕則不能厚重以自持惰則不能振/作而有為  者為學之大患故必有以矯之警之)
(而後可以/進於學)　仁之難成久矣人人失其所好盖人人有
利欲之心與學正相背馳故學者要寡欲(好去聲欲或/作慾  首二)
(句禮表記篇夫子之言下三句張子釋人之所以失其/所好之故也能好仁則當其所好而仁可成矣人皆反)
(此而失其所好仁之所以難成也盖學莫大於求仁而/有利欲之心則不能矣故曰與學正相背馳陳氏曰仁)
(之難成私欲間之也私意/行則所好非其所當好矣)　君子不必避他人之言以
為太柔太弱至於瞻視亦有節視有上下視高則氣高
視下則心柔故視國君者不離紳帶之中學者先須去
其客氣其為人剛行終不肯進堂堂乎張也難與並為
仁矣(去上聲行音項不視國君不離紳帶者如曲禮天/子視不上於袷  下於帶國君綏視大夫衡視士)
(視五步及士相見禮凡與大人言始視面中視抱卒視/面之類皆是張子盖亦約畧言之耳客氣説己見前剛)
(行剛强貌堂堂乎張也二句見論語不必避他人之言/以為柔弱者盖人多於此致病故先以此破其疑也張)
(子於畏人非笑嘗再三言之意可見矣古之學者言動/舉止皆有節制而視最易忽故又抽出言之玩至於字)
(亦字可見見無在而可苟也末又引曽/子之言以證為人剛行終不肯進之意)蓋目者人之所
嘗用且心常托之視之上下且試之己之敬傲必見於
視所以欲下其視者欲柔其心也柔其心則聽言敬且
信(見音現其此一節明瞻視亦有節之意試/之者欲  反己自騐而有以知其誠然也)人之有朋
友不為燕安所以輔佐其仁今之朋友擇其善柔以相
與拍肩執袂以為氣合一言不合怒氣相加朋友之際
欲其相下不倦故於朋友之間主其敬者日相親與得
效最速(不為之為去聲言下視柔心接物皆然此又於/其中抽出朋友  之今之朋友五句所以極言)
(為燕安而取友之病以見非下視柔心/不可之意主敬又下視柔心之本也)仲尼嘗曰吾見
其居於位也與先生並行也非求益者欲速成者則學
者先須温柔温柔則可以進學(此又引夫子之言以明/當下視柔心之意温柔)
(則心虚志遜而可以/進學其不然者反是)詩曰温温恭人惟徳之基盖其所
益之多(詩大雅抑之篇引此/以見温柔之得益也)　世學不講男女從㓜便
驕惰壞了到長益凶狠只為未嘗為子弟之事則於其
親已有物我不肯屈下病根常在又隨所居而長至死
只依舊(長並張丈反下同只為之為去聲下只為同子/弟宋本作弟子  世學不講謂今之世為學之)
(道不講也子弟之事如灑埽應對/進退之類皆是病根即驕惰也)為子弟則不能安灑
掃應對在朋友則不能下朋友有官長則不能下官長
為宰相則不能下天下之賢甚則至於徇私意義禮都
喪也只為病根不去隨所居所接而長(有官長下宋本/無則字宰相下)
(吕本無則字喪去聲也此本上文之意而推言之正見/其病根隨所居而長  居居處以地而言接交接以人)
(而/言)人須一事事消了病則義理常勝(此又結言克治之/道盖義理常勝則)
(病根漸去自不至隨所居所接而長矣者上章言學者/貴於柔順謙和此又就不能柔順謙和  推其病根以)
(窮極其/流弊也)　凡所當為一事意不過則推類如此善也一
事意得過以為且休則百事廢(此條近本無之楊亦併/前條失去今照宋本增)
(有又採此條以發上條末二句未盡之意意不過謂心/  所未安也為一事而心有未安則當以類而推凡心)
(之有所未安者皆不可以苟為也事事如此周詳審慎/自無有不善者矣若以意所便安不復求進則天下之)
(事皆視為不甚經意而有所不為/矣故曰百事廢  以上並横渠語)
　
　
　
　
　
　
　
　
　近思録集註卷五
欽定四庫全書
　近思錄集註卷五
　　　　　　　　　　　　　　婺源江永撰
　(朱子曰此卷改過/遷善克己復禮)
濓溪先生曰君子乾乾不息於誠然必懲忿窒欲遷善
改過而後至乾之用其善是損益之大莫是過聖人之
㫖深哉(朱子曰此以乹卦爻辭損益大象發明思誠之/方葢乾乾不息者體也去惡進善者用也無體)
(則用無以行無用則體無所措故以/三卦合而言之或曰其字亦是莫字)吉凶悔吝生乎動
噫吉一而已動可不慎乎(朱子曰四者一善而三惡故/人之所值福常少而禍常多)
(不可不謹/  通書)　濓溪先生曰孟子曰養心莫善於寡欲予
謂養心不止於寡而存耳葢寡焉以至於無無則誠立
明通誠立賢也明通聖也(朱子曰欲未便說到那邪僻/不好底物事只是眼前底事)
(纔多欲便将本心俱紛離了孟子説寡欲如今且要得/寡漸至於無  問周子言不止於寡如何曰語其所至)
(則固然矣然未有不由寡欲而能至於無者也語其所/至而不由其序則無自而進語由其序而不要其至則)
(或恐其安於小成也是以周子之説於此為有相發之/功焉  濓溪言寡欲以至於無葢恐人以寡欲為便得)
(了故言不止於寡欲而已必至於無而後可耳然無底/工夫則由於能寡欲到無欲非聖人不能也曰然則欲)
(字如何曰不同此寡欲則是合不當如此者如私欲之/類若是飢而欲食渇而欲飲則此欲亦豈能無但亦是)
(合當如此者之誠立謂實體安固明通則實用流行立/如三十而立  立通則不惑知命而鄉乎耳順矣  立)
(字輕如三十而立之立明字就見/處説如知天命以上之事  遺文)　伊川先生曰顔淵
問克己復禮之目夫子曰非禮勿視非禮勿聴非禮勿
言非禮勿動四者身之用也由乎中而應乎外制於外
所以養其中也(朱子曰非禮者己之私也勿者禁止之/辭是人心之所以為主而勝私復禮之)
(機也私勝則動容周旋無不中禮而日用之間莫非天/理之流行矣  由乎中而應乎外是勢之自然制於外)
(所以養其中是做工夫處工上句是説視聴言動皆自/此心形見下句即是克己  夫制於外所以養其中這)
(一句好看内問克己工夫從内做去反説制於外如何/曰制却在    問明知其不當視而自接乎目眀知其)
(不當聴而自接乎耳這将如何曰視與看見不同聴與/聞不同如非禮之色若過目便過了自家不可有要視)
(之之心非禮之聲入耳也過了自家不可有要聴之之/心然這般處也難古人亦有以禦之如云姦聲亂色不)
(留聪明淫樂慝/禮不接心術)顔淵請事斯語所以進於聖人後之學
聖人者宜服膺而勿失也因箴以自警(朱子曰四箴精/確縝密無纎芥)
(之可/疑)視箴曰心兮本虚應物無迹操之有要視為之則
蔽交於前其中則遷制之於外以安其内克己復禮乆
而誠矣(朱子曰四者惟視為切所以先言視而視箴之/説尤重於聴  視聴言動視最在先為操心之)
(凖則此兩句未是不好至蔽交於前方有非禮而視故/制之於外以安其内則克己而復禮也如是工夫無間)
(斷則乆而自從容不勉故曰乆而誠矣夫問制外安内/却與克伐怨欲不行底相似曰克己工  其初如何便)
(㑹自然也須著禁制始得到養/熟後便私意漸漸消磨去矣)聴箴曰人有秉彛本乎
天性知誘物化遂亡其正卓彼先覺知止有定閑邪存
誠非禮勿聴(問視何以説心聴何以説性朱子曰互換/説也得然諺云開眼便錯視所以就心上)
(説道理本自好在這裏却因雜得外面言語来誘化聴/所以就理上説  問知誘物化曰樂記云人生而靜天)
(之性也感於物而動性之欲也物至知知然後好惡形/焉好惡無節於内知誘於外不能反躬天理滅矣人莫)
(不有知物至則知足以知之而有好惡這是自然如此/到得好惡無莭知誘於外方始不好去  視是将這裏)
(底引出去故云安其内聴是聴得外面底來故云閑邪/存誠  問聴箴前靣亦大㮣說不知可改聴字作視箴)
(否曰視箴説又較切視最在先開眼/便是所以説得切至聴處却較輕也)言箴曰人心之動
因言以宣發禁躁妄内斯靜專矧是樞機興戎出好吉
凶榮辱惟其所召傷易則誕傷煩則支已肆物忤出悖
來違非法不道欽哉訓辭(朱子曰言箴說許多是人口/上有許多病痛從頭起至吉)
(凶榮辱惟其所召是就身上謹傷易則誕至出悖來違/是當謹於接物間都説得周備  上四句是就身上最)
(緊要處須是下躁妄方始靜專才不靜專自家心自做/主不成如何去接物矧是樞機四句是説謹言底道理)
(下是説四項病傷易則誕傷煩則支已肆則物忤出悖/則來違  心氣和則言順理然亦須就言上做工夫發)
(禁躁妄内斯靜專是也内外表/裏照管無少空闕始得相應)動箴曰哲人知幾誠之
於思志士厲行守之於為順理則裕從欲惟危造次克
念戰兢自持習與性成聖賢同歸(朱子曰誠之於思是/動之於心守之於為)
(是動之於身思思是動之㣲為是動之著這是該動之/精粗為處動  處亦動思是動於内為是動於外葢思)
(於内不可不誠為於外不可不守然專誠於思而不守/於為不可專守於為而不誠於思亦不可  視聴言動)
(該貫内外不可謂専在外面工夫須是誠之於思守之/於為内外交致其功可也  問哲人志士是兩般人否)
(曰非也只是誠之於思底却覺得速守之於為者彼其/形於事為早是見得遲了此覺有遲速不可道有兩般)
(却兩脚做工夫去做哲人只於思量間便見得合做與/不合做志士便於  出了方見得雖是有兩様大抵都)
(是順理便安裕從欲便危險句動箴那句是緊要或云/順理則裕曰更連從欲惟危  都是這是生死路頭)
(四箴意思都該括得盡有說多底有說少底多底減不/得少底添不得  其曰制外閑邪而禁躁妄則克己復)
(禮之事也曰内安誠存而内靜專則吾心之徳於此/其得之矣學者深體而力行之其庻幾乎  文集)
復之初九曰不逺復无祇悔元吉傳曰陽君子之道故
復為反善之義初復之最先者也是不逺而復也失而
後有復不失則何復之有惟失之不逺而復則不至於
悔大善而吉也顔子無形顯之過夫子謂其庻幾乃无
祇悔也過既未形而改何悔之有既未能不勉而中所
欲不踰矩是有過也然其明而剛故一有不善未嘗不
知既知未嘗不遽改故不至於悔乃不逺復也學問之
道無他也惟其知不善則速改以從善而已(朱子曰易/傳云惟其)
(知不善則速改以從善而已這/般說話好簡當  易傳下同)晉之上九晉其角維
用伐邑厲吉无咎貞吝傳曰人之自治剛極則守道愈
固進極則遷善愈速如上九者以之自治則雖傷於厲
而吉且无咎也嚴厲非安和之道而於自治則有功也
雖自治有功然非中和之道故於貞正之道為可吝也
(葉氏曰伐邑/内自治也)　損者損過而就中損浮末而就本實也
天下之害無不由末之勝也峻宇彫牆本於宫室酒池
肉林本於飲食淫酷殘忍本於刑罰窮兵黷武本於征
討凡人欲之過者皆本於奉養其流之逺則為害矣先
王制其本者天理也後人流於末者人欲也損之義損
人欲以復天理而已(損彖/傳)　夫人心正意誠乃能極中
正之道而充實光輝若心有所比以義之不可而決之
雖行於外不失其中正之義可以无咎然於中道未得
為光大也葢人心一有所欲則離道矣故夬之九五曰
莧陸夬夬中行无咎而象曰中行无咎中未光也夫子
於此示人之意深矣(朱子曰事雖正而意潛有所係吝/此意不誠之本也  葉氏曰九五)
(與上六比心有所昵未必能正特以義/不可而勉勉决去之意亦未必誠也)　方説而止節
之義也(節彖傳險朱子曰説以行險伊川説是説則欲/進而有  在前進去不得故有止節之義  葉)
(氏曰說則易流方說/而能止是節之義也)　節之九二不正之節也以剛中
正為節如懲忿窒欲損過抑有餘是也不正之節如嗇
節於用懦節於行是也　人而無克伐怨欲惟仁者能
之有之而能制其情不行焉則亦難能也謂之仁則未
可也此原憲之問夫子答以知其為難而不知其為仁
此聖人開示之深也(朱子曰克好勝伐自矜怨忿恨欲/貪欲有是四者而能制之使不得)
(行可謂難矣仁則天理渾然自無四者之累不行不足/以言之也  問程子以為聖人開示之深而原憲不能)
(再問使憲也而再問夫子告之宜柰何曰聖人未發之/㫖孰能測之然以程子之意而言則四者之不行亦制)
(其末而不行於外耳若其本則固著之於心而不能去/也譬之木焉不去其根則萌蘖之生自不能已制而不)
(行日力亦不給矣且雖或能制之終身不見於外而其/鬱屈不平之意乃日鬬進於胷中則夫所謂仁者亦且)
(殫殘蔽害而不能以自存矣必也絶其萌芽蹙其根本/不使少有毫髮留於心念之間則於仁也其庻幾乎非)
(程子之學之至何足以及此然以為學者苟不能深省/而力行之則亦徒為無當之大言而已故雖發之而亦)
(有所不敢盡其言者/其㫖深矣  經説)　明道先生曰義理與客氣常勝
只看消長分數多少為君子小人之别義理所得漸多
則自然知得客氣消散得漸少消盡者是大賢(葉氏曰/義理者)
(性命之本然客氣者形氣之使然遺永按如/克伐怨欲驕吝之類皆客氣也    書下同)　或謂人
莫不知和柔寛緩然臨事則反至於暴厲曰只是志不
勝氣氣反動其心也(永按不能持志則客氣用事故多/暴厲能持其志則不為氣所勝而)
(臨事自/然從容)　人不能祛思慮只是吝吝故無浩然之氣(永/按)
(思慮者心多計較私意小智也不能祛/者只是心有係吝故無浩然正大之氣)　治怒為難治
懼亦難克己可以治怒明理可以治懼(葉氏曰怒氣盛/則不能自遏懼)
(氣祛則不能自立故治之皆難然已私既克則一朝/之忿有所不作矣物理明則非理之懼有所不動矣)
堯夫解他山之石可以攻玉玉者温潤之物若將兩塊
玉來相磨必磨不成須是得他箇粗礪底物方磨得出
譬如君子與小人處為小人侵陵則脩省畏避動心忍
性増益豫防如此便道理出來(邵康節先生雍字堯夫/  永按君子與小人不)
(並立者也然或有時不幸而與之處善修己/者正資之以為進徳之助如麄石能磨玉也)　目畏尖
物此事不得放過便與克下室中率置尖物須以理勝
他尖必不刺人也何畏之有(朱子曰人有目畏尖物者/明道先生教以室中率置)
(尖物使見之熟而知尖之不刺人也則知畏者妄而不/復畏矣  疑病毎如此尖物元不㑹刺人他眼病只管)
(見尖物來刺人耳伊川又一處説此稍詳有人眼病常/見獅子伊川教他見獅子則捉來其人一面去捉捉來)
(捉去捉不著遂不見獅子了心問前輩説治懼室中率/置尖物曰那箇本不能害人  下要恁地懼且習教不)
(如此妄怕問習在危堦上行底亦是此意否曰那箇却/分明是危只教習教不怕著問習得不怕少間到危疑)
(之際心亦不動/否曰是如此)　明道先生曰責上責下而中自恕已
豈可任職分(永按專務責人而不知責已必不能盡其/職分者也横渠先生曰以責人之心責己)
(則盡/道)　舍己從人最為難事己者我之所有雖痛舍之
猶懼守己者固而從人者輕也(朱子曰此程子為學者/言之若聖人分上則不)
(如此也無適也無莫也義之與/比曰痛舍之則大段費力矣)　九徳最好(臯陶謨九/徳寛而栗)
(柔而立愿而恭亂而敬擾而毅直而温簡而亷剛而塞/彊而義  朱子曰九徳分得細密  九徳只是好底氣)
(質然須兩件合将來方成一徳凡十八種和葉氏曰寛/宏而荘栗則寛不至於弛和柔而卓立則  不至於懦)
(愿而恭則朴愿而不徒尚乎質亂治也亂而敬則整治/而不徒恃乎文葢恭著於外敬守於中也馴擾而毅則)
(擾不至於隨勁直而温則直不至於訐簡易者或規矩/之不立今有亷隅則簡不至於疎剛果者或傷於刻薄)
(今塞實而篤厚則剛不至於虐强力者或徇血氣之勇/今有勇而義則强不至於暴學問之道在唐虞時論者)
(已如是/之密矣)　飢食渇飲冬裘夏葛若致些私吝心在便是
廢天職(問飢食渇飲冬裘夏葛何以謂之天職朱子曰/這是天教我如此飢便食渇便飲只得順他窮)
(口腹之欲便不是葢天只教我飢則食渇則飲何曽教/我窮口腹之欲  或謂手之不可履猶足之不可持此)
(是天職率性之謂道只循此自然之理曰不然桀紂亦/㑹手持足履如何便喚做道若便以為道是認欲為理)
(也伊川云夏葛冬裘飢食渴飲若著些私/吝心便是廢天職須看著些私吝心字)　獵自謂今
無此好周茂叔曰何言之易也但此心潜隠未發一日
萌動復如前矣後十二年因見果知未也(木註一本註/云明道先生)
(年十六七時好田獵十二年暮歸在田野間見田獵者/不覺有喜心  問明道三十年猶不忘遊獵之心朱子)
(曰人當以此自㸃檢須見得明道氣質如此至三十/猶不忘在我者當益加操守方是不可以此自恕)
伊川先生曰大抵人有身便有自私之理宜其與道難
一(朱子曰不待接事時方流入於私欲只未接物時此/心已自流了須是未接物時也常剔抉此心教他分)
(明少間接事便不至於流病如為人謀而不忠只是為/别人做事自不著意這箇  根尤深於計較利害伊川)
(云人才有形便有彼己所以難與道合釋氏所謂流注/想如水流注下去才有此形便有此事其端甚㣲須用)
(省/察)　罪已責躬不可無然亦不當長留在心胷為悔(問/程)
(子曰自訟不置能無改乎又曰罪已責躬不可無云云/今有學者幸知自訟矣心胷之悔又若何而能不留耶)
(朱子曰改了便無悔又問已往之失却如何曰自是無/可救了  悔字難説既不可常存胸中以為悔又不可)
(不悔若只説不悔則今番做錯且休明番做錯又休不/成説話問如何是著中底道理曰不得不悔但不可留)
(滯既做錯此事他時更遇此事或與此事相類便須懲/戒不可再做錯了  葉氏曰已往之失長留愧怍應酬)
(之間反/為係累)　所欲不必沉溺只有所向便是欲(朱子曰只/是纔有意)
(在上面便是欲便是動自家心人好寫字見壁間有碑/軸便須要看别是非好畫見掛畫便須要識美惡這都)
(是欲皆足/以為心病)　明道先生曰子路亦百世之師(本註人告/之以有過)
(則喜之朱子曰喜其得聞/而改  其勇於自修如此)　人語言緊急莫是氣不定
否曰此亦當習習到自然緩時便是氣質變也學至氣
質變方是有功　問不遷怒不貳過何也語録有怒甲
不移乙之説是否伊川先生曰是曰若此則甚易何待
顔子而後能曰只被説得粗了諸君便道易此莫是最
難須是理㑹得因何不遷怒如舜之誅四凶怒在四凶
舜何與焉葢因是人有可怒之事而怒之聖人之心本
無怒也譬如明鏡好物來時便見是好惡物來時便見
是惡鏡何嘗有好惡也世之人固有怒於室而色於市
且如怒一人對那人説話能無怒色否有能怒一人而
不怒别人者能忍得如此已是煞知義理若聖人因物
而未嘗有怒此莫是甚難君子役物小人役於物今見
可喜可怒之事自家著一分陪奉他此亦勞矣聖人之
心如止水(朱子曰顔子見得道理透故怒於甲者雖欲/遷於乙亦不可得遷也  問不遷怒伊川説)
(得太髙渾淪是箇無怒了曰喜怒哀樂發皆中節天下/之達道那有無怒底聖人只是聖人分上著不遷字不)
(得顔子不遷怒便尚在夾界處心葉氏曰役物者我常/定役於物者逐物而往聖人之  常湛然如止水無一)
(毫作好/作惡)　人之視最先非禮而視則所謂開目便錯了
次聴次言次動有先後之序人能克己則心廣體胖仰
不愧俯不怍其樂可知有息則餒矣(朱子曰人能克己/此數語極有味)
(外書/下同)　聖人責己感人處多責人應人處少(永按此感/彼應常理)
(也有不應焉反求諸己而已雖亦有/時懲惡禁非而責己之意恒多也)　謝子與伊川先
生别一年往見之伊川曰相别一年做得甚工夫謝曰
也只去箇矜字曰何故曰子細檢㸃得來病痛盡在這
裏若按伏得這箇罪過方有向進處伊川㸃頭因語在
坐同志者曰此人為學切問近思者也(問上蔡才髙所/以病痛盡在此)
(朱子曰此説是/道理愛揚揚地)　(謝氏謂去得矜字後來矜依舊在説/永按顔子願無伐善無施勞亦去矜)
(字之病也謝子語胡文定公以飲食夸耀人之類為矜/而説理之好張大處猶有未及覺者學者當隨時省察)
　思叔詬詈僕夫伊川曰何不動心忍性思叔慙謝(永/按)
(今人好詬詈下賤者/多矣當以此言自省)　見賢便思齊有為者亦若是見
不賢而内自省葢莫不在已(永按莫不在己謂反躬自/省人之不善已皆有之也)
　横渠先生曰湛一氣之本攻取氣之欲口腹於飲食
鼻舌於臭味皆攻取之性也知徳者屬厭而已不以嗜
欲累其心不以小害大末䘮本焉爾(朱子曰湛一是未/感物之時湛然純)
(一此是氣之本攻取如目之欲色耳之欲聲便是/氣之欲問攻取是攻取那物否曰然  正䝉下同)　纖
惡必除善斯成性矣察惡未盡雖善必粗矣(問張子言/纖惡必除)
(云云學者須是毫髪不得放過徳乃可進朱子曰若能/如此善莫大焉以小惡為無傷是誠不可  横渠言成)
(性猶孟子言踐形是説去/氣稟物欲之私以成其性)　惡不仁是不善未嘗不知
徒好仁而不惡不仁則習不察行不著是故徒善未必
盡義徒是未必盡仁好仁而惡不仁然後盡仁義之道
(葉氏曰所習或未之察所行或未之明雖有好仁之心/卒陷於不仁而莫之覺矣  永按去不善乃能盡善徒)
(知向善而不知惡惡徒為其是而不務去其非皆好仁/而不惡不仁者也此張子自為一説以好仁惡不仁為)
(一人若論語則/是言兩種人也)　責己者當知無天下國家皆非之理
故學至於不尤人學之至也(永按在人者未必皆非故/不敢尤人而惟務盡已)
　有潜心於道忽忽焉他慮引去者此氣也舊習纒繞
未能脱灑畢竟無益但樂於舊習耳(問為他慮所引必/是意不誠心不定)
(却以為氣是如何朱子曰人誰不要此心定到不定時/也不奈何得如重擔擔不去只為力量不足心之不定)
(只是合下無工夫且持其志無暴其/氣可也若我不放縦此氣自然心定)古人欲得朋友與
琴瑟簡編常使心在於此惟聖人知朋友之取益為多
故樂得朋友之來(永按朋來而樂程子言之切矣此謂/樂其取益亦張子自為一說  横渠)
(論語/説)　矯輕警惰(朱子曰知有此病必去其病此便是/療之之樂如覺言語多便用簡黙意)
(思踈闊便加細密覺得輕浮淺易便須深沉/重厚所謂矯輕警惰葢如此  語録下同)　仁之難
成乆矣人人失其所好葢人人有利欲之心與學正相
背馳故學者要寡欲　君子不必避他人之言以為太
柔太弱至於瞻視亦有節視有上下視髙則氣髙視下
則心柔故視國君者不離紳帶之中學者先須去其客
氣其為人剛行終不肯進堂堂乎張也難與並為仁矣
(永按剛暴者常/有矜髙之病)葢目者人之所常用且心常託之視之
上下且試之己之敬傲必見於視所以欲下其視者欲
柔其心也柔其心則聴言敬且信人之有朋友不為燕
安所以輔佐其仁今之朋友擇其善柔以相與拍肩執
袂以為氣合一言不合怒氣相加朋友之際欲其相下
不倦故於朋友之間主其敬者日相親與得效最速(永/按)
(敬則相下而非善柔日/與之親亦得相觀之益)仲尼嘗曰吾見其居於位也與
先生並行也非求益者欲速成者則學者先須温柔温
柔則可以進學詩曰温温恭人維徳之基葢其所益之
多　世學不講男女從幼便驕惰壊了到長益凶很只
為未嘗為子弟之事則於其親已有物我不肯屈下病
根常在又隨所居而長至死只依舊為子弟則不能安
洒埽應對在朋友則不能下朋友有官長則不能下官
長為宰相則不能下天下之賢甚則至於徇私意義理
都䘮也只為病根不去隨所居所接而長人須一事事
消了病則義理常勝(葉氏曰後世小學既廢父母愛踰/於禮恣之驕惰而莫為禁止病根)
(既立隨過隨長卒至盡失其良心葢有自來學者所/當察其病源力加克治則舊習日消而道心日長矣)
　
　近思錄集註卷五
欽定四庫全書
　近思録集註卷六
　　　　　　　　　　　　　歸安茅星來撰
　　齊家之道(此以下即大學新民之事也而此卷則/論齊家之道於父子兄弟夫婦以至睦)
　　(族䘏孤之道無不/具焉凡二十二條)
伊川先生曰弟子之職力有餘則學文不修其職而學
非為己之學也(為去聲弟經説者説見論語此為後世/之教子  以文  言之文凡詩書禮樂)
(射御書數皆是亦非後世之所謂文也然且必待力有/餘而後學焉則其教之先後緩急蓋可見矣  愚按弟)
(子之職既修而不學文則為子為弟之道必有所不明/而所以修弟子之職者亦苟焉而已又不可以不知也)
孟子曰事親若曾子可也未嘗以曽子之孝為有餘也
葢子之身所能為者皆所當為也(易傳下同子師九二/傳説見孟  同氏曰)
(曾子嘗芸𤓰作羮家故貧窶乃每食必有酒肉又其父/子性情各不相似奉事甚難且觀曽晳言志樂與人同)
(必呼羣引類以為常兼其所與未必一一為曾子之樂/與而能先意承順終身不變如此此可以為後世法矣)
(也輔氏曰孟子只平説去至程子方㸔得可/  有深意以此知讀書不可不熟讀玩味)
幹母之蠱不可貞子之於母當以柔巽輔導之使得於
義不順而致敗蠱則子之罪也(蠱九二傳幹母之蠱不/可貞爻詞也下則程子)
(所以釋之者如此九陽剛而二居下上與六五為應是/以陽剛之才在下而幹在上隂柔之事故取子幹母蠱)
(為義二巽體而處柔於順之義為多葉氏曰人子事親/當以承順為主而婦人柔暗尤難以遽曉苟為矯拂而)
(反害其所治之/事則子之過也)從容將順豈無道乎若伸已剛陽之道
遽然矯拂則傷恩所害大矣亦安能入乎在乎屈已下
意巽順將承使之身正事治而已剛陽之臣事柔弱之
之君義亦相近(將承從易傳呂本作相承也剛陽謂九/也伸已剛陽之道則是貞  貞則矯拂)
(而傷恩矣以釋不可貞之義屈已下意謂下卦/也巽順將承謂巽體也末又從事親推廣言之)　蠱之
九三以陽處剛而不中剛之過也故小有悔然在巽體
不為無順順事親之本也又居得正故無大咎然有小
悔已非善事親也(此上三條論/事親之道)正倫理篤恩義家人之
道也(家人卦傳乖或問今欲正倫理則有傷恩義欲篤/恩義又有  倫理如何朱子曰湏是於正倫理處)
(篤恩義篤恩義而不失倫理方可新安陳氏曰臯陶謨/惇叙九族惇者即此所謂篤恩也叙者即此所謂正倫)
(理也惇叙二字/盡齊家之道)　人之處家在骨肉父子之間大率以
情勝禮以恩奪義惟剛立之人則能不以私愛失其正
理故家人卦大要以剛為善(家人六二傳此指初三上/三爻而言也朱子曰父母)
(愛其子正也愛之無窮而必欲其如何則以私愛而失/其正理矣此天理人欲之關正宜審慎王巽卿曰彖傳)
(謂家人有嚴君焉父母之謂也葢父道固主乎嚴母道/尤不可以不嚴猶國有尊嚴之君長也無尊嚴則孝敬)
(衰無君長則法度廢故家人一卦大意/要以剛嚴為尚  引此以足上條之)　家人上九爻辭
謂治家當有威嚴而夫子又復戒云當先嚴其身也威
嚴不先行於己則怨而不服(身下宋本無也字言上九/象傳此承上條而  治家)
(固貴剛立而又必以正已為先也趙氏曰爻于初言閑/三言嗃嗃上言威聖人慮後世以為威嚴有餘而親睦)
(不足故特釋之以反身見非嚴厲以為威也朱子發曰/威非外求反之於身而已後世不知此義或身不正而)
(尚威嚴則父子相夷愈不服矣安得吉本此上三條統/論治家之道王伯厚曰謹獨者齊家之  故家人之吉)
(在于/反身)　歸妹九二守其幽貞未失夫婦常正之道世人
以媟狎為常故以貞靜為變常不知乃常久之道也(媟音屑/  象曰)
(利幽人之貞未變常也此為婦人而遇夫之不良者言/之九二陽剛而得中女之賢正者也上有正應而反隂)
(柔之質則是女賢而配不良者也五雖不正而動於悦/二能自守其幽静貞正乃所利也  李氏曰自古人君)
(修身謹行而無流連荒亡之禍非獨有忠臣義士亦由/有賢后妃夙夜警戒以成其德周宣之姜后齊桓之衛)
(姬楚莊之樊妃是也不獨人君為然吳許升為博徒妻/呂榮躬勤家業以養其姑數勸升修學升感激自勵乃)
(尋師逺學遂成名/賢婦之助如此)　世人多慎於擇壻而忽於擇婦其
實壻易見婦難知所繫甚重豈可忽哉(易音異條遺書下/同  上  言夫雖)
(不良而女能自守其幽貞為不失其常道故復録此以/見當慎擇於始也壻之行見乎外故易見婦則無事可)
(見故難知置愚按今之擇婚以富貴貧賤為主而男女/賢否徃徃  之不論甚有明知其不賢而以其家之富)
(貴或聘財資装之豐厚勉强俯就是自誤其子與女也/且富貴無常而男女之賢否已一定而不可移易矣可)
(不謹哉袁氏曰擇壻擇婦固不可忽然又湏自量自家/子女如何若不相當則子女終身抱恨至有不和而生)
(他事者又不/可以不審也)　人無父母生日當倍悲痛更安忍置酒
張樂以為樂若具慶者可矣(為樂之樂音洛慶/父母俱存曰具)　問行
狀云盡性至命必本於孝弟不識孝弟何以能盡性至
命也(行去聲也行狀者伊川先生所以狀其兄明道/之行者  詳見末篇盡性至命説見説卦傳)伊
川曰後人便將性命别作一般事説了性命孝弟只是
一統底事就孝弟中便可盡性至命(般同班葉本般下/無事字  朱子曰)
(若是做時湏是從孝弟上推將去方始知得性命如孝/弟為仁之本非謂孝弟便是仁但為仁自孝弟始若是)
(聖人如舜之孝王季/之友便是盡性至命)如灑埽應對與盡性至命亦是一
統底事無有本末無有精粗却被後來人言性命者别
作一般髙逺説故舉孝弟是於人切近者言之然今時
非無孝弟之人而不能盡性至命者由之而不如也
問第五倫視其子之疾與兄子之疾不同自謂之私如
何伊川曰不待安寢與不安寢只不起與十起便是私
也父子之愛本是公才著些心做便是私也(不起上遺/書有是字)
(第五氏倫名字伯魚漢京兆人仕至司空或問倫曰公/有私乎對曰吾兄子嘗病一夜十起退而安寢吾子有)
(疾雖不省視而竟夕不眠若是者豈可謂無私乎事見/後漢書列傳朱子曰只就理所當為處便為若又怕人)
(道如何此却是私意但倫見/得此意已大段㑹省察也)又問視已子與兄子有間
否曰聖人立法曰兄弟之子猶子也(間去聲下同猶䘮/服兄弟之子  子)
(也葢引而進之也見檀弓上篇欲/視之猶子程子所以釋禮之意也)又問天性自有輕重
疑若有間然曰只為今人以私心㸔了孔子曰父子之
道天性也此只就孝上説故言父子天性若君臣兄弟
賓主朋友之類亦豈不是天性只為今人小㸔却不推
其本所由來故爾己之子與兄之子所爭幾何是同出
於父者也只為兄弟異形故以兄弟為手足人多以異
形故親已之子異於兄弟之子甚不是也(父子之道天/性也見孝經)
(聖治章意此兩節總以明己子與兄子/一體之  不得有所異同於其間也)又問孔子以公
冶長不及南容故以兄之子妻南容以己之子妻公冶
長何也曰此亦以己之私心㸔聖人也凡人避嫌者皆
内不足也聖人自至公何更避嫌凡嫁女各量其才而
求配或兄之子不甚美必擇其相稱者為之配己之子
美必擇其才美為之配豈更避嫌耶若孔子事或是年
不相若或時有先後皆不可知以孔子為避嫌則大不
是如避嫌事賢者且不為况聖人乎(妻並音娶至公上/葉本無自字自下)
(遺書有是字稱去聲朱此又借孔子之事以明避嫌不/可之意事見論語    子曰避嫌自是不可然亦有理)
(所當避者如𤓰田不納履李下不整冠君不與/同姓同車與異姓同車不同服之類豈可不避)　問孀
婦於理似不可取如何伊川曰然凡取以配身也若取
失節者以配身是已失節也(取並音娶娶此言/孀婦不可  也)又問或
有孤孀貧窮無託者可再嫁否曰只是後世怕寒餓死
故有是説然餓死事極小失節事極大(怕普駕反言怕/畏懼也此  孀)
(婦不可再嫁正以見其不可取之意葢孀婦或有藉口/寒餓故程子言此所以極言節之不可失也  朱子曰)
(夫死而嫁固為失節然亦有不得已者聖人不能禁也/故為之制服以處其子而母不得與其祭焉其貶之亦)
(明矣愚按周禮媒氏中春司男女之無夫家者而㑹之/註司察也無夫家謂鰥寡者小司徒註夫家猶言男女)
(也賈疏夫丈夫則男春秋傳曰男有室女有家婦人稱/家故以家為女王氏曰一與之齊終身不改固女子之)
(節然苟盡責其如此則失所者必多且非貞節之人徒/使之不嫁以避失節之名則其隂至於敗俗必有甚者)
(故聖人特於中春創為㑹無夫家者之法以待中人其/娶之者亦孟子所謂娶妻非為養而有時乎為養也)
　明道曰病卧於牀委之庸醫比之不慈不孝事親者
亦不可不知醫(外書下同兼父兄之於子弟皆不可委/之庸醫是  為父兄者言之也而人子)
(事親尤不可以不謹故下句專就人子言之世程長年/曰醫不可不知但不可行行醫即近利熟於  法人品)
(心術/遂壞)程子𦵏父使周恭叔主客客欲酒恭叔以告先生
曰勿陷人於惡(周恭叔名行己永嘉人元祐六年進士/官至秘書省正字遺書第十七卷或云)
(乃其所為也其行實見伊洛淵源錄須按禮行弔之日/不飲酒食肉朱子曰行弔而遇酒食  力辭必不得已)
(而留亦湏數辭/先起不可醉飽)　買乳婢多不得已或不能自乳必使
人然食己子而殺人之子非道必不得已用二子乳食
三子足備他虞或乳母病且死則不為害又不為己子
殺人之子但有所費若不幸致誤其子害孰大焉(或不/之或)
(葉本作我食並音嗣二下呂本無子字不為己子之為/去聲  不得已者如晚年得子或母有疾之類然則世)
(之非有不得已而買乳婢者固非矣以楊誠齋夫人羅/氏生四男三女悉自乳曰飢人之子  哺吾子是誠何)
(心哉此可謂得伊川之心者矣葉氏曰㓜吾㓜以及人/之㓜其慮之周葢如此愚按禮内則國君世子生卜士)
(之妻大夫之妾使食子三年而出大夫之子有食母士/之妻自養其子則乳婢固於禮有之也但當曲為體䘏)
(如程子/所言耳)　先公大中諱珦字伯温前後五得任子以均
諸父子孫嫁遣孤女必盡其力所得俸錢分贍親戚之
貧者伯母劉氏寡居公奉養甚至其女之夫死公迎從
女兄以歸教養其子均於子姪既而女兄之女又寡公
懼女兄之悲思又取甥女以歸嫁之時官小禄薄克己
為義人以為難(大音泰珦許亮反從才仲反下從叔之/從同○太中宋寄禄官名元豐定官制)
(以太中大夫換諫議大夫伯温以太中大夫致仕太中/舊名温字君玉既登朝後改今名任子猶今所謂廕生)
(也何問取甥女歸嫁一段與前孤孀不可再嫁相/反  也朱子曰理固如此但此亦人所不能盡者)公慈
恕而剛斷平居與幼賤處惟恐有傷其意至於犯義理
則不假也左右使令之人無日不察其飢飽寒燠娶侯
氏(處家傳作語令平聲下同燠音郁家燠煖也/  以上言太中公之德詳見太中  傳)侯夫人
事舅姑以孝謹稱與先公相待如賓客先公頼其内助
禮敬尤至而夫人謙順自牧雖小事未嘗專必禀而後
行仁恕寛厚撫愛諸庶不異已出從叔幼孤夫人存視
常均己子(孤呂本作姑誤縣侯夫人潤州丹徒縣令諱/道濟女太原盂  人禀受命也如商書禀令)
(左傳禀/命是也)治家有法不嚴而整不喜笞撲奴婢視小臧獲
如兒女諸子或加呵責必戒之曰貴賤雖殊人則一也
汝如是大時能為此事否(笞丑知反扑從手或從木作/朴誤古通用撲  箠擊曰笞)
(杖擊曰扑今則以為扑責之通稱應劭曰揚雄方言云/海岱之間罵奴曰臧罵婢曰獲燕之北郊民而聓婢謂)
(之臧女而歸奴謂之獲葢罵如婢之醜稱也今則以為/奴婢之道稱大謂年之長大也對上小臧獲小字而言)
先公凡有所怒必為之寛解唯諸兒有過則不掩也常
曰子之所以不肖者由母蔽其過而父不知也夫人男
子六人所存惟二其愛慈可謂至矣然於教之之道不
少假也(為去聲下為之同夭六人者長應昌次天鍚/五韓奴六蠻奴並  並明道伊川為六也)纔
數嵗行而或踣家人走前扶抱恐其驚啼夫人未嘗不
呵責曰汝若安徐寧至踣乎飲食常置之坐側嘗食絮
羮即叱止之曰㓜求稱欲長當何如(踣仆同芳故反絮/敕慮反即呂本作)
(皆家傳同稱去聲長張丈反下同以飲食置之坐側者/言每當飲食時必使侍食於坐側  便教導之也絮羮)
(謂羮無味而就器加以鹽梅調和之也曲禮母絮羮鄭/註絮猶調也  按朱子與張敬夫論胡文定家程集之)
(誤云如嘗食絮羮叱止之無皆字則不成文理據此則/即字當作皆為得然愚以謂叱上無皆字亦未至不成)
(文理依此作即字亦未為不/可不知朱子何見而云然也)雖使令軰不得以惡言罵
之故頥兄弟平生於飲食衣服無所擇不能惡言罵人
非性然也教之使然也與人爭忿雖直不右曰患其不
能屈不患其不能伸及稍長常使從善師友游雖居貧
或欲延客則喜而為之具(稍蘇老反也右/助也稍漸)夫人七八嵗
時誦古詩曰女子不夜出夜出秉明燭自是日暮則不復
出房閤既長好文而不為辭章見世之婦女以文章筆札
傳於人者則深以為非(閤古㳫反與閣别好去聲傳文/集  古詩未詳誦古詩家  作)
(教以古詩則知夫人之淑德所得於庭訓者深也記曲/禮女子出門夜行以燭無燭則止閤爾雅釋宮篇宮中)
(之門謂之闈其小者謂之閨小閨謂之閤文以上言侯/夫人之德詳見上谷郡君家傳  此編皆  集居先而)
(此獨在後者葢以是章乃統叙治家之道凡事/上撫下睦族䘏孤之道無弗具焉故繫之此也)　橫渠
先生嘗曰事親奉祭豈可使人為之(行狀奉事親謂事/生者  祭謂事死)
(者言皆不可不親致其誠也未按先生之家童子必使/灑掃應對給侍長者女子之  嫁者必使親祭祀納酒)
(漿而因自言如此供呂榮陽曰糓梁言天子親耕以供/粢盛王后親蠶以  祭服國非無良農工女也以為人)
(之所盡事其祖襧不若以己之所自親者也此説最盡/事親之道葢孝子事親須事事躬親不可委之使令也)
　舜之事親有不悦者為父頑母嚚不近人情若中人
之性其愛惡略無害理姑必順之(為去聲嚚音銀惡去/聲  見事親非有甚)
(害理不可從者必當曲為/承順而不可輕為矯拂也)親之故舊所喜者當極力招
致以悦其親凡於父母賓客之奉必極力營辦亦不計
家之有無然為養又須使不知其勉强勞苦苟使見其為
而不易則亦不安矣(强上聲易音異中横渠雜説此故/舊所喜謂故舊  所喜者    承)
(上順字之意/而申明之)　斯干詩言兄及弟矣式相好矣無相猶
矣言兄弟宜相好不要相學猶似也人情大抵患在施之
不見報則輟故恩不能終不要相學已施之而已(好去/聲上)
(不要相學之相呂本作厮葢長安讀相為厮思必反亦/通作厮又音斯  詩説下同  斯干小雅篇名式語辭)
(好和好輟止也已施之而已言當自盡其道而不必計/人報否也朱子曰如兄能友其弟弟却不恭其兄兄不)
(可學弟之不恭而遂忘其友但當自盡其友而已如弟/能恭其兄兄却不友其弟弟不可學兄之不友而遂忘)
(其恭但當自盡其恭而已如冦萊公撻倒用印事王文/正公謂他底既不是不可學他不是亦是此意然詩之)
(本意猶字作相圖謀説思張氏曰此本非正解朱子既/載入詩註又於小學近  録載之其示人之意切矣葢)
(兄弟相謀自非至不令者未忍出此唯施報相學常情/類然不可以不謹也愚按張子亦第就斯干之詩言之)
(耳從此類推則君雖不仁臣不可以不忠父雖不慈子/不可以不孝夫雖不良婦不可以不順亦各自盡其當)
(然之分/而已)　人不為周南召南其猶正牆面而立常深思
此言誠是不從此行甚隔著事向前推不去葢至親至
近莫甚於此故須從此始(説見論語此引夫子之言以/見正家為急不從此行三句)
(接上是字之意而申明之至親至近三句又明所以不/從此行向前推不去之故也  張氏曰古人凡事謹小)
(慎微家庭間尤為𦂳要能於嫌隙幾微處/潜消黙化不使積漸而長則善矣)　婢僕始至
本懷勉勉敬心若到所提掇更謹則加謹慢則棄其本
心便習以成性故仕者入治朝則徳日進入亂朝則徳
日退只觀在上者有可學無可學耳(至下呂本有者字/  語録  此并及)
(教養婢僕之法盖一家之中必使婢僕下人皆得其道/而後可以為齊也末又就上文推廣言之  以上並横)
(渠/語)
　
　
　
　
　
　
　
　
　
　
　近思録集註卷六
欽定四庫全書
　近思錄集註卷六
　　　　　　　　　　　　　　婺源江永撰
　(朱子曰此卷/齊家之道)
伊川先生曰弟子之職力有餘則學文不修其職而學
文非為己之學也(永按不修其職而學文雖詩書六藝/猶為務外為人况習為浮華妍巧之)
(詞乎/經解)　　孟子曰事親若曾子可也未嘗以曽子之孝
為有餘也葢子之身所能為者皆所當為也(師六二傳/  朱子曰)
(程子論曽子事先儒/所不到  易傳下同)　幹母之蠱不可貞子之於母當
以柔巽輔導之使得於義不順而致敗蠱則子之罪也
從容將順豈無道乎若伸已剛柔之道遽然矯拂則傷
恩所害大矣亦安能入乎在乎屈己下意巽順相承使
之身正事治而已剛陽之臣事柔弱之君義亦相近(蠱/九)
(二傳蠱陳芝拜辭朱子贈以近思録曰公事母可檢幹/母之  看便自見得那道理因言易傳自是成書伯恭)
(都摭來作閫範今亦載在近思錄某本不喜他如此然/細㸃檢來段段皆是日用切近功夫而不可闕者於學)
(者甚有益為葉氏曰幹治也蠱事之弊也人子事親皆/當以承順  主使事得於理而已然婦人柔暗有難以)
(遽曉尤當以柔巽行之比之事父有間矣但為矯拂而/反害其所治之事則子之過也剛陽之臣事柔弱之君)
(葢孟子於齊宣王諸葛/孔明於蜀後主是也)　蠱之九三以陽處剛而不中
剛之過也故小有悔然在巽體不為無順順事親之本
也又居得正故无大咎然有小悔已非善事親也　正
倫理篤恩義家人之道也(家人傳義問今欲正倫理則/有傷恩  欲篤恩義又有乖)
(於倫理如何朱子曰須是於正倫理處篤恩義篤恩義/而不失倫理方可  葉氏曰正倫理則尊卑之分明篤)
(恩義則上/下之情合)　人之處家在骨肉父子之間大率以情勝
禮以恩奪義惟剛立之人則能不以私愛失其正理故
家人卦大要以剛為善(家人六二傳九永按初九之閑/有家而悔亡  三之嗃嗃而吉)
(上九之威如終吉皆以剛為善九五之王/假有家勿恤吉剛而得中尤善之至也)　家人上九
爻辭謂治家當有威嚴而夫子又復戒云當先嚴其身
也威嚴不先行於己則人怨而不服(葉氏曰持身謹嚴/無少縱弛則家人)
(自然有所嚴憚而不敢踰/越有所觀感而卒歸於正)　歸妹九二守其幽貞未失
夫婦常正之道世人以媟狎為常故以貞靜為變常不
知乃常乆之道也(葉氏曰正靜乃相處可乆之/道媟狎則玩侮乖離所自生)　世人
多慎於擇壻而忽於擇婦其實壻易見婦難知所繫甚
重豈可忽哉(永按古人納采之後加諸卜而後納吉是/以卜筮擇之也今擇之之法宜就知其性)
(行者審於諏問遲之稍乆而後議婚如問不能詳審則/以筮决之易中元有取女吉勿用取女諸辭或遇他辭)
(不言取女者亦可以意/斷之也  遺書下同)　人無父母生日當倍悲痛更
安忍置酒張樂以為樂若具慶者可矣(問程子云人無/父母生日當倍)
(悲痛如先生舊時亦嘗有夀母生朝及大碩人生朝與/向日賀髙倅詞不審又何也豈在人子自己言則非其)
(所宜而為父母待親朋則其情又有不容己處否然恐/為此則是人子以禮律身而以非禮事其親以非禮待)
(於人也其義如何朱子曰此等事是力量不足/放過了處然亦或有不得已者其情各不同也)　問行
狀云(伊川所作/明道行狀)盡性至命必本於孝弟不識孝弟何以
能盡性至命也曰後人便将性命别作一般事說了性
命孝弟只是一統底事就孝弟中便可盡性至命(朱子/曰盡)
(性至命必從孝弟做起盡若是聖人如/舜之孝王李之友便是  性至命事)如洒埽應對與
盡性至命亦是一統底事無有本末無有精粗(永按程/子嘗言)
(洒埽應對是其然必有所以/然其所以然者即精也本也)却被後來人言性命者别
作一般髙逺說故舉孝弟是於人切近者言之然今時
非無孝弟之人而不能盡性至命者由之而不知也(葉/氏)
(曰行不著習不察故不/能擴而充之以至於極)　問第五倫視其子之疾與兄
子之疾不同自謂之和如何曰不待安寢與不安寢只
不起與十起便自私也父子之愛本是公才著些心做
便是也(後漢第五倫傳或問倫曰公有私乎對曰吾兄/子嘗病一夜十起退而安寢吾子有疾雖不省)
(視而竟夕不眼若是者豈可謂無私乎性葉氏曰事物/各有自然之理不容安排父子之愛天  今子疾不視)
(而十起於兄子豈人情/哉著意安排即是私矣)又問視己子與兄子有間否曰
聖人立法曰兄弟之子猶子也是欲視之猶子也(永按/䘮服)
(兄弟之子與己/衆子皆期服)又問天性自有輕重宜若有間然曰只
為今人以私心看了孔子曰父子之道天性也此只就
孝上說故言父子天性若君臣兄弟賔主朋友之類亦
豈不是天性只為今人小看却不推其本所由來故爾
己之子與兄之子所爭幾何是同出於父者也只為兄
弟異形故以兄弟為手足人多以異形故親己之子異
於兄弟之子甚不是也又問孔子以公冶長不及南容
故以兄之子妻南容以己之子妻公冶長何也曰此亦
以己之私心看聖人也凡人避嫌者皆内不足也聖人
自至公何更避嫌凡嫁女各量其才而求配或兄之子
不甚美必擇其相稱者為之配己之子美必擇其才美
者為之配豈更避嫌耶若孔子事或是年不相若或時
有先後皆不可知以孔子為避嫌則大不是如避嫌事
賢者且不為况聖人乎(問伊川言避嫌之事賢者不為/自今觀之閨門中安知無合避)
(嫌處朱子曰聖人正大道理合做處便做何用避嫌問/古人門内之治恩掩義門外之治義斷恩恐閨門中主)
(恩亦有避嫌處曰固是主恩亦須是當理方可程子所/謂年之長幼時之先後正是解或人之說未必當時如)
(此大抵二人都是好人可託或先見公冶長遂将女妻/他後來見南容亦是箇好人又把兄之女妻之看來文)
(勢恐是孔子之女年長先嫁兄之女少後嫁亦未可知/程子所謂凡人避嫌者皆内不足實是如此  問程子)
(避嫌之說曰合當委曲便是道理當如此且如避嫌亦/不能無如通判與太守是親戚也合當避嫌第五倫之)
(事非不見得如此自是常有這心在克不去今人這様/甚多只是徇情恁地去少間將這箇做正道理了大是)
(害事所以古人於正心誠意上更做工夫正怕到這處/  問若是有一項合委曲而不可以直遂者這不可以)
(為避嫌曰自是道理合如此如避嫌者却是怕人道如/何這却是私意如十起與不起便是私這便是避嫌只)
(是他見得這意思已是大/段做工夫大段會省察了)　問孀婦於理似不可取如
何曰然凡取以配身也若取失節者以配身是已失節
也又問或有孤孀貧窮無託者可再嫁否曰只是後世
怕寒餓死故有是説然餓死事極小失節事極大　病
卧在牀委之庸醫比之不慈不孝事親者亦不可不知
醫(外書/下同)　程子𦵏父使周恭叔主客客欲酒恭叔以告
先生曰勿陷人於惡(周行已/字恭叔)　買乳婢多不得已或不
能自乳必使人然食己子而殺人之子非道必不得已
用二乳食三子足備他虞或乳母病且死則不為害又
不為己子殺人之子但有所費若不幸致誤其子害孰
大焉(葉氏曰㓜吾㓜以及人/之㓜其慮之周如此)　先公太中諱珦字伯温
前後五得任子以均諸父子孫嫁遣孤女必盡其力所
得俸錢分贍親戚之貧者伯母劉氏寡居公奉養甚至
其女之夫死公迎從女兄以歸教養其子均於子妷既
而女兄之女又寡公懼女兄之悲思又取甥女以歸嫁
之(問取甥女歸嫁一段與前孤孀不可再嫁相反/何也朱子曰大綱恁地但人亦有不能盡者)時小
官祿薄克己為義人以為難公慈恕而剛斷平居與幼
賤處惟恐有傷其意至於犯義理則不假也左右使令
之人無日不察其飢飽寒燠娶侯氏侯夫人事舅姑以
孝謹稱與先公相待如賔客先公頼其内助禮敬尤至
而夫人謙順自牧雖小事未嘗專必禀而後行仁恕寛
厚撫愛諸庻不異已出從叔幼姑夫人存視常均己子
治家有法不嚴而整不喜笞扑奴婢視小臧獲如兒女
諸子或加呵責必戒之曰貴賤雖殊人則一也汝如是
大時能為此事否先公凡有所怒必為之寛解唯諸兒
有過則不掩也常曰子之所以不肖者由母蔽其過而
父不知也夫人男子六人所存惟二其慈愛可謂至矣
然於教之之道不少假也纔數嵗行而或踣家人走前
扶抱恐其驚啼夫人未嘗不呵責曰汝若安徐寧至踣
乎飲食常置之坐側嘗食絮羮皆叱止之曰幼求稱欲
長當何如(永按絮羮嫌味薄復以厚味調和也絮摛慮/切嘗食與絮羮二事皆求詳於味他本作常)
(食絮羮即叱/止之者非)雖使令輩不得以惡言罵之故頤兄弟平
生於飲食衣服無所擇不能惡言罵人非性然也教之
使然也與人爭忿雖直不右曰患其不能屈不患其不
能伸及稍長常使從善師友游雖居貧或欲延客則喜
而為之具夫人七八嵗時誦古詩曰女子不夜出夜出
秉眀燭自是日暮則不復出房閤既長好文而不為辭
章見世之婦女以文章筆札傳於人者則深以為非(文/集)
　横渠先生嘗曰事親奉祭豈可使人為之(葉氏曰使/人代為孝)
(敬之心安/在  行状)　舜之事親有不悦者為父頑母嚚不近人
情若中人之性其愛惡略無害理姑必順之(葉氏曰事/親以順為)
(主非甚不得已者/不可輕為矯拂也)親之故舊所喜者須極力招致以悦
其心凡於父母賔客之奉必極力營辦亦不計家之有
無然為養又須使不知其勉强勞苦苟使見其為而不
易則亦不安矣(葉氏曰所謂養志/者也  横渠記説)　斯干詩言兄及弟
矣式相好矣無相猶矣言兄弟宜相好不要厮學猶似
也人情大抵患在施之不見報則輟故恩不能終不要
相學已施之而已(問兄弟宜相好不要相學指何事而/言朱子曰不要相學不好處且如兄)
(去友弟弟却不能恭其兄兄豈可學弟之不恭而遂亦/不友為兄者但當盡其友可也為弟能恭其兄兄乃不)
(友其弟為弟者豈可亦學兄之不友而遂忘其恭為弟/者但當知其盡恭而已然詩之本意猶字當作相圖謀)
(説或曰猶當作尤矣此於本義或/未必然然意則善    詩説下同)　人不為周南召南
其猶正牆靣而立嘗深思此言誠是不從此行甚隔著
事向前推不去葢至親至近莫甚於此故須從此始(朱/子)
(曰周南召南所言皆修身齊家之事正牆面而立/言即其至近之地而一物無所見一步不可行)　婢
僕始至者本懐勉勉敬心若到所提掇更謹則加謹慢
則棄其本心便習以性成故仕者入治朝則徳日進入
亂朝則徳日退只觀在上者有可學無可學爾(永按提/掇更謹)
(者涖之以莊御之以道令其自不敢/惰慢非徒尚威嚴之謂也  語錄)
　
　
　
　
　
　
　
　
　
　近思錄集註卷六
欽定四庫全書
　近思錄集註卷七
　　　　　　　　　　　　　　　　歸安茅星來撰
　　去就取舍(身既修家既齊則可以出而措之國與天下矣而出/處尤不可苟漢唐諸儒惟不明此義故雖王仲淹韓)
　　(文公之賢猶不能無欲速干進之意因特於此具論之以見可/以出而有為則治道治法具在舉而措之焉可也不然則明其)
　　(道以傳之其徒無不可者所以十一卷特詳教學之道使有所/據依其十卷臨政處事之方出與處皆可用也凡三十九條)
伊川先生曰賢者在下豈可自進以求於君苟自求之
必無能信用之理古之人所以必待人君致敬盡禮而
後徃者非欲自為尊大葢其尊徳樂道之心不如是不
足與有為也(呂本古之人作古人之易傳道下無/之心二字  易傳下同  蒙彖傳)　君
子之需時也安靜自守志雖有須而恬然若將終身焉
乃能用常也雖不進而志動者不能安其常也(需初九/象傳)
(上條言賢者不可急於求進此條言雖不進而志或不/能不動則亦不能以守其常也所以足上條未盡之意)
　比吉原筮元永貞无咎傳曰人相親比必有其道苟
非其道則有悔咎故必推原占決其可比者而比之所
比得元永貞則无咎元謂有君長之道永謂可以常久
貞謂得正道上之比下必有此三者下之從上必求此
三者則無咎也(比並音避長張丈反其推原占者謂推/原象占之吉凶以決  可比與否也元)
(永貞三者正所謂决其可比者而比之也上比下必有/此三者謂當修其在己者也下從上必求此三者謂當)
(審其在人者也修其在已使可以當衆之比而無咎審其/在人亦必其實有足以當吾之比而後可以無咎也不然)
(則事不成必有戮辱之及事成亦蒙惡逆之名安能免/於咎乎胡雲峰曰原筮本義讀如原蠶原廟及末有原)
(之原訓作再/與程傳異)　履之初九曰素履徃无咎傳曰夫人不
能自安於貧賤之素則其進也乃貪躁而動求去乎貧
賤耳非欲有為也既得其進驕溢必矣故徃則有咎(去/上)
(聲痛此就人之不能安履其素/者  言之以見其必有咎也)賢者則安履其素其處
也樂其進也將有為也故得其進則有為而無不善(處/上)
(聲樂音洛是九陽剛之才可以上進而初處至下能安/其素而徃  不以貧賤而改其所樂者也異日出而有)
(為可即於此而信之矣此亦孟子所謂禹/稷顔子易地皆然之意  以上初九爻傳)若欲貴之心
與行道之心交戰於中豈能安履其素乎(承上文言賢/者之進而有)
(為者是專以行道為心者也天理之公也故無不善若/使有欲貴之心交戰於中則是猶未免乎人欲之私矣)
(故不能安履其素/  初九象傳)　大人於否之時守其正節不雜亂
於小人之羣類身雖否而道之亨也故曰大人否亨不
以道而自亨乃道否也(否批美反小否六二象傳不以/道以下指  人吉而言道否見)
(不足為吉也所以足夫子未盡之意胡雲峯曰二隂在/下小人之羣也大人不為其羣所亂雖否而亨矣  張)
(氏曰小人頗多學為包承者君子但當安守其否以俟/道亨不可以彼包承於我自失其守也慎之慎之)
　人之所隨得正則遠邪從非則失是無兩從之理隨
之六二苟係初則失五矣故象曰弗兼與也所以戒人
從正當專一也(隨六二象傳正與是指五之正應而言邪與/非指初而言二若志係於初之小子則舍九)
(五之丈夫必不能於二者兼而與之也故學者當慎擇所從/使可宗而主然後為得也  髙氏曰里克之中立鄧析之)
(兩可壞名䘮節多/由於此可不戒哉)　　君子所貴世俗所羞世俗所貴君
子所賤故曰賁其趾舍車而徒(君子所貴之貴易傳作/賁  賁初九傳君子所)
(貴二語指賁其趾而言世俗所貴二語指舍車而徒而/言賁其趾者自盡其所當為之道義也舍車而徒者不)
(處非道之富貴也愚按王弼註云在賁之初以剛處下/居於無位棄不義而安徒歩以從其志者也其説頗與)
(此相發明/因録之)　蠱之上九曰不事王侯髙尚其事象曰不
事王侯志可則也傳曰士之自髙尚亦非一道有懷抱
道德不偶於時而髙潔自守者(上九以陽剛之才居蠱/之終無係應於下處事)
(之外無所事之地是賢人君子不偶於時/而髙潔自守者也故下文因此而歴推之)有知止足之
道退而自保者(朱子曰如疏廣父子雖未盡出處之正/然親見不可輔導計惟有去而已觀自)
(云不去懼貽後悔亦/是省事恬退底人)有量能度分安於不求知者(分音/問)
(問此與上何以别朱子曰知止足/是能為者量能度分是不能為者)有淸介自守不屑天下
之事獨潔其身者所處雖有得失小大之殊皆自髙尚
其事者也象所謂志可則者進退合道者也(蠱上/九傳)　遯
者隂之始長君子知微固當深戒而聖人之意未便遽
已也故有與時行小利貞之教(長張丈反遯葉氏曰艮/下乾上為  二隂初長)
(固所當戒然乾剛在上九五六二中正而應君子於此/猶可與時消息雖未能大正尚幸其小有可正也楊誠)
(齋曰二隂雖長於内然漸而未驟四陽猶盛於外其勢/猶可以小有所正而未至大壞也問以彖辭小利貞浸)
(而長之語觀之則小當為隂柔小人言小人利於守正/不可以浸長之故而浸迫於陽也似與程傳意不同朱)
(子曰如程傳所云則於剛當位而應與時行也之下當也/云止而健隂進而長故小利貞今但云小利貞浸而長)
(而不言止而健隂進而長則小指隂柔之小可知况當/遯之時事勢已有不容正之者程傳雖善而有不通矣)
(愚按王註隂道欲浸而長正道亦未/全滅故小利貞程子之説葢本乎此)聖賢之於天下雖
知道之將廢豈肯坐視其亂而不救必區區致力於未
極之間强此之衰艱彼之進圖其暫安苟得為之孔孟
之所屑為也王允謝安之於漢晋是也(艱葉本作難太/王允字子師)
(原祁人漢獻帝初平初為司徒與司𨽻校尉黃琬僕射/士孫瑞等宻謀誅董卓詳後漢書及魏志謝安字安石)
(陳國陽夏人也時桓温權震内外安為吏部尚書中䕶軍/與王坦之盡忠匡翼卒安晋祚詳見晋書  上條言髙)
(尚其事又恐如沮溺之流避世長徃而不顧故以此條/継之言雖知道之將廢亦不可坐視其亂而不之救也)
　明夷初九事未顯而處甚艱非見幾之明不能也如
是則世俗孰不疑怪然君子不以世俗之見怪而遲疑
其行也若俟衆人盡識則傷已及而不能去矣(處上聲/  離下)
(坤上為明夷初九明體居初雖有見傷之端其事未顯/日入地中明傷而昬暗使不得上進是處甚艱也君子)
(於行謂去禄退藏見幾之明也有所適而主人有言世俗/之疑怪也漢楚王戊不設酒醴而穆生去之曰不去楚人)
(將鉗我於市當時雖申公之賢猶以為過其後申公卒受/胥靡之辱所謂傷已及而不能去者也  君子固欲有為)
(於世而見幾明决亦不/可少故以此條繼之)　晋之初六在下而始進豈遽
能深見信於上苟上未見信則當安中自守雍容寛裕
無急於求上之信也苟欲信之心切非汲汲以失其守
則悻悻以傷於義矣故曰晋如摧如貞吉罔孚裕无咎
(此以明罔孚當裕之意初居晋之下是始進也晋如遂/其進也摧如不遂其進也縂之惟得正則吉耳以上初)
(六爻/傳)然聖人又恐後之人不達寛裕之義居位者廢職
失守以為裕故特云初六裕則无咎者始進未受命當
職任故也若有官守不信於上而失其職一日不可居
也(此又以見寛裕以待其自信者惟始進者則可而不/可以槩之有官守而不見信者也一日不可居所以)
(極言有官守不信於上而失職者之不可也不胡雲峯/曰孟子云我無官守我無言責則我進退豈  綽綽然)
(有餘裕/即此意)然事非一槩久速唯時亦容有為之兆者(此又/承上)
(文一日不可居而言見君子當隨時審處不得執此而/遂同小丈夫之悻悻也為之兆如明道為條例司之類)
(説見孟子傳以/上初六象)　不正而合未有久而不離者也合以
正道自無終睽之理故賢者順理而安行智者知幾而
固守(睽當從目後放此必睽六三象傳以六居三不正/也但上九正應終  得合故曰自無終睽之理)
　君子當困窮之時既盡其防慮之道而不得免則命
也當推致其命以遂其志知命之當然也則窮塞禍患
不以動其心行吾義而已(困象傳推致者謂於命之所/當然一一推而致之以辨其)
(正不正也遂志者謂於命之正者順而受之而死生禍/福有所不計也  朱子曰致命程子解作推致其命其)
(義雖通然論語中致命字皆作委致之致猶言授命也/又曰蹇與困不同象曰澤無水困是盡乾燥處困之極)
(事無可為者故只得致命遂志若山上有水蹇則猶可/進歩如山上之泉曲折多艱阻猶有可行故教以反身)
(修德自不得以困比也愚按孔疏謂遭困厄之世期於/致命䘮身必當遂其髙志不屈撓而移改則致命固亦)
(作委致其身命解也馮氏當可曰君子之處困也命在/天而致之志在我則遂之困而安於困者命之致也困)
(而有不困者志之遂也若小人處之則凡可以求幸免/者無不為也而卒不得免焉則亦徒䘮其所守而已矣)
(體坎險以致命/體兑説而遂志)苟不知命則恐懼於險難隕穫於窮戹
所守亡矣安能遂其為善之志乎(難去聲戹烏革反通五/用阨俗借用厄非厄)
(果切説文科厄木節也與戹别意此/又反言以明命之不可不致之)　寒士之妻弱國
之臣各安其正而已苟擇勢而從則惡之大者不容於
世(困九四傳寒士弱國指四而言其妻與臣謂初也勢/指二而言四與初為正應然四以不中正處困其才)
(不足以濟人之困初比二二有剛中之才足以拯困則/宜為所從矣若不安其正而惟勢是從則惡之大者也)
　井之九三渫治而不見食乃人有才智而不見用以
不得行為憂惻也(渫息列反陽渫不停汚也廣韻云除/去也九三  剛而處下卦之上在井)
(則已渫治而可食矣以居下未得其用故不見食象傳/行惻之行猶孟子行道之人不受之行程子却解作道)
(不行之行故云以不得/行為憂惻  九三象傳)葢剛而不中故切於施為異乎
用之則行舍之則藏者矣(爻位剛而過中故切于施為/正於爻辭憂惻上見也葢程)
(傳解心惻作三自惻與本義異故云然按孔疏/亦解作使我心中惻愴與程傳同  九三爻傳)　　革之
六二中正則無偏蔽文明則盡事理應上則得權勢體
順則無違悖時可矣位得矣才足矣處革之至善者也
必待上下之信故巳日乃革之也(巳日乃革之爻辭也/必待上下之信指卦)
(辭巳日乃孚孚字而言葢必孚而後能革也葉氏曰六/二居中得正下卦為離故曰文明二與五應故曰應上)
(爻位皆柔故曰體順時當變革則時可矣居正應上則/位得矣文明體順則才足矣是處革之至善者然必待)
(上下盡信而後革故辭曰/巳日乃革之謹之至也)如二之才徳當進行其道則
吉而無咎也不進則失可為之時為有咎也(此係為得/時乗勢而)
(道可大行/者言之)　鼎之有實乃人之有才業也當慎所趨向
不慎所徃則亦陷於非義故曰鼎有實慎所之也(陷一/作蹈)
(應鼎九二象傳九二以剛居中為鼎有實之象二居中/  中不至失正然與初隂宻比已雖自守以正彼或迫)
(以相求如董卓曰我力能族人而蔡邕懼禍就徴華歆/初與管幼安齊名後從曹操主謀為首惡葢利欲薰於)
(中禍患怵於外失身從人陷於不義而不自知也鳴呼/可不戒哉慎所之者謂當從六五之正應而雖以初隂)
(之宻比有不得而暱就之也言此為/人之有才業而急於自見者  之也)　士之處髙位則
有拯而無隨在下位則有當拯有當隨有拯之不得而
後隨(艮六二曰艮其腓不拯其隨在上位者可以直行/已志故有拯無隨如必拯之而不得則有去而已)
(不苟隨也若在下位則有不得直行已志者矣故有法/所可為者是當拯也束於法而不得為者是當隨也拯)
(之不得而後隨者葢事所不便則為之請於上上不見/聽則於隨之之中委曲調護必於事無有所害而後可)
(也非徒曰/隨之而已)　君子思不出其位位者所處之分也萬事
各有其所得其所則止而安若當行而止當速而久或
過或不及皆出其位也况踰分非據乎(分音問其君子/思不出  位艮)
(象傳文也下則程子/所以釋其意如此)　人之止難於久終故節或移於
晚守或失於終事或廢於久人之所同患也艮之上九
敦厚於終止道之至善也故曰敦艮吉(敦篤實也項氏/曰上九與三相)
(類皆一卦之主然九三當上下之交時不可止/而止故危上九當全卦之極時可止而止故吉)　中孚
之初九曰虞吉象曰志未變也傳曰當信之始志未有
所從而虞度所信則得其正是以吉也(信就中孚而言/始謂初爻也未)
(有所從如孔明之躬耕南陽不求聞達於諸侯是也所/信謂干義可從而其人又可與有為者也如孔明之從)
(昭烈是也虞度所信如孔/明之必待三顧乃見是也)志有所從則是變動虞之不
得其正矣(度待洛反是志有所從而後為之虞度其/可否焉則  變動不常矣豈為得其正乎)
賢者惟知義而已命在其中中人以下乃以命處義(賢/者)
(知義則自然安命中人以下知命則自不為非義/二者髙下雖不同其素位而行不願乎外則一也)如言
求之有道得之有命是求無益於得知命之不可求故
自處以不求(説見孟子此所謂中人以命處義者也程/子又曰孟子之言猶只為中人言之若為)
(中人以上而言却只道求之有/道非道則不求更不消言命也)若賢者則求之以道得
之以義不必言命(遺書下同以求之以道不枉道而妄/求也得之  義不非義而苟得也此)
(所謂賢者知義而命在其中者也來張氏曰吴忠節公/常言要窮就窮要死就死所以後  能以身殉國葢人)
(之失身只為怕窮怕/死所以無所不至)　人之於患難只有一箇處置盡
人謀之後却須泰然處之有人遇一事則心心念念不
肯捨畢竟何益若不㑹處置了放下便是無義無命也
(難去聲是只有一箇處置是義也盡人謀之後却須泰/然處之  命也心心念念不肯捨是無命也不㑹處置)
(了放下是無義也一自首句至泰然處之言處患難之/道當如此有人遇  事以下則言人之未盡其道者也)
　門人有居太學而欲歸應鄉舉者問其故曰蔡人尠
習戴記决科之利也(尠蘇典反今通作鮮康蔡州名上/蔡其属縣也宋為淮  軍節度屬)
(京西北路今河南汝寧府尠少也按遺書游録云人有/習他經既而舎之習戴記問其故曰决科之利也與此)
(小/異)伊川先生曰汝之是心已不可入於堯舜之道矣夫
子貢之髙識曷嘗規規於貨利哉特於豐約之間不能
無留情耳且貧富有命彼乃留情於其間多見其不信
道也故聖人謂之不受命有志於道者要當去此心而
後可與語也(去上聲語上呂本無與字和見游定夫所/録二先生語祁寛所記尹  靖語亦同註)
(謂謝上蔡事一本云明道知扶溝縣事伊川侍行謝顯/道將歸應舉伊川曰何不止試於太學曰蔡人尠習禮)
(記决科之利也先生云云顯道乃止是嵗登第註云尹/子言其詳如此惟呂堅中所記尹和靖語作游定夫事)
(誤也而張卓庵曰學者多言治生為急觀孔子稱囬之死/屢空  不取賜之貨殖則知治生之説終是後人怕餓)
(非志士不忘在溝壑之義他人無識見者不知/為治生兩字壞却多少宜急取孔子之言正之)　人苟
有朝聞道夕死可矣之志則不肯一日安於所不安也
何止一日須臾不能如曽子易簀須要如此乃安人不能
若此者只為不見實理實理者實見得是實見得非(為去/聲)
(説見論語及檀弓朱子曰實理與實見不同今合説必/記録有誤或曰實理者指理而言也實見者指見而言)
(也曰/善)凡實理得之於心自别若耳聞口道者心實不見
若見得必不肯安於所不安人之一身儘有所不肯為
及至他事又不然若士者雖殺之使為穿窬必不為其
他事未必然至如執卷者莫不知説禮義又如王公大
人皆能言軒冕外物及其臨利害則不知就義理却就
富貴如此者只是説得不實見及其蹈水火則人皆避
之是實見得須是有見不善如探湯之心則自然别昔
曾經傷於虎者他人語虎則雖三尺之童皆知虎之可
畏終不似曾經傷者神色懾懼至誠畏之是實見得也
(之童呂本作童子遺書同意/此節皆反覆申明實見之)得之於心是謂有徳不待
勉强然學者則須勉强古人有捐軀隕命者若不實見
得則烏能如此湏是實見得生不重於義生不安於死
也故有殺身成仁只是成就一箇是而已(德楊本作得/强並區兩反)
(暇朱子曰或謂欲成仁所以殺身非也人當殺身時何/  更計及成仁只為死便是生便不是故伊川謂成就)
(一箇是成仁乃自人視之云爾/非其人殺身時有此意也)　孟子辨舜蹠之分只
在義利之間言間者謂相去不甚逺所爭毫末爾義與
利只是箇公與私也纔出義便以利言也只那計較便
是為有利害若無利害何用計較利害者天下之常情
也人皆知趨利而避害聖人則更不論利害惟㸔義當
為不當為便是命在其中也(為有之為去聲在楊氏曰/舜蹠之分固只  義利之)
(間然講之不熟見之不明未有不/以利為義者又學者所當深察也)　大凡儒者未敢望
深造於道且只得所存正分别善惡識廉恥如此等人
多亦須漸好(别必列反以所存正謂所存於心者正也/如利禄不  動其心耳目口體之欲不以)
(繫其懷皆是此以體之存而言分别善惡二句以用之/發而言葢所存正則其本立分别善惡則知所擇識廉)
(恥則能/自守)　趙景平問伊川曰子罕言利所謂利者何利
曰不獨財利之利凡有利心便不可如作一事湏尋自
家穏便處皆利心也聖人以義為利義安處便為利(問/下)
(一本無伊川曰三字然趙景平名字爵里未詳萬問義/安處便為利只是當  而然便安否朱子曰只  物各)
(得其分便是利君得其為君臣得其為臣父得其為父/子得其為子何利如之此利字即易所謂利者義之和)
如釋氏之學皆本於利故便不是　問邢恕久從先生
想都無知識後來極狼狽先生曰謂之全無知則不可
只是義理不能勝利欲之心便至如此(恕呂本作七勝/下葉本有其字)
(此下呂本有也字誣此謝上蔡問而伊川答之也恕朋/比蔡京章惇諸奸  宣仁有廢立意同文之獄組織萬)
(端禍幾莫測詳見宋史故朱子曰他/有意為惡又濟之以才  罪過多)　謝湜自蜀之京
師過洛而見程子子曰爾将何之曰將試教官子不答
湜曰何如子曰吾嘗買婢欲試之其毋怒而弗許曰吾
女非可試者也今爾求為人師而試之必為此媪笑也
湜遂不行(湜音直不答之不呂本作弗媪烏考反博謝/湜字持正金堂人元豐進士官至國子  士)
(以一本云湜不能用又曰湜求見者三不許因陳經正/  請先生云聞其來問易遂為説以獻貴人註獻蔡卞)
(如用脱桎梏之類按宋志初内外學官多朝廷特注後稍/令國子監取其舊試藝等格優者用之熈寧八年始立教)
(授試法即舍人院召試大/義五道元祐中罷試法)　先生在講筵不曽請俸諸
公遂牒户部問不支俸錢(按通直郎料錢十八貫時先俸/生嘗典錢使諸公因問必是)
(給大段不足後乃/知不曾請俸也)户部索前任厯子先生云某起自草
萊無前任厯子(前任者葢以先生曾受西監之命故也/厯者料糧院所給料錢厯葢據狀所開)
(受官月日以令赴户部支俸錢者也子俗語助不支俸錢/則無現任之厯可知故索前任厯子先生以布衣薦召)
(雖恩命屢下並未受職/故以起自草萊答之)本註云舊例初入京官時用下
狀出給料錢厯先生不請其意謂朝廷起我便當廩人繼
粟庖人繼肉也(料錢宋制有柴料茶/料之類即俸錢也)遂令户部自為出
劵厯(為去聲下為妻只為並同厯諸公以先生無料錢/厯因特令户部自為出劵  以給之俸也按先生)
(後自涪陵歸復官半年不曾請俸料量院吏忽來索請/劵狀子先生云自來不㑹冩狀子只令弟子錄與受官)
(月日事與此相類合而觀之而君子辭受取與之道葢/可見矣  王氏曰按周禮天官一官唯宮正内宰獨言)
(均其稍食葢當時治朝之官掌之宮正禁中之官掌之/内宰所以稍食必二人班之此等制度非獨關防所以)
(䕶飬士大夫廉恥多矣葉竹野曰按周禮司祿中士四/人下士八人鄭氏以為主班祿今此官職闕意即孟子)
(所謂諸侯惡其害己而去其籍者然嘗以鄭氏説推之/則周人班祿必使司祿班之宮正内宰自給之不獨杜)
(官吏侵欺且以養士大夫廉恥今世班祿有所謂打請/有所謂養劵盡叢集在料糧院而使士大夫自請甚非)
(養廉恥之意伊川所以不請俸只緣不/免持状而請豈有廩人繼粟之意哉)又不為妻求封
范純甫問其故先生曰某當時起自草萊三辭然後受
命豈有今日乃為妻求封之理(范純甫即淳夫葢以音/義相近而通也純甫名)
(祖禹字夢得後改淳父又或作醇父陸務觀曰本字淳/朋友以一字難呼故增父字非其本也按遺書時先生)
(與趙侍郎暨純甫同在後省行見曉示至節令命婦進/表賀太皇及太后太妃問先生先生云某家無命婦二)
(公愕然問何不叙封/先生因語之如此)問今人陳乞恩例義當然否人皆
以為本分不為害先生曰只為而今士大夫道得箇乞
字慣却動不動又是乞也因問陳乞封祖如何先生云
此事體又别再三請益但云其説甚長待别時説(分音/問而)
(今猶如今古字通用之朱子曰古者人有才徳即舉用/凡有封贈朝廷自行  何待陳乞觀後來郊恩都不曾)
(為太中陳請則陳乞封父祖程先生亦不為之矣問若/是應舉得官便止當以常調自處雖陳乞封蔭可也曰)
(此自今常人言之可也然朝廷待士却不當如此伊川/所以難言之也但云其説甚長其意以為要當從科舉)
(法都變了乃為正耳/  以上並伊川語)　漢䇿賢良猶是人舉之如公孫
𢎞者猶强起之乃就對(强區兩反士武帝初即位招賢/良文學之  時𢎞以賢良徴為)
(博士使匈奴還報不合意乃移病免歸元光五年復徴/賢良文學菑川國復推𢎞𢎞謝曰前已曾西用不能罷)
(願更選國人固推/𢎞見史記及漢書)至如後世賢良乃自求舉爾若果有
曰我心只望廷對欲直言天下事則亦可尚已若志在
富貴則得志便驕縱失志則便放曠與悲愁而已(若志/下呂)
(本無在字而馬氏曰漢自孝文䇿晁錯之後賢良方正/皆上親䇿  第其優劣或所對意有未盡如武帝之於)
(仲舒再䇿三䇿必使理明意盡而後已孝昭年㓜未即/政故無親䇿之事然詔有司問以民所疾苦如鹽鐵均)
(輸𣙜酤皆當時大事令建議之臣與之反覆詰難講究罷/行之宜卒從其説為之罷𣙜酤不似後世之䇿士徒為)
(具文也故其得人為較盛又曰漢以賢良方正與孝廉/二科並行然賢良一科文帝武帝毎對輙百餘人又徴)
(詣公車上書自衒鬻者以千数而孝廉之選文帝十二/年詔以為萬家之縣無應令者武帝元朔之詔亦以為)
(闔郡不薦一人葢賢良則稍有文墨才學者皆可充選/而孝廉則非有實行可見者不容謬舉故也張氏曰三)
(代後人才漢為盛亦以取士之法近古如以力田為科/可使天下無閒田以孝弟為科則亂臣賊子不作風俗)
(自然淳厚今國家即不制為/科學者其可不以此自勉乎)　伊川先生曰人多説某
不教人習舉業某何嘗不教人習舉業也人若不習舉
業而望及第却是責天理而不修人事但舉業既可以
及第則已若更去上面盡力求必得之道是惑也(若於/上面)
(盡力求必得之道便須追逐時好曲避忌諱私意横生/矣故曰是惑也  愚按舉業已非根柢切實之學今更)
(以揣摩為必得之道而盡力求之于是東剽西竊愈趨/愈下如邱瓊山所謂不知史冊名目朝代先後字畫偏)
(旁者幸登一第出司文教而老儒/宿望反欲俯而聽其甲乙可歎也)　問家貧親老應舉
求仕不免有得失之累何修可以免此伊川先生曰此
只是志不勝氣若志勝自無此累家貧親老須用祿仕
然得之不得為有命曰在已固可為親柰何曰為己為親
也只是一事若不得其如命何孔子曰不知命無以為
君子人苟不知命見患難必避遇得䘮必動見利必趨
其何以為君子(為有以為之為如字餘並去聲難䘮並/去聲  上言習舉業者不可盡力求必)
(得之道又恐藉口家/貧親老故著此條)　或謂科舉事業奪人之功是不
然且一月之中十日為舉業餘日足可為學然人不志
於此必志於彼故科舉之事不患妨功惟患奪志(不志/下呂)
(本無於字外書同宗外書舉以上三條為人之應科舉/者言之朱子曰祖  時科  法疏濶張乖崖守蜀以士)
(人無應舉者特去尋得李盿出來舉送去如士人要應/舉時只是著布衫麻鞋陳狀稱百姓某人今聞朝廷取)
(士來應舉連投所業太守畧㸔所業請就客位換襕幞/相見方得請試只一二人試訖舉送舊亦不糊名仁宗)
(時方/糊名)　横渠先生曰世祿之榮王者所以錄有功尊有
德愛之厚之示恩遇之不窮也為人後者所宜樂職勸
功以服勤事任長廉遠利以似述世風而近代公卿子
孫方且下比布衣工聲病售有司不知求仕非義而反
羞循理為無能不知䕃襲為榮而反以虚名為善繼誠
何心哉(樂音洛長張丈反無能之能宋本作不呂本同/  文集  此條按宋文鑑乃策問題也事任謂)
(事之責任也似嗣同世謂先世世風猶言家風也聲四/聲平上去入也病八病按李淑詩苑類格沈約曰八病)
(者一平頭第一字不得與第六字同聲第二字不得與/第七字同聲如今日良宴㑹歡樂難具陳今歡字同聲)
(日樂字同聲也二上尾第五字不得與十字同聲如西/北有髙樓上與浮雲齊樓齊字同聲也三蜂腰第二字)
(不得與第五字同聲兩頭大中心細似蜂腰也如聞君/愛我甘切欲自修餙君甘皆平聲欲飾皆入聲也四鶴)
(膝第五字不得與十五字同聲兩頭細中心粗如鶴膝/也如客從逺方來遺我一書札上言長相思下言久離)
(别來思皆平聲也五大韻重叠相犯如以親字為韻者/九字内不得更用津人字如呉姬年十五春日正當罏)
(吳罏同聲也六小韻非韻脚相犯但九字中有兩字同/韻如客子已乖離那宜遠相送子與已同韻離與宜同)
(韻也七正紐如壬紝任入一紐也一句内有壬字不得/犯紝任入字如我本漢家女來嫁漠北庭家與嫁係正)
(紐也八旁紐如一句内有月字便不得更用元阮願等/字如丈人且安坐梁陳將欲起丈梁二字係旁紐也王)
(伯厚曰唯上尾鶴膝最忌餘病亦通楊龜山曰應舉乃/寒士不得已藉以進身耳既得矣何用應舉  朱子曰)
(先徳遺風具在方策有能誦其言行其行不替其志節/則所以世其家者孰大於是而區區之蔭襲又不足道)
(矣顧氏曰人主設科以待寒畯不宜使大臣子弟得與/其間大臣亦不當使其子弟與寒士兢進魏孝文時于)
(烈為光祿勲卿子登引例求進烈疏請黜落孝文以為/有識之言雖武夫猶知此義也宋仁宗患縉紳奔競用)
(宰臣文彦博等言以韓維好古嗜學安於靜退召試學/士院不赴除國子監主簿可謂得化理之本者矣唐宋)
(時大臣子弟多以嫌不使應科舉間有及第者便招物/議以致考覆黜落至於有明此法不講又以非進士一)
(科不能顯達三百年來惟聞一山陰王文端子/中解元不令赴㑹試而唐宋之風蕩然無存矣)　不資
其力而利其有則能忘人之勢(孟子説此按今正䝉作/者篇有  條但力作勢)
(則作/然後)　人多言安於貧賤其實只是計窮力屈才短不
能營畫耳若稍動得恐未肯安之湏是誠知義理之樂
於利欲也乃能(樂音洛同/語錄下)　天下事大患只是畏人非
笑不養車馬食麤衣惡居貧賤皆恐人非笑不知當生
則生當死則死今日萬鍾明日棄之今日富貴明日飢
餓亦不䘏惟義所在(張子因始持朞䘮恐人非笑已亦/若有羞色者後雖大小功亦服之)
(人亦熟之不以為怪矣因言此以見人/非笑之不必畏也  以上並橫渠語)
　
　
　
　
　
　
　
　
　
　近思錄集註卷七
欽定四庫全書
　近思錄集註卷七
　　　　　　　　　　　　　　婺源江永撰
　(朱子曰此卷出處/進退辭受之義)
伊川先生曰賢者在下豈可自進以求於君苟自求之
必無能信用之理古人之所以必待人君致敬盡禮而
後往者非欲自為尊大葢其尊徳樂道之心不如是不
足與有為也(䝉彖傳人葉氏曰賢者之進将以行其道/也自非  君有好賢之誠心則諫不行言)
(不聴豈足以有為/哉  易傳下同)　君子之需時也安靜自守志雖有
須而恬然若將終身焉乃能用常也雖不進而志動者
不能安其常也(需初九傳者葉氏曰靜退以待時而終/至於失常  其身雖退而志則動也)
　比吉原筮元永貞无咎傳曰人相親比必有其道苟
非其道則有悔咎故必推原占决其可比者而比之所
比得元永貞則无咎元謂有君長之道永謂可以常久
貞謂得正道上之比下必有此三者下之從上必求此
三者則无咎也(永按朱子本義謂筮得此卦者當為人/所親輔然必再筮以自審有元善長永)
(正固之徳然後可以當衆之歸而无咎/與程傳意異傳專以君臣相比言之)　履之初九曰
素履往无咎傳曰夫人不能自安於貧賤之素則其進
也乃貪躁而動求去乎貧賤耳非欲有為也既得其進
驕欲必矣故往則有咎賢者則安履其素其處也樂其
進也將有為也故得其進則有為而無不善若欲貴之
心與行道之心交戰於中豈能安履其素乎(葉氏曰欲/貴之心勝)
(則必不能安行乎素位/而亦卒無可行之道矣)　大人於否之時守其正節不
雜亂於小人之羣類身雖否而道之亨也故曰大人否
亨不以道而身亨乃道否也(否六/二傳)　人之所隨得正則
逺邪從非則失是無兩從之理隨之六二苟係初則失
五矣故象曰弗兼與也所以戒人從正當專一也(葉氏/曰隨)
(六二與九五為正應然下比/初九苟隨私昵必失正應)　君子所貴世俗所羞世
俗所貴君子所賤故曰賁其趾舍車而徒(賁初九傳以/永按世俗)
(勢位為榮君子以道義為貴故/寧舍非道之車而安於徒步)　蠱之上九曰不事王
侯髙尚其事象曰不事王侯志可則也傳曰士之自髙
尚亦非一道有懐抱道徳不偶於時而髙潔自守者有
知止足之道退而自保者有量能度分安於不求知者
有清介自守不屑天下之事獨潔其身者所處雖有得
失小大之殊皆自髙尚其事者也象所謂志可則者進
退合道者也(問知止足之道與量能度分者何以别朱/子曰知止足是能做底量能度分是不能)
(做底疏葉氏曰懐抱道徳伊尹太公是也知止足之道/張良  廣是也量能度分徐穉申屠蟠是也清介自守)
(嚴光周/黨是也)　遯者隂之始長君子知㣲固當深戒而聖人
之意未便遽己也故有與時行小利貞之教聖賢之於
天下雖知道之將廢豈肯坐視其亂而不救必區區致
力於未極之間强此之衰艱彼之進圗其蹔安苟得為
之孔孟之所屑為也王允謝安之於漢晉是也(朱子曰/小利貞)
(小指隂小之小况當遯去之時事勢已有不容正之者/程説雖善而有不通矣  伊川說小利貞云尚可以有)
(為隂已浸長如何可以有為所説王允謝安之於漢晉/恐也不然王允是算殺了董卓謝安是乗王敦之老病)
(皆是他衰㣲時節不是漫長之時也兼他是大臣亦如/何去此為在下位有為之兆者則可以去大臣與君存)
(亡如何去艱葉氏曰强此之衰扶君子之/道未盡消  彼之進抑小人之道未驟長)　明夷初九
事未顯而處甚艱非見幾之明不能也如是則世俗孰
不疑怪然君子不以世俗之見怪而遲疑其行也若俟
衆人盡識則傷已及而不能去已(葉氏曰初九傷猶未/顯而曰君子于行三)
(日不食葢知幾而去之速處人之所難而不疑也楚王/戊不設醴酒而穆生去之曰不去楚人將鉗我於市當)
(時雖申公之賢猶以為過其後申公/受胥靡之辱至是欲去而不得矣)　晉之初六在下
而始進豈遽能深見信於上苟上未見信則當安中自
守雍容寛裕無急於求上之信也苟欲信之心切非汲
汲以失其守則悻悻以傷於義矣故曰晉如摧如貞吉
罔孚裕无咎然聖人又恐後之人不達寛裕之義居位
者廢職失守以為裕故特云初六裕則无咎者始進未
受命當職任故也若有官守不信於上而失其職一日
不可居也然事非一槩乆速唯時亦容有為之兆者(永/按)
(裕者不急進亦不遽退孟子所謂無官守言責則吾進/退綽綽然有餘裕者也兆事之端為之兆謂若孔子之)
(不去魯示以道/有可行之端也)　不正而合未有乆而不離者也合以
正道自無終睽之理故賢者順理而安行智者知㡬而
固守(睽六三傳幾永按順理安行者隨時之宜無心/遇合也知  固守者知事之㣲不苟求合也)
君子當困窮之時既盡其防慮之道而不得免則命也
當推致其命以遂其志知命之當然也則窮塞禍患不
以動其心行吾義而已苟不知命則恐懼於險難隕穫
於窮危所守亡矣安能遂其為善之志乎(困象傳命朱/子曰致  伊)
(川解作推致是命雖説得通然論語中致命字都是/委致之致  永按隕穫謂為窮戹所壓而顛墜消落)
寒士之妻弱國之臣各安其正而已苟擇勢而從則惡
之大者不容於世矣(困九/四傳)　井之九三渫治而不見食
乃人有才智而不見用以不得行為憂惻也葢剛而不
中故切於施為異乎用之則行舍之則藏者矣　革之
六二中正則無偏蔽文明則盡事理應上則得權勢體
順則無違悖時可矣位得矣才足矣處革之至善者也
必待上下之信故己日乃革之也如二之才徳當進行
其道則吉而无咎也不進則失可為之時為有咎也(葉/氏)
(曰己日乃革之謹之至也革固不可遽然當其/時處其位有其才豈容自已故辭曰征吉无咎)　鼎之
有實乃人之有才業也當慎所趨向不慎所往則亦陷
於非義故曰鼎有實慎所之也(鼎九二傳有葉氏曰有/才者急於  為不暇謹)
(持所向如荀/彧之類是也)　士之處髙位則有拯而無隨在下位則
有當拯有當隨有拯之不得而後隨(艮六二傳弊永按/拯者救其  隨者)
(隨其失也處髙位不可坐視其失在/下位則有職所不及力所不能者矣)　君子思不出其
位位者所處之分也萬事各有其所得其所則止而安
若當行而止當速而乆或過或不及皆出其位也况踰
分非據乎(艮象傳據葉氏曰踰越常分/據非所  又出位之尤者)　人之止難於
乆終故節或移於晩守或失於終事或廢於乆人之所
同患也艮之上九敦厚於終止道之至善也故曰敦艮
吉　中孚之初九曰虞吉象曰志未變也傳曰當信之
始志未有所從而虞度所信則得其正是以吉也志有
所從則是變動虞之不得其正矣(葉氏曰未有所從則/中無私係苟志有所)
(係則好惡成於/中是非變於外)　賢者惟知義而已命在其中中人以
下乃以命處義如言求之有道得之有命是求無益於
得知命之不可求故自處以不求若賢者則求之以道
得之以義不必言命(朱子曰程子言義不言命之説有/功於學者亦前聖所未發之一端)
(殺君子之所急當先義語義則命在其中如行一不義/  一不辜而得天下不為此只説義若不恤義惟命是)
(恃則命可取有得雖萬鍾有不辨禮義而受之矣義有/可取如為養親於義合取而有不得則當歸之命爾)
(葉氏曰命雖定於事物之先實顯於事物之後義雖因/事物而有實著於應酬之時如去就辭受要决於義而)
(後命從之以顯苟欲以命決之可乎故君子/求之道義而已命不必言也  遺書下同)　人之於
患難只有一箇處置盡人謀之後却須泰然處之有人
遇一事則心心念念不肯捻畢竟何益若不㑹處置了
放下便是無義無命也(葉氏曰遇事不能處是無義/處置了不能放下是無命)
門人有居太學而欲歸應鄉舉者問其故曰蔡人尠習
戴記決科之利也先生曰汝之是心已不可入於堯舜
之道矣夫子貢之髙識曷嘗規規於貨利哉特以豐約
之間不能無留情耳且貧富有命彼乃留情於其間多
見其不信道也故聖人謂之不受命有志於道者要當
去此心而後可語也　人苟有朝聞道夕死可矣之志
則不肯一日安於所不安也何止一日須臾不能如曽
子易簀須要如此乃安(朱子曰道者事物當然之理苟/得聞之則生順死安無復遺恨)
(矣言程子引易簀之事葢以道之重於生明正之安於/死  有夫子所言之志而後能有曾子所處之事耳非)
(以聞道便為得正亦非以聞道而得正者便無餘事而/可以死也  問曾子易簀當時若差了這一著喚做聞)
(道不聞道曰不論易簀與不易簀只論他平日是聞道/與不聞道平日已是聞道那時萬一照管不到也無奈)
(何問若果已聞道到那時也不曽放過曰/那時是正終大事既見得自然不放過)人不能若此
者只為不見實理實理者實見得是實見得非(朱子曰/伊川說)
(實理有不可曉䖏云實見得是實見得非恐是記者之/誤見字上必有漏落理自是理見自是見  實理與實)
(見不同葢有那實理人須見得確定若不實見得又都/間了  葉氏曰本以人心見處而言惟實見是非之理)
(然後為實理葢理無不實但見有/不實耳  永按葉氏説亦可通)凡實理得之於心自
别若耳聞口道者心實不見若見得必不肯安於所不
安人之一身儘有所不肯為及至他事又不然若士者
雖殺之使為穿窬必不為其他事未必然至如執卷者
莫不知說禮義又如王公大人皆能言軒冕外物及其
臨利害則不知就義理却就富貴如此者只是說得不
實見及其蹈水火則人皆避之是實見得須是有見不
善如探湯之心則自然别昔曾經傷於虎則他人語虎
則雖三尺童子皆知虎之可畏終不似曽經傷者神色
懾懼至誠畏之是實見得也(朱子曰致知便要窮究徹/底真見得决定如此程子)
(虎傷之譬甚好箇今人行到五分便是他只知得五分/譬諸穿窬稍是  人便不肯做葢真知穿窬之不善也)
(虎傷事/亦然)得之於心是謂有徳不待勉强然學者則須勉
强(朱子曰這不待勉强不是不勉而中從容中道只/是見得通透做得順便如所謂樂循理㡳意思)古
人有捐軀隕命者若不實見得則烏能如此須是實見
得生不重於義生不安於死也故有殺身成仁只是成
就一箇是而已(朱子曰曽見人解殺身成仁言殺身者/所以全性命之理人當殺身時何暇更)
(思量我是全性命之理只為死便是生便不是不過就/一箇是故伊川説生不安於死至於全其性命之理乃)
(是旁人看他說底話非是/其人殺身時有此意也)　孟子辨舜跖之分只在義
利之間言間者謂相去不甚逺所爭毫末爾義與利只
是箇公與私也纔出義便以利言也只那計較便是為
有利害若無利害何用計較利害者天下之常情也人
皆知趨利而避害聖人則更不論利害惟看義當為不
當為便是命在其中也(南軒張氏曰無所為而為之者/義也有所為而為之者利也)
(葉氏曰義如是/則命亦當如是)　大凡儒者未敢望深造於道且只得
所存正分别善惡識㢘恥如此等人多亦須漸好　趙
景平問子罕言利所謂利者何利曰不必財利之利凡
有利心便不可如作一事須尋自家穏便處皆利心也
聖人以義為利義安處便為利如釋氏之學皆本於利
故便不是(朱子曰程子謂作一事須尋自家穏便處皆/利心如此則善利之間相去毫髪苟辨之不)
(明其不反以利為善者鮮矣萬問義安處便為利只是/當然而然便安否曰是也只  物各得其分便是利君)
(得其為君臣得其為臣父得其為父子得其為子何利/如之此利字即易所謂利者義之和利便是義之和處)
(然那句解得不似此語却親切正好去解那句義初似/不和而却和截然不可犯似不和分别後萬物各得其)
(所便是和不和生於不義義則和而無不利矣倫葉氏/曰釋氏惡死則欲無生惡物欲亂心則絶滅人  推其)
(本心惟欲利己而/已是賊義之大者)　問邢七乆從先生想都無知識後
來極狼狽先生曰謂之全無知則不可只是義理不能
勝利欲之心便至如此也(邢七邢恕也附章惇為惡則/朱子曰此言以責人言之)
(恕以教人/言之則切)　謝湜自蜀之京師過洛而見程子子曰爾
將何之曰將試教官子弗答湜曰何如子曰吾嘗買婢
欲試之其母怒而弗許曰吾女非可試者也今爾求為
人師而試之必為此媪笑也湜遂不行　先生在講筵
不曽請俸諸公遂牒戸部問不支俸錢户部索前任厯
子先生云某起自草萊無前任厯子(本註舊例初入京/官時用下狀出給)
(料錢厯先生不請其意謂朝廷起/我便當廩人繼粟庖人繼肉也)遂令户部自為出券
厯又不為妻求封范純甫問其故先生曰某當時起自
草萊三辭然後受命豈有今日乃為妻求封之理問今
人陳乞恩例義當然否人皆以為本分不為害先生曰
只為而今士大夫道得箇乞字慣却動不動又是乞也
因問陳乞封父祖如何先生曰此事體又别再三請益
但云其説甚長待别時説(朱子曰某因說甚長之意思/之後來人只是投家狀便是)
(陳乞了以至入任事事皆然古者人有才徳即舉用當/時這般封贈朝廷自行之何待陳乞程先生之意恐然)
(也觀後來郊恩都不曾為太中陳請則乞封贈程先生/亦不為之矣  問封父母此自朝廷合行之禮當令有)
(司檢舉行下亦不必俟陳乞也曰如此名義却正亦問/若是應舉得官便只當以常調自處雖陳乞封䕃  可)
(曰本以應舉得官則當只以常調自處此自令常人言/之如此可也然朝廷待士却不當如此伊川先生所以)
(難言之也但云其說甚長則是其意以/為要當從科舉法都改變了乃是正耳)　漢䇿賢良猶
是人舉之如公孫𢎞者猶强起之乃就對至如後世賢
良乃自求舉爾若果有曰我心只望廷對欲直言天下
事則亦可尚已若志富貴則得志便驕縱失志則便放
曠與悲愁而已　伊川先生曰人多説某不教人習舉
業某何嘗不教人習舉業也人若不習舉業而望及第
却是責天理而不修人事但舉業既可以及第即已若
更去上面盡力求必得之道是惑也　問家貧親老應
舉求仕不免有得失之累何修可以免此伊川先生曰
此只是志不勝氣若志勝自無此累家貧親老須用禄
仕然得之不得為有命曰在己固可為親奈何曰為己
為親也只是一事若不得其如命何孔子曰不知命無
以為君子人苟不知命見患難必避遇得䘮必動見利
必趨其何以為君子(朱子曰死生有定命若合死於水/火死於刀兵看如何逃不得此説)
(雖甚麄然所謂知命者不過如此若這裏信/不及才見利便趨見害便避如何得成君子)　或謂科
舉事業奪人之功是不然且一月之中十日為舉業餘
日是可為學然人不志此必志於彼故科舉之事不患
妨功惟患奪志(問科舉之妨功朱子曰程先生有言不/恐妨功惟恐奪志若一月之間著十日)
(事舉業亦有二十日修學若被他移了志則更無醫處/矣  以科舉為為親而不為為己之學只是無志以舉)
(業為妨實學不知曽妨飲食否只是無志也聖非是科/舉累人自是人累科舉若髙見逺識之士讀  賢書據)
(吾所見而為文以應之得失利害置之度外雖日日應/舉亦不累也居今之世使孔子復生也不免應舉然豈)
(能累孔子耶得科舉亦不害為學但今人把心不定所/以為害才以  失為心理㑹文字意思都别了  外書)
　横渠先生曰世禄之榮王者所以録有功尊有徳愛
之厚之示恩遇之不窮也為人後者所宜樂職勸功以
服勤事任長亷逺利以似述世風而近代公卿子孫方
且下比布衣工聲病售有司不知求仕非義而反羞循
理為不能不知䕃襲為榮而反以虚名為善繼誠何心
哉(文/集)　不資其力而利其有則能忘人之勢(葉氏曰人/之歆動乎)
(勢位者皆有待於彼也惟不藉其力而利/其所有則己自重而彼自輕  孟子説)　人多言安
於貧賤其實只是計窮力屈才短不能營畫耳若稍動
得恐未肯安之須是誠知義理之樂於利欲也乃能(朱/子)
(曰人須是讀書洞見此理知得不求富貴只是本分求/著便是罪過不惟不可有求之之迹亦不可有求之之)
(心下語/録  同)是天下事大患只是畏人非笑不養車馬食麄
衣惡居貧皆恐人非笑不知當生則生當死則死今日
萬鍾明日棄之今日富貴明日飢餓亦不䘏惟義所在
(葉氏曰義之所在死生去就有所不/顧豈有懐齷齪之見畏人非笑者哉)
　
　
　
　近思録集註卷七
欽定四庫全書
　近思録集註卷八
　　　　　　　　　　　　　歸安茅星來撰
　　治道大要(此二卷乃大學治國平天下之道而此/則其大綱也猶前致知存養省察詳言)
　　(為學工夫而二卷乃先言為學大要盖此書所以/發明大學先論綱領次詳條目固大學之書然也)
　　(凡二十/五條)
濂溪先生曰治天下有本身之謂也治天下有則家之
謂也(朱子曰則謂物之可視以為法者猶俗言則例則/様是也  真西山曰漢髙祖能誅秦蹙項而不能)
(割戚姬如意之寵唐太宗能取孤隋攘羣盜而閨門慙/徳顧不免焉可見情欲之私雖英雄之主尚不能以自)
(克而家之所以不齊者率/由於此不可以不謹也)本必端端本誠心而已矣則
必善善則和親而已矣(此承上文言所以端本善則之/道真西山曰心不誠則私意邪)
(念紛紛交作欲身之修得乎親不和則閨門乖戾情意/隔絶欲家之正得乎  葉氏曰以上總論治天下在端)
(本善則/之意)家難而天下易家親而天下疎也(易音異親真/西山曰  則)
(私情易溺故難疎則公道易行故易/朱子曰不先其難亦未有能其易者)家人離必起於婦
人故睽次家人以二女同居而其志不同行也(朱子曰/睽次家)
(人易卦之序二女以下睽彖傳文二女謂睽卦兑下離/上兑少女離中女也隂柔之性外和悦而内猜嫌故同)
(居而/志異)堯所以釐降二女於媯汭舜可禪乎吾茲試矣是
治天下觀於家(媯音規汭如鋭反遂此因上文二女同/居不同志之意而  引此以實之也媯)
(水在今山西平陽府蒲州界朱子曰釐理也降下也媯/水名汭水北舜所居也堯理治下嫁二女于舜將以試)
(舜而授之天下也親葉氏曰/以上明善則在和  之意)治家觀身而已矣身端心
誠之謂也誠心復其不善之動而已矣(朱子曰所以誠/心者不善之動)
(息於外則善心之生/於内者無不實矣)不善之動妄也妄復則无妄矣无
妄則誠矣(矣從原書葉吕本並作焉之雙溪王氏曰復/者賢人之事无妄者聖人  事无妄則誠而)
(復者所以求至/於无妄者也)故无妄次復而曰先王以茂對時育萬
物深哉(通書次程傳茂盛也對時謂順合天時朱子曰/无妄  復亦卦之序先王以下引无妄卦大象)
(以明對時育物惟至誠者能之而歎其㫖之/深也  葉氏曰以上明端本在誠心之意)　明道先
生嘗言於神宗曰得天理之正極人倫之至者堯舜之
道也用其私心依仁義之偏者霸者之事也(熈寧二年/先生以御)
(史中丞吕公公著薦召除太子中允權/監察御史裏行上疏首言王霸之事)王道如砥本乎
人情出乎禮義若履大路而行無復回曲霸者﨑嶇反
側於曲徑之中而卒不可與入堯舜之道(曲徑之曲/楊本作由)故
誠心而王則王矣假之而霸則霸矣二者其道不同在
審其初而已易所謂差若毫釐繆以千里者其初不可
不審也(差初加反繆音謬此差若毫釐二語見禮記經/解裴駰曰今易無  而易緯有之陳遯齊曰按)
(王充論衡注乃易之緯文也陸徳明曰盖連山歸藏/之詞未詳孰是大戴禮差若作失之繆以作差之)惟
陛下稽先聖之言察人事之理知堯舜之道備於己反
身而誠之推之以及四海則萬世幸甚(文集下同雜朱/子曰宣帝  王)
(霸原不識王霸只是以寛慈喚做王嚴酷喚做/霸自古論王霸至明道先生此劄無餘藴矣)　伊川
先生曰當世之務所尤先者有三一曰立志二曰責任
三曰求賢今雖納嘉謀陳善算非君志先立其能聴而
用之乎君欲用之非責任宰輔其孰承而行之乎君相
協心非賢者任職其能施於天下乎此三者本也制於
事者用也三者之中復以立志為本所謂立志者至誠
一心以道自任以聖人之訓為可必信先王之治為可
必行不狃滯於近規不遷惑於衆口必期致天下如三
代之世也(相去聲復扶又反而上條言王霸之辨以定/所趨向趨向既定  其所當先者則在此三)
(事也然愚又以為如宋之神宗志向何嘗不立責任吕/王諸人何嘗不専而宋室大壤此朱子所以必以致知)
(格物正心誠意為君言也説此為太中公上英宗應詔/書中語也陳定宇曰程子  立志一段最為切要學者)
(亦當如此但在身在/天下有大小不同耳)　比之九五曰顯比王用三驅失
前禽傳曰人君比天下之道當顯明其比道而已如誠
意以待物恕己以及人發政施仁使天下蒙其恵澤是
人君親比天下之道也如是天下孰不親比於上若乃
暴其小仁違道干譽欲以求下之比其道亦已狹矣其
能得天下之比乎(比並音避下同暴音僕意/此一節明所以顯比之)王者顯明
其比道天下自然來比來者撫之固不煦煦然求比於
物若田之三驅禽之去者從而不追來者則取之也此
王道之大所以其民皞皞而莫知為之者也(煦音許田/畋通  此)
(就王用三驅失前禽而釋之以見所以為顯比之意來/者取之以喻下四隂之順乎五也去者不追以喻上一)
(隂之背乎五也去問伊川所謂來者撫之去者不追與/失前禽而殺不  者所譬頗不相類如何朱子曰田獵)
(之禮置旃以為門刈草以為長圍田獵者自門驅而入/禽獸向我而出者皆免惟被驅而入者皆獲故以前禽)
(比去者不追獲者譬來則取之大意如此胡氏曰師比/之五皆取田象師之田有禽害物之禽也比之失前禽)
(背已之禽也在師則執之王者之/義也在比能失之王者之仁也)非惟人君比天下之
道如此大率人之相比莫不然以臣於君言之竭其忠
誠致其才力乃顯其比君之道也用之與否在君而已
不可阿諛逢迎求其比己也在朋友亦然修身誠意以
待之親已與否在人而已不可巧言令色曲從苟合以
求人之比己也於鄉黨親戚於衆人莫不皆然三驅失
前禽之義也(易傳下同自此復就顯比推廣言之法此/條言人君  有公平正大之體綱紀  度)
(之施以親比于天下而不/必用私恩小恵以取悦也)　古之時公卿大夫而下位
各稱其徳終身居之得其分也位未稱徳則君舉而進
之士修其學學至而君求之皆非有預於己也農工商
賈勤其事而所享有限故皆有定志而天下之心可一
後世自庶士至於公卿日志於尊榮農工商賈日志於
富侈億兆之心交鶩於利天下紛然如之何其可一也
欲其不亂難矣(稱並去聲分音問賈並音古億履象曰/君子以辨上下定民志詩萬  及秭註)
(萬億為兆孔頴達曰億之數有大小二法其小者數以/  為等十萬為億十億為兆也其大數以萬為等萬萬)
(為億萬億為兆也而此以見上下各有定分但當/盡力于其所當為  不可有慕乎其外之心也)　泰
之九二曰包荒用馮河傳曰人情安肆則政舒緩而法
度廢弛庶事無節治之之道必有包含荒穢之量則其
施為寛裕詳密弊革事理而人安之若無含𢎞之度有
忿疾之心則無深逺之慮有暴擾之患深弊未去而近
患已生矣故在包荒也(馮音憑下同曰此明所以當包/荒之意葉氏  不詳密則無深)
(逺之慮不寛裕則有暴擾之憂無深逺之慮/則深弊未易革有暴擾之憂則近患己生)自古泰治
之世必漸至於衰替盖由狃習安逸因循而然自非剛
斷之君英烈之輔不能挺特奮發以革其弊也故曰用
馮河(斷都坑反河此明/所以用馮  之意)或疑上云包荒則是包含寛容
此云用馮河則是奮發改革似相反也不知以含容之
量施剛果之用乃聖賢之為也(此明包荒與用憑河相/反而實相成之意含容)
(謂二剛果謂九以朱子曰何萬一之嘗論本朝自李文/靖王文正當國  來廟論主於安静凡有建明便以生)
(事歸之馴至後世天下弊事極多此説甚好且如仁宗/朝是甚次第時節國勢却如此緩弱事多不理英宗即)
(位已自有性氣要改作但以聖躬多病不乆晏駕神宗/繼之性氣越𦂳尤欲更新之却撞出介甫來承當所以)
(作壊得/如此)　觀盥而不薦有孚顒若傳曰君子居上為天
下之表儀必極其莊敬如始盥之初勿使誠意少散如
既薦之後則天下莫不盡其孚誠顒然瞻仰之矣(觀古/玩反)
(迎此安定胡氏之言而先生引之也朱子發曰祭之初/  尸入廟天子涚手而後酌酒涚謂之盥酌酒獻尸尸)
(得之灌地而祭謂之祼祼之後三獻而薦腥五獻而薦/熟謂之薦楊氏曰按禮天子諸侯之祭先於堂上設南)
(面位行祼鬯薦腥之禮而後延尸入室東面位行饋食/禮大夫士之祭不祼不薦血腥惟室中設尸主東面行)
(饋食禮故儀禮少牢特牲禮皆云饋食也朱子曰盥與/灌不同灌是以秬鬯之酒灌地以降神盥只是洗手凡)
(祭祀數數盥手一拜則手拊地便又著洗盖謂精誠之/至但是盥滌而不待乎薦享有孚已自顒若也伊川承)
(先儒之誤恐非易本意至謂既薦之後誠意懈散則先/王祭祀只是灌鬯之初猶有誠意及薦羞之後皆不成)
(禮矣愚按程傳盥謂祭祀之始盥手酌鬱鬯於地則程/子固未嘗直以盥為灌也但所謂盥者乃就灌之時而)
(言耳惟王弼注言宗廟之可觀莫盛於盥至薦簡畧不/足復觀且引夫子禘自既灌而往吾不欲觀之言為證)
(則似直以盥為灌而其意亦與程傳薦後誠意少散云/云相似盖胡説之所本也又有孚顒若伊川主天下之)
(人説本義以謂孚信在中而尊嚴故下觀而化之主在/上者説二説不同然按彖傳下觀而化之言則夫子明)
(以有孚顒若為下之化其在上者之自盡其誠敬已在/盥而不薦句内程傳得之惟説盥而不薦處誠如朱子)
(所駁觀所云但盥而不待薦享有孚已自顒若則朱子/亦以有孚句作效驗説也不自從本義而從程傳盖明)
(以程傳為可從也孔疏下觀此盛禮莫不皆/化悉有孚信而顒然則亦就下之人言也)　凡天下
至於一國一家至於萬事所以不和合者皆由有間也
無間則合矣以至天地之生萬物之成皆合而後能遂
凡未合者皆為有間也若君臣父子親戚朋友之間有
離貳怨隙者盖䜛邪間於其間也去其間隔而合之則
無不和且治矣噬嗑者治天下之大用也(間並去聲惟/之間於其間)
(如字皆有間間上吕本無有字且治之治去聲虚噬嗑/卦傳按程傳此卦上下二剛爻而中柔外剛中  人頥)
(口之象也九四一陽間於其中為口中有物之象口中/有物則隔其上下而不得合矣有間指九四一陽爻而)
(言/也)　大畜之六五曰豶豕之牙吉傳曰物有總攝事有
機㑹聖人操得其要則視億兆之心猶一心道之斯行
止之則戢故不勞而治其用若豶豕之牙也豕剛躁之
物若强制其牙則用力勞而不能止若豶去其勢則牙
雖存而剛躁自止君子法豶豕之義知天下之惡不可
以力制也則察其機持其要塞絶其本原故不假刑法
嚴峻而惡自止也(豶音墳道音導强如字善豶豕去勢/也道之斯行謂導之為  也止之則)
(戢謂禁其為惡也勢外腎也先程子又曰教人之術如/童牛之梏當其未能觸時已  制之善之大者其次則)
(豶豕之/牙也)且如止盜民有欲心見利則動苟不知教而迫
於飢寒雖刑殺日施其能勝億兆利欲之心乎聖人則
知所以止之之道不尚威刑而修政教使之有農桑之
業知㢘恥之道雖賞之不竊矣(此又就止盜言之之此/條言聖人化强暴  法)
(貴察其機要而治其本/原不徒威刑之是尚也)　觧利西南无所往其來復吉
有攸往夙吉傳曰西南坤方坤之體廣大平易當天下
之難方觧人始離艱苦不可復以煩苛嚴急治之當濟
以寛大簡易乃其宜也(觧音蟹下同易並音異難去聲/下同復扶又反下不復復盛復)
(生並同於坎下震上為觧以卦變言其卦自升來三徃/居四入  坤體故以坤方言文王八卦方位坤居西南)
(維故西南為坤平易之方也也/此一節言觧之所以利西南)既觧其難而安平無事
矣是元所往也則當修復治道正紀綱明法度進復先
代明王之治是來復也謂反正理也自古聖王救難定
亂其始未暇遽為也既安定則為可乆可繼之治自漢
以下亂既除則不復有為姑隨時維持而已故不能成
善治盖不知來復之義也(此一節釋无所/往來復吉之義)有攸往夙吉
謂尚有當觧之事則早為之乃吉也當觧而未盡者不
早去則將復盛事之復生者不早為則將漸大故夙則
吉也(去上聲則如張柬之等不殺武三思及勢盛乃/欲除之  無及矣此一節釋有攸往夙吉之意)
夫有物必有則父止於慈子止於孝君止於仁臣止於
敬萬物庻事莫不各有其所得其所則安失其所則悖
聖人所以能使天下順治非能為物作則也惟止之各
於其所而已(艮彖曰艮其止止其所也朱子曰程子於/此却自觧得分明又曰萬物庶事各有其)
(所著自家/私意不得)　兑説而能貞是以上順天理下應人心説
道之至正至善者也(説並音悦下同而兑彖曰説以利/貞是以應乎天  順乎人説就柔)
(外而言謂三與上也貞就/剛中而言謂二與五也)若夫違道以干百姓之譽者
苟説之道違道不順天干譽非應人苟取一時之説耳
非君子之正道君子之道其説於民如天地之施感之
於心而説服無斁(之於易傳作於其斁音亦恵干求也/違道干譽如所謂私恩小  是也斁)
(厭也此言説之所以順天應人者也朱子曰悦若不剛/中便是違道干譽  愚按後世君相于道之所在可以)
(稍有利於人者偏不去講求甚有知之而不肯為而私/恩小恵沾沾焉欲以干百姓之譽究之百姓絶不䝉其)
(利益而已亦不足以致譽此皆/所謂苟悦之道君子不取也)　天下之事不進則退
無一定之理濟之終不進而止矣無常止也衰亂至矣
盖其道已窮極也聖人至此柰何曰惟聖人為能通其
變於未窮不使至於極也堯舜是也故有終而無亂(既/濟)
(彖曰終止則亂其道窮也無常止盖雖止而有常心猶/可䝉業而安如漢之文帝宋之仁宗是也然既有止心)
(則怠忽乗之往往不能以有常此衰亂所以至也繫辭/下傳云神農氏没黄帝堯舜氏作通其變使民不倦神)
(而化之使民宜之易窮則變變則通通則乆獨言堯舜/者舉其極盛者而言也觀孟子許行章所言其大畧可)
(㮣見也張希獻曰卦曰終亂而彖曰終止則亂非終之/能亂  於其終而有止心此亂之所由生也俞玉吾曰)
(人之常情處無事則止心生止則怠怠則有患而不/為之防此所以亂也當知終止則亂不止則不亂也)
為民立君所以養之也養民之道在愛其力民力足則
生養遂生養遂則教化行而風俗美故為政以民力為
重也春秋凡用民力必書其所興作不時害義固為罪
也雖時且義必書見勞民為重事也後之人君知此義
則知慎重於用民力矣(為民之為養之養民之養並去/聲餘如字慎重於民下葉本無)
(用字用見春秋隱公七年夏城中邱傳此一節釋春秋/所以  民力必書之意  廬陵彭氏曰三代之君不敢)
(鄙夷其民以從已之欲毎有興作謀及庻民如盤庚遷/殷登進厥民而告之三代世守此道觀十月之交詩曰)
(胡為我作不即/我謀盖可見矣)然有用民力之大而不書者為教之意
深矣僖公修泮宫復閟宫非不用民力也然而不書二
者復古興廢之大事為國之先務如是而用民力乃所
當用也人君知此義知為政之先後輕重矣(泮禮記作/頖  經説)
(下同之此又將春秋之用民力而不書者言之正以見/民力  不可輕用也泮半也諸侯鄉射之宫東西南有)
(水而北無形如半璧故曰泮宫盖天子璧雍水旋邱如/璧以節觀者諸侯則半於天子之制也閟深閉也宫廟)
(也事並見詩魯頌按小序泮水頌僖公能修泮宫也閟/宫頌僖公能復周公之宇也盖序以泮水篇有既作泮)
(宫句閟宮篇有復周公之宇句故云然朱子辨之則謂/泮水燕飲落成之詩不為頌其能修也閟宫言莊公之)
(子又言新廟奕奕則為僖公修廟之詩明矣但詩所謂/復周公之宇者祝其能復周公之土宇非謂其能復周)
(公之屋宇也愚謂朱子説固然然序於閟宫篇但言頌/僖公能復周公之宇未嘗言屋宇正義釋之亦以謂魯)
(初土地特大異於他國其後君徳漸衰鄰國侵削境界/狹小至是僖公有徳更能復之故作詩頌之亦未嘗有)
(復屋宇之説也要其於二者能舉而修/之則是鑿然無疑者朱子與舊説一也)　治身齊家以
至平天下者治之道也建立治綱分正百職順天時以
制事至於創制立度盡天下之事者治之法也聖人治
天下之道惟此二端而已(冶之治綱之治並去聲餘如/字後放此  見書觧命羲和)
(章朱子曰聖人治天下之道固不外此二端然必人主/之心術公平正大無偏黨反側之私而後治之法可得)
(而行必親賢逺佞講明義理之歸閉塞私邪之路而後/治之道可得而盡又不可以不知也  愚按經説治道)
(就克明俊徳至於變時雍而言治法就乃命義和至庻/績咸熈而言或疑治道固盡於此矣治法似非治厯明)
(時所可盡者不知察隂陽驗氣候以布順時之政使人/得遂其生養之道事之最大最先孰過於此故堯典首)
(舉而詳載之然則程子于此所以提/挈綱維示人為治之要亦深切矣)　明道先生曰先
王之世以道治天下後世只是以法把持天下(遺書下/同  先)
(王以道治天下道盡而法已具法固不外於道也後世/以法把持天下法立而道已多不合矣觀後世之天下)
(而曰把持盖亦不足以言治也不鶴山魏氏曰荆公云/周禮小宰言以法掌祭祀則亦  與道揆故也荆公嘗)
(以道揆自居而元不曉道與法不可離法不本于道不/足為法道不施於法亦不見其為道荆公以法不與道)
(揆故其新法皆商君之法而非帝王之道所見一偏為/害不小永嘉二陳作唐制皮紀綱論云得古人為天下)
(法不若得之於其法之外彼以道徳為法外事皆因荆/公判道法為二後學遂為此説如周禮三百六十官甸)
(稍縣鄙井地溝洫比閭族黨教忠教孝道正/寓于法中後世以刑法為法故法為申商)　為政須
要有紀綱文章(大曰綱小曰紀白虎通曰綱謂綱之大/繩紀謂綱中絲縷之目文章其中之品)
(節條理也先有司以下五/者紀綱文章之條目也)先有司(説見論語初愚按日/知録謂明  錢粮掌)
(於縣丞案牘掌於主簿税課掌於大使為令者縂其要/而無所與焉又自言其家有嘉靖時屋契猶用税課司)
(印則其事一歸之於縣固在嘉靖後也然則謂佐貳官/不得擅受民詞非通論矣但明制佐貳限於資格清流)
(往往恥為之其人亦以卑職冗員自弃作姦犯科不自/愛重所以至後來遂舉其事一歸之於縣縣於是政令)
(繁瑣而不暇及教化養民之事吏治之所以愈衰也今/欲凡事必先之有司使得各舉其職須要厚其俸不限)
(以資格使之退可自給進知所奮然後嚴為之/考成以計功過亦所以使之各盡其材能也)鄉官(詳/見)
(下卷鄉黨條下魏莊渠曰鄉遂羣吏漢散為亭長三老/嗇夫尚以教導為務至唐為里正坊正村正宋為保長)
(耆長則僕僕執役於官惟徴催錢粮勾攝公事耳古意/蕩然矣王氏曰漢之鄉老嗇夫亦皆百石魏之州縣鄉)
(官悉由吏部唐之里正村正皆以勲品宋以後則胥徒/任之賤而多責人不樂為禮庫曰古者許多長民之官)
(往往多自民間推擇且如五家為比有比長即是五家/中自推一人來做朝廷因爵以下士命之為比長五比)
(為閭有閭胥亦是二十五家中自推一人來做朝廷因/爵以中士命之為閭胥此豈非進賢使能耶要之朝廷)
(才進賢使能天下便知賢者之可/尊能者之可貴而自勉于善矣)讀法(按周禮地官州/長正月之吉各)
(屬其民而讀法以考其徳行道藝而勸之以糾其過惡/而戒之嵗時祭祀州社則屬其民讀法亦如之正嵗則)
(讀教法如初黨正四時孟月吉日則屬民而讀邦法以/糾戒之春秋祭禜亦如之正嵗屬民讀法而書其徳行)
(道藝以嵗時涖校比族師月吉屬民讀邦法書其孝弟/睦婣有學者春秋祭酺亦如之閭胥於凡祭祀役政䘮)
(紀聚衆庶既比則讀法書其敬敏任恤者賈公彥曰讀/法者謂對衆讀一年政令及十二教之法使知之也鄉)
(大夫管五州去民逺不讀法州長管五黨去民漸親故/嵗四讀法黨正去民彌親則嵗七讀法族師則十四讀)
(法閭胥則不拘時節但聚衆庻既比即讀法矣王氏曰/大司徒之職因此五物者民之常而施十有二教焉又)
(曰以鄉三物教萬民而賓興之小司徒正嵗則帥其屬/而觀教象之法徇以木鐸曰不用法者國有常刑則所)
(謂讀邦法者即此十二教與三物之謂也朱子謂周禮/中多有説事之綱目者如屬民讀法其法不可知盖亦)
(偶未之思耳愚按讀法使民知之者無非欲感發人之/善心懲創人之逸志而已鄉三物十二教之類所以感)
(發其善心也鄉八刑徇木鐸之類所以懲創其逸志也/讀法如今州縣官講鄉約之類但古以鄉官主之與民)
(既親而其責専又冇糾考勸戒之法而選舉之典即出/其中故官民皆不敢視為具文今州縣地廣事繁以此)
(為虚行故事而已是則鄉官不設則讀法亦不能獨行/也  王昭禹曰鄉官之讀法與夫書攷民之徳行道藝)
(孝友睦婣毎於屬民者非特衆而已亦所以公是非而/明好惡毎於嵗之正月吉日者非徒謹其始而已亦使)
(之日有所改月有所化朱子曰周禮嵗時屬民讀法其/當時所讀者不知云何今若將孝弟忠信等事撰一文)
(字或半嵗或三月一次或于城市或于鄉村聚民而讀/之就為觧説令其通曉及所在立粉壁書寫亦須有益)
平價(王氏曰周禮賈師禁貴儥者使有恒價亦惟三代/上可行之盖三代聖王養民者周而取民者畧商)
(賈五口而當農夫一人亦受田於國荒則去幾札䘮則/無征又市政森嚴所以使之安其業而樂樂利利者尤)
(備是故當其貪漁無厭乘天患而髙價厲民則賈師為/之展成而奠價後世皆民自為養而闗津之使因公擅)
(斂以掊克之無所不至倘賈師之法行則惟有裹足不/至而小民坐稿而已矣趙清獻公在㑹稽不減粟價四)
(方商賈輻輳嵗凶而民不飢後世有以禁民貴糶為救/荒竒䇿者此芻狗周官而不知潤澤者也愚按賈師就)
(天患之時言之故王氏之論如此程子則就其常者言/之也盖末世人情多欺商賈尤甚故必立司市之官以)
(平其價使不得欺誑愚民也按地官司市凡市入則胥/執鞭度守門市之羣吏平肆展成奠價其詐偽飾行儥)
(慝者則胥師察而誅罰之使不得欺誑買者其或有用/後始得其情亦或貨多不及詳檢則質人治其質劑國)
(中一旬郊二句野三旬都三月邦國期期内治期外不/治盖既不得使愚民見欺又為之期限使不得好訟所)
(謂仁之至/義之盡也)謹權量(説見論語也權銖兩斤鈞石也量龠/合升斗斛  度分寸尺丈引也不言)
(度者引文不具也謹權量如夏官合方氏同其數器壹/其度量是也顧亭林曰虞書同律度量衡則通於天下)
(五嵗巡狩而一正之者也月令日夜分同度量鈞衡石/角斗甬正權概則行于國中每嵗而再正之者也陳氏)
(曰舜以五嵗同度量周十有二嵗同度量此步尺所以/一而得其正也後世之尺或以黍或以忽或以指然黍)
(有大小絲有巨細指有長短此步尺所以異也又曰周/公頒度量出以内宰掌以司市以合方氏一之以質人)
(行之同之其同民心出治道如此無愚按馬貴與氏謂/律度量衡四者惟律差之絲忽則  以諧聲以定樂故)
(不可以不同度量衡則隨世立法隨地從宜取其適於/用而初無害于事固不必盡同也愚以謂馬説固然然)
(愚嘗往來北方見其丈尺斗斛有大小二等而其物之/價亦適如其大小之數以為之各别則不同固無害其)
(為同也獨權衡之大小四方不同南方尤甚甚有以小/者出而以大者入其弊不可窮詰此闗乎人心風俗之)
(大而非止權衡之不謹而已有王者起當亟思所以正/之也但按宋志稱宋既平定四方其一應權度斗斛之)
(制詔有司精考古式作為定制以頒天下其有不中式/者悉去之乾徳中又禁民造者由是尺度量衡之制盡)
(皆復古然則權量之謹宋初固行之矣但未能如先/王設官専責嵗必考較故其法不乆遂廢為可惜也)皆
不可闕也(以上言治之法法必待人而行故下兩節詳/言所以得人之道  愚按此與下卷所論十)
(事皆明道就經書中舉其最切要者以為天下萬世法/亦猶孔子論為邦而舉四代禮樂也但此摘其要故載)
(之治道彼及其詳故列於治法也惟鄉官一項下十事/中亦有之其餘四者則有以補十事之所未及彼以法)
(之大者言此以/法之小者言也)人各親其親然後能不獨親其親(二語/並出)
(記禮運篇引之以起下/文當各舉所知之意)仲弓曰焉知賢才而舉之子曰
舉爾所知爾所不知人其舍諸便見仲弓與聖人用心
之大小推此義則一心可以䘮邦一心可以興邦只在
公私之間耳(焉於䖍反䘮去聲意朱子曰程子非謂仲/弓有固權市寵之  而至於䘮邦但一蔽)
(於小則其害有時而至此也故極言之以警學者用心/之私也又曰人各親其親以下舊本或别為一條則全)
(章之㫖首尾衡決而皆失之矣程子此章之説廣大精/微無所不備學者所宜詳玩也  此條明治之法以上)
(並明/道語)　伊川先生曰治道亦有從本而言亦有從事而
言從本而言惟是格君心之非正心以正朝廷正朝廷
以正百官若從事而言不救則已若須救之必須變大
變則大益小變則小益(格正也真西山曰人君能正其/心湛然清明物莫能惑則發號)
(施令罔有不臧而朝廷正矣朝廷正則賢不肖有别君/子小人不相易位而百官正矣自此以下特舉而措之)
(耳薛敬軒曰法雖善乆必有弊要在隨時以審其勢之/輕重以救之勿使至于偏甚則善也  此條明治之道)
　唐有天下雖號治平然亦有夷狄之風三綱不正無
君臣父子夫婦其原始於太宗也故其後世子弟皆不
可使君不君臣不臣故藩鎮不賓權臣跋扈陵夷有五
代之亂(雖號上遺書有如貞觀開元間六字今當増入/  其原始于太宗者如太宗以晉陽宫人侍髙)
(祖便無君臣父子夫婦之義後世子弟不可使者如𤣥/宗使肅宗至靈武則自立稱帝使永王璘使江南則反)
(之類是也藩鎮謂外權臣謂内跋扈强梁貌陵夷/言邱陵隤墮漸與地平風俗頽敗亦類于此也)漢之
治過於唐漢大綱正唐萬目舉本朝大綱正萬目亦未
盡舉(並伊川語租大綱如民風士習吏治之類萬目如/口分世業  庸調府兵省府之類  朱子曰北周)
(宇文泰及蘇綽有意復古制度頗詳盡唐因之故萬目/舉吕微仲曰自古人主事母后朝見有時如漢武帝五)
(日一朝長樂宫祖宗以來事母后皆朝夕見此事親之/法也前代太長公主用臣妾禮仁宗以姪事姑之禮見)
(獻穆太長公主此事長之法也前代宫闈多不肅宫人/或與廷臣相見本朝宫禁嚴密内外整肅此治内之法)
(也前代外戚多預政事本期母后之族皆不與事此待/外戚之法也前代宫室多尚華侈本朝宫殿止用赤白)
(此尚儉之法也前代人君雖在宫禁出輿入輦祖宗皆/步自内庭出御後殿此勤身之法也前代人君在禁中)
(冠服苟簡祖宗以來燕居必以禮此尚禮之法也前代/多深於用刑本朝臣下有罪止于罷黜此寛仁之法也)
(王伯厚曰真文忠公論本朝治體曰立國不以力勝仁/理財不以利傷義御民不以權易信用人不以才勝徳)
(恩結乎人心富藏於天下君民相孚而猜忌不作材智/不足而忠信有餘愚按觀此二條所言於程子所謂大)
(綱正者可以畧見為此就漢唐宋以明治道治法之意/張揚園曰夫子論  邦斟酌四代而損益之學者遭時)
(遇主斟酌於漢唐宋明之制擇/其善者而從之庻乎小康矣)　教人者養其善心而
惡自消治民者導之敬譲而争自息(外書下同謂教謂/教化也治  法制)
(禁令也愚按即前豶豖之牙一條之意之此/見治天下不徒法度之是尚以起下條  意)　明道先
生曰必有闗雎麟趾之意然後可行周官之法度(可下/一本)
(有以字下朱子曰須是自閨門衽席之微積累至薫蒸/洋溢天  無一民一物不被其化然後可以行周官之)
(法度不然則為王莽矣/後世論治皆欠此意)　伊川先生曰君仁莫不仁君
義莫不義天下之治亂繫乎人君仁不仁耳離是而非
則生於其心必害於其政豈待乎作之於外哉(是謂仁/非謂不)
(仁/也)昔者孟子三見齊王而不言事門人疑之孟子曰我
先攻其邪心心既正然後天下之事可從而理也夫政
事之失用人之非知者能更之直者能諌之然非心存
焉則一事之失救而正之後之失者將不勝救矣格其
非心使無不正非大人其孰能之(夫音扶知音智更勝/並平聲  孟子三見)
(齊王説見苟子大畧篇齊王本作宣王一事之失兼政/事用人而言  此承上治道而言以歸本于君心也)
　横渠先生曰道千乗之國不及禮樂刑政而云節用
而愛人使民以時言能如是則法行不能如是則法不
徒行禮樂刑政亦制數而已矣(不徒之不葉本作亦誤/  正蒙下同  説見論)
(語節用愛人使民以時者即孟子所謂仁心也禮樂刑/政即孟子所謂仁政也張子言此一以見夫子之言尚)
(未及其法使後之人知所以求之也一以見治國之道/不當徒恃其法使後之人知所以先之也亦即孟子徒)
(善不足以為政徒法/不能以自行之意)　法立而能守則徳可乆業可大
鄭聲佞人能使為邦者䘮其所守故放逺之(䘮逺並去/聲所下宋)
(本有以字與原書合但原書所上無其字繫説見論語/可乆則賢人之徳可大則賢人之業見易  辭上傳上)
(為行法者言之欲使後之人知所以立其本也此/為守法者言之欲使後之人知有以去其害也)　横
渠先生答范巽之書曰朝廷以道學政術為二事此正
自古之可憂者巽之謂孔孟可作將推其所得而施諸
天下邪將以其所不為而强施之於天下歟(邪音耶强/區兩反)
(所得謂道學也施之天下謂政術也/所不為謂有出於道學之外者也)大都君相以父母
天下為王道不能推父母之心於百姓謂之王道可乎
所謂父母之心非徒見於言必須視四海之民如已之
子設使四海之内皆為已之子則講治之術必不為秦
漢之少恩必不為五霸之假名(相去聲見音現必此所/以講求治術者  以道)
(學為本而非徒如後/世法制禁令之為也)巽之為朝廷言人不足與適政不
足與間能使吾君愛天下之人如赤子則治徳必日新
人之進者必良士帝王之道不必改途而成學與政不
殊心而得矣(為去聲適音謫間音諌節文集其人不足/與適二句見孟子上二  泛論  理此節)
(乃為巽之言所以事君之道以深明道學政術非二事/之意治徳必日新則不憂為政之失矣所進皆良士則)
(無慮用人之非矣道道學體也政術用也就其所得于/身心者而言則曰  學而以之施于天下即政術也無)
(二事也自後世分為兩途而道學無用則非所以為道/學政術無體則又何以為政術哉故特引張子此言以)
(見學與政非有二/事以結全篇之意)
　
　
　
　近思録集註卷八
欽定四庫全書
　近思録集註卷八
　　　　　　　　　　　　　　婺源江永撰
　(朱子曰此卷治/國平天下之道)
濓溪先生曰治天下有本身之謂也治天下有則家之
謂也(朱子曰則謂物之可視以為/法者猶俗言則例則様也)本必端端本誠心而
已矣則必善善則和親而已矣(朱子曰心不誠則身不/可正親不和則家不可)
(齊/)家難而天下易家親而天下疎也(朱子曰聧次家人/易卦之序二女以)
(其難亦未有/能其易者)家人離必起於婦人故睽次家人以二女
同居而志不同行也(朱子曰聧次家人易卦之序二女/以下聧彖傳文二女謂睽卦兑下)
(離上兑少女離中女也隂柔之性/外和悦而内猜嫌故同居而異志)堯所以釐降二女于
媯汭舜可禪乎吾兹試矣(朱子曰釐理也降下也媯水/名汭水北舜所居也堯理治)
(下嫁二女於舜將以/試舜而授之天下也)是治天下觀於家治家觀身而已
矣身端心誠之謂也誠心復其不善之動而已矣(朱子/曰不)
(善之動息於外則善心/之生於内者無不實矣)不善之動妄也妄復則无妄矣
无妄則誠矣(程子曰无/妄之謂誠)故无妄次復而曰先王以茂對
時育萬物深哉(朱子曰无妄次復亦易之序先王以下/引无妄卦大象以明對時育物唯至誠)
(者能之而贊其㫖/之深也  通書)　明道先生嘗言於神宗曰得天理
之正極人倫之至者堯舜之道也用其私心依仁義之
偏者霸者之事也王道如砥本乎人情出乎禮義若履
大路而行無復回曲霸者﨑嶇反側於曲徑之中而卒
不可與入堯舜之道故誠心而王則王矣假之而霸則
霸矣二者其道不同在審其初而已易所謂差者毫釐
繆以千里者其初不可不審也惟陛下稽先聖之言察
人事之理知堯舜之道備於己及身而誠之推之以及
四海則萬世幸甚(朱子曰宣帝襍王霸元不識王霸只/是以寛慈喚做王嚴酷喚做霸自古)
(論王霸至明道先生此論/無餘藴矣  文集下同)　伊川先生曰當世之務所
尤先者有三一曰立志二曰貴任三曰求賢今雖納嘉
謀陳善算非君志先立其能聴而用之乎君欲用之非
責任宰輔其孰承而行之乎君相協心非賢者任職其
能施於天下乎此三者本也制於事者用也三者之中
復以立志為本所謂立志者至誠一心以道自任以聖
人之訓為可必信先王之治為可必行不狙滯於近規
不遷惑於衆口必期致天下如三代之世也(問程先生/進説只以)
(聖人之説為可必信何也朱子曰也不得不恁地説如/今説與學者也只得教他依聖人言語恁地做去待他)
(就裏靣做工夫有見處便自知得聖人底是確然恁地/  葉氏曰立志篤實而逺大則不膠於淺近不惑於流)
(俗/)　比之九五曰顯比王用三驅失前禽傳曰人君比
天下之道當顯明其比道而已如誠意以待物恕己以
及人發政施仁使天下蒙其恵澤是人君親比天下之
道也如是天下孰不親比於上(葉氏曰積誠實之意以/待物推愛己之心以及)
(人發政施仁公平正/大羣心自然豫附)若乃暴其小仁違道干譽欲以求
下之比其道亦已狹矣其能得天下之比乎王者顯明
其比道天下自然來比來者撫之固不煦煦然求比於
物若田之三驅禽之去者從而不追來者則取之也此
王道之大所以其民皞皞而莫知為之者也(朱子曰田/獵之禮置)
(旃以為門刈草以為長圍田獵者自門驅而入禽獸向/我而出者皆免惟被驅而入者皆獲故以前禽比去者)
(不追□者譬來則取之未永按樹旌以表門御者驅而/過之轂擊則不得入此  田之前習過君表之御法也)
(逐獸别設驅逆之車非以驅車入門為/驅獸記録有小差讀者得其大意可也)非惟人君比天
下之道如此大率人之相比莫不然以臣於君言之竭
其忠誠致其才力乃顯其比君之道也用之與否在君
而已不可阿諛逢迎求其比己也在朋友亦然修身誠
意以待之親己與否在人而已不可巧言令色曲從苟
合以求人之比己也於鄉黨親戚於衆人莫不皆然三
驅失前禽之義也(易傳/下同)　古之時公卿大夫而下位各
稱其徳終身居之得其分也位未稱徳則君舉而進之
士修其學學至而君求之皆非有預於己也農工商賈
勤其事而所享有限故皆有定志而天下之心可一後
世自庶士至於公卿日志於尊榮農工商賈日志於富
侈億兆之心交騖於利天下紛然如之何其可一也欲
其不亂難矣(履象傳上葉氏曰履象曰君子以辨上下/定民志  之人不度其徳而制爵位則為)
(仕者日志於尊榮不明其分而立品節則為民者日/志於富侈貴賤競趨而心欲無窮此亂之所由生也)
泰之九二曰包荒用馮河傳曰人情安肆則政舒緩而
法度廢弛庶事無節治之之道必有包含荒穢之量則
其施為寛裕詳密弊革事理而人安之若無含𢎞之度
有忿疾之心則無深逺之慮有暴擾之患深弊未去而
近患已生矣故在包荒也自古泰治之世必漸至於衰
替葢由狃習安逸因循而然自非剛斷之君英烈之輔
不能挺特奮發以革其弊也故曰用馮河或疑上云包
荒則是包含寛容此云用馮河則是奮發改革似相反
也不知以含容之量施剛果之用乃聖賢之為也(葉氏/曰有)
(含容之量則剛果不至於疎迫有剛果之用則含容不/至於委靡二者相資而治泰之道可成也  永按神宗)
(用王安石更新法而宋室以否有/馮河之果而無包含之量故也)　觀盥而不薦有孚
顒若傳曰君子居上為天下之表儀必極其莊敬如始
盥之初勿使誠心少散如既薦之後則天下莫不盡其
孚誠顒然瞻仰之矣(朱子曰祭祀無不薦者此是假設/來説薦是用事了盥是未用事之)
(初言常持得這誠敬如盥之意常在/若薦則是用出用出則纔畢便過了)　凡天下至於一
國一家至於萬事所以不和合者皆由有間也無間則
合矣以至天地之生萬物之成皆合而後能遂凡未合
者皆為間也若君臣父子親戚朋友之間有離貳怨隙
者盖讒邪間於其間也去其間隔而合之則無不和且
洽矣噬嗑者治天下之大用也(噬嗑傳也朱子曰噬齧/也嗑合  物有間者齧)
(而合之也人葉氏曰天地有間則氣不通而/生化莫遂  倫有間則情不通而恩義日睽)　大畜之
六五曰豶豕之牙吉傳曰物有總攝事有機㑹聖人操
得其要則視億兆之心猶一心道之斯行止之則戢故
不勞而治其用若豶豕之牙也豕剛躁之物若强制其
牙則用力勞而不能止若豶去其勢則牙雖存而剛躁
自止君子法豶豕之義知天下之惡不可以力制也則
察其機持其要塞絶其本原故不假刑法嚴峻則惡自
止也且如止盜民有欲心見利則動苟不知教而迫於
飢寒雖刑殺日施其能勝億兆利欲之心乎聖人則知
所以止之之道不尚威刑而修政教使之有農桑之業
知亷恥之道雖賞之不竊也(葉氏曰制强暴者察其機/要治其本原而人自服非)
(若役世權謀之術執其/要㑹以御人之謂也)　解利西南無所往其來復吉
有攸往夙吉傳曰西南坤方坤之體廣大平易當天下
之難方解人始離艱苦不可復以煩苛嚴急治之當濟
以寛大簡易乃其宜也既解其難而安平無事矣是無
所往也則當修復治道正紀綱明法度進復先代明王
之治是來復也謂反正理也自古聖王救難定亂其始
未暇遽為也既安定則為可久可繼之治是漢以下亂
既除則不復有為姑隨時維持而已故不能成善治盖
不知來復之義也(朱子曰禍亂既平正合修明治道求/復三代之規模却只便休了兩漢以)
(來人主還有理㑹正心誠意否須得人主如陋巷之士/治心修身講明義理以此應天下之務用天下之才方)
(見次/第)有攸往夙吉謂尚有當解之事則早為之乃吉也
當解而未盡者不早去則將復盛事之復生者不早為
則將漸大故夙則吉也(葉氏曰張柬之等不殺武三思/及其勢復盛乃欲除之則亦晩)
(矣/)　夫有物必有則父止於慈子止於孝君止於仁臣
止於敬萬物庶事莫不各有其所得其所則安失其所
則悖聖人所以能使天下順治非能為物作則也惟止
之各於其所而已(艮彖傳最朱子曰伊川於艮其止止/其所也  解得分明艮其背恐當只)
(如此/説)　兑説而能貞是以上順天理下應人心説道之
至正至善者也若夫違道以干百姓之譽者苟説之道
違道不順天干譽非應人苟取一時之説耳非君子之
正道君子之道其説於民如天地之施感之於心而説
服無斁(朱子曰説若不剛/中便是違道干譽)　天下之事不進則退無一
定之理濟之終不進而止矣無常止也衰亂至矣盖其
通已窮極也聖人至此奈何曰唯聖人為能通其變於
未窮不使至於極也堯舜是也故有終而無亂(既濟傳/  葉氏)
(曰常人苟安於既濟乃衰亂之所由生聖人通變於/未窮故有終而無亂堯舜通其變使民不倦是也)
為民立君所以養之也養民之道在愛其力民力足則
生養遂生養遂則教化行而風俗美故為政以民力為
重也春秋凡用民力必書其所興作不時害義固為罪
也雖時且義必書見勞民為重事也後之人君知此義
則知慎重於用民力矣然有用民力之大而不書者為
教之意深矣僖公修泮宫復閟宫非不用民力也然而
不書二者復古興廢之大事為國之先務如是而用民
力乃所當用也人君知此義知為政之先後輕重矣(葉/氏)
(曰書不時者如隠七年夏城中丘之類書時者如桓十/六年冬城向之類書不義者如莊二十三年丹桓宫楹)
(之類書義者如莊元年築王姬之館之類泮宫諸侯之/學閟宫毛氏以為先妣姜嫄之廟冸宫所以教育賢材)
(閟宫所以尊事祖先二者皆/為國之先務  經説下同)　治身齊家以至平天下
者治之道也建立治綱分正百職順天時以制事至於
創制立度盡天下之事者治之法也聖人治天下之道
唯此二端而已　明道先生曰先王之世以道治天下
後世只是以法把持天下(葉氏曰先王治天下以仁義/為主法固在其中後世惟恃)
(法令以控制天下而法亦非/先王之法矣  遺書下同)　為政須要有紀綱文章
先有司鄉官讀法平價謹權量皆不可闕也人各親其
親然後能不獨親其親仲弓曰焉知賢才而舉之子曰
舉爾所知爾所不知人其舍諸便見仲弓與聖人用心
之大小推此義則一心可以䘮邦一言可以興邦只在
公私之間爾(朱子曰所謂文章者便是文飾那謹權審/量讀法平價之類耳  問何以言人各親)
(其親然後能不獨親其親曰此所以明夫人必各舉其/所知然後可以得其所不知也  於此可見聖賢用心)
(之大小仲弓只縁見識未極其開闊故如此人之心量/本自大縁私故小蔽錮之極則可以䘮邦矣  程子之)
(意固非謂仲弓有固權市恩之意而至於䘮邦但一蔽/於小則其害有時而至此亦不為難矣故極言之以警)
(學者用心之私也流仲弓之問未見其為私意然其心/淺狹欠闕處多其  弊便有䘮邦之理凡事㣲有過差)
(才有安頓不著處便是惡則問所謂公私者豈非仲弓/必欲人才皆由已舉聖人  使人各得而舉之否曰仲)
(弓只是見不到纔見不到便陷於私學者見程子説興/邦䘮邦説得甚驗多疑於此然程子亦曰惟其義耳)
(程子此章之説廣大精㣲/無所不備學者所宜詳玩)　治道亦有從本而言亦有
從事而言從本而言惟是格君心之非正心以正朝廷
正朝廷以正百官若從事而言不救則已若須救之必
須變大變則大益小變則小益(永按此謂事有積弊不/可不變革者須變乃有)
(益倘輕於故作或變之不得其道/則不惟無益而已有煩擾之害矣)　唐有天下雖號治
平然亦有夷狄之風三綱不正無君臣父子夫婦其源
始於太宗也故其後世子弟皆不可使君不君臣不臣
故藩鎮不賔權臣跋扈陵夷有五代之亂(葉氏曰太宗/以智力劫持)
(取天下其於君臣父子之義有虧閨門之間又有慙徳/三綱皆已不正是以後世子孫氣習相傳綱常陵蔑而)
(不可止𤣥宗使肅宗至靈武則自立使永王璘使江南/則反君臣之道不正逐使瀋鎮割據於外閹竪擅專於)
(内馴致五季/之極亂也)漢之治過於唐漢大綱正唐萬目舉本朝
大綱正萬目亦未盡舉(葉氏曰大綱謂綱常唐之治日/若世業若府兵若祖庸調若省)
(府其區畫法制畧倣先王之/遺意故亦足以維持天下)　教人者養其善心而惡
自消治民者導之敬讓而爭自息(外書/下同)　明道先生曰
必有闗雎麟趾之意然後可行周官之法度(問必有闗/雎麟趾之)
(意只是要得誠意素孚否朱子曰須是自閨門衽席之/㣲積累到薰蒸洋溢天下無一民一物不被其化然後)
(可以行周官之法度不然則為王莽矣揚雄不曽説到/此後世論治皆欠此一意  孟子云徒善不足以為政)
(徒法不能以自行程子嘗言為政須要有綱紀文章謹/權審量讀法平價皆不可闕而又曰必有闗雎麟趾之)
(意然後可以行周官/之法度正謂此也)　君仁莫不仁君義莫不義天下
之治亂繫乎人君仁不仁耳離是而非而生於其心必
害於其政豈待乎作之於外哉昔者孟子三見齊王而
不言事門人疑之孟子曰我先攻其邪心心既正然後
天下之事可從而理也夫政事之失用人之非知者能
更之直者能諫之然非心存焉則一事之失救而正之
後之失者將不勝正矣格其非心使無不正非大人其
孰能之(朱子曰大人者大徳之/人正己而物正者也)　横渠先生曰道千乘
之國不及禮樂刑政而云節用而愛人使民以時言能
如是則法行不能如是則法不徒行禮樂刑政亦制數
而已(楊氏曰此特論其所存而已未及為政/也苟無是心則雖有政不行焉  正蒙)　法立而
能守則徳可乆業可大鄭聲佞人能使為邦者䘮其所
守故放逺之(葉氏曰夫子既告顔子以四代之禮樂而/必欲放鄭聲逺佞人葢二者蕩心之原敗)
(法亂紀/之要也)　橫渠先生答范巽之書曰朝廷以道學政術
為二事此正自古之可憂者巽之謂孔孟可作將推其
所得而施諸天下邪將以其所不為而强施之於天下
歟(永按所得即所學之道所不為謂非其平日/所學者也葉氏謂不以政術非吾所事非是)大都君
相以父母天下為王道不能推父母之心於百姓謂之
王道可乎所謂父母之心非徒見於言必須視四海之
民如己之子設使四海之内皆為己之子則講治之術
必不為秦漢之少恩必不為五伯之假名巽之為朝廷
言人不足與適政不足與間能使吾君愛天下之人如
赤子則治徳必日新人之進者必良士帝王之道不必
改途而成學與政不殊心而得矣(葉氏曰帝王之道即/今日之政事非有兩)
(途今日之政術即平日之/學問非有二心也  文集)
　
　
　
　近思録集註卷八
欽定四庫全書
　近思録集註卷九
　　　　　　　　　　　　　歸安茅星來撰
　　治法(此篇乃斟酌先王之道使可行於今者以為/萬世不易之準學者宜究心焉凡二十七條)
　　(卷按語類此/  作制度)
濂溪先生曰古者聖王制禮法修教化三綱正九疇叙
百姓大和萬物咸若(者字今本俱無夫朱子曰綱綱上/大繩也三綱者  為妻綱父為子)
(綱君為臣綱也疇類也九疇見書洪/範篇若順也此所謂理而後和也)乃作樂以宣八風
之氣以平天下之情(朱子曰八音以宣八方之風見國/語宣所以逹其理之分平所以節)
(其和之流八風者八方之風也按史記律書西北不周/風北方廣風東北條風東方明庻風東南清明風南方)
(景風西南凉風西方閣闔風陽生於五極于九五九四/十五日變故每風各四十五日而一至如距冬至四十)
(五日為立春而條風至又四十五日為春分而明庻風/至是也餘六風放此賈逵並服䖍以為八卦之風兑音)
(金為閶闔風乾音石為不周風坤音革為廣莫風艮音/匏為融風震音竹為明庻風巽音木為清明風離音絲)
(為景風坤音土為涼風又周禮保章氏以十有二風察/天地之和命乖别之妖祥賈氏云三月六月九月十二)
(月皆不見風惟有八風以當八卦八節云十二風者盖/乾之風漸九月坤之風漸六月艮之風漸十二月巽之)
(風漸三月四維之風主兩月故也陳氏樂書謂乾西北/之維為秋冬之交坤西南之維為秋夏之交巽東南之)
(維為春夏之交艮東北之維為春冬之交則賈氏謂四/維之風主兩月於理自通盖金木水火分行四時故各)
(有専氣而風應焉惟四季屬土無専氣故無専風也李/嘉㑹曰八卦主八風惟辰戌丑未之月有立春立夏立)
(秋立冬在其中故風無定風如立春在前月則兼前月/之風在後月則兼後月之風立夏立秋立冬皆然亦通)
(匏顧亭林曰今樂乆無匏土二音笙以木加漆而不用/  壎以木為之而八音但有其六矣元熊朋來謂笙不)
(以竹稱而以匏稱是所重在匏也匏音亡而清亷忠敬/者之不多見為禮樂之官者尚申請而改正之愚按宋)
(范蜀公謂笙竽以木攅竹而以匏裹之是無匏音也塤/以木為之是無土音也則是八音無匏土二音宋儒已)
(先言之矣然笙竽猶以匏裹之則匏之音未盡亡也至/元以後并不復用匏矣葉少藴避暑録話謂元豐末范)
(蜀公獻樂書以為言未及行至崇寧更定大樂始具之/舊又無箎至是亦偹據此則匏土二音宋崇寜時已復)
(不知何時又廢/如熊氏所云也)故樂聲淡而不傷和而不淫入其耳感
其心莫不淡且和焉淡則欲心平和則躁心釋(朱子曰/淡者理)
(之發和者和之為先淡後和亦主静之意也然古聖賢/之論樂曰和而已此所謂淡盖以今樂之妖艶形之而)
(後見其本於莊/正齋肅之意耳)優柔平中徳之盛也天下化中治之至
也是謂道配天地古之極也(化中之中一作成躁朱子/曰欲心平故平中  心釋)
(故優柔則民徳之盛可知溥天之下皆化於中道/則治道之至可見言聖人作樂功化之盛如此)後世
禮法不修政刑苛紊縱欲敗度下民用苦謂古樂不足
聴也代變新聲妖淫愁怨導欲増悲不能自止故有賊
君弃父輕生敗倫不可禁者矣(朱子曰廢禮敗度故其/聲不淡而妖淫政苛民)
(困故其聲不和而愁怨妖淫故導欲不止而至於/輕生敗倫愁怨故増悲不止而至於賊君棄父)嗚呼
樂者古以平心今以助欲古以宣化今以長怨(朱子曰/古今之)
(異淡與不淡和/與不和而已)不復古禮不變今樂而欲至治者逺矣
(矣今本多作哉自通書學朱子曰復古禮然後可以變/今樂  朱子曰  秦滅  禮學先壊漢晉以來諸儒補)
(輯竟無全書其頗存者三禮而已周官一書固為禮之/綱領至其儀文度數則儀禮乃其本經而禮記郊特牲)
(冠義等篇特其義疏耳前此猶有三禮通禮學究諸科/禮雖不行而士猶得以誦習而知其説自王安石變亂)
(舊制廢罷儀禮而獨存禮記之科棄經任傳其失已甚/而博士諸生又不過誦其虚文以供應舉而已一有大)
(議率茫然不知所措至若樂之為數則又絶無師授律/尺長短聲音清濁學士大夫莫有知其説者而不知其)
(為闕也又曰居今而欲行古禮恐情文不相稱不若只/就今人所行禮刪修令有節文制數等威足矣古樂亦)
(難遽復姑于今樂中去其噍殺促數之音并考其律吕/令得其正更令掌詞命之官製撰樂章其間畧述教化)
(訓戒及賓主相與之情人主待臣下恩意之類令人歌/之亦足以養人心之和平鄭漁仲曰三代既没漢魏嗣)
(興禮樂之來陵夷有漸始則風雅不分次則雅頌無别/次則頌亡次則禮亡按上之囬聖人出君子之作也雅)
(也艾如張雉子班野人之作也風也合而為鼔吹曲燕/歌行其音本幽薊則列國之風也煌煌京洛行其音本)
(京華則都人之雅也合而為相和歌風者鄉人之用雅/者朝廷之用合而用之是為風雅不分然享大禮也燕)
(私禮也享則上兼用下樂燕則不得用上樂是則風雅/之音雖異燕饗之用則通及眀帝定四品一曰大予樂)
(郊廟上陵用之二曰雅頌樂辟雍享射用之三曰黄門/鼔吹樂天子燕羣臣用之四曰短簫鐃歌樂軍中用之)
(古者雅用於人頌用於神武帝之立樂府采詩雖不辨/雅風至於郊祀房中之章未嘗用于人事以明神人不)
(可以同事也今辟雍享射雅頌無分應用頌者而改用/大予應用雅者而改用黄門不知黄門大予於古為何)
(樂乎風雅通歌猶可以通也雅頌通歌不可以通也曹/魏準鹿鳴作於赫篇以祀武帝準騶虞作巍巍篇以祀)
(文帝準文王作洋洋篇以祀明帝且清廟祀文王執競/祀武王莫非頌聲今魏家三廟純用風雅此頌之所以)
(亡也頌亡則樂亡矣是時樂雖亡禮猶存宗廟之禮不/用之天明有尊親也鬼神之禮不用於人知有幽明也)
(梁武帝作十二雅郊廟明堂王朝之禮展轉用之天地/之事宗廟之事君臣之事同其事矣樂之失也自漢武)
(始其亡也自魏始禮之失也自漢明始其亡也自梁始/禮樂淪亡之所由不可不知也馬貴與曰案夾漈之論)
(拳拳乎風雅頌之别而以為漢世頗謬其用然漢明帝/之樂凡四今所傳者惟短簫鐃歌二十二曲而所謂大)
(予所謂雅頌所謂黄門鼔吹則未嘗有樂章至于短簫/鐃歌史雖以為軍中之樂多叙戰陣之事然以其名義)
(考之若上之囬則廵幸之事也若上陵祭祀之事也若/朱鷺則祥瑞之事也至艾如張巫山髙釣竿篇之属則)
(又各指其事而言非専為戰伐也魏晉以來倣漢短簫/鐃歌為之而易其名於是専叙其創業以來伐叛討亂)
(肇造區宇之事則純乎雅頌之體是魏/晉以來之短簫鐃歌即古之雅頌矣)　明道先生言
於朝曰治天下以正風俗得賢才為本宜先禮命近侍
賢儒及百執事悉心推訪有徳業充備足為師表者其
次有篤志好學材良行修者延聘敦遣萃於京師俾朝
夕相與講明正學(於朝之朝音潮下於朝同好行並去/聲下同  近侍賢儒近侍中之賢儒)
(也延聘謂朝廷以禮延聘也所以待徳業充備足為師/表者也敦遣謂命州縣以禮遣之至京也所以待篤志)
(好學材良行修者也萃聚也道此節言當擇師以講明/正學顧亭林曰元虞集謂師  立則善人多今學官猥)
(以資格濫授何以望師道之立莫若使守令求經明行/修為成徳之君子者身師尊之以教於其郡邑其次則)
(求操履近正而不為詭異駭俗者確守先儒經義師説/而不敢妄為竒論者衆所敬服而非鄉原之徒者又其)
(次則取鄉貢至京師罷歸者今欲求成徳之人固不可/遽得而如所謂操履近正確守先儒之説為衆所敬服)
(者亦未至乏人也而徒因其又次之一言至今循而不/改而耄鄙之夫遂以學官為餬口之地教訓之員名存)
(而實/廢矣)其道必本於人倫明乎物理其教自小學灑掃應
對以往修其孝弟忠信周旋禮樂其所以誘掖激勵漸
摩成就之道皆有節序其要在於擇善修身至於化成
天下自鄉人而可至於聖人之道(弟音悌漸音尖上此/言教士之道即  所)
(謂正學也人倫以道之大者言物理以道之小者言灑/埽應對小學之教也以往則兼大學言之矣葉氏曰擇)
(善者致知格物也修身者誠意正心修身也化成天下/者齊家治國平天下也鄉人鄉里之常人也孟子所謂)
(我猶未免為/鄉人是也)其學行皆中於是者為成徳取材識明達
可進於善者使日受其業擇其學明徳尊者為大學之
師次以分教天下之學(中去聲言此二節言擇師之法/學以知  行以行言是指其道)
(其教其/要而言)擇士入學縣升之州州賓興於太學太學聚而
教之嵗論其賢者能者於朝凡選士之法皆以性行端
潔居家孝弟有亷恥禮遜通明學業曉達治道者(聚上/葉本)
(無太學二字之文集下同以士民之俊秀者也學縣學/州州學即今  府學也宋  上惟京郡及潜藩之地方)
(得稱府宋初州縣不立學仁宗慶厯四年從范仲淹議/始立學賓興見周禮大司徒章謂以賓禮興起之也端)
(潔孝弟亷恥禮遜以性行言通明學業以經義言曉達/治道以材能言言以此三者賓興之也  此一節言擇)
(士之法此熈寕元年先生為監察御史時所上疏也者/按文集始自藩府至於列郡擇士之願學民之俊秀)
(入學皆優其廪給而蠲其身役凡其有父母骨肉之養/者亦通其優游往來以察其行其大不率教者斥之從)
(役漸自太學及州郡之學擇其道業之成可為人師者/使教於縣之學如州郡之制異日則十室之鄉達於黨)
(遂皆當修其庠序之制為之立師學者以次而察焉縣/令毎嵗與學之師以鄉飲之禮㑹其鄉老學者衆推經)
(明行修材能可任之士升於州之學以觀其實學荒行/虧者罷歸而罪其吏與師其升于州而當者復其家之)
(役郡守又嵗與學之師行鄉飲酒之禮大㑹郡士以經/義性行材能三物賓興其士於太學太學又聚而教之)
(其學不明行不修與材之下者罷歸以為郡守學師之/罪升于太學者亦聴其以時還鄉里復來於學太學嵗)
(論其賢者能者于朝謂之選士朝廷問之經以考其言/試之職以觀其材然後辨論其等差而命之秩凡處郡)
(縣之學與太學者皆滿三嵗然後得充薦其自州郡升/於太學者一嵗而後薦其有學行超卓衆所信服者雖)
(不處于學或處學而未乆亦得備數論薦在州縣之學/則先使其鄉里長老次及學衆推之在太學者先使其)
(同黨次及博士推之其學之師與州縣之長無或専其/私苟不以實其懐姦罔上者師長皆除其任籍終身不)
(齒失者亦奪官二等勿以赦及去職論州縣之長蒞事/未滿半嵗者皆不薦士師皆取學者成否之分數為之)
(賞罰凡公卿大夫之子弟皆入學在京師者入太學在/外者各入其所在州之學謂之國子其有當補䕃者並)
(如舊制惟不選於學者不授以職毎嵗諸路别言一路/國子之秀者升於太學其升而不當者罪其監司與州)
(郡之師太學嵗論國子之有學行材能者於朝其在學/賓興考試之法皆如選士國子自入學中外通及七年)
(或太學五年年及三十以上所學不成者辨而為二等/上者聴授以筦庫之任自非其後學業修進中於論選)
(則不復使親民政其下者罷歸之雖嵗滿願留學者亦/聴其在外學七嵗而不中升選者皆論致太學而考察)
(之為二等之法國子之大不率教者亦斥罷之凡有職/任之人其學業材行應薦者諸路及近侍以聞處之太)
(學其論試亦如選士之法取其賢能而進用之凡國子/之有官者中選則増其秩如此則既一以道徳仁義教)
(養之又専以行實材學升進去其聲律小碎糊名謄録/一切無義理之弊不數年問學者靡然丕變矣又按元)
(齊履謙為國子司業時初命國子生嵗貢六人以入學/先後為次第履謙曰不考其業何以興善而得人乃酌)
(舊制立陞齋積分等法毎季考其學行以次逓升既升/上齋又必踰再嵗始與私試孟月仲月試經疑經義季)
(月試古賦詔誥表䇿辭理俱優者為一分辭平理優者/為半分嵗終積至八分者充髙等以四十人為額然後)
(集賢禮部定其蓺業及格者六人以充嵗貢三年不通/一經及在學不滿一嵗者並黜之帝從其議自是人人)
(勵志多文學之士朱子曰有王者作必欲乗時改制以/漸復先王之舊而善今日之俗則必如明道此議然後)
(可以大正其本而盡革其末流之弊如曰未暇則莫若/且均諸州之觧額以定其志立徳行之科以厚其本罷)
(去詞賦而分諸經子史時務之年以齊其業又使治經/者必守家法命題者必依章句答義者必通貫經文條)
(舉衆説而㫁以已意學校則遴選實有道徳之人使専/教導以來實學之士裁減觧額舍選謬濫之恩以塞利)
(誘之途則有定志而無奔兢之風有實行而無空/言之弊有實學而無不可用之材矣此其大畧也)　明
道先生論十事一曰師傅古者自天子達於庶人必須
師友以成就其徳業故舜禹文武之聖亦皆有所從學
今師傅之職不修友臣之義未著所以尊徳樂善之風
未成於天下(書周官立太師太傳太保茲惟三公論道/經邦燮理隂陽官不必備惟其人少師少)
(傳少保曰三孤貳公𢎞化寅亮天地漢書百官公卿表/曰記曰三公無官言有其人然後充之也云舜禹文武)
(之聖皆有所從學者按苟子大畧篇堯學於君疇舜學/於務成昭禹學於西王國劉向新序子夏對哀公曰湯)
(學於威子伯文王學於鉸時子斯武王學於郭叔君疇/漢書人物表及劉向新序並作尹夀務成昭新序作務)
(成跗白虎通又云堯師務成子舜師尹夀但按尸子載/務成昭教舜之語則白虎通疑悮又按荀子楊倞注引)
(新序威作成斯作思無鉸字周朱子曰周不置三公之/官只是冡宰以下六卿為之  公嘗以冢宰為太師顧)
(命乃同召太保奭苪伯彤伯畢公衛侯毛公注此六卿/也稱公則三公矣盖三公三孤以師道輔佐天子本是)
(加官後世官制紊亂遂以為階官貼職之類不復有師/保之任論道經邦之貴矣舊猶文臣之有勲徳者方除)
(以其有輔導天子之名故也後世或以諸王或以武臣/為之訛謬益甚既是天子之子與武臣豈可任師保之)
(責耶鄭節卿曰古者官不必備惟其人有其人則備無/其人則兼以三公言之召公為保周公為師而太傅無)
(有焉二公實兼之也周公既没召公為保而太師太傅/無有焉召公實兼之也三公之下有三少當時不見其)
(人召公又兼之乃同召太保奭苪伯形伯畢公衛侯毛/公是六卿之長召公又兼之盖一人之身而兼總七職)
(矣又周公以三公兼冡宰召公以三公兼宗伯蘇公以/三公兼司㓂畢公毛公以三公兼司馬司空是則六卿)
(之官亦不必備也故嘗以周禮考之二鄉則公一人是/三公兼鄉老也一鄉則卿一人是六卿兼鄉大夫也軍)
(將皆命卿是六卿又兼六軍之將也甚者太公以太師/而兼司盟之職載在盟府太師職之是也蘇公以三公)
(而兼太史之職太史司㓂蘇公是也然則所謂官不必/備惟其人者固不獨三公為然也葉竹野曰周官三百)
(六十已倍於夏商通考其鄉大夫士之數六官幾三千/人大抵多兼攝也盖官屬有不必専置者地官如角人)
(羽人掌炭掌茶等職但征一物秋官如庻氏㝠氏穴氏/硩蔟氏赤犮氏等官但攻一事不可兼乎有不必常置)
(者田詛則有甸祝詛祝祭祀軍旅共仗禁囂則有伊耆/氏銜枚氏䘮紀則有職䘮䘮祝夏采不可攝乎盖周人)
(因事而置官周禮因官而存名置官而不兼其職則官/冗兼官而不存其名則官廢知周禮兼官之職又知周)
(禮存官之名則可與言官制矣陳及之曰齊桓令國子/髙子各率五鄉晉景公命士㑹將中軍且為太傅命韓)
(厥將新軍且為僕大夫晉悼公令戎御屬校正司右屬/司士皆古制也後人疑周官之冗盖不知兼攝之義也)
二曰六官王者必奉天建官故天地四時之職歴二帝
三王未之或改所以百度修而萬化理也(天地四時之/官者謂天官)
(冡宰地官司徒春官宗伯夏官司馬秋官司㓂冬官司/空也今周禮冬官職闕書周官冡宰掌邦治司徒掌邦)
(教宗伯掌邦禮司馬掌邦政司㓂掌邦禁司空掌邦土/吕伯恭曰六卿者萬事之綱也為天下者始于立綱紀)
(故一曰邦治綱紀既立首教以人道之大故二曰邦教/人道立則必有節文之者故三曰邦禮教立禮行而猶)
(有干紀亂常者焉則将帥之事也故四曰邦政大罪陳/之原野降此則有司之法在故五曰邦禁民遷善逺罪)
(然後可以永奠其居故六曰邦土終焉六卿分職上下/相統絲牽繩聨且冡宰相天子總百官則司徒以下皆)
(其所統乃並列之為六卿何也綱固在網之中而首不/處乎身之外乾坤之與六子並列於八方冡宰之與五)
(卿並列於六職一也禮愚按孔氏禮記正義書甘誓將/戰而召六卿鄭云周  夏官天子六軍其將皆命卿則)
(三王同矣案甘誓及鄭註則三王同冇六卿鄭註大傳/夏書云所謂六卿者后稷司徒秩宗司馬士與共工也)
(而不説殷家六卿之名案曲禮六太五官六府六工等/鄭皆云殷時制盖以上非夏法下異周典故指為殷禮)
(也是則太宰司徒司馬司空司士司㓂殷之六卿也但/周之六卿放天地四時而殷之六卿則太宰為一卿以)
(象天時司徒以下五卿法地之五行其取象異也盖天/官尊故并著太宰之下隸屬太宰之官曰太宰太宗太)
(史太祝太士太卜也地官卑故五官並列而已又案賈/氏周禮正義序云鄭氏云初堯冬官為共工舜舉禹治)
(水堯知其有聖徳必成功故改名司空以寵異之非常/官也至禹登百揆之任捨司空之職為共工與虞故曰)
(垂作共工益作朕虞又云堯初天官為稷至堯試舜天/官之任謂之百揆舜即真之後命禹為之即天官也然)
(則六卿之官唐虞三代皆有之而其名各殊至以天地/四時之官為六卿則自周始也其云冬官為共工天官)
(為稷盖皆就後世之官況之非唐虞時有天官冬官之/名也猶左傳言祝鳩氏司徒之類先儒謂本名祝鳩言)
(司徒者以後代官況之是也馬融鄭𤣥以堯命羲和為/天地之官分命申命為四時之官孔安國書註亦云羲)
(氏和氏世掌天地四時之官盖猶今欽天監之春夏中/秋冬之五官正非六卿也至周以羲和之職分為太史)
(馮相保章諸職而天地四時之官則始為六卿之任矣/陳及之曰漢尚書自是少府屬官當時諸府皆有尚書)
(所以分為四曹如常侍曹主公卿事二千石曹主郡國/二千石事民曹主凡吏民上書客曹主外國夷狄事光)
(武又分主客曹為南主客曹北主客曹凡六曹然則今/之尚書與漢設尚書意異矣王氏曰自漢成帝初分尚)
(書置四曹至光武分為六曹迄於魏晉或五或六初無/常制宋齊以來定為六曹稍似周禮至隋定為六部今)
(考其職則天官冢宰為尚書令非吏部也司士掌羣臣/之版其吏部乎愚按不獨吏部於古不合户部似周之)
(司㑹非司徒之職也俞夀翁謂司空之職散見於五官/之中而不知五官之分屬各有意義豈得以其近似也)
(遂可混為司空之職耶如治官則服食器用節制王宫/有闗治道者屬焉教官則山林川澤禁約萬民有闗教)
(道者屬焉禮政刑三官倣此其所以使之各事其事以/遂其所以為生之計如太宰九職司徒十二職事之類)
(則司空之職也故曰事典觀書周官篇謂司空居四民/時地利則其為太宰九職司徒十二職事無疑矣四民)
(即所謂農工商賈嬪婦臣妾聞民之類皆是地利即所/謂九穀草木山澤之材藪牧八材貨賄絲枲疏材之類)
(皆是三農生九穀之類各有其官掌之今冬官亡故不/可得而詳盖古者民事最重大約太宰總其大綱司徒)
(親自頒行而司空則専主其事者也至謂禹為司空平/水土而共工則咨垂焉司空之官甚重而於百工之事)
(無與亦非也夫平水土工事之大者故司空親自掌之/共工及虞皆其屬也則分任之觀列女傳謂益生五嵗)
(而佐禹平水土則益為禹之佐明矣故百工之事未嘗/非司空之職但工事乃其職之一端非如今制遂以此)
(盡司空之職也程子又曰後世惟宇文周氏制度為最/善隋文雖小有善處然皆出於臆斷唐治道付之尚書)
(省近似六官/但法不具也)至唐猶僅存其畧當其治時尚得綱紀小
正(按唐六典三十卷曰理典教典禮典政典刑典事典/即周官太宰之六典也惟治典以避髙宗諱改作理)
(耳今所傳六典本止紀官階職掌無復理教禮政刑事/之目卷帙如舊宋詹棫原刻題誌固云比縁兵火所在)
(闕文此或其一也程子所謂唐僅存其畧者盖指六典/而言也但六典以侍中中書令尚書令為宰相之職則)
(政既不出於一而宫掖屬之宫官環衛屬之衛尉衣服/飲食屬之光禄殿中監器用財貨出納屬之司農太府)
(少府諸官事權迭出官職冗濫非復周家太宰之制矣/又按武后光宅元年改六曹為天地四時六官治時指)
(貞觀開元/時而言也)今官秩淆亂職業廢弛太平之治所以未至
(今指宋制而言詳見附説官制改注陳氏曰古之六卿/其分職也未嘗不通其聯事也未嘗不分司徒掌教司)
(馬掌政未嘗不分也有發兵則司徒教士以車甲升造/士則司馬辨論官材未嘗不通也司馬之屬司士曰以)
(徳詔爵此司馬辨論官材之謂也魏氏曰王舉太宰太/宰舉五官於王六卿各舉其僚屬之長數人使自以類)
(相舉此乾坤易簡之道也漢制六卿亦得自舉掾屬争/以辟士相髙其治猶為近古後世天下之官盡選於吏)
(部人才不能周知不得已而用資格賢不肖大混淆矣/顧亭林曰古人以財為末故舜命九官未有理財之職)
(周官財賦之事一皆領之于冡宰而六卿無専任焉漢/之九卿八大農九少府大農掌財在後少府掌天子之)
(私財又最後唐大畧與漢不殊而户部不過尚書省之/屬官今與吏禮兵刑工並列而為六以大司徒教民之)
(職遂為理財之専官非重教化後財貨之義矣愚按漢/書百官表漢初沿秦之舊以丞相御史大夫太尉為三)
(公至武帝元狩四年初置大司馬以冠將軍之號成帝/綏和元年更名御史大夫為大司空哀帝元夀二年更)
(名丞相為大司徒而司徒司馬司空之官始具哀帝紀/亦云元夀二年五月正三公官分職以董賢為大司馬)
(孔光為大司徒彭宣為大司空盖其時古文尚書未出/故不見周官書中所謂三公三孤及六卿之官但見伏)
(生口授牧誓及立政篇有所謂司徒司馬司空者遂誤/以為三公而置之東漢後一因其制惟易司馬為太尉)
(為少異耳太尉主兵即司馬之職司徒主民司空主土/皆六卿之任非三公也又司徒司馬司空三卿乃周為)
(諸侯時制度為天子則當設三公三孤與六卿也後世/踵謬襲譌莫或正之又其餘大小官屬都因事設官無)
(復條緒至西魏宇文泰有意復古命蘇綽及尚書令盧/辯依周禮更定官制置三公三孤以為論道之官次置)
(六卿以分司庻務自餘大小官職皆髣周禮為之制度/頗為詳盡隋文帝受禪從内史崔仲方言復依漢魏舊)
(制而周官之法遂罷然隋既沿漢魏舊制以太尉司徒/司空為三公矣又本北齊制别置太師太傳太保為三)
(師殊不知三師即三公也而隋岐而二之誤矣唐三師/三公因隋之舊而六省九卿等官亦皆損益隋制而為)
(之者宋元官制叢雜淆亂更甚無足論者至明設立大/學士以髣古之三公六部尚書以髣古之六卿似矣然)
(宰相無所不統而明制大學士必兼一部銜則兼禮部/者而兵部之事遂不當問耶此其失一也既有禮部又)
(有太常寺既有刑部又有大理寺設官重複此其失二/也周禮酒正醢人之屬隸于天官大小行人之屬隸於)
(秋官如網之在綱有條不紊今光禄鴻臚等官各為統/領繁冗紛㳫此其失三也至於外官如布政司乃一道)
(之主而専司錢榖然則國家命官分職惟財用之為務/耶此其失四也明之官制視唐宋以來差為得之而猶)
(未為精密姑附記於此/以俟後之君子定焉)三曰經界天生烝民立之君使
司牧之必制其恒産使之厚生則經界不可不正井地
不可不均此為政之大本也唐尚能有口分授田之制
(分音問上唐髙祖武徳七年初定均田租庸調法民年/十八以  給田一頃篤疾癈疾給四十畆寡妻妾三十)
(畆皆以什之二為世業八為口分朱子曰周家毎年一/推排十六嵗受田六十者歸田其後想亦不能無弊故)
(蔡澤言商君決裂井田廢壊阡陌以静百姓之業而一/其志唐制毎嵗十月一日里正預造簿凡應受田者皆)
(集於縣令庭中而升降之若縣令非才則是日乃胥吏/之利耳范氏曰唐初定均田有給田之制盖由有在官)
(之田也其後給田之制不復見盖官田益少矣林氏曰/周制歩百為畮百畮僅得唐之四十餘畮唐之口分人)
(八十畮幾倍於古盖貞觀之盛户不及三百萬永徽惟/増十五萬周則王畿千里已冇三百萬家之田列國不)
(與焉是以唐制授田倍於周而地亦足以容之狹鄉雖/裁其半猶可當成周之制然按一時户口而不為異日)
(計則後守法難矣既無振貧之術乃許之賣田後魏以/來敝法也是以啟兼并之漸永徽中洛多豪右占田踰)
(制葉水心曰周制百步為畮唐却濶一步長二百四十/步為畆然則百畆為頃一夫授田一頃視周制却是二)
(倍有餘八十畆為口分二十畆為世業是一家之田口/分須據下來人數占田多少周制八家皆私百畆唐制)
(若子弟多則占田愈多又唐制田多可以足其人者為/寛鄉少者為狹鄉狹鄉授田減寛鄉之半其地有厚薄)
(嵗一易者倍授之寛鄉三易者不倍授工商者寛鄉減/半狹鄉不給並與周制不同先王建國只是有分土無)
(分民但付之以百里之地任其自治盖治之有倫則地/雖不足民有餘苟不能治或徳不足以懷柔民不心悦)
(而至則地雖多而民反少唐既止用守令為治則分田/之時不當先論寛鄉狹鄉當以士論不當以人論今却)
(寛鄉自得多狹鄉自得少自狹鄉徙寛鄉者又得并賣/口分永業而去周制雖授田與民其間水旱之不時凶)
(荒之不常上又振貸救䘏使之可以相補助而不至匱/乏若唐但知授田而已而無補助之法縱立義倉振給)
(之名而既令自賣其田便自無䘏民之實矣周之制最/不容民遷徙惟有罪則徙之唐却容他自遷徙并得自)
(賣所分之田方授田之初其制已自不可乆故唐之比/前世其法雖為粗立然已無復先王之制矣愚按唐食)
(貨志徙寛鄉者縣覆於州出境則覆於户部自畿内徙/畿外京縣徙餘縣皆有禁田耗十四者免其半耗十七)
(者皆免之又置義倉常平倉以備凶荒則唐雖容民遷/徙仍官為作主其水旱蠲除皆制為定法便雖有不肖)
(有司不得意為上下此後世所不能及也周官大司徒/不易之田家百畆一易之田家二百畆再易之田家三)
(百畆遂人上地一夫田百畆萊五十畮中地一夫田百/畮萊百畆下地一夫田百畮萊二百畆小司徒家七人)
(以上則授之以上地家六人則授之以中地家五人以/下則授之以下地是則周制未嘗不計地之薄厚口之)
(衆寡也但唐制止據一時户口又令得自賣其田當立/法之初已自不為長乆計則後欲其乆而不變也得乎)
(具朱子曰今雖未能復古井田之法宜令逐州逐縣各/  民田一畆嵗入幾何輸税幾何非法科率又幾何其)
(一鄉内逐鄉里不同者亦依實開州縣一嵗所收金穀/總計幾何諸色支費總計幾何逐項開明有餘者歸之)
(何許不足者何所取之俟其畢集然後選忠厚通練之/士數人類㑹考究而大均節之有餘者取不足者與務)
(使州縣貧富不至甚相逺則民力之慘舒亦不至大相/絶矣愚按遺書二程先生謂地形不必寛平可以畫方)
(只可用算法折計地畮授民横渠謂必先正經界經界/不正則法終不定地有㘭垤處不管只觀四標竿中間)
(地雖不平饒與民無害就一夫之間所争亦不多又側/峻處田亦不甚美又經界必須正南北假使地形有寛)
(狹尖斜經界則不避山河之曲其田則就得井處為井/不能就成處或五七或三四或一夫其實田數則在又)
(或就不成一夫處亦可計百畆之數而授之無不可行/者如此則經界隨山隨河皆不害於畫之也愚按横渠)
(説較勝推此則葉水心所謂江漢以南濰淄以東不能/行井田之處亦有可行者矣姑存之以俟後之君子酌)
(焉/)今則蕩然無法富者跨州縣而莫之止貧者流離餓
莩而莫之䘏幸民雖多而衣食不足者盖無紀極生齒
日益繁而不為之制則衣食日蹙轉死日多此乃治亂
之機也豈可不漸圖其制之之道哉(按唐口分世業之/制其源肇于後魏)
(而法則宇文周為最備如置載師掌任土之法辨夫家/田里之數㑹六畜車乗之稽審賦役斂弛之節制畿疆)
(修廣之域頒施恵之要審牧産之政其於民問纎悉微/細無不周密詳盡如此其分田而授宅也則有司均之)
(官掌其政令凡人口十以上宅五畆口九以下宅四畆/口五以下宅三畆有室者田百四十畆丁者田百畆盖)
(不但田有制里亦有制使之得以安居而後可以樂業/又宅不别起賦税如古者五畆之宅即在公田百畆之)
(中竊意塋地亦當如是隨貴賤為等差給地使之安𦵏/與宅地同不起科所謂養生䘮死無憾也至於田之賦)
(税則司賦之官掌之有室者田百四十畆其賦於上者/嵗不過絹四丈綿八兩粟五斛而已非桑土則布四丈)
(麻十觔而已丁者田百畆則其賦僅半之而已中年徴/其半下年徴什之一無年則不徴其賦盖其時所入於)
(上者皆不過本其民之所自為與夫田之所出者而已/又其為額輕而力易供而闗梁川澤茶鹽􁦝香諸襍棁)
(非有如後世之銖錙搜摘無不到也然蘇綽且自歎税/法太重譬之張弓非平世法後之君子誰能弛之其子)
(威聞其言嘗以為已任至隋文帝受禪定税法威奏減/賦役務從輕簡文帝悉從之於是酒𣙜鹽鐡市税概行)
(罷免調絹一疋者減為二丈役丁十二畨者減為二十/日夫文帝未為盛徳之主蘇威亦非不世出之賢臣然)
(且知減賦役以弛民困君若臣同心一徳如此況其賢/於文帝蘇威者乎唐建中間用楊炎議改作兩税法於)
(是始以錢為賦而論者往往極言其害以謂使農人賤/賣榖帛易錢入官所以民困愈甚至明納以銀而錢粮)
(之稱猶仍宋元之舊然其先田税猶極輕自宋迄元江/南粮重之處毎畆不過二升三升至五升而止明初亦)
(不過三升五升最下有三合五合者自嘉靖後以官田/均攤而賦始重極矣後有有志斯民者慨然返宋元上)
(之輕額與民更始而後革唐以來輸錢與銀之積弊使/民各隨土地所宜以為之税民病庻其有瘳乎  愚按)
(經界之法宋紹興間曽行之至光宗時朝議復欲舉行/泉漳汀三州經界朱子講求其説至弓量算造之法無)
(不畢具為疏於朝卒不果行然亦止均其税而未及均/其田也惟林勲本政書欲彷古井田之制一夫占田五)
(十畆十六夫為一井毎井賦二兵馬一匹其匹婦之貢/絹三尺綿一兩非蠶鄉則布六尺麻二兩無田及游惰)
(末作者皆驅之使為隸農以耕田之羨者其法頗為詳/備朱子謂勲一生留意此事後在廣中作守畫為數井)
(亦是廣中無人烟可以如此云王伯厚曰蘇氏云三代/之君開井田畫溝洫謹步畆嚴版圖因口之衆寡以授)
(田因田之厚薄以制賦經界既定仁政自成下及隋唐/風流已逺然其授民田有口分世業皆取之於官其斂)
(民財有租庸調皆計之于口其後變為兩税户無主客/以見居為簿人無丁中以貧富為差貧者急於售田則)
(田多而税少富者利于避役則田少而税多僥倖一興/税役皆弊嘉祐中薛向孫琳始議方田量步畮審肥瘠)
(以定賦税之入熈寜中吕恵卿復建手實抉私隱崇告/訐以實貧富之等元豐中李琮追究逃絶均虛數虐編)
(户以補失陷之税此三者皆為國斂怨所得不補所失/昔宇文融括諸道客户州縣觀望虛張其數以實户為)
(客雖得戸八十餘萬嵗得錢數百萬而百姓/因弊實召天寳之亂均税之害何以異此)四曰鄉黨
古者政教始乎鄉里其法起於比閭族黨州鄉酇遂以
相聯屬統治故民相安而親睦刑法鮮犯亷恥易格此
亦人情之所自然行之則效者也(比必二反酇作管反/  説見周禮比閭族)
(黨州鄉大司徒章六鄉也鄰里酇鄙縣遂遂人章六遂/也並在國中百里内為鄉百里外為遂不言鄰里鄙縣)
(者盖特舉其大畧耳按周禮遂官各降鄉官一等如鄉/大夫卿而遂大夫中大夫鄉之州長中大夫而遂之縣)
(正下大夫之類是也陳氏曰按周禮六鄉五家為比比/有長五比為閭閭有胥四閭為族族有師五族為黨黨)
(有正五黨為州州有長五州為鄊鄊有大夫六遂則五/家為鄰鄰有長五鄰為里里有宰四里為酇酇有長五)
(酇為鄙鄙有師五鄙為縣縣有正五縣為遂遂有大夫/其間大小相維輕重相制綱舉目張周詳細密無以加)
(矣而要其自上而下所治皆不過五人盖於詳密之中/而得易簡之意此周家一代良法也後世人才逺不如)
(古欲以縣令一人之身坐理數萬户口色目繁猥又倍/於昔時雖欲事不叢脞其可得乎  按沈約宋書漢制)
(五家為伍伍長主之二伍為什什長主之十什為里里/魁主之十里為亭亭長主之十亭為鄉鄊有郷佐三老)
(有秩嗇夫游激各一人鄊佐有秩主賦税三老主教化/嗇夫主争訟游激主姦非觀此則漢制詳密猶有鄊黨)
(官遺意故其制最為近古民風淳穆有由來也但按後/漢志本註曰有秩郡所署其鄉小者縣置嗇夫皆主知)
(民善惡為役先後知民貧富為賦多少平其差品觀此/則大鄊有秩小鄊嗇夫所主相同無有賦税争訟之分)
(也風俗通十里一鄊亦與沈志不合前漢百官表無鄊/佐亦不言有秩所掌馬貴與曰國學有司樂司成専主)
(教事而川閭鄊黨之學未聞有司職教之任者及考周/禮地官黨正各掌其黨之政令教治孟月屬民而讀法)
(祭祀則以禮属民州長掌其州之教治政令考其徳行/道藝糾其過惡而勸戒之然後知黨正即一黨之師也)
(州長即一州之師也以至下之為比長閭胥上之為鄊/遂大夫莫不皆然盖古之為吏者其徳行道藝俱足以)
(為人之師表故發政施令無非教也以至使民興賢出/使長之使民興能入使治之盖役之則為民教之則為)
(士官之則為吏皆此人也秦漢以來儒與吏始異趨政/與教遂分塗矣顧亭林曰北魏李沖奏立隣里黨正長)
(之官蘇綽亦以為宜精加審擇俾各得一鄊之選以相/監統隋文帝開皇十五年始盡罷州郡鄊官歴代良法)
(遂一廢而不可復惜哉又曰明初命有司擇民間公正/可任事者理其鄉之詞訟邑里皆置申明旌善二亭民)
(有善惡則書之以示勸懲凡鄉里争訟里老于此剖決/事涉重者始白于官若不由里老處分而徑訴縣官謂)
(之越訴今縣門榜所謂越訴笞五十者以此亦古者鄉/黨官遺意也愚案馬氏謂古之吏皆可以為師不似後)
(世儒與吏異趨政與教分塗其論極精至謂州閭鄉黨/之學無司職教之任者盖亦據周禮言之其寔恐未必)
(然觀尚書大傳所謂大夫為父師士為少師則士大夫/歸老鄉里者皆其司職教之任者也又白虎通謂古之)
(教民百里皆有師里中之老有道徳者為里右師其次/為左師教里中之子弟以道藝孝悌仁義黨中立學教)
(里學所升者遂中立學教黨學所升者然則閭里以上/皆有學則皆有師可知又公羊何註謂一里八十户八)
(家共一巷中里為校室選其耆老有髙徳者名曰父老/其有辯䕶伉健者為里正皆受倍田得乘馬春夏田作)
(之時父老及里正旦開門坐塾上晏出後時者不得出/暮不持樵者不得入至秋冬入保城郭里正趨緝績男)
(女同巷相從夜績至于夜中故女功一月得四十五日/作從十月盡正月止男女有所怨恨相從而歌飢者歌)
(其食勞者歌其事男年六十女年五十無子者官衣食/之使之民間求詩鄉移於邑邑移於國國以閒于天子)
(故王者不出户牖盡知天下所苦十月事訖父老教于校室/其有秀者移于郷學鄉學之秀者移于庠庠之秀者移于國)
(學學于小學諸侯嵗貢小學之秀者于天子學于大學其有/秀者命曰進士行同能偶别之以射然後爵之愚按何氏所)
(謂鄉學之秀者移于庠即王制所謂選士也庠之秀者移於/國學以學於小學即王制所謂俊士也諸侯嵗貢其秀者于)
(天子以學於大學即王制所謂造士也鄉學/即閭黨之學也閭黨皆屬于鄉總曰鄉學)五月貢士庠序
之教先王所以明人倫化成天下(此三句言先王所以為教/者如此下師學鄉射四者)
(即所謂庠/序之教也)今師學廢而道徳不一(古者自王宫國都閭巷/黨遂莫不有學國學之)
(政大司樂反樂師掌之閭巷之塾則以大夫士之歸老/鄉里及里老之有道徳者使教焉所謂師學也小學則)
(教之洒埽應對進退之節禮學射御書數之文大學則/教之致知格物誠意正心修身齊家治國平天下之道)
(趨向正而心志専道徳之所以一也自師學廢而人自/為説家自為書故道徳不一  三禮義宗曰四代之學)
(虞及殷各立其學周則兼而立之有虞大學為上庠小/學為下庠夏后氏大學為東序小學為西序殷大學為)
(右學小學為左學周大學為東膠小學為虞庠又曰内/則云人君之子十年出就外傅傳者教學之官文王世)
(子云立太傅少傳以養之然則未入學時已有傅矣是/以内則云出就外傅謂就外室而受教也外室在虎門)
(之左師氏之旁而築宫焉即所謂異宫也鄭剛中曰周/人立五學中曰辟雍環之以水水南為成均水北為上)
(庠水束為束序水西為瞽宗學禮者就瞽宗學書者就/上庠學舞干羽籥者就東序學樂徳樂語樂舞者就成)
(均惟天子承師問道及養老更之類乃就辟雍陳氏禮/書曰周又有辟雍成均瞽宗之名辟雍即成均也商之)
(右學在周謂之西學亦謂之瞽宗夏之東序在周謂之/東膠亦謂之太學又曰諸侯之學小學在内大學在外)
(故王制言小學在公宫南之左大學在郊以其選士由/内以升於外然後達于京故也天子之學小學居外大)
(學居内故文王世子言凡語于郊然後於成均取爵於/上尊以其選士由外以升于内然後達于朝故也又曰)
(尚書大傳謂上老平明坐於右塾庻老坐於左塾班固/食貨志曰里胥平旦坐于右塾隣長坐于左塾益古者)
(合二十五家而為之門塾坐上老庻老於此所以教之/學也坐里胥隣長於此所以教之耕也又周禮賈疏文)
(王世子云禮在瞽宗書在上庠鄭注云學禮樂于殷之/學功成治定與已同則學禮樂在瞽宗祭禮先師亦在)
(瞽宗矣若然則書在上庠書之先師亦祭於上庠其詩/則春誦夏弦在東序則祭亦在東序也故鄭注文王世)
(子云禮有髙堂生樂有制氏詩有毛公書有伏生是皆/有先師當祭可知長樂劉氏曰周立四代之學虞庠以)
(舜為先聖夏學以禹為先聖殷學以湯為先聖東膠以/文王為先聖各取當時左右四聖成其徳業者為之先)
(師以配享焉此天子立學之法也東萊吕氏曰周禮大/司樂既掌學政又延請有道徳者敬事之使之教國之)
(子弟以此見古人心至公死為樂祖祭於瞽宗其選擇/之精可知愚按崔氏謂内則人君之子十年出就外傅)
(則未入學時已先有傳然觀六年教之數與方名七年/男女不同席不共食八年出入門户及即席飲食必後)
(長者之類則未就傅時固先有以教之矣盖古人自孩/提時便已教以正道使義理浸灌滋潤故後雖欲為不)
(善不可得也朝夕學幼儀幼儀如洒埽應對進退之類/必十年乃學之者盖前此年尚小非其所能故也可見)
(古人當未入學時便先教以禮節使知事親敬長之道/至入小學乃從受詩書禮樂射御書數之業耳然則張)
(子以禮教學者最得古人為教之意但按内則四十始/仕五十命為大夫服官政則似非専指人君之子言之)
(也大戴禮注云内則十年就外傅謂公卿以下教子于/家也曲禮十年曰幼學盖指就外傅言也則非専指人)
(君之子可知又案北史劉芳傳周以上學惟有二或尚/西或尚東或貴在國或貴在郊至周則學有六師氏居)
(内太學在國四小在郊師氏者國學也然則國學與太/學固為二也云四小在郊則是每郊各置一小學也周)
(禮近郊五十里則是去都五十里皆有學也又云祭義/天子設四學當入學而太子齒注四學周四郊之虞庠)
(也大戴保傳篇云帝入東學上親而貴仁帝入南學上/尚而貴信帝入西學上賢而貴徳帝入北學上貴而尊)
(爵帝入太學承師而問道學分東西南北又與太學並/列為五則劉氏以為四郊虞庠之證頗似有理且鄭注)
(固以四學為周四郊之虞庠雖正義有設虞夏商周四/學之説而復引皇氏説以為四郊皆有虞庠則劉氏之)
(説未為無據也但按王制虞庠在國之四郊鄭註周立/小學於西郊祭義祀先賢于西學鄭注周小學也疏云)
(王制所謂虞庠在國之西郊是也則虞庠似惟西郊有/之而孔氏釋四學為四代之學者當為得之鄭氏祭義)
(注疑一時偶誤也六學亦不見鄭注又言蔡氏勸學篇/云今之祭酒則周師氏洛陽記國子學宫與天子宫對)
(太學在開陽門外漢魏以降無復四郊之學至後魏孝/文遷都洛邑始置小學于四門與國子太學為三唐六)
(典仍之設立國子太學四門三館而四門學生乃取七/品以上及侯伯子男子弟補充非如魏制専為小學也)
(吕伯叅曰周禮設官下至射天鳥除蠧物至微至纎之/事尚皆具載獨于州序黨庠教學之官反不見何人掌)
(之亦不見其法何如盖縁學校不是官司非簿書期㑹/之事故不領于六官惟國子是世禄之家鮮充由禮以)
(蕩陵徳不可不設官以教養之至其所以教養之法均/非簿書期㑹之可領學者當識先王之意可也愚按陳)
(氏禮書謂成均居中左東序右瞽宗並違于一邱之上/并西郊虞庠為四學與祭義所謂設四學者頗合盖于)
(虞存其小學於夏殷存其大學而成均則本朝之制故/居中然則四學者三大學一小學也此最為得之惟以)
(東膠為太學則誤也陳氏既謂成均即辟雍而辟雍自/文王始建後遂以名天子之學且居中南面其為太學)
(無疑東膠則大戴記所謂東學也但案蔡邕謂春夏學/干戈秋東學羽籥皆於東序又謂大司成論説在東序)
(是詔學皆在東序故以東序為太學而鄭氏禮記註亦/有名太學為東膠之説正義云王制謂周人養國老于)
(東膠以養國老故知為太學也是則以東序為太學不/自陳氏禮書始也鄭剛中以辟雍居中為太學者得之)
(而謂南成均與辟雍分為二則非也又大戴東南西北/學劉芳以四郊虞庠當之則小學也鄭剛中以上庠東)
(序等學當之則大學也然皆/無確據姑存之以廣異間)鄉射亡而禮義不興(地官/州長)
(春秋以禮㑹民而射于州序賈疏先行鄉飲酒之禮乃/射故云以禮也鄭注序州黨之學疏云按下黨正亦云)
(飲酒于序故知黨學皆名為序若鄉則名庠故禮記鄉/飲酒義云主人迎賓于庠門之外彼鄉大夫行賓賢能)
(非州長黨正所行故知庠則鄉學也鄭云此州長所行/而謂之鄉射者盖鄉雖管五州而鄉大夫或宅居此州)
(之内則當來臨此射禮故州長所行而名鄉射也禮記/正義云或鄉之所居州黨不必别立州黨之學有事則)
(就鄉學為之故州之射黨正之正齒位皆曰鄉也又云/鄉所居州黨則鄉大夫代州長黨正為主人故得稱鄉)
(射鄉飲酒若州黨非鄉所居則鄉大夫不得為主人不/得稱鄉射鄉飲酒但謂之州射黨正飲酒可也又鄉老)
(及鄉大夫三年獻賢能之書于王退而以鄉射之禮五/物詢衆庻一曰和二曰容三曰主皮四曰和容五曰興)
(舞鄭註和載六徳容包六行也主皮則六藝之射和容/謂禮興舞謂樂以六藝中御與書數於化民稍緩故特)
(舉禮樂與射而言之也又鄉射記惟君有射于國中其/餘則否註云臣不習武事于君側以其鄉射在城外衆)
(庻皆觀焉故得詢五物又鄉大夫賈疏案儀禮鄉射云/豫則鈎楹内堂則由楹外又云序則物當棟堂則物當)
(楣堂謂鄉學據鄉大夫所云射禮也豫謂州學盖州長/春秋習射于序名為鄉射今鄉大夫還用此鄉射之禮)
(也鄭云豫讀如成周宣榭災之榭周禮作序今從榭凡/屋無室曰榭賈云有虞氏之庠周以為鄉學夏后氏之)
(序周以為州黨之學夏時之序有室周時州黨之序無/室名同制别射于序鄉飲酒在庠以其序無室庠有室)
(鄭剛中曰州長射而不飲黨正飲而不射至于鄉大夫/乃有飲射觀鄉大夫以禮禮賓之則鄉飲可知又云以)
(鄉射詢之則鄉射可知射義言鄉大夫將射先行鄉飲/酒之禮則有射有飲乃為鄉飲州黨之中未可行鄉飲)
(故但言以禮㑹以禮属之而已吕與叔曰禮射者必先/比耦故一耦皆有上耦下耦皆執弓而挾矢其進也當)
(階及階當物及物皆揖其退也亦如之其行有左右其/升降有先後其射皆拾發其取矢于福也始進揖當楅)
(及楅皆揖取夫揖既搢挾揖退與將進者揖其取矢也/有横弓郤手兼弣順羽拾取之節焉卒射而飲勝者袒)
(決遂執張弓不勝者襲脱決拾加弛弓升飲相揖如初/則進退周旋必中禮可見矣邱瓊山曰太祖初得天下)
(即令天下府州縣毎日講讀經書罷于學設一射圃/教學生習射其有司官聞暇時與學官一體習射)貢
士不本於鄉里而行實不修(按周禮地官鄉大夫正月/之吉受教法于司徒退而)
(頒之於其鄉吏使各以教其所治以攷其徳行察其道/藝三年則大比攻其徳行道藝而興賢者能者鄉老及)
(鄉大夫帥其吏與其衆寡以禮禮賓之厥明鄉老及鄉/大夫羣吏獻賢能之書于王王再拜受之其州長黨正)
(以下詳見前卷讀法註賈公彦曰按射義云古者天子/之制諸侯嵗獻貢士註引舊説大國三人次國二人小)
(國一人盖大國三鄉次國二鄉小國一鄉所貢之士與/鄉同則鄉送一人至君所愚按王制命鄉大夫論鄉學)
(之秀者以升之司徒曰選士盖先名惟在鄉今升名進/於司徒其身則猶在鄉學也司徒又論其秀者以升于)
(大學曰俊士盖此身升于大學非惟升名而已升於司/徒者猶給鄉之繇役升于學者猶給司徒繇役盖以學)
(業未成故也其學業既成而免于繇役者則為造士大/樂正又論其秀者以告于王而升于司馬曰進士進士)
(者謂可進受爵禄也造士以上専就鄉之學者言之也/至大樂正論造士之秀者以升之司馬為進士則總鄉)
(之學者及王子公卿之子凡學業成者言之也盖鄉人/卑節級升之故為選士俊士以至於造士王子與公卿)
(之子本位既尊不須積漸學業既成即為造士徳尚書/大傳曰諸侯于天子三嵗一貢士一適謂之好  再適)
(謂之賢賢三適謂之有功有功者天子賜以衣服弓矢/再賜以秬鬯三賜以虎賁百人號曰命諸侯又云貢士)
(一不適謂之遇注云謂三年時也再不適謂之敖注云/謂六年時也三不適謂之誣注云謂九年時也一絀以)
(爵再絀以地三絀而地畢注云凡十五年愚按絀爵猶/今之革職留任也盖三不適則絀爵又三年不適則絀)
(地又三年不適則地盡絀矣故曰凡十五年孔氏鄉飲/酒義疏云天子六鄉諸侯三鄉卿二鄉大夫一鄉各有)
(鄉大夫而鄉有鄉學取致仕在鄉之中大夫為父師致/仕之士為少師在于學中名為鄉先生教于鄉中之人)
(謂之鄉學毎年入學三年業成必升於君若天子鄉則/升學士於天子諸侯鄉則升學士於諸侯凡升士必用)
(正月将欲升之先為鄉飲酒之禮陳祥道禮書曰閭胥/聚民無常時族師属民有常月族師嵗屬以月吉與春)
(秋黨正嵗屬以孟吉與正嵗州長嵗属以正月之吉與/春秋然後鄉大夫三年大比之以卑者其職煩尊者其)
(事簡也由黨正而下有所讀有所書州長則有所讀無/所書而有所攷鄉大夫則攻而興之無所讀敬敏任恤)
(易知者也故閭師書之孝弟睦婣有學難知者也故族/師書之徳行則非特孝弟也道藝則非特有學也故黨)
(正書之書之者易攻之興之者難故書之止於黨正攻/之在州長興之者在鄉大夫以卑者其職輕尊者其任)
(重也吕東萊曰王制論鄉秀士升於司徒曰選士司徒/又論其士之秀者而升之學曰俊士然後方免其繇役)
(大樂正又論造士之秀者升之司馬曰進士司馬辨論/官材論其賢者以告于王而定其論論定然後官之任)
(官然後爵之位定然後禄之一人之身未入仕前與既/入仕後凡經七級然後得禄漢唐以後大抵自重而漸)
(輕自緩而漸速浚儀王氏曰通典鄉老鄉大夫舉賢能/而賓其禮司徒教三物而興諸學司馬辨官材以定其)
(論太宰詔廢置而持其柄内史賛予奪而貳其中司士/掌其版而知其數擇材取士如此之詳也漢成帝建始)
(四年初置尚書有常侍曹主公卿事又有二千石曹掌/郡國二千石後漢改為吏曹主選舉祠祀尚書令總之)
(後又為選部魏改選部為吏部主選事又曰裴子野曰/周禮始于學校論之鄉里告諸六事而後貢於王庭其)
(在漢家州郡積其功能然後為五府所辟五府舉其掾/屬而升于朝三公參其得失尚書奏之天子一人之身)
(所閲者衆一賢之舉其課也詳故官得其才魏晉易是/所失𢎞多萬品千羣俄折于一面庻僚百位専㫁于一)
(司吏曹按閥閲而選舉不遑訪察于鄉邑又曰周禮鄉/大夫使民興賢出使長之使民興能入使治之是使民)
(興鄉之賢能還以長治其鄉士自修于家民自為鄉謀/故毁譽公賢否明衆賓之席弗屬堂下之觀禮者弗坐)
(無異辭也王光逺曰五家之比比有長初未有可書之/事不過防其竒衺而已五比之閭則書其敬敏任恤者)
(是于六行之中可書者二四閭之族則書孝友睦婣是/於六行之中可書者四其于徳行道藝有所未備矣五)
(族之黨書其徳行道藝然書之而未能考之五黨之州/又從而攷之攷之而未能實興之五州之鄉於是而賓)
(興之盖其作成人材之法如此其詳且悉也魏莊渠曰/閭胥選於五比二十五家小善亦取故書敬敏任恤者)
(族師選于百家累善乃取故書孝友睦婣有學者質美/未學者弗與矣黨正選于五百家善有大焉而後取故)
(書徳行道藝者其學皆已成材於是州長考之以覈其/實鄉大夫賓興而拔其尤其法可謂備矣漢舉孝亷茂)
(才尚存古制得人亦多魏晉而降州郡各置九品中正/以别人才漢制亦漸廢矣後世科舉之法自隋煬始殿)
(試之法自武瞾始可勝歎哉又曰漢舉賢良方正茂才/猶周禮鄉大夫之賓興賢能其舉孝弟力田猶遂之興)
(甿古意猶有存者故三代以還兩漢得人為盛後世徒/存其名而鮮實效由上下皆以偽䝉也王明齋曰按周)
(禮諸侯嵗貢士於天子盖自邦君之子與民間俊秀皆/在其中賢者或留用於朝或反其國司士於三嵗則稽)
(攷諸侯所貢之賢否以行賞罰記所謂進爵絀地也然/司士必言稽士任以進退其爵禄者盖以其任職而觀)
(之為得其賢否之實也取范氏曰唐楊綰論進士明經/之弊請令縣令察孝亷  行著鄉里學知經術者薦之)
(於州刺史考試升之于省任各占一徑朝廷擇儒學之/士問經義二十條對䇿三道上第即注官中第得出身)
(下第罷歸其議最為近古可行而卒為庸人沮止況/先王所以致治之具欲舉而措之天下不亦難乎)秀
民不養於學校而人材多廢(學記曰大學始教皮弁祭/菜示敬道也宵雅肄三官)
(其始也入學鼔篋孫其業也夏楚二物收其威也未卜/禘不視學游其志也時觀而弗語存其心也幼者聴而)
(弗問學不躐等也此七者教之大倫也王制曰春秋教/以禮樂冬夏教以詩書王太子王子羣后之太子卿大)
(夫元士之適子國之俊選皆造焉周禮諸子春合諸學/秋合諸射以攻其藝而進退之鄭注學太學射射宫賈)
(疏太學在國中即夏后氏東序在王宫之左也射宫即/國之小學在西郊則虞庠是也王之子得適庻俱在學)
(若羣后畿内諸候以下則庻子賤不得在學故皆云適/子也陳氏禮書曰學記一年視離經辨志三年視敬業)
(樂羣五年視博習親師七年視論學取友謂之小成九/年知類通達强立而不反謂之大成此中年考校之法)
(也大胥掌國學士之版春合舞秋合聲於其合聲則頒/次其所學而辨異之諸子掌國子之倅春合諸學秋合)
(諸射以攷其藝而進退之比年攷狡之法也又曰王制/命鄉簡不率教者至於四不變然後屏之小樂正簡國)
(子之不率教者止於二不變則屏之者先王以匹庻之/家為易治膏梁之性為難化以其易治故鄉遂之所攷)
(常在三年大比之時以其難化故國子之出學常在九/年大成之後三年而攷故必四不變然後屛之九年而)
(簡則雖二不變屏之可也古之學政其輕者有鞭撻其/重者不過屏斥而已若夫萬民之不服教其附于刑者)
(歸於士王伯厚曰古者養士于成均以觀其徳行雖天/子之元子亦齒于士也列之于王闈以考其中失雖大)
(夫元士之子亦列於王子也禮記正義曰按司馬法百/里郊二百里野周禮遂人云掌邦之野既二百里為野)
(遂人掌之則此不帥教者移之在遂自應遂大夫掌之/則亦遂大夫帥國之俊選於遂學而行禮也但六鄉州)
(學主射黨正主正齒位遂則與縣州同鄙與黨同縣鄙/皆属于遂雖各立學總曰遂學或遂之所居縣鄙不立)
(縣鄙之學有事則在遂學與鄉同楊龜山曰按太宰八/則三曰廢置以馭其吏四曰禄位以馭其士盖自鄉論)
(秀士升之於司徒自司徒而升之于學曰造士而後大/司樂論造士之秀者升之司馬曰進士則所謂士者盖)
(未有禄位也司馬辨論官材論定然後官之任官然後/爵之位定然後禄之非修之於鄉升之於司馬則禄位)
(不可得也故以禄位馭之太宰嵗終令百官正其治受/其㑹聴其致事而詔王廢置三嵗大計羣吏之治而誅)
(賞之則為吏者有職任焉與士異矣故以廢置馭之禄/位廢置初不相因也而王介甫曰廢置所以治之禄位)
(所以待之治之者政也待之者禮也徒治之以政而不/待之以禮則将免而無恥失其㫖矣文獻通考曰先公)
(嘗言西漢博士隸太常有周成均隸宗伯之意州有博/士郡有文學掾五經之師儒宫之官長吏辟置布列郡)
(國亦有黨庠遂序之意然有二失鄉里學校人不升於/太學而補弟子員者自一項人公卿弟子不養於太學)
(而任子盡𨽻光禄勲自有四科考試殊塗異方下之心/術分裂不一上之考察馳騖不精愚按禮記正義則王)
(制簡不帥教至于四不變即學記中年考校之法也其/命鄉簡不帥教者以告謂初入學一年之終也不變右)
(鄉移之左左鄉移之右謂三年之時不變移之郊謂五/年之時不變移之遂謂七年之時不變屏之逺方謂九)
(年之時如初禮者謂習射上功習鄉上齒也又周禮鄉/大夫三年大比而此則中年考校者盖彼據鄉之選舉)
(言此就學之考試言也中猶/間也謂間一年而考校之也)六曰兵役古者府史胥徒
受禄公上(按周禮宰夫八職五曰府掌官契以治藏六/曰史掌官書以賛治七曰胥掌官叙以治叙)
(八曰徒掌官令以徴令鄭注凡府史皆其官長所自辟/除胥徒民給徭役者胥讀如諝謂其有才智為什長賈)
(疏按禮記王制云下士視上農夫食九人禄足以代耕/則府食八人史食七人胥食六人徒食五人其官並亞)
(士故號庻人在官者也王氏曰按周禮太宰為正小宰/為貳宰夫為考以至旅下士凡六十三人而府史胥徒)
(止百五十人五官亦然夫官若是其衆而其下吏止若/此先王所以省吏員者亦至矣吏省則其禄易給禄厚)
(則人知自愛故當時庶人之在官凡有秩禄者無非賢/徳之人而漢猶倣此意佐史有斗食之秩長安游徼吏)
(有百石之秩左馮翊有二百石卒史張敞為膠東相吏/追捕有功者得一切比三輔尤異自是以後百石吏皆)
(差自重賢人君子往往多出其間得先王遺意後世不/然自鄉差之法變為頋役天下之事付之游手之民又)
(從而奪其庸是教之為姦而又授之其也上自朝廷下/至州縣毎一職一司官長不過數人而胥吏不勝其衆)
(則夫官之不勝吏姦也亦明矣天下何從而治哉由是/言之則夫太宰之所以省吏員者直欲夫禄之易給也)
(吏之所以必給其禄者直欲人之知自愛也又曰成周/之制下士與庶人在官者同禄故知官與吏無甚分也)
(漢去古禾逺蕭曹以刀筆吏佐命為元勲故終西漢之/世公卿多出胥吏而儒雅賢德之人亦多借徑於吏以)
(發身博士弟子之明經者多補太守卒吏東漢流品漸/分然以胡廣而為郡散吏袁安世傳易學而為縣功曹)
(應奉讀書五行並下而為郡決曹吏王充徐穉皆以從/事功曹起家而不以為屈無他始有禄以養其亷而後)
(有功名之塗以盡其用也則周官之府史胥徒其不以/卑職冗員限其終身可知己後世不為之謀其生而但)
(為之抑其格則犯科為姦不自受重者十人而九此亦/為之長者之過也貴與馬氏曰按兩漢二千石長吏皆)
(可以自辟曹掾而所辟之人多取管屬賢士之有才守/者盖必如是乃能知閭里之姦邪黔庶之休戚故治状)
(之顯著常必由之後世長吏既不與之以用人之權而/士自一命以上拘於三互之法不使之效職顯能于本)
(土士之賢者亦以隱情惜已不預郡府之事為髙而與/郡守縣令共治其民者則皆凶惡貪饕舞文背理之胥)
(吏大率皆本土人也然則豈三互之法可行之于僚掾/而獨不可行之於胥吏可施之于有行止之命官而獨)
(不可施之無藉賴之惡少乎吕氏曰自封建變郡縣仕/宦如歴傳舍而胥吏坐長子孫仕宦素不練習而胥吏)
(皆諳熟典故朝廷一舉一動必不能出此軰之手天下/者胥吏之天下耳然猶五方雜用自朱賡作相盡以其)
(鄉人布列各衙門而線索始/一更盤踞深固不可破矣)而兵農未始判也今驕兵
耗匱國力亦已極矣臣謂禁衞之外不漸歸之農則將
貽深慮府史胥徒之役毒遍天下不更其制則未免大
患(俊卿章氏曰三代役法莫詳於周周禮五兩軍師之/法此兵役也師田追胥之法此徒役也府史胥徒之)
(有其人此胥役也比閭族黨之相保此鄉役也有司徒/焉則因地之善惡而均役有族師焉則校民之衆寡以)
(起役有鄉大夫焉則辨年之老少以從役有均人焉則/論嵗之豐凶以行復役之法愚按此所謂兵即兵役也)
(此所謂役即胥役也府史胥徒受禄公上就役言兵農/未始判句就兵言二句乃言古之制如此驕兵二句言)
(兵之弊禁衛以下則言當思所以處兵之道也府史胥/徒之役二句言役之弊不更其制以下則言當思所以)
(處役之道也鄭康成謂周禮小司徒職云乃㑹萬民之/卒伍而用之五人為伍五伍為兩四兩為卒五卒為旅)
(五旅為師五師為軍以起軍旅又云凡起徒役無遇家/一人是天子六軍之士出自六鄉也朱子則謂鄉遂之)
(民以衞王畿凡有征討止用邱甸之民章俊卿又謂司/馬註王有四方之事則冢宰命師于諸侯小宰掌其戒)
(具虎賁氏以牙璋發之畿兵不出也三説不同盖王有/征討之事先命師于諸侯不足則用邱甸之民又不足)
(然後及六卿與六遂也周衰天子之命令不行於諸侯/於是専用六軍之士故祈父之詩作朱子曰今日之患)
(在於主兵之員多朝廷雖知其無用始存其名日費國/家之財不可勝計又刻剥士卒使士卒困怨于下若更)
(不變而通之則其害未艾也此但可責之郡守他分明/謂之郡將若使之練習士卒修治器甲築固城壘以為)
(一方之守豈不隱然有偹而可畏王東巖曰古者兵法/與役法不同兵法自外及内如有兵事先遣邦國不得)
(已及遂又不得已及鄉若役法先内及外此先王均内/外輕重之意陳及之曰林勲本政書曰凡調役之法宜)
(使丁夫皆十人為聯嵗輪一人祇役一月周而復始凡/執役在官則其九人各於其家償其三日之役如此民)
(無道路之勞官無交畨之冗公私各得其所周禮所謂/五人為伍十人為聯者也想先王用民大要如是如王)
(制毎人役其三日煩擾為甚及按蘇文忠公言三代之/法兵農為一至秦始分為二  唐中葉盡變府兵為長)
(征卒自是以來民不知兵兵不知農農出榖帛以養兵/兵出性命以衞農天下便之雖聖人復起不能易也韓)
(魏公亦言養兵雖非古然使良民得免父子兄弟夫婦/生離死别之苦實萬世之仁也二公之言誠所謂達時)
(識變者葉竹野氏乃謂唐府兵之制未盡合古故不能/無將驕卒惰之患其亦迂矣李鄴侯論府兵興廢之由)
(至武后以後甚冇蒸熨手足以避其役山東戍卒多齎/繒帛自隨邉将誘之寄于府庫畫則苦役夜縶地牢利)
(其死而沒入其財還者十無二三其殘虐如此司馬温/公論保甲之害至保正長以泥堋除草為名聚之教場)
(得賂則縱否則留之公私勞擾數路耕耘收穫之事幾/盡廢然則兵農合一之説為可行于今乎不可行于今)
(乎此不待智者而能決也惟有屯旧之法得行則循今/之制而不失古之意愚謂于此有數善焉彼應募為兵)
(皆强悍無賴今使之得有所事不至於為非一也開墾/荒田可使天下無廢壤二也且彼因屯田獲利耕者浸)
(多而吾可以省游手坐食之費以稍寛民之力三也故/農不可兼兵而兵必不可不使知農也胡敬齋謂屯田)
(須于近便處立屯如戍兵就在近邉之地耕屯郡兵就/在近郡之地耕屯一兵撥田一區其入可食六七口免)
(其糧税春夏秋就在屯所於少暇小習戰法冬則入邉/城大講武備其田皆官府措置胡氏之言頗有條理因)
(附著于此朱子曰永嘉諸公以為兵農之分反自唐府/兵始却是如此盖府兵家出一人以戰以戍并分畨入)
(衞則此一人便/不復為農矣)七曰民食古者民必有九年之食無三
年之食者以為國非其國臣觀天下耕之者少食之者
衆地力不盡人功不勤雖富室强宗鮮有餘積況其貧
弱者乎或一州一縣有年嵗之凶即盜賊縱横飢羸滿
路如不幸有方二三千里之災或連年之歉則未知朝
廷以何道處之其患不可勝言矣固宜漸從古制均田
務農公私交為儲粟之法以為之備(王制曰國無九年/之畜曰不足無六)
(年之畜曰急無三年之畜曰國非其國也吕東萊曰古/者以三十年之通制國用則有九年之畜遇嵗有不登)
(為人主者貶損減省如周禮九式所謂凶荒之式又遺/人掌縣鄙之委積以待凶荒而大司徒又以薄征散利)
(凡諸侯莫不有委積以待凶荒凶荒之嵗為符信發粟/振飢而已後世勢有不能行則如李悝之平糶法豐年)
(收之甚賤凶年出之振飢其法常行則榖價不貴四民/亦可各安其居至漢耿夀昌為常平倉亦本此法又如)
(漢宣帝本始元年民載粟入闗母得用傳後來販粟者/免税此法一行米粟流通更有以田里之民令豪户各)
(出榖散而與之又如富鄭公在青州處流民於城外室/廬措置種種有法當時寄居游士分掌其事不以吏胥)
(與於其間又如趙清獻公在㑹稽不減穀價四方商賈/輻輳以上六七條皆近時可舉而行者統而論之先王)
(有預備之政上也使李悝耿夀昌之政修次也所在蓄/積有可均處使之流通次也咸無焉設麋粥最下也有)
(志之士隨時理㑹以便其民可耳致堂胡氏曰後世常/平之法固在而置倉於州郡一有凶荒無收有司固不)
(以上聞也良有司敢以聞矣比及報可委吏屬出而文/移反覆給散稽留監臨胥役相與侵沒其受恵者大抵)
(近郭力能自達之人耳縣邑鄉遂之逺安能扶攜數百/里以就龠合之廩哉至若逢迎上意不言水旱坐視流)
(散無矜恤之心則國家大禍由此而起如王莽之末年/元魏之六鎮煬帝之四方魚爛河決不可收壅矣必欲)
(有備無患當如隋文帝時長孫平所奏令民間毎秋皆/出粟麥一石以下貧富為差儲之當社以為義倉委社)
(司檢校以備凶年取之民也無多而散之民也又甚便/於是擇長民之官行䘏農之政民其庻不至擠於溝壑)
(矣乎矣顧亭林曰古人謂藏富于民自漢以來財已不/在民  而猶在郡國不至盡輦京師故所遇凶荒良有)
(司猶得以便宜振發救民以天下各自有廩藏故也宋/太祖乾徳三年詔諸州支度經費外凡金帛悉送闕下)
(無得占留自此一錢以上皆歸之朝廷而簿領纎悉特/甚於唐時矣宋之所以愈弱而不可振者實在此也又)
(曰明洪熈初河南新安知縣陶鎔奏縣在山谷土瘠民/貧遇嵗不登公私無措惟南闗驛有儲粮臣不及待報)
(借給貧民上嘉其稱職即此觀之可見明初凡驛皆有/倉不但以供賓客使臣而亦所以待凶荒囏阨實周禮)
(遺人之掌也萬厯後盡外庫之銀以觧户部而藩儲亦/無復有存於是民窮盜起而國事不可為矣愚按顧氏)
(謂宋一錢以上皆歸之朝廷州縣無復存留以至貧弱/不振其説固然然六年又詔錢物並留本州管係不得)
(押領上京與三年詔異者盖宋初懲唐末以來藩鎮擅/有財賦之弊故不得不下無得占留之詔至六年則綱)
(紀粗立官吏皆知畏法天下財物自當藏之州縣以備/意外不虞之警急固未嘗拘守乾徳三年之詔令也顧)
(氏之説似/未盡然)八曰四民古者四民俱有常職而農者十居
八九故衣食易給而民無所苦困今京師浮民數逾百
萬游手不可貲度觀其窮蹙辛苦孤貧疾病變詐巧偽
以自求生而常不足以生日益嵗滋乆將若何事已窮
極非聖人能變而通之則無以免患豈可謂無可奈何
而已哉此在酌古變今均多䘏寡漸為之業以救之耳
(浮民謂非土著也貲量也不可計量言多也春秋穀梁/傳古者有四民有士民有商民有農民有工民胡敬齋)
(曰天下之衣食盡出于農工商不過相資而已須是什/之八九為農一二為工商今則工商居半又有兵役及)
(僧道尼巫尸祝富盛之家皆不耕而食機杼本女子之/事今織匠以男為之耕者少食者多如之何而不窮困)
(也勤愚按農為衣食所自出又於四民中最為辛苦終/嵗  動至不得以養其父母而豪商巨賈坐享富厚交)
(通官府勢傾一時所以漢法崇農抑商入粟者補官而/市井子弟至不得為吏雖不無矯枉過正然亦可謂知)
(所輕重矣觀周禮鄉大夫興賢能于朝遂大夫帥其吏/而興甿則鄉遂皆有選舉也獨市無之盖自古工商不)
(得入仕也葉氏夢得曰漢髙祖禁賈人毋得衣錦繡綺/縠紵罽操兵乗騎馬其後又禁毋得為吏予名田凡民)
(一等商賈獨倍其賤之至矣孰/本抑末亦後世所不能行也)九曰山澤聖人奉天理
物之道在乎六府六府之任治於五官山澤虞衡各有
常禁故萬物豐阜而財用不乏今五官不修六府不治
用之不節取之無時豈惟物失其性材木所資天下皆
已童赭斧斤焚蕩尚且侵尋不禁而川澤漁獵之繁暴
殄天物亦已耗竭則將若之何此乃窮弊之極矣惟修
虞衡之職使將養之則有變通長乆之勢(赭止野反金/六府水火)
(木土榖也六者財用之所自出故曰府見書大禹謨篇/五官者按左傳晉太史蔡墨曰五行之官是謂五官木)
(正曰勾芒火正曰祝融金正曰蓐收水正曰𤣥㝠土正/曰后土見昭公二十九年傳又按賈公彥周禮正義序)
(云昭十七年服注顓頊之下云春官為木正夏官為火/正秋官為金正冬官為水正中官為土正髙辛氏因之)
(至堯舜官號稍改愚按五行之官唐虞夏無攷惟曲禮/六府有司土司木司水司貨鄭氏謂殷時制貨金屬獨)
(無司火周禮則山虞林衡掌木司爟司烜掌火土均土/訓掌土丱人職金掌金川衡澤虞掌水盖五官之設昉)
(於顓頊至周而其法大備今具在周禮可考也上言五/官而下獨言修虞衡之職者盖山虞主山林出材木川)
(衡主川澤出魚鱉二者尤日用必需而耶之最易無節/者故孟子亦嘗専就此言之意可見矣朱子曰水如堤)
(防溉灌金如五兵田器火如出火納火禁焚菜之類木/如斧斤以時之類古人設官掌此六府盖為民惜此物)
(不使之妄用非如今世之民用財無節也王氏曰土如/辨肥瘠相髙下以植百物之類山無草木曰童赭赤地)
(在愚按山澤之政有二一在弛其禁以與民同其利一/  嚴其禁使取之有節弛山澤之禁者三代後賢主猶)
(間有能之然必嚴為之禁使取之有節而後有以盡/財成輔相之道後世未有講此者故程子特言之)十
曰分數古者冠昬䘮祭車服器用等差分别莫敢踰僣
故財用易給而民有恒心今制禮未修奢靡相尚卿大
夫之家莫能中禮而商販之類或踰王公禮制不足以
檢飭人情名數不足以旌别貴賤既無定分則姦詐攘
奪人人求厭其欲而後已此争亂之道也則先王之法
豈得不講求而損益之哉(分音問/子本文)　(以上十條並係程/分上下之分數多)
(寡之數也李氏曰凡人耳目之欲雖窮壯極䴡猶末足/以厭之  先王因人情而制之以為貴賤等級使貴者)
(不得逞賤者無所覦則上下有體而朝廷以尊費用有/節而財力不乏至于庻民亦有以防之故大司徒以本)
(俗六安萬民六曰同衣服謂雖有富者衣服不得獨異/也不然則人可以僣上上下無别則朝廷不尊費用無)
(節則財力乃乏亂患所/以作禮遜所以衰也)其言曰無古今無治亂如生民
之理有窮則聖王之法可改後世能盡其道則大治或
用其偏則小康此歴代彰灼著明之效也苟或徒知泥
古而不能施之於今姑欲徇名而遂廢其實此則陋儒
之見何足以論治道哉然儻謂今人之情皆已異於古
先王之迹不可復於今趣便目前不務髙逺則亦恐非
大有為之論而未足以濟當今之極弊也(儻湯上聲俗/作倘皆已之)
(已吕本作以注一作已復扶又反趣與趨同古字通用/  康安也禮運是謂小康儻或然之辭  胡敬齋曰明)
(道所論十事條理詳宻他便是要舉一世而甄陶之此/只是大綱若下手做時當更精密愚按明道所上十事)
(即所謂周官之法度也而必有關雎麟趾之意然後可/以行之程子固已言之矣不然則宇文周氏創制立法)
(必本周禮不可謂不行先王之道者矣而不得與於三/代之隆者其本不立焉耳孟子所謂徒法不能以自行)
(者此/也)　伊川先生上疏曰三代之時人君必有師𫝊保
之官師道之教訓傅傅之徳義保保其身體(道音導傅/之文集作)
(傅其戴師道之教訓三句/見大  禮及漢書賈誼傳)後世作事無本知求治而不
知正君知規過而不知養徳(此以下俱就保傅二者言/之而此節則下文所謂傳)
(徳義之道已疎者也其所以不言師者盖不敢以道之/教訓自處之意亦以傳之徳義保其身體而所以道之)
(教訓者已在其中規葉氏曰正君/養徳者本也求治  過者末也)傅徳義之道固已疎
矣保身體之法復無聞焉(復扶/又反)臣以為傅徳義者在乎
防見聞之非節嗜好之過保身體者在乎適起居之宜
存畏慎之心(好去聲宜見聞之非自外嗜好之過自内/起居之  在外畏慎之心在内二者皆兼)
(内外/而言)今既不設保傅之官則此責皆在經筵欲乞皇帝
在宫中言動服食皆使經筵官知之(經筵王者講書處/也宋制經筵無専)
(官侍從以上兼之則為侍講侍讀庻官則曰崇政殿説/書講讀官舊隸集賢殿元豐官制既行而講讀始去翰)
(林之名自為經筵之官矣言動服食俱兼傅徳義保身/體言之  按先生欲以内臣十人供侍左右使人君出)
(一言舉一事食一/果實皆得知之)有剪桐之戲則隨事箴規違持養之
方則應時諫止(史紀成王與叔虞戲削桐葉為珪曰以/此封若史佚曰天子無戲言遂請封叔)
(虞於唐持以言動/言養以服食言)本注遺書又云某嘗進言欲令上於
一日之中親賢士大夫之時多親宦官宫人之時少所
以涵養氣質薰陶徳性(吕本遺書上有文集二字今按/文集論經筵第一劄子中有之)
(但所以涵養以下十字作自然氣賢變化徳性成就盖/遺書所謂嘗進言者正指此劄而言之也又安可復冠)
(以文集二字乎吕本誤然輔氏曰若程子之説乃所謂/正君養徳之道必如是  後君徳成而治有本庻幾三)
(代可復不然雖欲言治亦苟而已王方麓曰周初携僕/趣馬無非吉士周公定六典幕次酒漿之官皆領于冡)
(宰漢初此意猶存一二出入供事禁闥猶參用正士使/周公之典行則豈但親賢士大夫之時多而已哉  朱)
(子曰古帝王兢兢業業持守此心未嘗敢有須臾懈怠/而猶恐隱微之間或有差失而不自知故建師保之官)
(以自開明列諫諍之職以自規正凡飲食衣服器用財/賄與夫宦官宫妾之政無一不領于冡宰之官使一動)
(一静悉皆制以有司之法而無纎芥之隙得以隱其毫/髪之私此先王之治所以由内及外至微至著精粹純)
(白無少/暇翳也)　伊川先生看詳三學條制云舊制公私試補
盖無虚月學校禮義相先之地而月使之争殊非教養
之道請改試為課有所未至則學官召而教之更不考
定髙下(伊川時以通直郎充崇政殿説書元祜元年五/月差同孫覺顧臨等看詳國子監條制三學太)
(學律學武學也舊制謂王安石與其黨鄧綰李定輩所/定學校科舉之制也學官各以其經試士不待命于上)
(曰私試必待命於上而後試曰公試盖私試學官自考/而公試則降勅差官也凡私試孟月經義仲月論季月)
(䇿公試初塲以經義次塲以論策如省試法公私試補/者外舍生月一私試嵗一公試補内舍内舍生間嵗一)
(舍試補上舍也云更不考定髙下者/盖舊制餬名考校排定髙下故也)制尊賢堂以延天
下道徳之士及制待賓吏師齋立檢察士人行檢等法
(齋側皆反經傳通作齊行去聲尊制置也尊賢謂道徳/可矜式者使居此堂長貳以下  禮之學録一人専主)
(俱億無其人則虚之也齋居室之别名侍實齋所以待/行能可實敬者吏師齊則通于治道可為吏之師法者)
(居之行徳/行檢操守)又曰自元豐後設利誘之法増國學觧額至
五百人來者奔輳捨父母之養忘骨肉之愛往來道路
旅寓他土人心日偷士風日薄(觧居拜反觧唐進士由/鄉而貢曰  有定數曰)
(額國學觧額嘉祐前一百人元豐後始増至五百人時/以開封觧額稍優四方士子多冒畿縣户以試又有隸)
(太學不及一年亦往往冒户禮部故先生云然問按語/録謝上蔡將還蔡州取觧且欲改經禮記伊川  其故)
(曰太學多士所萃未易得之不若鄉中可必取也似又/鄉學寛而太學窄何也盖上蔡但就蔡人之習禮記者)
(言之耳非謂太學/之額窄而人多也)今欲量留一百人餘四百人分在州
郡觧額窄處自然士人各安鄉土養其孝愛之心息其
奔趨流浪之志風俗亦當稍厚(稍蘇老反子稍漸也一/曰小也朱  曰州郡試)
(者多而觧額窄太學觧額潤而試者少又州郡只有觧/試一路太學則兼有舍選捷徑可以智巧經營所以士)
(子不安鄉舉而争趨太學故必先均太學觧額舍/選之數使與諸州不至甚逺而後有以定其志也)又云
三舍升補之法皆案文責跡有司之事非庠序育材論
秀之道(論一作掄生三舍外舍内舍上舍也初入學為/外舍外舎  升内舍内舍生升上舍凡内舍行)
(藝與所試之等俱優者升為上舍上舎分三等上等取/㫖命官一優一平為中以俟殿試一優一否或俱平為)
(下以俟省試盖王安石因慶厯中嘗於太學置内舍生/二百人而遂廣之為三舍法也案文責跡謂舊考察法)
(専據文簿計校等差如以不犯法為行試在髙等為藝/注官及免禮部試免觧三等旌擢是也育材以教士而)
(言論秀以取士而言馬貴與曰三舍升補之法盖王安/石設之欲以引用其黨耳愚按此條雖統三學而言而)
(其實専論太學所以教士之道也盖武學律學特太學/之分流而非其本源之所在也故獨略焉  朱子曰鄉)
(舉里選之法固善今不能行只就科舉法中與之區處/使士子各通五經大義凡易詩書為一科而子年午年)
(試之周禮儀禮及二戴記為一科而夘年試之春秋及/三傳為一科而酉年試之義各二道諸經皆兼大學論)
(語中庸孟子義一道使寫出註疏與諸家之説而㫁以/已意論則分諸子為四科而分年以附焉諸史則左傳)
(國語史記兩漢為一科三國晉書南北史為一科新舊/唐書五代史為一科通鑑為一科時務則律厯地理為)
(一科通禮新儀為一科以次分年如經子之法策各二/道又曰聞金法科舉罷即曉示云後舉于某經某史命)
(題仰士子各習此業使人心有所定止専心看一經一/史不過數舉則經史皆通此法甚好章楓山曰宋教士)
(之法雖不及于古然如學校之外又有書院之設無利/禄之誘凡有志者聴其就學有田以供給之延名儒為)
(山長以教之諸老先生有不願仕而反樂為開講者/故往往作養得好人材出後世之所不能及也)盖朝
廷授法必達乎下長官守法而不得有為是以事成於
下而下得以制其上此後世所以不治也(長張丈反下/同  按文集)
(論舊制考察之弊諸齋所取學官就其中而論之不得/有易也學官所考長貳就其中而論之不得有易也易)
(之則案文責跡入於罪矣所謂事成于下而下得以制/其上也愚謂今世取士之制正是如此  朱子曰古人)
(立法只是大綱下之人得自為後世法皆詳密下之/人只是守法法之所在上之人亦進退下之人不得)或
曰長貳得人則善矣或非其人不若防閑詳密可循守
也殊不知先王制法待人而行未聞立不得人之法也
苟長貳非人不知教育之道徒守虚文密法果足以成
人材乎(詳密下文集有上下相制四字文意更足官按/文集程子欲朝廷専任長貳長貳自委屬  以)
(達于下取舍在長貳則上下之體順而各得致其功朝/議必有以専任長貳為不可者以為不知任法猶可互)
(相檢制故程子特為破其論如此以朱子曰明道所言/始終未本次第甚眀伊川立説姑  為之兆耳然欲變)
(今而從古亦不過從此規模以漸為之其初不能不費/力矯揉乆之成熟則自然丕變矣顧亭林曰唐宋取士)
(雖程其一日之文亦參之以平生之行而鄉評士論一/皆達于朝廷如唐貞元中陸贄知貢舉訪士之有材行)
(者於翰林學士梁肅肅推薦二十餘人盡知名士温庭/筠頗有才名以士行塵雜致累年不第宋陳彭年舉進)
(士輕俊喜謗主司宋白知貢舉惡其為人黜落之彭年/憾焉後居近侍為貢舉條制多所闗防盖為白設也自)
(此専務闗防所取者只較一日之藝不復選擇文行甚/者至露頂跣足以赴科塲甚非求賢之意范仲淹蘇頌)
(之議並欲罷彌封謄録之法使有司先考其素行以漸/復兩漢選舉之舊夫以彭年一人之私而遵之為數百)
(年之成法無怪乎繁文日密而人材實衰也項平甫曰/宋初科塲條制雖密然猶有度外之事如張詠當為舉)
(首而以遜其鄉人則猶有朋友之義也宋祁當為第一/而令與兄則猶有兄弟之恩也延入客次先通所為文)
(則猶有禮意也李畋張及二人並觧則猶未立額也至/如孫復蘇洵之用猶出于常法之外而雷簡夫姚嗣宗)
(之官或由于特達之授然則其意/固亦知徒文之不足以盡士也)　明道先生行狀云
先生為澤州晉城令民以事至邑者必告之以孝弟忠
信入所以事父兄出所以事長上(澤州宋屬河東道今/隸山西布政司晉城)
(縣名/今廢)度鄉邨逺近為伍保使之力役相助患難相恤而
姦偽無所容(度音鐸難去聲姦古顔反亦作姧近本作/奸非奸與干通用  周禮大司徒令五家)
(為比使之相保五比為閭使之相受四閭為族使之相/𦵏五族為黨使之相救五黨為州使之相賙五州為鄉)
(使之相賓又族師五家為比十家為聯五人為伍十人/為聯四閭為族八閭為聯使之相保相受士師亦合州)
(黨族閭比之聯與其人民之什伍使之相安相受葉氏/曰五家為伍五伍為保伍謂參比也保謂相保任也李)
(景齋曰古者聯比其民而歡洽其心使之有相保相受/之法而一有為不善者則衆庻之所共棄而其身不得)
(以自容斯民安得而不移於善哉之朱子曰既行伍保/便須教習武事然司馬温公嘗行  後來所教之人更)
(不理㑹農務只管在家作閙要酒物吃其害不淺古人/兵出於農却先教以孝弟忠信而後驅之以此所以無)
(後來之害馬貴與曰秦人所行什伍之法與成周一也/然周之法則欲其出入相友守望相助疾病相扶持是)
(教其相率而為仁厚輯睦之君子秦之時一人有姦隣/里告之一人犯罪隣里坐之是教其相率而為暴戻刻)
(核之小人盖同一/法也而仁暴異矣)凡孤㷀殘廢者責之親戚鄉黨使無
失所行旅出於其塗者疾病皆有所養(孤㷀謂孤寡㷀/獨殘廢謂疲癃)
(殘疾行旅惟疾病最苦故抽出言之意今國家設立孤/老養濟院使孤㷀殘疾者不至失所  誠善也然有司)
(視為具文不加檢察往往為浮浪游手之徒所據甚有/作姦犯律無所不為而孤㷀殘廢者反不得少霑其恵)
(此則良有/司之責也)諸鄉皆有校暇時親至召父老與之語兒童
所讀書親為正句讀教者不善則為易置擇子弟之秀
者聚而教之鄉民為社㑹為立科條旌别善惡使有勸
有恥(句讀之讀大透反馬融笛賦作句投注止也與逗/同親為則為為立之為並去聲  校即今義學也)
(親至謂先生親至學也句讀凡經書語絶處謂之句語/未絶而㸃分之以便誦詠謂之讀句㸃于字之旁讀則)
(㸃於字/之中)　萃王假有廟傳曰羣生至衆也而可一其歸
仰人心莫知其鄉也而能致其誠敬鬼神之不可度也
而能致其來格天下萃合人心總攝衆志之道非一其
至大莫過於宗廟故王者萃天下之道至於有廟則萃
道之至也(假音格度待落反心羣生至衆二句總天下/人心之萃而言人  莫知二句就一人之心)
(之萃而言鬼神不可度二句正以驗其歸仰之一誠敬/之致處萃合人心句承上莫知其鄉二句而言也總攝)
(衆志句承上羣生至衆二句而言也/  此節總極言有廟為萃道之至)祭祀之報本於人
心聖人制禮以成其徳耳故豺獺能祭其性然也(易傳/  此)
(承上節而言以見聖人制祭祀之禮亦不過因人心之/萃而為之制也季秋豺祭獸孟春獺祭魚見禮記月令)
(篇魏蔣濟云豺/獺自祭其先也)　古者戍役再期而還今年春暮行明
年夏代者至復留備秋至過十一月而歸又明年仲春
遣次戍者毎秋與冬初兩畨戍者皆在疆圉乃今之防
秋也(戍音庻從人荷戈以守㑹意與戌别還音旋期音/基仲春下經説有至春暮三字  經説  論詩采)
(薇篇遣戍役防秋唐宋遣戍之名熊氏曰北狄畏暑耐/寒又秋氣折膠則弓弩可用故秋冬易為侵暴毎留戍)
(以防之燒顧亭林曰守邉將士毎至秋月草枯出塞縱/火謂之  荒王瑛謂鹵所恃者馬馬所恃者草近年燒)
(荒逺者不過百里近者五六十里鹵馬來侵半日可至/當勅邉将遇深秋率兵約日同出數百里外縱火焚燒)
(使鹵馬無水草可恃如此則在我雖有一時之勞而一/冬坐卧可安矣徐珵亦請毎年盡勅坐營将官巡邉分)
(為三路一出宣府抵赤城獨石一出大同抵萬全一出/山海抵遼東各出塞四五百里燒荒哨瞭如得偵探詳)
(明可相機偹禦此燒荒舊法/又守邊者所不可不知者也)　聖人無一事不順天時
故至日閉闗(遺書下同按至日閉闗復象傳文也説見/第四卷    此條見外書陳氏本拾遺列)
(遺書/誤)　韓信多多益辦只是分數明(分音問書多多益/辦見漢  韓信傳)
(史記辦作善髙祖問信能將兵幾何而信對之如此分/者管轄階級之分數者行伍多寡之數王伯厚曰按孫)
(子治衆如治寡分數是也杜牧注謂韓信多多益辦戚/繼光曰分數者治兵之綱也  問淮隂多多益辦程子)
(謂分數眀如何朱子曰此御衆以寡之法如十萬人分/為十軍則毎軍有一萬人大将之所轄者十将而已一)
(萬又分為十軍一軍分為十卒則一将所管者十卒而/已卒正自管二十五人則所管者三卒正耳推而下之)
(兩司馬雖管二十五人然所自將者五人又管四伍長/伍長所管四人而已至於大将之權専在旗鼓大將把)
(小旗撥發官執大旗三軍視之以為進退若李光弼旗/麾至地令諸軍齊進死生以之是也八陣圖自古有之)
(周官所謂如戰之陳盖即此法楊龜山曰韓信在楚漢/之間則為善矣方之五霸已自不及以無節制故也但)
(信用兵能以術驅人使自為戰當時亦無有/以節制之兵當之者故信數得以取勝也)　伊川先
生曰管轄人亦須有法徒嚴不濟事今帥千人能使千
人依時及節得飯喫只如此者亦能有幾人(劉安成曰/管與錧輨)
(同車轂端鐵也轄與鎋牽同車軸頭鐵也皆機要所在/故以為喻葉氏曰管轄統軍之官法謂區畫分數之法)
(朱子曰冇老将嘗言臨陣只在番休逓上分一軍為數/替将戰則食第一替人既飽遣之入陣便食第二替人)
(覺第一替人力将困即調發第二替人往代第三替人/亦如之只如此更畨則士常飽健而不至于困乏張柔)
(直守南劒戰退范汝為只用此法愚按朱子之説於程/于所謂依時及節得飯喫者發明最為詳盡盖管轄人)
(須有法此/其一端也)嘗謂軍中夜驚亞夫堅卧不起不起善矣然
猶夜驚何也亦是未盡善(周亞夫綘侯勃子也漢景帝/時七國反遣亞夫将兵擊之)
(軍中夜驚擾至帳下亞夫堅卧不起有頃遂定詳/見史記及漢書  此引以明管轄人須有法之意)　管
攝天下人心收宗族厚風俗使人不忘本須是明譜系
收世族立宗子法(系胡計反者大傳曰别子為祖繼别/為宗繼禰  為小宗有百世不遷之)
(宗有五世則遷之宗䘮服小記無百世不遷句餘同邱/氏曰按大宗則一宗其繼别子者也小宗凡四有繼禰)
(之小宗則同父兄弟宗之有繼祖之小宗則同堂凡弟/宗之有繼曽祖之小宗則再從兄弟宗之有繼髙祖之)
(小宗則三從兄弟宗之至于四從則親屬盡絶所謂五/世則遷者也大傳獨云繼禰者初皆繼禰為始據初而)
(言之也然禮所謂别子法為諸侯世子設也今人家以/始遷及初有封爵仕宦起家者為始祖以準古之别子)
(又以其繼世之長子準古之繼别者世世相繼以為大/宗其餘以次第分為繼髙祖繼曽祖繼祖禰為小宗此)
(法既立則人皆知尊祖敬宗親睦之風行而淳古之風/復矣李氏曰按禮别子之適子世世繼别子為大宗族)
(人五世外者皆為之齊衰三月母妻亦然故大宗有族/食族燕之禮所以收族也夫五服者人道之大者也然)
(上盡於髙祖則逺者忘之矣旁盡於三從則疏者忘之/矣故立大宗以承其祖族人五世外皆合之宗子之家)
(序以昭穆則是始祖常祀而同姓常親也葉竹野曰古/者天子有帝繫諸侯有世本所以别親疎而序昭穆也)
(周禮繫世之奠屬之春官一諷之瞽矇一奠之小史小/史掌諸禮者也讀禮而掌奠繫世則教以禮之序瞽矇)
(掌誦詩者也誦詩而掌世奠繫則教以樂之和序故有/别而昭穆不能亂和故有親而親疎不相離法甚善也)
(後世小史之職廢瞽曚之官缺繫世既不復明則昭穆/失其序親疎失其和而本支之所從出者已不可得而)
(辨雖有氏族志存焉亦豈可得而據耶吕伯恭曰古者/建國立宗其事相須春秋之末晉執蠻子以畀楚楚司)
(馬致邑立宗焉以誘某遺民而盡俘以歸當典型廢壊/垂盡之時暫為詐誘之計猶必立宗前此可知陳及之)
(曰先王綴民以族所以一天下後世徒蔽于其害而莫/見其利遂使先王良法美意不可復用如商之七族實)
(封康叔懐姓九宗實封唐叔必曰世家大族有害于國/則豈成王不仁于二叔哉是以强宗大族禮義足以齊)
(其家好尚足以帥其俗正有國者之所以為治也不幸/魯之威齊之田并國逐君遂以大家為不可容漢髙祖)
(都闗中徙齊諸旧楚昭屈武帝以六条詔察州首以强/宗為言陵夷至于五胡亂華元魏分折䕃户而先王以)
(族得民之意散而不可復收矣/  按張子語録中亦有此条)本註一年有一年工夫
(一年上葉本有又曰二字無本註字詳又恐學者猝欲/行之或情意不相浹洽法度未及周  不能行之乆逺)
(而無弊故復/言此以足之)　宗子法壊則人不自知來處以至流轉
四方往往親未絶不相識今且試以一二巨公之家行
之其術要得拘守得須是且如唐時立廟院仍不得分
割了祖業使一人主之(伊川語門院齋院也唐廟垣為/東門南  齋院在東門外稍北)
(按新舊唐書禮樂志開元十二年著令一品二品四廟/三品三廟四品五品二廟嫡士一廟庻人祭於寢及定)
(禮三品以上不須爵者亦四廟有始封為五廟四品五/品有兼爵亦三廟六品以下至庻人祭于寢天寳十載)
(京官正員四品清望及四品五品清官聴立廟勿限兼/爵雖品及而建廟未逮亦聴寝祭太宗時王珪以獨祭)
(于寢為法司所劾命有司為之立廟以愧之可見唐時/此制甚重通鑑謂三品以上立家廟則似三品以下不)
(立廟者盖唐之初制然也宋雖議舉廟制不果行惟文/潞公請立家廟未知其制至和初西鎮長安訪唐廟之)
(存者得杜岐公遺跡止餘一堂四室及旁兩翼嘉祐元/年始倣而營之司馬温公為之記云  自首至不相識)
(見宗子法之不可不行也今且試以一二巨公以下乃/所以論行宗子法之道也唐時立廟院以下正所謂其)
(術要得拘守得須是者也朱子曰按唐㑹要禮官議户/部尚書韋損四代祖所立私廟子孫官卑其祠乆廢今)
(損官三品準令合立二廟又韓文公李邢墓誌云将復/廟祀盖以郱之先世嘗有王封而後世官卑不得立廟)
(故也然唐制亦非古而本朝立法尤疎畧惟蘇魏公嘗/議立廟與襲爵之法相為表裏其説為善惜乎當時不)
(施行也愚按據㑹要所言則三品止得立二廟又子孫/官卑不得立廟然則四品五品恐未必得立廟也頗與)
(通鑑三品以上得立廟之説相合豈唐書所載廟制雖/屢經更定而未果行耶吴草廬曰古之大夫元士有家)
(者盖都邑有食采之田以奉宗廟子孫雖不世爵而猶/世禄承家之宗子世世守其宗廟而支子不得與焉宗)
(子出在他國而不復然後命其兄弟或族人主/之此古者大夫士之家所以與國咸休者也)　凡人
家法須月為一㑹以合族古人有花樹韋家宗㑹法可
取也每有族人逺來亦一為之吉凶嫁娶之類更須相
與為禮使骨肉之意常相通骨肉日疎者只為不相見
情不相接耳(只為之為去聲紀唐韋氏宗族最盛嘗㑹/飲花樹下困學  聞云宗㑹法今不傳岑)
(參有韋員外家花樹歌君家兄弟不可當列卿太史尚/書郎朝回花底常㑹客花撲玉缸春酒香韋員外失其)
(名此詩見一門華鄂之盛愚按吉凶嫁娶相與為禮所/以補韋氏宗㑹法之所不及也周官大宗伯嘉禮以飲)
(食之禮親宗族兄弟文王世子曰族食世降一等注云/親者稠疎者稀疏云如齊期一年四㑹食大功一年三)
(㑹食小功一年二㑹食緦麻一年一㑹食大傳曰族食/族燕所以收族也  沈誠庵曰無事月㑹恐族大人衆)
(不勝其繁亦難為繼惟因吉凶嫁娶之類相與為禮最/為合宜其大者莫如祭祀而備言燕私因以聚合族人)
(其次則年及耆艾糾族稱觴至於嵗時酧酢往來亦可/以篤恩義如此而骨肉之情常相接自不至於日疎也)
　伊川先生曰冠婚䘮祭禮之大者今人都不理㑹豺
獺皆知報本今士大夫家多忽此厚於奉養而薄於先
祖甚不可也(冠去聲獺首三句總冠㛰䘮祭/言之豺  以下止就祭而言)某嘗修六
禮(按王制六禮冠㛰䘮祭鄉相見今見儀禮者士冠士/婚士䘮大夫士少牢特牲饋食鄉飲酒鄉射士相見)
(程子嘗云禮之名數陜西諸公刪定已送與吕與叔與/叔今死矣不知其書安在然所定只禮之名數禮之文)
(非親作不可又自言修六禮將就後被召遂罷更一二/年可成然今惟㛰禮見文集祭禮畧附一二及此所言)
(大畧耳餘皆無考陳龍川曰陳君舉嘗言薛季宣士隆/曽從袁道潔游道潔及事伊川得伊洛禮書不及授士)
(隆而死今不知其書在何許按此則程子/所云六禮已自成書但散亡不可見耳)大畧家必有
廟本註庻人立影堂(立字上遺書有無廟可三字影古/通作景劉氏瑾曰晉葛洪始加彡)
(為影字此家必有廟以下乃程子所修之禮也但上言/修六禮  則只就祭禮言之耳爾雅室有東西廂曰廟)
(無東西廂有室曰寝鄭氏月令注前曰廟後曰寢孔疏/廟是接神之處寝是藏衣冠之處朱子曰按書顧命疏)
(寝有東夾西夾士䘮禮死於適寢主人降襲經於序東/注序東東夾前則正寢亦有夾與廂矣然則爾雅釋宫)
(所謂無東西廂者或専指廟之寝而言也外書云廟非/祭則嚴扄之童子奴妾皆不可使䙝而近  朱子曰古)
(命士得立家廟其制内立寝廟中立正廟外立門四面/牆圍之非命士止祭于堂上又曰古者一世自為一廟)
(有門有堂有寝凡屋三重而牆四周焉自後漢以來乃/為同堂異室之制一世一室而以西為上如韓文中家)
(廟碑有祭初室祭東室語今國家亦只用此制故士大/夫家亦無一世一廟之法而一世一室之制亦不能備)
(故温公諸家祭禮皆用以右為尊之説又曰兄弟異居/廟却不異只合兄祭而弟與執事或以物助之為宜前)
(輩有相去逺者則兄家設主弟不立主只于祭時旋設/位以紙旁標記逐位祭畢焚之似亦得禮之變又曰廟)
(中自髙祖以下毎世為一室而考妣各主同匣兩娶三/娶者伊川謂廟中只當以元妃配而繼室者祭之他所)
(恐於人情不安唐人自有此議云當並配其説見于㑹/要可考也出妻入廟決然不可為子孫者只合嵗時在)
(其家之廟祭之若相去逺則嵗時望拜可也族祖及諸/旁親皆不當祭有不可忘者亦倣此例足矣愚按程子)
(謂白屋之家只用牌子不可用主然則既有牌子則似/無所事影堂矣況程子固有影祭不便之説耶故朱子)
(家禮改曰祠堂朱子曰古禮廟無二主盖以為祖考精/神既散欲其萃聚於此故不可以二今有祠版又有影)
(是二主矣又曰嘗欲立一家廟小五架屋以後架作一/長龕堂以板隔截作四龕堂堂置牌位堂外用簾小祭)
(祀時亦可只就其處大祭祀/則請出或堂或㕔上皆可)廟必有主本注髙祖以上
即當祧也既祧主埋於所𦵏處主式見文集(按文集作/主用栗取)
(法于時月日辰趺方四寸象嵗之四時髙尺有二寸象/十二月身博三十分象月之日身趺皆厚一寸二分象)
(日之辰剡上五分為圓首寸之下勒前為額而判之三/分之一居前連額三分之二居後陷中長六寸廣一寸)
(深四分以書爵姓名行合之植于趺竅其旁以通中圓/徑四分居三寸六分之下下距趺面七寸二分粉塗其)
(前以書屬稱旁題主祀之名加贈易世則筆滌而更之/外改中不改又外書云毎祭訖則藏主于北壁夾室又)
(潘氏謂周尺當今省尺七寸五分弱而程子文集與温/公書儀都誤註為五寸五分弱故用其制者多失其真)
(然按今程集及書儀具在並無五寸五分之説不知潘/説何所自來也王氏曰主式古無傳只安昌公苟氏始)
(有祠版而温公因之然字已舛訛分寸不中度難以遽/從程子創為式極精朱子又云若亡者官號字多則不)
(必拘六寸之制温公儀韜以囊考紫妣緋者亦是以意/裁之所謂府君夫人者自漢以來為尊神之通稱朱子)
(説漢時牌已如此云髙氏曰觀木主之制旁題主祀之/名而知宗子之法不可廢也宗子承家主祭有君之道)
(諸子不得而抗焉故禮支子不祭祭必告於宗子宗子/為士庻子為大夫則以上牲祭於宗子之家其祝詞曰)
(孝子某為介子某薦其常事若宗子居於他國庻子無/廟則望墓為壇以祭其祝詞曰孝子某使介子某執其)
(常事若宗子死則稱名不稱孝盖古人重宗如此問程/子主式士庻家可用否朱子曰他云已是殺諸侯之制)
(士庻家用牌子曰牌子式當如何曰温公用大板子今/但依程氏古式而不判前後不為陷中及兩竅不為積)
(以從降殺之義可也問夫在妻之神主宜書何人奉祀/曰旁注施于所尊以下則不必書也  愚按許氏五經)
(異義謂公羊説卿大夫非有土之君不得祫享昭穆故/無主大夫束帛依神士結茅為菆而鄭氏亦謂大夫士)
(不禘祫無主以幣帛祔於是崔靈恩孔穎達賈公彦並/從之然按今公羊無卿大夫無主之語徐邈以謂左傳)
(孔悝使貳車反祏于西圃祏藏主石函公羊大夫聞君/之䘮攝主而往言斂攝神主而已不暇待祭也皆明係)
(大夫有主之文禮言重主道也埋重則立主經傳未見/大夫士無主之義其言至為明曉鄭氏釋孔悝反祏以)
(謂悝得有主者或時君賜之使得祀其所出之君正義/駁之以謂孔悝姞姓春秋時國惟南燕姞姓孔氏仕衛)
(已歴多世不知本出何國安得有所出君之主盖當時/僣為之主耳鄭孔既為大夫士無主之説遇此等難通)
(處自不得不如此强觧無怪也何氏釋攝主以為使兄/弟或宗人攝行主祭之事愚謂如何説須于主下増一)
(祭字乃可通不知徐説直截了當也又按坊記言祭祀/有尸宗廟有主示民有事也可見有祭祀則必冇尸有)
(宗廟則必有主其不得獨遺大夫士明矣伊川亦謂大/夫士有重應當有主盖大夫以下不言尺寸雖有主無)
(以知其形制故伊川殺諸侯之制而為之又太中公封/永年縣開國伯伊川印銘所謂喬伯始封于程今復爵)
(為伯故可少殺諸侯之制為之而士庻人有所不得用/也但按許慎五經異義云天子長尺二寸諸侯長一尺)
(状正方穿中央達四方何休范甯徐邈並同惟麋信引/衛次仲云右主八寸左主七寸廣厚三寸祭訖則納于)
(西壁陷中去地一尺六寸右主謂母左主謂父與何范/異如程子主式未有以見其為殺諸侯之制耳又按古)
(者主有三始死作重以木為之雖非主而神之所依有/主之道既虞乃埋重立主以桑為之置之于寝隨昭穆)
(從祖祔食祔畢更還于寝至小祥作栗主入廟乃埋杀/主于廟左埋重處今按朱子家禮分註無栗只用木之)
(堅者亦可大宗之家始祖親盡則遷其主於墓所不埋/其第二世以下祖親盡及小宗之家髙祖親盡請出就)
(伯叔親未盡者祭之親皆已盡然後遷其主埋于所𦵏/處孔穎達曰毎廟木主皆以石函盛之所謂祏也當祭)
(則出之事畢則納于函藏于廟北壁之内所以辟火災/也  朱子曰祔與遷自是兩事祔者奉新死之主以祭)
(于其所當入之祖廟而并祭其祖若告其祖以将遷于/他廟或夾室而告新死者以将遷於此廟也既告已則)
(復新死者之主于寝而祖亦未遷比練乃遷其祖入他/廟或夾室而遷新死者之主于其廟也今既無古人昭)
(穆廟制只共一堂排列以西為上則将來祧其髙祖只/䟎得一位新死者當移在禰處如此則只當祔禰今祔)
(於祖全無義理但古人本是祔祖若卒改之後世或有/重立廟制則又須改也又曰䆄弓篇云殷既練而祔周)
(卒哭而祔孔子善殷但今䘮禮皆周禮也𦵏而虞虞而/卒哭卒哭而祔是一項事首尾相貫若改從俟練而後)
(祔則周人之虞亦不可行欲求殷禮而證之又不可得/是以雖有孔子之言而未敢從也楊氏曰家禮祔與遷)
(皆大祥一時事前期一日以酒果告訖改題逓遷而西/虚東一龕以俟新主厥明大祥祭畢奉神主入于祠堂)
(又按朱子與學者書則祔與遷是兩項事既祥而徹几/筵其主且當祔于祖父之廟俟三年䘮畢祫祭而後遷)
(盖世次逓遷昭穆繼序其事至重豈可無祭告禮但以/酒果告遂行逓遷乎在禮䘮三年不祭故横渠説三年)
(䘮畢祫祭於太廟因其祭畢還主之時逓遷神主用意/婉轉此為得禮而朱子從之也又曰父在祔妣則父為)
(主乃是夫祔妻於祖妣三年䘮畢未遷尚祔于祖妣待/父他日三年䘮畢逓遷祖考妣始考妣同遷也髙氏曰)
(若祔妣則設祖妣及妣之位更不設祖考位若考妣同/祔則並設祖考及祖妣之位又祔後主仍還寝與遷不)
(同程子乃謂䘮須三年而祔若卒哭而祔則禮卒哭猶/存朝夕哭無主在寝哭于何處似誤以祔為遷也問祧)
(禮朱子曰天子諸侯有太廟夾室則祧主藏于其中今/士人家無此祧主無可置處禮註説藏于兩階盖古者)
(階間人跡不到取其潔耳今則混雜/亦難埋於此看來只得埋於墓所)又云今人以影祭
或一髭髮不相似則所祭已是别人大不便(髭音咨口/髭説文)
(上須也按程子云庻母亦當為主但不/可入廟子當祀於私室主之制度則一)月朔必薦新本
註薦後方食(新如五穀果食之類又按外書毎月告朔/茶酒朱子語類朔旦用酒果望旦用茶朱)
(子曰朔新如何得合但有新則薦于廟可也新禮少儀/云未嘗不食新按陳鄭諸家注皆以嘗為荐  物于寝)
(廟愚按訓嘗為薦新無據當主秋祭之説為得新謂菽/黍之類孟古人于四時之祭必薦其時食未嘗祭菽黍)
(雖已熟而未薦故不敢先食四時皆然獨言嘗者以萬/物成於秋故也與此所云薦新之新不同盖此統四時)
(而言彼則但就嘗而言也觀月令嘗麥嘗黍嘗新嘗麻/嘗稻皆言先薦寢廟可見嘗與薦自是兩事而不得即)
(以嘗為/薦明矣)時祭用仲月本注止於髙祖旁親無後者祭之
别位(按旁親無後者遺書本注云為叔伯父之後也如/殤亦各祭遺書又云八嵗為下殤十四嵗為中殤)
(十九為上殤七嵗以下為無服之殤無服之殤不祭下/殤之祭終父母之身中殤之祭終兄弟之身上殤之祭)
(終兄弟之子之身成人而無後者其祭終兄弟之孫之/身凡此皆以義起也時祭謂四時之正祭也每祭時一)
(主設一椅主置椅上其無後祔食者則以紙標記為位/置椅上祭畢焚之程子于下文先祖之祭分享考妣云)
(舅婦不同享而此不言者盖彼合祭一堂此則各祀于/其室故也但今有祠堂者少就有亦窄狹不能一世一)
(室則當如朱子所云作一長龕以板隔截之法每祭時/請主出供堂上一世一几使考妣同享以右為尊畧髣)
(古各祭於其廟之意至于其分可行祫祭者則於冬祭/一行之而用程子分享考妣之法皆祭自髙祖以下其)
(已祧毁者自不得祭也今人家并逺祖及旁支無後者/皆合食一几男婦雜㳫大為不便且此似古之大祫非)
(士庻家所可用也愚按儀禮少牢大夫禮于今月下旬/筮來月上旬特牲士禮即于旬初筮旬内之日盖大夫)
(以上尊時至惟有䘮故不祭自餘吉事皆不廢祭若有/公事及病使人攝士賤職䙝時至事暇可以祭則筮其)
(日若祭時至有事不得暇則不可以私廢公故也又按/祭法適士二廟官師一廟官師謂中下之士一廟者祖)
(禰共廟亦先祭祖後祭禰又祭無問廟數多寡皆同日/而祭畢故儀禮特牲少牢惟筮一日明不别日祭也又)
(少牢日用丁巳案曲禮内事以柔日凡乙辛之類皆是/而必用丁巳者鄭氏云取其令名自丁寧自變改皆為)
(敬謹之義故也又經云來日丁亥薦嵗事者賈疏隂陽/式法亥為天倉祭祀所以求福宜榢于田故先取亥上)
(旬無丁巳與亥乃用餘隂辰也曲禮吉事先近日故惟/用上旬上旬不吉則至上旬又筮中句不吉則至中旬)
(又筮下旬不吉則止不祭士則于上旬之初得暇則筮/日而祭不得暇則不筮也中旬下旬皆然下旬不吉則)
(亦止不祭以卜筮不過三而祭祀當以孟月不容入他/月故也今按朱子家禮分注孟春下旬之首擇仲月三)
(旬各一日或丁或亥先卜上旬之日不吉則中旬又不/吉則不復卜而直用下句之日後放此司馬温公曰如)
(不暇卜日止依孟詵家祭儀用二至二分亦可又曰按/王制士有田則祭無田則薦注祭以首時薦以仲月但)
(今國家時祭用孟月私家不敢用故用仲月朱子曰今/之俗節古所無有故古人雖不祭而情亦自安今人既)
(以此為重至是日必具肴羞相宴樂而其節物亦各有/宜故世俗之情於是日不能不思其祖考而復以其物)
(享之雖非禮之正然亦人情之不能已者但不當専用/此而廢四時之正禮耳又曰韓魏公家處得最好謂之)
(節祠殺于正祭如欲不行須自己亦不飲酒始得問或/是先世忌日則如之何曰却不思量到古人所以貴卜)
(日也又曰古者士庶止祭考妣温公祭自曽祖以下伊/川則以為髙祖有服不可不祭自天子以至庻人一也)
(但有豐殺疎數不同耳聞無後祔食之位曰古人祭于/東西廂今人家無東西廂某家只位于堂之兩邉祭食)
(則一但正位三獻畢然後使人分獻一酌而已如今學/中從祀然問祭奠之酒何以置之曰古者灌以降神故)
(以茅縮酌謂求神於隂陽有無之間故酒必灌于地若/奠酒則安置在此今人以澆在地上甚非也既獻則徹)
(去可也又曰酹酒有兩説一用鬱鬯灌地以降神惟天/子諸候有之一是祭酒盖古者飲食必祭今以鬼神自)
(不能祭故代之祭也今人雖存其禮而失其義不可不/知乂按大傳云大夫士有大事省於其君于祫及其髙)
(祖則髙祖不常祭可知祭法言大夫無顯考廟適士無/皇考廟官師王考無廟而祭之則大夫不及髙祖適士)
(官師不及曽祖明矣伊川皆祭自髙祖以下之説盖亦/以義起耳而方氏若珽乃謂大夫四親分祀二廟與太)
(祖而三適士無太祖而四親分祀二廟官師則四親共/廟庻人則祀四親于寝以遷就經文而傳㑹之則過矣)
(朱子又以古者士庻止祭考妣盖亦據禮官師一廟而/言然觀禮王考無廟而祭之語則知官師雖一廟却兼)
(祭祖也竊意庻人亦兼祭祖惟祭于寝為不同耳必李/氏曰殤必適乃祭則王下祭殤五節其據也成人  宗)
(子乃立後則儀禮䘮服篇甚明但程子此所云殤與無/後祭之别位朱子語類中論至此不以為非盖程子既)
(以服制推祀髙曽則殤與無後亦可以有服祀之也愚/按曽子問宗子為殤而死隂厭凡殤與無後者陽厭厭)
(者不成禮之祭也鬼神尚隂暗故宗子之殤以祖廟隂/暗之處厭之而凡殤則以陽明之處厭之也又䘮服小)
(記謂殤與無後從祖祔食盖庻子之不得祭者其子之/殤與無後皆可從祖而祭于宗子之家然則固不獨適)
(殤當祭而旁親之殤與無後者宗子皆得而祭之程子/之言固有自來也獨祭法謂祭殤適士及庻人祭子而)
(止推而上之大夫下祭二則適孫而止諸侯下祭三則/適曽孫而止王下祭五至于適來孫盖凡庻殤皆不得)
(祭何況旁親朱子謂旁親不嘗祭亦本此而推之也故/於此去殤亦各祭句不用盖以成人之死而無後者猶)
(可祭而殤必不當祭也程子謂成人無後者之祭兄弟/之孫主之終兄弟之孫之身盖謂自父母而祭之至兄)
(弟之孫而止兄弟之曽孫則不復祭也非謂父母不祭/兄弟與其子皆不祭直至兄弟之孫乃始主其祭也其)
(所論殤祭亦當以是推之何氏曰曽子問士緦不祭謂/主祭者已身有緦服則不當行祭也又曰所祭于死者)
(無服則祭鄭注謂若舅舅之子從母昆弟以已身於舅/有小功于舅之子及從母昆弟有緦然在所祭者而言)
(於是死者皆無服又皆外服神明之情自無阻也則已/雖有服是私義也何可以己之私義而廢祖先正統之)
(常祀也若堂弟之婦之類在主祭者己身固無服阻礙/而上自二代言之一則孫婦有緦麻一則兄子妻有大)
(功於死者分明有服又皆内服也必無安焉享祭之情/則已雖無服可祭是私祀恐亦難以已之私禮而通祖)
(先必享之情也朱子曰古人居䘮不祭盖衰麻之衣不/釋于身哭泣之聲不絶於口其出入居處言語飲食皆)
(與平時絶異故宗廟之祭雖廢而幽明之間兩無憾焉/今人卒哭之後遂墨其衰凡出入起居言語飲食與平)
(日所為皆不廢而獨廢此一事竊恐有所未安故學者/但當自省所以居䘮之禮果能一一合禮即廢祭無可)
(疑不然則卒哭前不得已準禮且廢祭卒哭後畧倣左/傳杜注之説遇四時祭日以衰服特祀於几筵用墨衰)
(常祀于家廟可也又曰某頃居䘮於四時正祭則不敢/祭而俗節薦享則以墨衰行之盖正祭三獻受胙非居)
(䘮所可行而俗節則惟普同一獻不讀祝不受胙也然/亦卒哭後方如此前此無衣服可入廟也今服期䘮未)
(𦵏亦不敢行祭非畧之乃謹之也吴草廬曰朱子謂卒/哭後遇四時祭日以衰服特祀於几筵墨衰常祀於家)
(廟按凶服不可以接神況墨衰乃世俗非禮之服豈可/服之以祀家廟且䘮禮卒哭而祔之後直至小祥方有)
(祭豈容中間又于四時祭日而特祀几/筵者乎與家禮不合恐一時未定之論)冬至祭始祖本
註冬至陽之始也始祖厥初生民之祖也無主於廟中
正位設一位合考妣享之(遺書本注云祭只一位者夫/婦同享也問始祖是何祖朱)
(子曰或謂受姓之祖如蔡氏則蔡叔之類或謂厥初生/民之祖如盤古之類  朱子曰祭法須以宗法㕘之古)
(人所謂始祖亦但謂始爵及别子耳非如程子所祭之/逺上僣則過於禘下僣則奪其宗之為未安也楊氏曰)
(程子始祖之祭所以明孝子慈孫報本追逺深長之思/仁孝誠敬無窮之念朱子則以為似禘而不敢行但程)
(子未嘗建議于朝修定祭禮故此亦特統言祭禮之大/綱未及于尊卑輕重隆殺之差也朱子以為似禘不敢)
(行者以禮不王不禘故也漢制既無太祖又不禘及初/祖此不可以為法後之君子有能推明大傳小記之文)
(虞夏殷周已行之禮㕘之以程子朱子精微之論/則禘禮可行而古人甚盛之典復見於後世矣)立春
祭先祖本注立春生物之始也先祖始祖而下髙祖而
上非一人也亦無主設兩位分享考妣(遺書本註云二/位異所者舅婦)
(不同享也問先祖是何祖朱子曰是始祖下之第二世/及己身以上第六世之祖盖始祖及髙祖以下至於禰)
(則自有時祭與冬至季秋之祭在故茲不復祭也陳幾/亭曰位非坐位也既不設主無所用坐盖位者几也列)
(祖共一几置牲犧粢盛於其上而共享之問何以只設/二位朱子曰此只是以意享之而已  朱子曰古者大)
(夫有大功則請于天子得祭其髙祖然亦止得祭一次/常時不敢祭今通祭髙祖已為過矣其上世乆逺自合)
(遷毁不當/更祭也)季秋祭禰(禰奴禮反音同泥俗讀/如彌者誤  父廟曰禰)本注季秋
成物之時也(人成形于父故以成物之時祭之但古禮/祭禰即在時祭中無别祭禰之文程子固)
(古有季秋享帝以父配/之之禮而以義起之也)忌日遷主祭於正寢(忌日親之/死日也檀)
(弓忌日不樂祭義君子有終身之䘮忌日之謂也又忌/日必哀並謂死之日俗以死者生日為生忌日失之矣)
(正寢今之正㕔是也按禮天子六寢諸侯以下三寢其/正者天子諸侯通謂之路寢次燕寝次后夫人正寝卿)
(大夫以下其正者卿大夫曰適寢士或謂之適室然按/士䘮禮死于適室䘮大記又言士之妻皆死于寝則寝)
(與室通也次燕寢次適妻之寢程子以廟中尊者所據/又同室難以獨享故祭之以此  或問横渠曰忌日有)
(薦可乎曰古則無之今有於人情亦自不害按朱子謂/忌日祭只一位如父忌日止設父一位母忌日止設母)
(一位祖以上及旁親忌日皆然問孝子有終身之䘮忌/日之謂也不知忌日何服朱子曰唐時士大夫依舊孝)
(服受弔五代時某人忌日受弔某人弔之遂于坐間刺/殺之後來只受人慰書而不接見須隔日預辦下謝書)
(俟有來慰者即以謝書授之不得過次日過次日謂之/失禮服亦以親疎逺近為隆殺大槩都是黲巾黲衫後)
(來横渠制度又别以為男子重乎首女子重乎帶考之/忌日則用白巾之類而不易帶妣之忌日則易帶而不)
(改巾服亦隨親疎為隆殺問先生忌日何服朱子曰某/只著白絹凉衫黲巾問黲中以何為之曰紗絹皆可又)
(問黲巾之制曰如帕幅相似有四隻帶若當幞/頭然問忌日當哭否曰若是哀來時自當哭)凡事死
之禮當厚於奉生者人家能存得此等事數件雖幼者
可使漸知禮義　卜其宅兆卜其地之美惡也地美則
其神靈安其子孫盛然則曷謂地之美者土色之光潤
草木之茂盛乃其驗也(卜其宅兆而安厝之考經䘮親/章語也卜其地以下乃程子所)
(以論之如此盖古人所謂地之美者其意不過如此而/已非有如後世堪輿家之説也孔氏曰宅墓穴也兆塋)
(域也鄭氏曰𦵏大事故卜之師按外書程氏自先生兄/弟所𦵏以昭穆定穴不用墓  以五色帛埋旬日視色)
(明暗卜地氣善否伊川嘗言某用昭穆法𦵏一穴既而/尊長召地理人到𦵏處曰此是商音絶處何故如此下)
(穴某應之曰固知是絶處且試看如何某家至今人已/數倍之矣愚按周禮冢人及墓大夫所掌皆始𦵏者居)
(中子孫則各就所出之祖祔𦵏以昭穆為左右而爵之/尊者居前卑者居後自天子以至庻人一也又白虎通)
(引春秋含文嘉曰天子墳髙三仞樹以松諸侯半之樹/以栢大夫八尺樹以栗士四尺樹以槐庻人無墳樹以)
(楊栁然則惟邱封髙下與所樹之木為不同耳唐時猶/各就所出祖塋祔𦵏如韓文公栁子厚墓誌𦵏萬年先)
(人墓側祭十二郎文終𦵏汝於先人之兆之類皆是也/今曲阜孔氏猶然其不入孔林者謂之外孔如此則祖)
(宗既得相聚一處而子孫之祭掃亦易法甚善也今𦵏/既各異處甚有父子之𦵏相隔數百里外者至於年祀)
(寖逺子孫式微不復祭掃有祖宗之墓為豪强所竊𦵏/而不之知者大可懼也然則程子昭穆之法固亦猶行)
(古之/道也)而拘忌者惑以擇地之方位決日之吉凶甚者不
以奉先為計而専以利後為慮尤非孝子安厝之用心
也(厝一作措字通古此就世之惑於堪輿家之説者痛/斥之以見其與  人所謂安厝者異也伊川又云𦵏)
(書一術至百二十家妄謬之甚在分五姓五姓者宫商/角徵羽也至謂風水隨姓而異此尤大害也古隂陽書)
(本無此説惟堪輿經黄帝對天老乃有五姓之言黄帝/時只有姬姜二三姓其諸姓氏盡出後代何得當時已)
(有此語固謬妄無稽之顯然者而世皆惑而信之不亦/愚乎  愚按䘮服小記祔𦵏者不筮宅盖前人之𦵏已)
(筮而吉今祔𦵏便不必更筮可見地之方位日之吉凶/古人有所不擇也又按唐太宗以近世隂陽雜書訛偽)
(尤多命太常博士吕才刋定才皆為之序質以經史而/其序𦵏篇云古者卜𦵏盖以朝市變遷泉石交侵不可)
(前知故謀之龜筮後世或選年月或相墓田以為窮通/天壽皆係乎此非也按禮天子七日而殯七月而𦵏諸)
(侯五日而殯五月而𦵏大夫三月士庻人逾月此直為/赴弔逺近之期量事制法故先期而𦵏謂之不懐後期)
(而𦵏謂之怠禮此則𦵏有定期不擇年與月也春秋丁/巳𦵏定公雨不克𦵏至於戊午㐮事君子善之禮卜先)
(逺日者避不懐也今法己亥日用𦵏最凶春秋是日𦵏/者二十餘族此𦵏不擇日也禮周尚赤大事用旦殷尚)
(白大事用日中夏尚黒大事用昏大事者何䘮禮也此/直取當代所尚而不擇時早晚也鄭𦵏簡公司墓大夫)
(室當柩路若壊其室即平旦而堋不壊其室即日中而/堋子産不欲壊室欲待日中子太叔曰若日中而堋恐)
(久勞諸侯大夫來㑹𦵏者子産太叔不問時之得失惟/論人事可否而已曽子曰𦵏逢日蝕舍于路左待明而)
(行所以備非常也按法𦵏家多取乾艮二時乃近夜半/又與禮乖此𦵏不擇時也今法皆據五姓為之古之𦵏)
(者並在國都之北趙氏之𦵏在九原漢家山陵或散處/諸城又何上利下利大墓小墓為哉此則𦵏用五姓不)
(可信也今以風水家言遂擇地選時以希富貴或云辰/日不可哭泣遂莞爾而對弔客或云同属忌于臨壙遂)
(吉服不送其親傷教敗禮莫斯為甚愚按才所論甚正/通鑑刪改頗與原文微别綱目因之愚謂不如原文更)
(為詳密因從新舊唐書本訂正附入讀者詳之朱子曰/伊川先生力破俗説然亦自言須風順地厚草木茂盛)
(之處乃可然則亦須稍有形勢拱揖環抱無空闕/處乃可用也伯恭却只胡亂平地上便𦵏大不是)惟五
患者不得不慎須使異日不為道路不為城郭不為溝
池不為貴勢所奪不為耕犁所及(犂鄰其反/  犂耕具)本註一本
所謂五患者溝渠道路避邨落逺井窰(邨或作村窰餘/昭反通作窯)
(見文集𦵏説列遺書誤如井如冰井煤井鹽井之類非/井泉之井煤古通用墨  水經注所謂石墨是也墨讀)
(作平聲亦謂之石炭窑燒瓦窑也井與窑并上三者為/五也愚按五患當以本注所云為優盖言溝渠道路而)
(不為城郭已在其中避邨落自不為耕犂所及逺井窑/懼傷地脈且使神靈不安五患中之最切要者惟不為)
(貴勢所奪則本注無之盖以此非可預慎故也殯顧亭/林曰先王制䘮禮始死而襲襲而殮三日而殯  而治)
(𦵏且其𦵏也天子七月諸侯五月大夫三月士逾月貴/賤有時自襲而斂斂而殯殯而𦵏中間皆不治他事各)
(視其力日夕拮据至𦵏乃已其或不幸有事故不得𦵏/其親者雖逾三年不除服食粥居廬寝苫枕塊與初䘮)
(無異盖愍親之未有所歸也宋何子平以大明末東土/饑荒繼以師旅八年不得營𦵏晝夜啼哭常如袒括之)
(日唐歐陽通以母䘮未𦵏四年居廬不釋服冬月其家/人密以氊絮置所眠席下大怒撤去未有親柩停乆不)
(𦵏而宴樂嬉遊與常人無異如今人之所為者也梁氏/曰周官説冡人墓大夫之職天子既以其昭穆而祔𦵏)
(矣諸侯亦各以其属祔𦵏焉至于萬民之衆亦令族𦵏/而治以王官盖其生也為君臣為親属而其卒也𦵏以)
(類從有以見昭穆之序焉有以嚴尊卑之分焉有以褒/崇其功徳焉有以不廢其拜掃焉其親疎如戚稽逺如)
(近孝敬以存人心以萃由是也自秦漢以來天子之𦵏/既各異處而山陵營治侈費不貲至王公以下多惑隂)
(陽拘忌甲可乙否此是彼非庻民之家亦紛紛然貪慕/於富貴或乆而不𦵏或𦵏之逺方或發掘頻數或争訟)
(不已思所以杜僣踰崇孝敬厚風俗息争訟/為人上者安可縱其自為而不嚴其禁令哉)　某家治
䘮不用浮屠在洛亦有一二人家化之(屠一作圖為浮/屠謂佛也  佛)
(氏之教者亦曰浮屠李賢曰即佛陀聲之轉也浮屠正/號曰佛陀與浮屠音聲相近皆西方言其來轉為二音)
(華言譯之則謂之浄覺洛洛陽縣名屬河南府程子嘗/曰道塲之用螺鈸盖胡人之樂也天竺人重僧見僧必)
(飯之因使作樂于前今用之死者之側是以其樂臨死/者也至慶禱亦雜用之是甚義理  問治䘮不用浮屠)
(或親意欲用之當如何朱子曰且以委曲/開諭為先如不可回則又不可拂親意也)　今無宗子
故朝廷無世臣若立宗子法則人知尊祖重本人既重
本則朝廷之勢自尊(今無宗子下遺書有法字子問今/大宗禮廢無立嫡之法而  皆得)
(以為後則父為長子三年何也朱子曰宗子雖未能立/服制自當從古亦愛禮存羊之意如漢時宗子法已廢)
(然其詔令猶云賜民當為父後者爵一級此則禮意猶/存也豈可謂宗子法廢而諸子皆得為父後乎愚按子)
(為父後者爵一級至隋唐詔/令猶有此語不獨漢時也)古者子弟從父兄今父兄
從子弟由不知本也且如漢髙祖欲下沛時只是以帛
書與沛父老其父兄便能率子弟從之(秦二世元年陳/涉起兵沛令欲)
(以沛應之蕭何曹參諫之因令召髙祖沛令後悔閉城/城守欲誅蕭曹髙祖乃書帛射城上與沛父老父老乃)
(率子弟共殺/沛令迎髙祖)又如相如使蜀亦遺書責父老然後子弟
皆聴其命而從之(使去聲發漢武帝元光五年唐蒙畧/通夜郎  巴蜀卒數萬人治道卒多)
(物故有逃亡者用軍興法誅其渠率已蜀民大驚恐乃/使司馬相如責唐䝉等因諭告巴蜀民以非上意愚按)
(程子因相如文中有父兄之教不先子弟之率不謹及/讓三老孝弟以不教誨之過等語故云遺書責父老其)
(子弟聴其命而從之亦以相如傳有相如還報及唐䝉/已畧通夜郎語而推見之非如上髙祖下沛有明文可)
(據也事並詳/史記漢書)只有一箇尊卑上下之分然後順從而不
亂也若無法以聯屬之安可(分音問下如字上法謂宗/子法也  此以  皆以明)
(上文重本則朝廷/之勢自尊之意)且立宗子法亦是天理譬如木必有
從根直上一榦亦必有旁枝又如水雖逺必有正源亦
必有分派處自然之勢也(此以明宗子/法當立之理)然又有旁枝達
而為榦者故曰古者天子建國諸侯奪宗云(然下葉本/有而字衍)
(見天子建國見春秋桓公三年左傳師服語諸侯奪宗/  班固白虎通及漢書梅福請封孔子世以為殷後書)
(之天子建國言天子適子繼世以為天子其别子皆建/  國以為諸侯而諸侯不得祖天子則當以兄弟之長)
(者為宗如周封同姓之國凡兄弟之為諸侯者皆以魯/為宗至戰國時滕猶稱魯為宗國是也奪宗者言既為)
(諸侯則不得復為宗子如奪之也如諸侯嫡子嫡孫繼/世為君則第二子以下不得禰先君而别子為祖繼别)
(為宗是也此總以明旁枝達而為榦之意不陳氏曰周/之盛時宗族之法行故得以此繫民而民  散及秦用)
(商君之法富民有子則分居貧民有子則出贅由是其/流及上雖王公大人亦莫知有敬宗之道浸淫後世習)
(以成俗間有糾合宗黨一再傳而不散者則人異之/以為義門豈非名生於不足與  以上並伊川語)
邢和叔叙明道先生事云堯舜三代帝王之治所以博
大悠逺上下與天地同流者先生固已黙而識之(識音/志或)
(作如字體以/上明其)至於興造禮樂制度文為下至行師用兵
戰陣之法無所不講皆造其極外之夷狄情狀山川道
路之險易邉鄙防戍城寨斥候控帶之要靡不究知(陣/古)
(通作陳郭氏佩觹集顔氏家訓並謂王羲之小學章始/以阜傍作車為軍陳之陳後人因之造其極之造七到)
(反易音異寨助邁反通作砦又音塞完寨軍壘也或謂/邉城要害處經傳通作塞月令孟冬  要塞是也斥度)
(也候視望也以望烽火/控制禦也帶圍䕶也)其吏事操決文法簿書又皆精
密詳練(葉氏曰操決謂操持決㫁也用以上達其用/但上節以用之大者言此以  之小者言也)若
先生可謂通儒全才矣(附録才通儒以體言結首一/節全  以用言結中二節)
介甫言律是八分書是他見得(外書厯介甫王氏名安/石慶  二年進士為神)
(宗時宰相律謂刑統也初魏李悝撰次諸國法著法經/六篇蕭何定律益為九篇以後歴代相承但有損益周)
(顯徳四年詔以律令古文難知格敕不一命御史知雜/事張湜等訓釋詳定為刑統宋受禪詔判大理寺竇儀)
(重定為三十卷又按宋隨時㕘酌别有編敕建隆初詔/儀等上編敕四卷凡一百有六條與刑統並行以後逓)
(有刪改増修至熈寧初神宗以律不足以周事情凡律/所不載者一㫁以敕乃更其名曰敕令格式元豐中始)
(成書二十有六卷下二府參訂頒行然則神宗以後固/不盡用刑統也故朱子謂今世用敕令格式皆太重不)
(如律胡三省謂刑統終宋之世行之者盖以大㫖固不/出是書故耳八分書秦羽人上谷王次仲所作鍾繇謂)
(之章程書蔡文姬别傳臣父邕言割程邈隸字八分耴/二分割李斯小篆二分取八分因名書學惟篆法最古)
(八分書猶與篆相近故云朱子曰律所以明法禁非亦/有助于教化但于根本上少有欠缺耳八分是其所長)
(處二分乃其所闕也是他見得盖許之之辭説問載此/條何意也朱子曰伯恭以凡事皆具惟律不  因有此)
(條遂謾/載之)　横渠先生曰兵謀師律聖人不得已而用之
其術見三王方䇿歴代簡書惟志士仁人為能識其大
者逺者素求預備而不敢忽忘(見音現合文集下同律/謀如分  竒正之類)
(如步伐止齊之類平時則教以孝弟忠信之行務農講/武之法而臨事則教以除暴救民禁亂戢非所謂逺者)
(大者也西溪李氏曰甘誓攻右攻左御非其馬之正牧/誓六步七步四伐五伐六伐七伐皆不可亂周公司馬)
(法坐作進退皆有常節魯侯撫師牛馬臣妾戒以勿逐/以其亂部分後不可以為師也程子曰袁紹以十萬衆)
(阻官渡而曹操以萬卒取之王莽百萬之衆而光武昆/陽之衆有八千仍有在城中者然則只是數千人取之)
(符堅下淮百萬而謝𤣥纔二萬人一麾而亂以此觀之/兵衆則易老適足以資敵人一敗不支則自相蹂踐譬)
(之一人軀幹極大一人輕捷兩人相當則擁腫者遲鈍/為輕捷者出入左右之則必困矣問用兵掩其不備出)
(其不意王者用師當如此否曰固是用兵須要勝但須/識所以勝之之道湯武之師自不須如此看罔有敵于)
(我師便可見然湯亦嘗升自陑陑亦間道兩軍相向必/擇可攻處攻也右實則攻左左實則攻右不成道我不)
(用計也如韓信囊沙壅水之類何害他師衆非我敵決/水使他一半不得渡自是理合如此若漢楚既約分鴻)
(溝乃復還襲之此則不可問問諜之事如何曰亦不可/楊龜山曰後世推諸葛亮李靖為知兵以其得法制之)
(意而不務僥倖故也周官之法雖坐作進退亦皆有節/平時不講一旦緩急何以應敵學者不可以不知也又)
(曰自黄帝立邱乘之法以制軍政歴世因之未之有改/至周尤詳居則為比閭族黨州鄉出則為伍兩卒旅軍)
(師天子無事嵗三田以祭祀賔客充君之庖而已其事/宜若緩而不切而王執路鼓親臨教戰涖其坐作進退)
(疾徐疏數不用命者則戮隨之其教習之嚴如此故六/鄉之兵出則無不勝也以威令素行也朱子曰看古來)
(許多陣法遇征戰亦未必用得所以張巡用兵未嘗倣/古兵法不過使兵識将意将識士情盖未論臨機應變)
(方畧不同只如地圓則須布圓陣/地方則須布方陣亦豈容槩論也)　肉辟於今世死刑
中取之亦足寛民之死過此當念其散之之乆(辟婢亦/反  肉)
(辟有五刻顙而涅之曰墨辟割鼻曰劓辟刖足曰剕辟/男子割勢婦人幽閉曰宫辟死刑謂大辟也鄭注周禮)
(司刑引書傳曰決闗梁踰城郭而畧盜者其刑臏男女/不以義交者其刑宫觸易君命革輿服制度姦軌盜攘)
(傷人者其刑劓非事而事之出入不以道義而誦不詳/之辭者其刑墨降畔㓂賊劫掠奪攘橋䖍者其刑死臏)
(謂㫁其滕骨不言臏而言刖者據吕刑之文也漢文帝/十三年太倉長淳于意有罪當刑女緹縈上書願沒為)
(官婢以贖父刑帝惻然遂除肉刑然按文帝詔謂今有/肉刑三而姦不止註謂黥劓斬趾三者遂以髠鉗代黥)
(笞三百代劓笞五百代斬趾獨不及宫刑至景帝元年/詔言孝文除宫刑出美人重絶人之世也則知文帝幷)
(宫刑除之景帝中元年赦徒作陽陵者死罪欲腐者許/之而武帝時李延年司馬遷張安世兄賀皆坐腐刑則)
(是因景帝中元年之詔宫刑復用而以施之死罪之情/輕者其後亦不復聞獨書正義謂漢文帝止除墨劓剕)
(宫刑猶在至隋間皇之初始除男子宫刑婦人猶閉于/宫孔氏及事隋其言必有據也但與景帝元年之詔不)
(合盖自景帝中元年後宫刑復用相沿至隋乃始除之/而説者遂誤以謂文帝不除宫刑也隋既除宫刑於是)
(乃定為笞杖徒流死至今相承不改其配逺州者則決/杖黥面而遣之周禮鄭注墨黥也先刻其面以墨室之)
(則是黥與墨一也書孔注墨鑿其額以墨湼之黥黥面/也則是黥與墨有别矣故致堂以墨為五刑之正黥為)
(五虐之刑分而二之盖本孔氏説然觀吕刑五虐之刑/黥與劓則並列且肉刑之中黥為最輕又安得獨以此)
(為五虐之刑而以為始于有苗乎但先王用之使刑當/其罪而有苗則加于無辜之人為虐刑耳後世籍民為)
(兵無罪而黥之使終身不得自列于平民宜胡氏斥以/為不仁也此者指肉辟寛民之死而言過此則死刑矣)
(欲寛其死而不得但當念其散之之乆而已謂宜哀矜/而勿喜也散謂民情渙散説見論語浚儀王氏曰按通)
(鑑西魏大統十三年三月除宫刑非隋也閻百詩曰是/時疆宇分裂西魏雖除宫刑而北齊天統五年猶有應)
(宫刑之詔至隋間皇元年方永行停止也流按朱子于/井田封建皆以為不可復獨肉刑則謂徒  之法不足)
(以止穿窬淫放之姦其過于重者又有不當死而死而/欲採陳羣之議一以宫荆等辟當之愚謂古先王政教)
(蕩然無存而獨欲留肉刑一旦用刑失當􁃎者不可復/属恐非仁人所以用心也按周禮掌戮墨者守門劓者)
(守闕宫者守内刖者守囿盖雖刑餘之人皆各有以處/之使無失所故殘其肢體而猶不至絶其生路今皆不)
(能行而欲用肉刑可乎神宗初韓絳曽布議復肉刑吕/申公曰後世禮教未備而刑獄繁将有踊貴屨賤之譏)
(王珪欲取死囚試劓刖之吕公曰不可試之不死則肉/刑遂行矣議遂寝可謂老成之見李氏曰先王之時雖)
(用肉刑然人之下麗刑者實未嘗遽用之故司㓂以圜/土教罷民凡害人者其罪已定夜置于圜土以囚之盡)
(施職事以役之明書其所犯之罪于大方版加諸背而/恥之其能翻然痛改則舍之使還其鄉里然猶未能保)
(其必善也故必三年不齒以驗其果善與否不齒者如/讀法飲射之類皆不得與是也至其不能改而出圜土)
(者然後誅之先王/用刑其委曲如此)　吕與叔撰横渠先生行狀曰先生
慨然有意三代之治論治人先務未始不以經界為急
嘗曰仁政必自經界始貧富不均教養無法雖欲言治
皆苟而已(治人之治平聲界貧富不均教養/無法二者自經  不正之害也)世之病難
行者未始不以亟奪富人之田為辭然茲法之行悦之
者衆苟處之有術期以數年不刑一人而可復所病者
特上之未行耳(未行上葉/本有人字)乃言曰縱不能行之天下猶
可驗之一鄉方與學者議古之法共買田一方畫為數
井上不失公家之賦役退以其私正經界分宅里立斂
法廣儲蓄興學校成禮俗救菑恤患敦本抑末足以推
先王之遺法明當今之可行此皆有志未就(斂去聲菑/災同  朱)
(子曰張子之意固善然欲行之須有機㑹經大亂之後/天下無人田盡歸官方可給與民如唐口分世業是從)
(魏晉積亂之極至元魏及北齊後周乗此機方行得荀/悦漢紀一段説此意甚好馬氏曰按夾漈鄭氏言井田)
(廢七百年至魏孝文始納李安世之言復行均田男夫/十五以上受露田四十􁊇婦人二十􁊇然晉武帝時男)
(子占田七十􁊇女子三十􁊇丁男課田五十􁊇丁女二/十􁊇次丁男半之女則不與則亦非始于後魏也但史)
(不書其還受之法無由考其詳耳或以後魏行均田奪/有餘以予不足必致煩擾以興怨謗今觀其立法所受)
(者露田諸桑田不在還受之限意桑田必是人户世業/是以栽植桑榆其上而露田不栽樹則似所種者皆荒)
(閒無主之田必諸逺流配謫無子孫及户絶者墟宅桑/榆盡為公田以供授受則固非盡奪富者之田以與貧)
(人也又令有盈者無受無還不足者受種如法盈者得/賣其盈不足者得買所不足不得賣其分亦不得買過)
(所足是令其從便買賣以合均給之數則又非强奪之/以為公田而授無田之人與王莽所行異矣此所以稍)
(乆而無弊歟劉道原曰後魏均田制度似今世佃官田/及絶户田出租税非如三代井田魏齊周隋兵革不息)
(農民少而曠土多故均田之制存至唐承平日乆丁口/滋衆官無閒田不復給受故田制為空文唐志云口分)
(世業之田壊而為兼并似指/以為井田之比失之逺矣)　横渠先生為雲巖令政
事大抵以敦本善俗為先(雲巖縣名宋属永興軍路丹/州熈寧七年省為鎮入宜川)
(縣今宜川隸陜西延安府敦本如興/孝興弟之類善俗如讓畔譲路之類)毎以月吉具酒食
召鄉人髙年㑹縣庭親為勸酬使人知養老事長之義
因問民疾苦及告所以訓戒子弟之意(食音嗣養去聲/長張丈反  親)
(為勸酬者以身率先也問民疾苦者欲有以/養之也告所以訓戒子弟者欲有以教之也)　横渠先
生曰古者有東宫有西宫有南宫有北宫異宫而同財
此禮亦可行古人慮逺目下雖似相疏其實如此乃能
乆相親(有東宫至同財十七字見儀禮䘮服篇卋父母/叔父母傳異宫之宫原文本作居張子恐人疑)
(如後世之異居故易以宫字觀下文非如異居句意自/可見論孟中所載如南宫适北宫錡之類盖各以所居)
(之宫氏之應劭或氏於居正謂此也又按傳謂有餘則/歸之宗不足則資之宗注宗者世父為小宗也資取也)
(可見雖異居而財仍長者一人主之此所以能乆相親/也  此就兄弟言之盖兄弟異居若不相親者然故張)
(子特論/之如此)盖數十百口之家自是飲食衣服難為得一又
異宫乃容子得伸其私所以避子之私也子不私其父
則不成為子古之人曲盡人情必也同宫有叔父伯父
則為子者何以獨厚於其父為父者又烏得而當之(避/子)
(之私至不成為子十五字亦儀禮傳文私其父者如内/則所謂雞初鳴盥𠻳櫛縰笄總以適父母舅姑之所之)
(類皆是此一節反覆申/明古人所以異宫之意)父子異宫為命士以上愈貴則
愈嚴(由命士以上父子皆異官見禮記内則篇引此以/見命士以上則不獨兄弟異宫也盖以父子親愛)
(而其分制之嚴有如此亦以明首節似相疎而實相親/之意也鄭康成云古者命士以上年十五父子異宫賈)
(公彦云不命之士父子雖同/宫其中亦隔别各有門户)故異宫猶今世有逐位非
如異居也(樂説中自父子異宫以下程子遺書附東見/録後  亦有之  逐位者猶今兄東弟西之)
(意張子恐人疑為異居故引以明之又朱子曰宫如今/人四合屋雖各一處然四面共牆圍  曰古人所謂宫)
(只是牆無/今廊屋)　治天下不由井地終無由得平周道止是
均平(治平聲至語録下同所不由井地則富者田連阡/陌貧者  于流離失  故云終無由得平周道猶)
(言大道也止是均平/言必當力行井地也)　井田卒歸於封建乃定(定者謂/溝塗封)
(植之類一一有以得其條理而無所闕也葉水心曰自/黄帝至于成周天子所自治者皆是一國之地是以尺)
(寸步𤱔可歴見于鄉遂之中而置官司役民夫正疆界/治溝洫終嵗辛苦以井田為事而諸侯亦各自治其國)
(百世不移故井田之法可頒于天下然江漢以南濰淄/以東其不能為者不强使也今天下為一國雖有郡縣)
(吏皆總于上率二三嵗一代其問大吏有不能一嵗半/嵗而去者是将使誰為之乎是故封建既廢井田雖在)
(亦不可獨行也愚按伊川謂秦法固不善亦有不可變/者罷侯置守是也又謂必井田必封建必肉刑非聖人)
(之道也善治者放井田而行之而民不病放封建而使/之而民不勞放肉刑而用之而民不怨故善學者得聖)
(人之意而不取其迹也迹也者聖人因其一時之利而/制之也於此亦可見程子之公平而張子之言雖善而)
(有所不必拘矣然朱子曰張子謂井田之法要行須是/封建乃定固是  在今日恐難下手設使强做得成亦)
(恐意外别生弊病反不如前則難收拾耳此等事未須/深論他日讀書多歴事乆當自見之也又曰封建亦有)
(可行者如有功之臣封之一鄉如漢之鄉亭侯田税亦/須要均則經界不可以不行大綱在先正溝洫愚按封)
(建自不可復而郡縣之官宜慎擇其人以乆其任而重/其權凡可以養士足民贍兵者使皆得以便宜從事然)
(後嚴為之考課以厚其賞罰有功則如漢賜爵闗内侯/之例増秩加賞而勿易其官無功則降黜廢棄而更求)
(能者有罪則流殛刑誅而勿加寛貸使之前有所勸後/有所畏如此則有封建之實而無封建之害或亦斟酌)
(古今之一道也不然則郡縣削弱一旦横決奔潰莫能/支持如明末張李之亂長驅直入率由于此可為深鑒)
(横以上並/  渠語)
　
　
　
　
　
　
　
　
　近思録集註卷九
欽定四庫全書
　近思録集註卷九
　　　　　　　　　　　　　　婺源江永撰
　(朱子曰此/卷制度)
濓溪先生曰古聖王制禮法修教化三綱正九疇叙百
姓大和萬物咸若(朱子曰綱綱上大䋲也三綱者夫為/妻綱父為子綱君為臣綱也疇類也)
(九疇見洪範若順也/此所謂理而後和也)乃作樂以宣八風之氣以平天下
之情(朱子曰八音以宣八方之風見國語宣/所以達其理之分平所以節其和之流)故樂聲淡
而不傷和而不流入其耳感其心莫不淡且和焉淡則
欲心平和則躁心釋(朱子曰淡者理之發和者和之為/先淡後和亦主靜之意也然古聖)
(賢之論樂曰和而已此所謂淡葢以今樂/形之然後見其本於莊正齊肅之意耳)優柔平中徳
之盛也天下化中治之至也是謂道配天地古之極也
(朱子曰欲心平故平中躁心釋故優柔言聖/人作樂功化之盛如此或云化中當作化成)後世禮法
不修政刑苛紊縱欲敗度下民困苦謂古樂不足聴也
代變新聲妖淫愁怨導欲増悲不能自止故有賊君棄
父輕生敗倫不可禁者矣(朱子曰廢禮敗度故其聲不/淡而妖淫政苛民困故其聲)
(不和而愁怨妖淫故導欲而至於輕生/敗倫愁怨故増悲而至於賊君棄父)嗚呼樂者古以
平心今以助欲古以宣化今以長怨(朱子曰古今之異/淡與不淡和與不)
(和而/已)不復古禮不變今樂而欲致治者逺哉(朱子曰復/古禮然後)
(可以變今/樂  通書)　明道先生言於朝曰治天下以正風俗得
賢才為本(永按此/句綱領)宜先禮命近侍賢儒及百執事悉心
推訪有徳業充備足為師表者其次有篤志好學材良
行修者延聘敦遣萃於京師俾朝夕相與講明正學(永/按)
(以上求/賢講學)其道必本於人倫明乎物理其教自小學洒埽
應對以往修其孝弟忠信周旋禮樂其所以誘掖激厲
漸摩成就之道皆有節序其要在於擇善修身至於化
成天下自鄉人而可至於聖人之道其學行皆中於是
者為成徳取材識明達可進於善者使日受其業(永按/以上)
(言教學之法小/大體用具備)擇其學明徳尊者為大學之師次以分
教天下之學(永按此言教成使為/學官推教法於天下)擇士入學縣升之州
州賔興於太學太學聚而教之嵗論其賢者能者於朝
凡選士之法皆以性行端潔居家孝悌有亷恥禮遜通
明學業曉達治道者(永按此言選士之法時朱子曰學/校選舉之法必欲乘  改制以漸)
(復先王之舊而善今日之俗則必如明道先生熙寧之/議然後可以大正其本而盡革其末流之弊  文集下)
(同/)　明道先生論十事一曰師傅(古者自天子達於庶/人必須師友以成就)
(其徳業今師傅之職不修友臣之/義未著所以尊徳樂善之風未成)二曰六官(天地四時/之官歴二)
(帝三王未之或改今官秩淆亂/職業廢弛太平之治所以未至)三曰經界(制民常産使/之厚生則經)
(界不可不正井地不可不均今富者跨州縣而莫之止/貧者流離餓殍而莫之恤幸民雖多而衣食不足者葢)
(無紀極生齒日益繁而不為/之制則衣食日蹙轉死日多)四者鄉黨(古者政教始乎/鄉里其法始於)
(比閭族黨州鄉鄼遂以相聯屬統治故/民相安而親睦刑法鮮犯亷恥易格)五曰貢士(庠序/所以)
(明人倫化成天下倘師學廢而道徳不一鄉射亡而禮/義不興貢士不本於鄉里而行實不修秀民不養於學)
(校而人/材多廢)六曰兵役(古者府史胥徒受禄公上而兵農未/始判也今驕兵耗匱國力禁衛之外)
(不漸歸之農則將貽㴱慮府史胥徒之/役毒徧天下不更其制則未免大害)七曰民食(古者/民必)
(有九年之食今天下耕之者少食之者衆地力不盡人/功不勤固宜漸從古制均田務農公私交為儲粟之法)
(以為凶/嵗之備)八曰四民(古者四民各有常職而農者十居八/九故衣食易給今京師浮民數逾百)
(萬此在酌古變今均多/恤寡漸為之業以救之)九曰山澤(本註修虞衡之職衡/聖人理物山虞澤)
(各有常禁故萬物阜豐而財用不乏今五官不修六府/不治用之無節取之不時推修虞衡之職使長養之則)
(有變通長/久之勢)十曰分數(本註冠婚䘮祭車服噐用等事分/古者冠婚䘮祭車服噐用等差)
(别莫敢踰僭故財用易給而民有常心今禮制不足以/檢飭人情名數不足以旌别貴賤奸詐攘奪人人求厭)
(其欲此爭/亂之道也)其言曰無古今無治亂如生民之理有窮則
聖王之法可改後世能盡其道則大治或用其偏則小
康此歴代彰灼著明之效也苟或徒知泥古而不能施
之於今姑欲徇名而遂廢其實此則陋儒之見何足以
論治道哉然儻謂今人之情皆已異於古先王之迹不
可復於今趣便目前不務髙逺則亦恐非大有為之論
而未足以濟當今之極弊也(永按神宗亦欲變法復古/有真儒不用而用剛愎拂)
(戾之人則生/民之不幸也)　伊川先生上疏曰三代之時人君必有
師傅保之官師道之教訓傅傅之徳義保保其身體後
世作事無本知求治而不知正君知規過而不知養徳
傅徳義之道固已疎矣保身體之法復無聞焉臣以為
傅徳義者在乎防見聞之非節嗜好之過保身體者在
乎適起居之宜存畏慎之心(葉氏曰非禮之事不接於/耳目嗜好之私不溺乎心)
(術則徳義進矣外適起居之宜内存/畏敬之念則心神莊肅氣體和平矣)今既不設保傅之
官則此責皆在經筵欲乞皇帝在宫中言動服食皆使
經筵官知之有翦桐之戲則隨事箴規違持養之方則
應時諌止(文集本註遺書云某嘗進説欲令人主於一/日之中親賢士大夫之時多親宦官宫人之)
(時少所以涵養/氣質熏陶徳性)　伊川先生看詳三學條制云舊制公
私試補葢無虚月學校禮義相先之地而月使之爭殊
非教養之道請改試為課有所未至則學官召而教之
更不考定髙下制尊賢堂以延天下道徳之士及置待
賔吏師齋立檢察士人行檢等法(葉氏曰尊賢謂道徳/可矜式者待賔謂行)
(能可賔敬者吏師通於/治道可為吏之師法也)又云自元豐後設利誘之法増
國學解額至五百人來者奔凑捨父母之養忘骨肉之
愛往來道路旅寓他土人心日偷士風日薄今欲量留
一百人餘四百人分在州郡解額窄處自然士人各安
鄉土養其孝愛之心息其奔趨流浪之志風俗亦當稍
厚又云三舍升補之法皆案文責跡有司之事非庠序
育材論秀之道葢朝廷授法必達乎下長官守法而不
得有為是以事成於下而下得以制其上此後世所以
不治也或曰長貳得人則善矣或非其人不若防閑詳
密可循守也殊不知先王制法待人而行未聞立不得
人之法也苟長貳非人不知教育之道徒守虚文密法
果足以成人才乎(朱子曰先王之學以明人倫為本是/以當是之時百姓親睦風俗淳厚而)
(聖賢出焉後世學校雖存而不復此意所以教之者不/過趨時干禄之拔而其所以勤勉程督之者又適所以)
(作其躁競無恥之心雖有良材美質可與入於聖賢之/域者亦往往反為俗學頽風驅誘破壊而不得有所成)
(就尚何能望其能致化民成俗之效如先王之時哉先/生君子盖有憂之故程夫子兄弟皆嘗建言欲以漸變)
(流俗之謬而復於先王之意顧皆屈於俗儒之陋説而/不得有所施行矣後之君子有能深考其説而申明之)
(其亦庶㡬矣乎屑今日學制近出崇觀專以月書季考/為升黜使學者  屑然計較得失於毫釐間而近世之)
(俗又専務以文字新竒相髙不復根據經之本義以故/學者益騖於華靡無復探索根源效勵名檢之志大抵)
(所以破壞其心術者不一而足葢先王所以明倫善俗/成就人材之意掃地盡矣惟元祐間伊川程夫子在朝)
(與修學制獨有意乎深革其弊而當時咸謂其迂闊無/所施行今其書具在意者後之君子必有能舉而行之)
(用問後世人才不振士風不美在於科舉之法然使便/  明道賔興之請伊川看詳之制則今之任學校者皆)
(由科舉而出豈能遽變而至道曰明道所言始終本末/次序甚明伊川立法姑以為之兆耳然欲變今而從古)
(亦不過從此規模以漸為之其初不能/不費力矯揉久之或熟則自然丕變矣)　明道先生行
狀云先生為澤州晉城令民以事至邑者必告之以孝
悌忠信入所以事父兄出所以事長上度鄉村逺近為
伍保使之力役相助患難相恤而姦偽無所容凡孤㷀
殘廢者責之親戚鄉黨使無失所行旅出於其塗者疾
病皆有所養諸鄉皆有校暇時親至召父母與之語兒
童所讀書親為正句讀教者不善則為易置擇子弟之
秀者聚而教之鄉民為社㑹為立科條旌别善惡使有
勸有恥　萃王假有廟傳曰羣生至衆也而可一其歸
仰人心莫知其鄉也而能致其誠敬鬼神之不可度也
而能致其來格天下萃合人心總攝衆志之道非一其
至大莫過於宗廟故王者萃天下之道至於有廟則萃
道之至也祭祀之報本於人心聖人制禮以成其徳耳
故豺獺能祭其性然也(易/傳)　古者戍役再期而還今年
春暮行明年夏代者至復留備秋至過十一月而歸又
明年中春遣次戍者毎秋與冬初兩番戍者皆在疆圉
乃今之防秋也(葉氏曰此論采薇遣戍役也北狄畏暑/耐寒又秋氣弓弩可用故秋冬易為侵)
(暴毎留戍以/防之  經説)聖人無一事不順天時故至日閉闗(遺書/下同)
　韓信多多益辦只是分數明(永按分數明者管轄有/法區畫分明能以簡馭)
(煩/也)　伊川先生曰管轄人亦須有法徒嚴不濟事今帥
千人能使千人依時及節得飯喫只如此者亦能有㡬
人(葉氏曰法謂區/畫分數之法)嘗謂軍中夜驚亞夫堅臥不起不起
善矣然猶夜驚何也亦是未盡善(永按舉此一事以/明管轄有法之難)
管攝天下人心收宗族厚風俗使人不忘本須是明譜
系收世族立宗子法(本註一年有一年工夫繼葉氏曰/古者諸侯之適子適孫  世為君)
(其餘庶子不得禰其先君因各自立為本派之始祖其/子孫百世皆宗之所謂大宗也族人雖五世外皆為之)
(齊衰三月大宗之庶子又别為小宗而小宗有四其繼/髙祖之適長子則與三從兄弟為宗繼曽祖之適長子)
(則與再從兄弟為宗繼祖之適長子則與同堂兄弟為/宗繼禰之適長子則與親兄弟為宗一身凡事四宗與)
(大宗為五宗也唯永按後世不行封建則所謂别子為/祖繼别為宗者  有官職䕃襲者可行若士庶之家傳)
(世既久恐有窒礙難行者矣今世間有推大宗子主祭/者然無法以維之其宗子或貧困絶嗣或流寓四方或)
(身為敗類不足為族人宗則難以持久唯立祠堂明譜/系使人知尊祖敬宗而收族則宗法雖不行庶乎猶有)
(統紀不至於渙散而風俗可厚也朱/子嘗言大宗立不得亦當立小宗云)　宗子法壞則人
不自知來處以至流轉四方往往親未絶不相識今且
試以一二巨公之家行之其術要得拘守得須是且如
唐時立廟院仍不得分割了祖業使一人主之　凡人
家法須月為一㑹以合族古人有花樹韋家宗㑹法可
取也每有族人逺來亦一為之吉凶嫁娶之類或須相
與為禮使骨肉之意嘗相通骨肉日疎者只為不相見
情不相接爾　冠婚䘮祭禮之大者今人都不理㑹豺
獺皆知報本今士大夫家多忽此厚於奉養而薄於先
祖甚不可也某嘗修六禮大略家必有廟(本註庶人立/影堂  朱子)
(曰古者命士得立家廟伊川謂無貴賤皆祭自髙祖而/下但祭有豐殺疏殺不同耳  祭祖自髙祖而下當如)
(伊川所論温公祭自曽祖而下伊川以髙祖而服所當/祭今見於遺書者甚詳此古禮所無創自伊川所以使)
(人盡孝敬追逺之義祭伊川祭自髙祖始疑其過要之/既無廟又於禮煞缺  四代亦無害古之所謂廟者其)
(體面甚大皆有門堂寢室/非如今人但以室為之)廟必有主(本註髙祖以上即/當祧也主式見文)
(集又云今人以影祭或一髭髪不相似則所祭已是别/人大不便  朱子曰伊川木主制度其剡刻開竅處皆)
(有隂陽之數存焉信乎其有制禮作樂之具也只伊川/制士庶不用主只用牌子看來牌子當如主制  不消)
(做二片相合及竅其旁以通中只問士庶家亦可用主/否曰用亦不妨且如今人未仕  用牌子到任後不中)
(換了若是士人只用主亦無大利/害問祧主當如何曰當埋之於墓)月朔必薦新(本註薦/後方食)
(朔朱子曰諸家禮皆云薦新用朔/  新如何得合但有新即薦於廟)時祭用仲月(本註止/於髙祖)
(旁親無後者祭之别位用問舊嘗收得先生一本祭儀/時祭皆是卜日今聞却  二至三分祭如何朱子曰卜)
(日無定慮有不䖍温公亦云止用分至亦可問如此則/冬至祭始祖立春祭先祖季秋祭禰此三祭如何曰覺)
(得此箇禮數太逺似有僭上之意又問禰祭如何曰此/却不妨  問時祭用仲月清明之類或是先世忌日則)
(如之何曰却不思量到古人所以貴於卜日也只排祖/先時以客位西邊為上髙祖第一髙祖母次之  是正)
(排看正面不曽對排曽祖祖父皆然其中有伯叔伯叔/母兄弟嫂無人主祭而我為祭者俱以昭穆論如祔祭)
(伯叔則祔於曽祖之旁一邊在位牌西邊安伯叔母則/祔曽祖母東邊安兄弟嫂妻婦則祔於祖母之旁伊川)
(云曽祖兄弟無主者亦不祭只是以義起也古永按朱/子排祖先位以西為上盖謂神道尚右也然  人祫祭)
(尸在室則以東向為尊南向昭而北向穆尸在堂則以/南向為尊亦左昭而右穆今人祭皆在堂宜以最尊者)
(居中南向餘則左右對排似理得而心安盖今人習於/東上若以尊者居西反若不安也又如夫婦合葬夫必)
(當居左則祭位可知矣旁觀在後者今人或别/設一室祭之似得伊川先生祭之别位之意)冬至祭
始祖(本註冬至陽之始也始祖厥初生民之祖也無主/於廟中正位設二位合考妣享之  問始祖之祭)
(朱子曰古無此伊川以義起某當初也祭後來覺得僭/遂不敢祭古者諸侯只得祭始封之君以上不敢祭大)
(夫有大功則請於天子得祭其髙祖然亦止得祭一番/常時不敢祭程先生亦云人必有髙祖只是有疏數耳)
(又問今士庶亦有始基之祖莫亦只祭得四代但四代/以上則不可祭否曰如今祭四代已為僭古者官師亦)
(只得祭二代若是始基之祖莫亦只存得墓祭蔡問冬/至祭始祖是何祖曰或謂受姓之祖如蔡氏則  叔之)
(類或謂厥初生民之祖如盤古之類之永按本註厥初/生民之祖疑亦指受氏者言之如周  后稷也程子嘗)
(言我祖喬伯始封於程則喬伯為程氏之始祖今人祭/始祖或以受姓或以改姓或以有大功徳或以始遷家)
(自為禮亦各有義其/太荒逺者亦不祭矣)立春祭先祖(本註立春生物之始/也先祖始祖而下髙)
(祖以上非一人也亦無主設兩位分享考妣祭問先生/祭禮立春祭髙祖而上只設二位若古人祫  須是逐)
(位祭朱子曰某只是依伊川説伊川禮更略伊川所定/不是成書温公儀却只做成了  伊川時祭止於髙祖)
(髙祖而上則於立春設二位統祭之而不用主此説是/也却又云祖又豈可厭多苟其可知者無逺近多少須)
(當盡祭之疑是初時未曽討論故有此説之始祖先祖/之祭伊川方有此説固是以盡孝子慈孫  心然嘗疑)
(其禮近於禘祫非臣民所得用遂不敢行古者大夫以/下極於三廟而于祫可以及其髙祖今用先儒之説通)
(祭髙祖已為過矣其上世久逺自合遷毁不當更祭也/  永按程子主於追逺朱子主於限制學者擇焉今人)
(先祖即從始祖祭之其禮簡略似亦無害/又因是使人不忘其祖亦可以勵薄俗云)季秋祭禰(本/註)
(季秋成物/之時也)忌日遷主祭於正寢(朱子曰古無忌祭近日/諸先生方考及此  忌)
(日祭只/設一位)凡事死之禮當厚於奉生者人家能存得此等
事數件雖㓜者可使漸知禮義　卜其宅兆卜其地之
美惡也地美則其神靈安其子孫盛然則曷謂之地美
者土色之光潤草木之茂盛乃其驗也而拘忌者或以
擇地之方位决日之吉凶甚者不以奉先為計而專以
利後為慮尤非孝子安措之用心也惟五患者不得不
慎須使異日不為道路不為城郭不為溝池不為貴勢
所奪不為耕犂所及(本註一本所謂五患者溝渠道路/避村落逺井窑  問風水之説朱)
(子曰伊川先生力破俗説然亦自言須是風順地厚之/處乃可然則亦須稍有形勢拱揖環抱無空出處乃可)
(用也但不用某山某水之説耳幽答孫敬甫書曰隂陽/家説前輩所言固為正論然恐  明之故有所未盡故)
(不敢從今亦不須深考其書但道路所經耳目所接有/數里無人烟處有欲住者亦住不得其成聚落有宅舍)
(處便須山水環合畧成氣象然則欲掩藏其父祖安處/其子孫者亦豈可都不揀擇以為乆逺安寜之慮而率)
(意為之乎但不當極意過求必為富貴利逹之計耳此/等事自有酌中恰好處便是正理世俗固為不及而必)
(為髙論者似亦過之也伯因説地理曰程先生亦揀草/木茂盛處便不是不擇  恭却只胡亂平地上便葬若)
(是不知此理亦不是若是知有此道理故意不理㑹尤/不可  答程允夫書曰熹家中自先人以來不用浮屠)
(法今謹用但卜地未能免俗然亦只求一平穏處可永/按朱子之論如此今之溺於俗説與過為髙論者  知)
(所折衷矣又一條因説/易睽卦及之見十卷)　正叔云某家治䘮不用浮圖
在洛亦有一二人家化之(問治䘮不用浮屠或親意欲/用之不知當如何處朱子曰)
(且以委曲開釋為先如不可回則又不可咈親意也以/問親死遺囑教用僧道則如何曰便是難處曰也可)
(不用否曰人子之心有所/不忍這事須仔細商量)　今無宗子故朝廷無世臣
若立宗子法則人知尊祖重本人既重本則朝廷之勢
自尊古者子弟從父兄今父兄從子弟由不知本也且
如漢髙祖欲下沛時只是以帛書與沛父老其父兄便
能率子弟從之又如相如使蜀亦遺書責父老然後子
弟皆聴其命而從之只有一箇尊卑上下之分然後順
從而不亂也若無所以聯屬之安可且立宗子法亦是
天理譬如本必有從根直上一幹亦必有旁枝又如水
雖逺必有正源亦必有分𣲖處自然之勢也然又有旁
枝達而為幹者故曰古者天子建國諸侯奪宗云(朱子/曰今)
(要主宗亦只在人有甚難處只是而今時節更做事不/得如伊川當時要勿封孔子要將朝廷所賜田五百頃)
(一處給作一奉聖鄉而吕原明便以為不可不知如何/  祭祀須是用宗子法方不亂不然前面必有不可處)
(置者天宗法既立不得亦當立小宗法祭自髙祖以下/親盡則請出髙祖就伯叔位服未盡者祭之嫂則别處)
(使其子私祭之/今世禮全亂了)　邢和叔叙明道先生事云堯舜三代
帝王之治所以博大悠逺上下與天地同流者先生固
已黙而識之至於興造禮樂制度文為下至行師用兵
戰陣之法無所不講皆造其極外之夷狄情狀山川道
路之險易邊鄙防戍城寨斥候控帶之要靡不究知其
吏事操决文法簿書又皆精密詳練若先生可謂通儒
全才矣(附/録)　介甫言律是八分書是他見得(問介甫言/律一條何)
(意朱子曰伯恭以凡事皆具惟律不説偶有此條遂漫/載之歴律是刑統此書甚好疑是歴代所有傳襲下來)
(□世宗竇儀注解過名曰刑統即律也今世却不用律/只用勑令大㮣勑令之法皆重於刑統與古法相近故)
(曰八分書欠律所以明法禁非亦有助於教化但於根/本上少有  闕耳八分是其所長處二分乃其所闕此)
(言是他見得者盖許之之詞是律/八分書是欠些教化處見外書)　横渠先生曰兵謀
師律聖人不得已而用之其術見三王方䇿歴代簡書
惟志士仁人為能識其逺者大者素求預備而不敢忽
忘(葉氏曰好謀而成師出以律雖聖人用師無謀必敗/無律必亂非若後世譎詐以為謀酷暴以為律斯其)
(為逺者大者事永按志士仁人有任天下之志有憂天/下之志有兵  亦留意焉横渠先生少年喜談兵所謂)
(素求預備不敢/忽忘者  文集)　肉辟於今世死刑中取之亦足寛民
之死過(句/)此當念其散之之久(永按肉辟墨劓剕宫也/張子欲以此代死刑之)
(情輕者亦足寛其死過葢上失道而民散久不幸入於/死罪所當念也葉氏讀寛民之死為句過此為句未安)
(又按今世死刑情輕者但於流/徙减等終不忍用肉辟尤善)　吕與叔撰横渠先生
行狀云先生慨然有意三代之治論治人先務未始不
以經界為急嘗曰仁政必自經界始貧富不均教養無
法雖欲言治皆苟而已世之病難行者未始不以亟奪
富人之田為辭然兹法之行悦之者衆苟處之有術期
以數年不刑一人而可復所病者特上之未行耳乃言
曰縱不能行之天下猶可驗之一鄉方與學者議古之
法共買田一方畫為數井上不失公家之賦役退以其
私正經界分宅里立斂法廣儲蓄興學校成禮俗救菑
恤患敦本抑末足以推先王之遺法明當今之可行此
皆有志未就(問横渠復井田之法如何朱子曰這箇事/某皆不曽敢深考而今只是差役尚有萬)
(千難行處莫道便要奪他田他豈肯講學時且恁地講/若欲行之須有機㑹經大亂之後天下無人田盡歸官)
(方可給與民如唐口分世業是從魏晉積亂之極至元/魏及北齊後周乘此機方做得荀悦漢紀一段正説此)
(意甚好若平世則誠難行問東坡破此論只行限田之/法如何曰都是胡説作事初如霹靂三五年便放緩了)
(况限田之法雖舉於今一年深一年便寢矣若欲行/之須是行井田若不能行則且如今之俗那限田只)
(是戲/論)　横渠先生為雲巗令政事大抵以敦本善俗為
先每以月吉具酒食召鄉人髙年㑹縣庭親為勸酬使
人知養老事長之義因問民疾苦及告所以訓戒子弟
之意(行/狀)　横渠先生曰古者有東宫有西宫有南宫有
北宫異宫而同財(永按此儀禮/䘮服傳文)此禮亦可行古人慮逺
目下雖似相疎其實如此乃能久相親葢數十百口之
家自是飲食衣服難為得一又異宫乃容子得伸其私
所以避子之私也子不私其父則不成為子古之人曲
盡人情必也同宫有叔父伯父則為子者何以獨厚於
其父為父者又烏得而當之父子異宫為命士以上愈
貴則愈嚴故異宫猶今世有逐位非如異居也(朱子曰/古者宗)
(法有南宫北宫便是不分財也須異爨今若同爨固好/只是少間人多了又却不齊整又不如異㸑  樂説)
　治天下不由井地終無由得平周道止是均平(語録/下同)
　井田卒歸於封建乃定(朱子曰封建井田皆易得致/弊  封建井田乃聖王之制)
(公天下之法豈敢以為不然但在今日恐難下手設使/强做得成亦恐意外别生弊病反不如前則難收拾耳)
(此等事未須深論他日讀書多歴事久當自見之也想/程先生㓜年屢説須要井田封建到晩年又説難行)
(是他經歴世故之多見得事勢不可行多永按朱子之/論至矣語録中有極言封建之弊者文  不能盡載凡)
(井田封建朱子姑採先儒之説以其為先王治/天下之大法也學者當考朱子平日之言為斷)
　
　
　
　近思録集註卷九
欽定四庫全書
　近思録集註卷十
　　　　　　　　　　　　　歸安茅星來撰
　　臨政處事之方(此卷亦致知格物之事即程子所/謂應接事物而處其當是也以居)
　　(官任職事尤重大而不可忽/畧故獨詳焉凡六十四條)
伊川先生上疏曰夫鐘怒而擊之則武悲而擊之則哀
誠意之感而入也告于人亦如是古人所以齊戒而告
君也(齊側皆反下同之此言/感人必以誠意  意)臣前後兩得進講未嘗敢
不宿齊預戒潛思存誠覬感動于上心若使營營于職
事紛紛其思慮待至上前然後善其辭説徒以頰舌感
人不亦淺乎(頰音劫道文集下同誠頰説文面旁也此/程子自  其事君之  意以冀感動于君)
(心也觀程子營營職事之言則知當日之所以使兼他/職而固辭者意固有在矣或問伊川未進講以前還有)
(間斷否朱子曰尋常未嘗不誠臨見君時又加意耳如/孔子沐浴而告哀公是也  此元祐元年上太皇太后)
(書中語也按文集時講讀官五人四人皆兼他職唯伊/川不領别官近復差修國子監太學條制無一人專職)
(輔導者執政之意葢惜人才不欲使之閒又以為雖兼/他職不妨講讀故程子言之以見講讀官當精思竭誠)
(專在輔導不可/兼他職之意)　伊川答人示奏藁書云觀公之意專
以畏亂為主頥欲公以愛民為先力言百姓飢且死丐
朝廷哀憐因懼将為冦亂可也不惟告君之體當如是
事勢亦宜爾(丐音蓋愛丐求也此言奏/藁當以  民為先之意)公方求財以活
人祈之以仁愛則當輕財而重民懼之以利害則將恃
財以自保(祈通蘄/祈求也)　古之時得丘民則得天下後世以
兵制民以財聚衆聚財者能守保民者為迂(周禮小司/徒四井為)
(邑四邑為丘四丘為甸丘民謂一丘之民也猶古一成/一旅之意説見孟子此兩端所以明奏藁不可專以畏)
(亂為主之意無愚按程子亦因後世之見如此故特言/此以見言之  益耳非真謂兵與財之足恃也後世富)
(强莫如秦隋率皆二世而亡而漢唐稍知/愛民享國長久可得云保民者為迂乎)惟當以誠意
感動覬其有不忍之心而已(此二句所謂欲公以愛民/為先者也  許魯齋曰人)
(臣為君言只當言義理可與不可當與不當若以利害/相恐動則利害不應時便不信矣且如天道福善禍滛)
(有時而差是天道亦不足信也人只得/求當于義理而已利害一切不卹也)　明道為邑及
民之事多衆人所謂法所拘者然為之未嘗大戾于法
衆亦不甚駭謂之得伸其志則不可求小補則過今之
為政者逺矣人雖異之不至指為狂也至謂之狂則大
駭矣盡誠為之不容而後去又何嫌乎(吕進伯使河東/伊川問為政何)
(先對曰莫要于守法而伊川告之以此以見法有所不/可盡拘也  東萊吕氏曰當官以方便為上如差科既)
(不能免即就其間求所以便民省力/者使不騷擾重為民害其益多矣)　明道先生曰一
命之士苟存心于愛物于人必有所濟(見行状周禮一/命受職如今之)
(第九品也苟誠也物即人也位者乎/言此以見一命猶然况居大)　伊川先生曰君子觀天
水違行之象知人情有争訟之道故凡所作事必謀其
始絶訟端于事之始則訟無由生矣謀始之義廣矣若
慎交結明契劵之類是也(券從刀勸平聲與從力者别/  易傳下同  訟象傳坎下)
(乾上為訟天上水下相違而行故曰違行交結朋友結/納也契券文書要約也二者偶舉一二以例其餘也項)
(平甫曰乾陽生于坎水坎水生于天一乾坎本同氣而/生者也一動之後相背而行遂有天淵之隔由是觀之)
(天下之事不可以細微而不謹也不可以親暱而不敬/也禍亂之端夫豈在大曹劉共飯地分于七箸之間蘇)
(史滅宗忿起于笑談之頃謀/始之誨豈不深切著明乎)　師之九二為師之主恃
專則失為下之道不專則無成功之理故得中為吉(師/卦)
(惟九二一陽居下卦之中上下五陰順而從之是九二/為師之主也九二以剛居下而用事六五以柔居上而)
(應之則倚任專矣鄧艾之承制拜假事不待報是恃專/也顔魯公讓功于賀蘭進明以至為所牽制不能成功)
(則不專之患也二居中故有得中之象專愚按程傳于/三五兩爻輿尸並訓作衆主即此傳不  之意也夫任)
(將不專使衆主之鮮有不敗是固然矣然必先慎擇其/人使其勇畧仁信足以勝將帥任者而後可專以任之)
(故彖辭曰丈人六五曰長子並老成之稱見/非新進喜事才弱志剛之輩所可與其選也)　凡師之
道威和並至則吉也(恃專則不和不專則無威惟威和/並至為得中而吉  愚按程子亦)
(但就為將之道論之耳人君之命將亦然推心置腹所/謂和也信賞必罰所謂威也未有舍此而能得將之用)
(者楊誠齋曰河曲之師趙盾為將而令出趙穿邲之師/苟林父為將而令出先縠後世復有中人監軍從中牽)
(制皆取敗/之道也)　世儒有論魯祀周公以天子禮樂以為周
公能為人臣不能為之功則可用人臣不得用之禮樂
是不知人臣之道也夫居周公之位則為周公之事由
其位而能為者皆所當為也周公乃盡其職耳(亦師九/二傳以)
(王安石有此言因特論之父按程子又云子之事父其/孝雖過于曾子畢竟是以  母之身做出來豈是分外)
(事若曽子者僅可以免責耳臣之于君猶子之于父也/假如功業大于周公亦是以君之人民勢位做出來而)
(謂人臣所不/能為可乎)　大有之九三曰公用亨于天子小人弗
克傳曰三當大有之時居諸侯之位有其富盛必用亨
通于天子謂以其有為天子之有也乃人臣之常義也
(通於之於易傳作乎為三居下體之上在下而居人上/公侯之象也以其有  天子之有如程子所謂蕃養其)
(衆以為王之屛翰豐殖其財以待上之徵賦是也此一/節所以明公用亨于天子之意  朱子曰古人于亨字)
(作享烹字通用如公用亨于天子分明是享字程子作/亨通解不是字畫音韻是經中淺事故先儒得其大者)
(而於此多不留意然不知此等䖏不理㑹却枉費了無/限辭説牽補而卒不得其大義亦甚害事也胡雙湖曰)
(按春秋傳晉文公將納王使卜偃筮之遇大有之暌曰/吉遇公用亨于天子之卦戦克而王亨吉孰大焉則是)
(卜偃時固讀為享矣項平甫曰隨上六王用亨于西山/益六二王用亨于帝升六四王用亨于岐山程子或作)
(亨通解或作亨盛解獨于益六二/作享讀者蓋不敢解作享帝也)若小人處之則專其
富有以為私不知公以奉上之道故曰小人弗克也(公/以)
(之以葉吕本並作已今從易傳/  此明小人所以弗克之意)　人心所從多所親愛
者也常人之情愛之則見其是惡之則見其非故妻孥
之言雖失而多從所增之言雖善為惡也苟以親愛而
隨之則是私情所與豈合正理故隨之初九出門而交
則有功也(惡之惡去聲正出門謂非私昵交不以私故/其隨不失其  而能有功俞氏曰初九乃成)
(卦之主爻主不可以隨人故不言隨而言交自張氏曰/人能内不惑于妻孥外不惑于諂讒立身便  卓然)
　隨九五之象曰孚于嘉吉位正中也傳曰隨以得中
爲善隨之所防者過也蓋心所悦隨則不知其過矣(孚/誠)
(也就九五中實言嘉善也就六二中正吉九五陽剛中/正下應六二之中正故曰孚于嘉正中謂九五葉氏曰)
(震下兌上為隨震動也兌悦也以悦而/動易過于隨而不自知故必得中為善)　坎之六四曰
樽酒簋貳用缶納約自牖終无咎傅曰此言人臣以忠
信善道結於君心必自其所明䖏乃能入也(樽本作尊/後加木加)
(缶加瓦加土者各隨所見也簋音癸缶俯九反方樽酒/器周禮春官司尊彝有獻象著壺太山六尊外  内圓)
(曰簠内方外圓曰簋皆盛黍稷器並漆赤中有蓋象龜/形考工記旊人為簋受一斗二升高一尺厚半寸脣寸)
(缶瓦器愚按旊人疏祭宗廟皆用木簋此用瓦簋者據/祭天地及外神尚質器用陶匏之類也蓋樽與簋皆宗)
(廟所用有金玉雕文之飾不專以瓦為之故下文復言/用缶以見其為尚質也語類以既云樽酒簋貳又云用)
(缶為不成文理蓋朱子誤以樽簋為專用瓦缶故以複/出用缶字為不成文理也熊氏曰一樽之酒二簋之食)
(復以瓦缶為器質之至也所謂忠信善道也牖者室中/所以通明也葢忠信者納約之本苟不因其明而納焉)
(則亦不/能入矣)人心有所蔽有所通通者明䖏也當就其明處
而告之求信則易也故云納約自牖能如是則雖艱險
之時終得无咎也(易音異既程子又曰人君有過以理/開諭之  不肯聽却湏就人君開明)
(處進説如左師/觸龍事之類)且如君心蔽於荒樂唯其蔽也故爾雖
力詆其荒樂之非如其不省何必於所不蔽之事推而
及之則能悟其心矣自古能諫其君者未有不因其所
明者也故訐直强勁者率多取忤而温厚明辯者其説
多行(樂並音洛尤楊龜山曰對人主語言及章疏文字/温柔敦厚  不可無如子瞻詩多渉譏玩殊無惻)
(怛愛君之意荆公在朝論事多不/循理惟是争氣而已何以事君)非惟告於君者如此為
教者亦然夫教必就人之所長所長者心之所明也從
其心之所明而入然後推及其餘孟子所謂成德逹財
是也(此又推廣言之以見因其所明而導之不獨事君/當然也熊氏曰成德者因其有徳而成就之逹財)
(者因其有財而遂逹之皆/謂就其所長而開導之也)　恒之初六曰浚恒貞凶象
曰浚恒之凶始求深也傳曰初六居下而四為正應四
以剛居髙又為二三所隔應初之志異乎常矣而初乃
求望之深是知常而不知變也世之責望故素而至悔
咎者皆浚恒者也(初六爻傳素舊也初六以隂柔居巽/下巽性務入故求望之深陰性柔暗)
(故知常而不知變常就四為正應而言變就為二三所/隔而言此爻本義及程傳皆就初求望上説蓋特其一)
(端其實凡事皆當審已量力循序漸進積久有成/不然則急遽無序進鋭退速必不能以有恒也)　遯
之九三曰係遯有疾厲畜臣妾吉傳曰係戀之私恩懷
小人女子之道也故以畜養臣妾則吉(係音計畜許六/反養去聲  九)
(三下比二隂使有所係戀不得遯也故以畜養臣妾則/吉  問小人女子近之則不遜逺之則怨若專以私恩)
(懐之未必不有悔吝而此爻以為吉何也朱子曰此爻/不可大事但可畜臣妾耳御下而有以懐之未必失正)
(但恐所以懐之/者非其道也)然君子之待小人亦不如是也(易言畜/臣妾吉)
(原就九三之係而言惟可以畜臣妾也非謂畜臣妾之/必當以係也程子恐學者不察而一以私恩係戀之則)
(必有優柔養奸之患故又言此以見係之有未盡吉者/其不言女子何也葢女子不過侍巾櫛承恩寵懐之未)
(為不可但不可使預外事耳至小人而牽頋私情酿成/奸惡則不可言矣漢唐末階亂並坐此葢所以足易文)
(未盡/之意)　睽之象曰君子以同而異傳曰聖賢之處世在
人理之常莫不大同於世俗所同者則有時而獨異(睽/從)
(耳目之目與睽違之睽别按本義二卦合體而性不同/故為同而異也蓋離中女兌少女為合體火炎上澤潤)
(下則性不同人理之常如人倫日用之類有時獨異如/戦國尚功利詐謀而孟子獨言仁義崇王道黜霸功是)
(也同按呉氏補註謂熊本有時獨異下脱去葢于秉彝/則  矣于世俗之失則異也十五字當從易傳補入愚)
(謂人倫之常内秉彝意已具世俗所同自是也/世俗之失朱子刪之更覺簡盡非熊氏脱去)　不能大
同者亂常拂理之人也不能獨異者隨俗習非之人也
要在同而能異耳(此申明上/文之意)　睽之初九當睽之時雖
同德者相與然小人乖異者至衆若棄絶之不㡬盡天
下以仇君子乎如此則失含𢎞之義致凶咎之道也又
安能化不善而使之合乎故必見惡人則旡咎也(同徳/相與)
(謂初與四當相應之位而爻皆陽也乖異者衆亦就睽/之時言之蓋當睽之初其睽未深惡人睽間之情猶未)
(甚故猶可見之以免避禍咎若罪惡已極所亟宜誅絶/者而猶托含𢎞之義則未有不至䘮名失節者也又學)
(者所不可/不察也)古之聖王所以能化姦凶為善良革仇敵為
臣民者由弗絶也　睽之九二當睽之時君心未合賢
臣在下竭力盡誠期使之信合而已(睽九二象傳葉氏/曰二五相應然時)
(方睽違上下乖戾故二必外竭其/内盡其誠期使疑者信睽者合耳)　至誠以感動之盡
力以扶持之明義理以致其知杜蔽惑以誠其意如是
宛轉以求其合也(此明上文竭力盡誠期使之信合之/意葉氏曰内竭其誠以感動君心外)
(盡其力以扶持國政此盡其在我者也推明義理使君/之知無不至杜塞蔽惑使君之意無不誠此正其在君)
(者也愚按宛轉求合即指上四者而言若有意求合/而過為宛轉則是曲徑詭遇而非君子之所由矣)遇
非枉道逢迎也巷非邪僻由徑也故象曰遇主于巷未
失道也(由易傳作曲道此即孟/子惡不由其  之意)　損之九二曰弗損益
之傳曰不自損其剛貞則能益其上乃益之也若失其
剛貞而用柔説適足以損之而已(説音悦説剛貞以九/言二居  體故曰用)
(柔説董氏曰二以剛益五之柔亦如初益四而彼以為/酌損之與此不同何也葢初以剛居剛少損之則可裁)
(度以助四二以剛居柔更損之將至媚悦以㣘五矣林/次崖曰九二在爻則為剛中在人則為自守不肯妄進)
(夫自守而不妄進宜若無益于上矣然由是而啓時君/尊徳樂道之心止士大夫奔競之習其益于上也不少)
(是弗損乃所/以益之也)世之愚者有雖無邪心而惟知竭力順上
為忠者葢不知弗損益之之義也　益之初九曰利用
為大作元吉旡咎象曰元吉旡咎下不厚事也傳曰在
下者本不當處厚事厚事重大之事也以為在上所任
所以當大事必能濟大事而致元吉乃為旡咎能致元
吉則在上者任之為知人已當之為勝任不然則上下
皆有咎也(勝平聲而下謂初上謂四朱子曰初九上為/四所任  作大事必盡善而後无咎不然不)
(惟已不安而亦累于上向以此段非常有不必入伯恭/以有時而有不可不書以為戒今思之果然又曰如子)
(之于父臣之于君僚屬之于官長皆不可以/踰分越職縱可為亦須是盡善方能無過)　革而無
甚益猶可悔也况反害乎古人所以重改作也(革彖辭/  或謂)
(宋太祖受命盡除五代弊法用能易亂為治朱子曰不/然只是去其太甚者其他法令條目多仍其舊如王安)
(石大綱不理㑹却纖悉/于細微之間所以弊也)　漸之九三曰利用禦冦傳曰
君子之與小人比也自守以正豈惟君子自完其已而
已乎亦使小人得不陷于非義是以順道相保禦止其
惡也(比音避相漸九三象傳爻詞下疑脱去象曰利用/禦㓂順  保也十字今當増入不然則傳文順道)
(相保句無下落矣與小人比指上下皆陰而言自守以/正謂三也熊氏曰小人得不陷非義亦以近正而不敢)
(為非/也)　旅之初六曰旅𤨏𤨏斯其所取災傳曰志卑之
人既處旅困鄙猥𤨏細無所不至乃其所以致悔辱取
災咎也(陰柔故志卑居下故旅困役王伯厚曰斯其所㒋/取災王輔嗣註為斯賤之  唐郭京謂斯合作)
(但按漢左雄傳職斯禄薄注斯賤也不必改作㒋愚謂/王説固然然總不若程朱解作此字為穏葢斯賤意已)
(在上𤨏𤨏/二字内也)　在旅而過剛自高致困災之道也(旅九三/傳處旅)
(之道以柔順謙下為先三剛而不中有過剛之象居下/體之上又為艮體有自高之象過剛則暴下自高則不)
(順于上所以致困災困災如䘮其童僕焚其次之類是/也  以上二條皆言䖏旅之道上條言過卑固所以取)
(辱此言過高亦所以致災潘氏曰居剛而用剛平時猶/不可况旅乎九三以剛居下體之上則焚次上九以剛)
(居上體之上則焚巢位愈高剛愈亢則禍愈深矣之建/安邱氏曰䖏旅之道以得中為善故雖以四處上  下)
(無過高過卑之失亦未得中所以雖得資斧而心未快/也惟二五得二體之中故二即次懐資而得僕五亦終)
(有譽命之榮也然二當位而五不當位故五不免/射雉亡失之患然則居旅道之善其惟六二乎)　兌
之上六曰引兌象曰未光也傳曰説既極矣又引而長
之雖説之之心不已而事理已過實無所說事之盛則
有光輝既極而强引之長其無意味甚矣豈有光也(長/並)
(張文反强巨兩反來説既極矣及事理已過云云並指/上爻而言楊氏曰  兌引兌皆小人也在君子則當來)
(而勿受引而勿去也君子以道徳相引其道為光明引/而為説則心術曖昧行事邪僻甚矣豈得為光乎蒋氏)
(曰當説之時剛則有節柔則無度故初二及四五凶/四爻皆以剛陽而得吉三上二爻皆以陰柔而致)　中
孚之象曰君子以議獄緩死傳曰君子之于議獄盡其
忠而已於決死極于惻而已天下之事無所不盡其忠
而議獄緩死最其大者也(項氏曰獄之將决則議之其/既决則又緩之然後盡于人)
(心王制正聽之司㓂聽之三公聽之議獄也周禮卿士/旬而職聽遂士二旬而職聽縣士三旬而職聽緩死也)
(故獄成而孚輸而孚在我者盡故在人者無憾也朱子/曰今法家惑于罪福報應之説多喜出人罪以求福報)
(是使無罪者不得直而有罪者得倖免是乃所以為惡/也何福報之有葢書所謂惟刑之恤者亦欲其詳審曲)
(直使不至于濫耳豈謂極惡大罪概可從末減哉邱瓊/山曰易象傳言刑獄者五卦噬嗑賁豐旅中孚也噬嗑)
(賁豐旅皆有離象而噬嗑豐則兼取震賁旅則兼取艮/惟中孚則有取于㢲兌者先儒謂中孚體全似離互體)
(有震艮葢獄以明照為主必先得其情實則刑不濫然/非震以動之則無有威斷又必艮以止之然後不過用)
(其明以恣其威也夫然後兌以議之巽以緩之原情定/罪至再至三詳之以八議原之以三宥議而又議緩而)
(又緩求其出而不可得然後入之求其生而不可得然/後死之本乎至誠孚信之心存乎至仁惻怛之意則在)
(我者既盡而在/人者無憾矣)　事有時而當過所以從宜然豈可甚
過也如過恭過哀過儉大過則不可所以小過為順乎
宜也能順乎宜所以大吉(小過彖曰飛鳥遺之音不宜/上宜下大吉上逆而下順也)
(過恭過哀過儉象傳文也事以得中為貴然亦有時而/當過者要必有以順乎事之宜而使不至于太甚故雖)
(過而無有失也理陸君啓曰即夫子所謂/寧儉寧戚之意  所當過即是時中也)　防小人之
道正已為先(小過九三傳小人指衆陰而言小過當陽/失位之時三獨以剛居正而為衆陰所忌)
(惡故其傳云然正王伯厚曰申屠嘉不受私謁則可以/折幸臣董仲舒  身率下則可以事驕主魏相以亷正)
(霍氏不能誣袁安任隗以素行/竇氏無以害故曰正已為先)　周公至公不私進退
以道無利欲之蔽其處已也䕫䕫然存恭畏之心其存
誠也蕩蕩焉無顧慮之意所以雖在危疑之地而不失
其聖也(焉葉本作然在一作處疑䕫䕫敬謹恐懼之貎/蕩蕩寛廣平坦之意危  謂遭流言之變也)
詩曰公孫碩膚赤舄几几(孫音遜之經説下同也詩豳/風狼跋  篇孫謙遜  碩大)
(也膚美也单下曰屨複下曰舄湯氏曰几舄之内必有/屨屨外又加以舄故曰複也夏以葛冬以皮舄與今屐)
(相似以木置履下乾腊不畏泥濕但無齒耳屨舄各象/裳色王舄有三韋弁皮弁白舄冠弁之服黒舄而冕服)
(則赤舄也几几安重貎孔頴逹曰葛屨所以當暑特為/便于時耳若行禮之服雖夏猶當用皮  吕涇野曰詩)
(人只是從步履上看便見得周公之聖蓋人内不足者/或有䜛謗之言步履必至錯亂不能安詳如謝安折屐)
(豈能强/制得住)　採察求訪使臣之大務(釋詩皇皇者華章葢/因每章有咨諏咨謀)
(咨度咨詢語而釋其義也葉氏曰採察民隠求訪賢才/二者使職之大事輔慶源曰人君正以耳目不得與逺)
(民相接故遣使以宣已意而通下情為之使者豈可不/務廣詢博訪以副君意耶李氏曰周官撢人之職掌誦)
(王志道國之政事以巡天下邦國而語之則是使臣之/職欲其周徧咨訪無所不及也  范氏曰唐陳大徳使)
(高麗以賂遺覘其險阻詭詐誘其人民以為竒能藉口/歸報啟人主征伐之志失使臣之職矣愚按秋官小行)
(人毎所至萬民之利害為一書禮俗政事教治刑禁之/逆順為一書悖逆暴亂作慝猶犯令者為一書札䘮凶)
(荒厄貧為一書康樂和親安平為一書凡此五物者毎/國辨異之以反命于王以用知天下之故然則採察求)
(訪因古使臣/之道然也)　明道先生與吳師禮談介甫之學錯處
謂師禮曰為我盡逹諸介甫我亦未敢自以為是如有
説願往復此天下公理無彼我果能明辯不有益於介
甫則必有益於我(為我之為去聲錢遺書下同上呉師/禮字安仲杭州  塘人太學  舍賜)
(第工翰墨以直秘閣知宿州卒安石行事論之/之錯由其學之錯故也程子特就源頭䖏)　天祺在司
竹常愛用一卒長及將代自見其人盜筍皮遂治之無
少貸罪已正待之復如初畧不介意其德量如此(愛楊/本作)
(要長張文反治平聲貸度耐反復扶又反出司竹官名/天祺于熈寜三年以監察御史裏行言事  知江陵府)
(公安縣改陜州夏縣轉運使舉監鳳翔府司竹監馬貴/與文獻通考云河南淇園竹自魏晉後各置官守之後)
(魏有司竹都尉隋曰司竹監唐因之有監丞監副掌植/養園竹之事愚按淇園在今河南衞輝府淇縣魏晉後)
(久廢其至宋猶置官守之者乃盩厔縣司竹園非淇園/也馬氏混為一誤矣然按元史食貨志元初衛輝懐孟)
(京兆鳳翔皆有在官竹園各置司竹監掌之至元末始/罷則司竹不獨在鳳翔也蓋自元増置之耳盩厔今屬)
(陕西西安府筍皮/楚謂之箬亦竹箭)　明道因論口將言而囁嚅云若合
開口時要他頭也須開口本註云如荆軻于樊於期須是聴其
言也厲(囁尼葉反嚅音如吕本無明道二字故葉氏曰囁嚅/欲言而不敢發之貎厲則理明義直  出于口者自)
(然剛决不可回撓安有囁嚅之態所朱子曰合開口者/亦曰理之所當言樊於期事非理  得言特取其事之)
(難言而猶/言之耳)　須是就事上學蠱振民育德然有所知後
方能如此何必讀書然後為學(明道語其事上學謂即/事而窮  理也振民所)
(以治人育徳所以修已二者皆以行言故曰有所知後/方能如此有所知應上就事上學而言也  愚按今人)
(將事與學看作兩截所以學為俗學事為俗事不然則/日用應接無非事即無非學也時皆以讀書為學故程)
(子云/然)　先生見一學者忙迫問其故曰欲了幾處人事
曰某非不欲周旋人事者曷嘗似賢急迫(伊川語雖葉/氏曰事  多)
(為之必有序事雖急應之必有節/未有可以急遽苟且而處之者)　安定之門人往往
知稽古愛民矣則於為政也何有(安定胡氏郡望韓文/公胡良公神道碑胡)
(姓系出安定後徙清河是也先生名瑗字翼之㤗州海/陵人為湖州教授時方尚詞賦獨立經義治事等齋以)
(敦實學從之遊者常數百人呉氏曰稽古即經義齋之民/事愛民即治事齋之事熊氏曰稽古則知為政之法愛)
(則得為/政之本)　門人有曰吾與人居視其有過而不告則於
心有所不安告之而人不受則奈何明道曰與之處而
不告其過非忠也要使誠意之交通在於未言之前則
言出而人信矣(曰上吕本/無明道字)又曰責善之道要使誠有餘
而言不足則於人有益而在我者無自辱矣(責善以下/遺書内自)
(為一條以其意相/發明因並録之)　職事不可以巧免(職事職所當為/之事也巧免則)
(避難而就易避/勞而就逸也)　居是邦不非其大夫此理最好(語見/家語)
(子夏問篇子路以夫子不答魯大夫練而杖之問為有/所不知也而子貢語之以此按荀子子道篇亦有此語)
(但練而杖作練而昧邦作邑非非議之也葢泛論其理/則可直論其人則不可非其大夫且不可况敢言朝政)
(門失/乎)　克勤小物最難(語見用書畢命篇呉氏曰小物/猶言小事不忽小事謹之至也)
　欲當大任須是篤實(葉氏曰篤實則力量深厚而/謀慮審固斯可以任大事)
凡為人言者理勝則事明氣忿則招怫(為去聲忿遺書/作勝怫符勿反)
(一作拂病怫怫鬱也言所以明理理勝則言必平正通/逹而無  故事明白而人易從苟以忿戾之氣出之則)
(言出而動招怫鬱雖理勝事以明亦打格語/而不能入也  自克勤小物  下並明道)　居今之時不
安今之法令非義也若論為治不為則已如復為之須
於今之法度内處得其當方為合義若須更改而後為
則何義之有(復扙又反處上聲當去聲更平聲富此為/在下位者言之  朱子曰韓魏公  鄭公)
(皆言新法不便韓魏公見上不從只就其法上為之區/處使不至擾民而已富公則直用自己法度後遂為人)
(所劾罷然畢竟謂之是不得葢大不可/行則有去而已直行已意固不可也)　今之監司多
不與州縣一體監司專欲伺察州縣專欲揜蔽不若推
誠心與之共治有所不逮可教者教之可督者督之至
于不聽擇其甚者去一二使足以警衆可也(伺音四又/音斯伺察)
(下葉本有州縣二字遺書無去上聲司監司如宋之轉/運提刑諸使是也首四句言今時監  之弊不若以下)
(則為監司論所以待屬官之道也推誠心與之共治正/所以與州縣一體者也不能共治者則教之教之而不)
(從者則督之總欲/與為一體而已)　伊川先生曰人惡多事或人憫之
世事雖多盡是人事人事不教人做更責誰做(惡去聲/教平聲)
(為呉氏曰人能各盡其所當/  之事則世事何患其多)　明道曰感慨殺身者易
從容就義者難(易音異從音冲再朱子曰從容是徐徐/義理不精思之  三或汨于利害而止)
(此所以/為難)　人或勸伊川先生以加禮近貴先生曰何不
見責以盡禮而責之以加禮禮盡則已豈有加也(盡禮/則止)
(循夫分所當然不使有欠缺而已加則溢于本分之外/其極至于由竇吠籬無所不至不可以不謹也  朱子)
(曰觀程子之言則為人僚属世俗常禮有不可廢者亦/自當隨例不須大段立異不濟得事徒為人所指目憎)
(嫌却費調䕶求寛/假所屈愈多也)　或問簿佐令者也簿所欲為令或
不從奈何曰當以誠意動之今令與簿不和只是争私
意令是邑之長若能以事父兄之道事之過則歸已善
則惟恐不歸于令積此誠意豈有不動得人(長張文反/  簿縣主)
(簿也按宋制縣千戸以上置令尉主簿凡三員户不滿/千置令尉縣令兼主簿事户不滿四百止置主簿尉以)
(主簿兼知縣事戸不滿二百止置主簿兼令尉益唐簿/之上有丞而宋無之故曰簿佐令者也此章言事上官)
(之道亦不獨簿之于令當然也各愚按程子之言誠善/然令亦當推誠與之共治使得  舉其職然後從而考)
(其成以計功過如此則已既不煩而属官亦争相淬/勵以自效兼可使歴練吏事此亦所以教誨之也)
問人於議論多欲直已無含容之氣是氣不平否曰固
是氣不平亦是量狹人量隨識長亦有人識高而量不
長者是識實未至也大凡别事人都强得惟識量不可
强(長並張丈反强並區兩反下同/  識以所見言量以所容言)今人有斗筲之量有
釡斛之量有鐘鼎之量有江河之量(釡周禮作鬴鐘與/鍾同古字通用)
(十升為斗筲竹器容斗二升釡容六斗四升十斗為斛/鍾樂器鼎烹飪之器鐘鼎皆古重器故並言非鍾釡之)
(鍾/也)江河之量亦大矣然有涯有涯亦有時而滿惟天地
之量則無滿故聖人者天地之量也聖人之量道也常
人之有量者天資也天資有量湏有限大抵六尺之軀
力量只如此雖欲不滿不可得也如鄧艾位三公年七
十處得甚好及因下蜀有功便動了(便動了下遺書有/言姜維云云五字)
(軍鄧艾字士載棘陽人司馬宣王辟為掾累遣征西將/  平蜀進位太尉為衛瓘所害艾與漢姜維相持毎戰)
(輙身先士卒以子忠戰不利引退叱出將斬之馳還更/戰大勝及蜀君臣靣縛輿櫬詣軍門降艾執節解縛焚)
(櫬受而宥之檢御将士無所虜畧綏納降附使復舊業/皆所謂處得甚好也其遺書有言姜維云云者按魏志)
(鄧艾傳艾深自矜伐謂蜀士大夫曰諸軍頼遭某故得/有今日耳如遇呉漢之徒已殄滅矣又曰姜維自一時)
(雄兒也與某相值故窮耳有識者/笑之所謂因下蜀有功而動也)謝安聞謝𤣥破苻堅
對客圍碁報至不喜及歸折屐齒强終不得也(謝安見/前𤣥字)
(幼度鎮西將軍第三子也苻堅蒲洪子也洪以讖文有/草付應王又其孫堅背有草付字遂改姓苻俗本從竹)
(作符者誤秦苻堅率衆號百萬次于淮肥𤣥與安子琰/及桓伊等以精銳八千渡水决戰破之㨗書至安方對)
(客圍碁看書既竟便攝放牀上了無喜色碁如故客問/之徐答曰小兒輩遂已破賊既罷還内過戸限心甚喜)
(不覺屐齒之折其矯情鎮物如此愚按史非以屐齒之/折為喜葢特以形容其喜之至故雖屐齒已折而猶不)
(自覺耳不然則屐齒之折初何闗于喜喜亦豈能折屐/之齒耶  胡氏曰人以小小功業動其心只是不識義)
(理如鄧艾下蜀助簒逆以滅人之國罪大矣謝安時中/原淪没不能匡復僅得一勝而屐齒折器量之小可知)
更如人大醉後益恭謹者只益恭謹便是動了雖與放
肆者不同其為酒所動一也又如貴公子位益高益卑
謙只卑謙便是動了雖與驕傲者不同其為位所動一
也(只益恭下吕本無謹/字遺書同為並去聲)然惟知道者量自然宏大不勉
强而成今人有所見卑下者無他亦是識量不足也
人纔有意於為公便是私心(呉氏曰有意為公即南軒/所謂有所為而為之者也)
昔有人典選其子弟係磨勘皆不為理此乃是私心(心/葉)
(本作意以係該也磨勘宋制文武官吏皆按年分磨勘/其功績  轉陞官階也此以明上文有意為公便是私)
(心之/意)人多言古時用直不避嫌得後世用此不得自是
無人豈是無時(直謂直道也此指不避嫌而言古時用/直三句乃程子述時人之言如此自是)
(無人二句言當用直不必/避嫌以見無古今之異也)本註因言少師典舉明道薦
才事(少師諱羽字冲逺官尚書兵部侍郎贈太子少師二/程先生之高王父也太平興國五年典試貢士得)
(人居多其典舉不避嫌䖏未詳明道薦才者神宗嘗使/明道推擇人才明道所薦者數十人而以父表弟張載)
(暨弟頥為首引此以明自/是無人豈是無時之意)　君實嘗問先生云欲除一
人給事中誰可為者先生曰初若泛論人才却可今既
如此頥雖有其人何可言君實曰出于公口入于光耳
又何害先生終不言(給事中掌封駁之官唐宋屬門下/省以有事殿中因名  朱子曰于)
(此可見前賢語黙之/節學者最宜詳味)　先生云韓持國服義最不可得
一日頥與持國范夷叟泛舟於頴昌西湖須臾客將云
有一官員謁見大資頥將為有甚急切公事乃是求知
己頥云大資居位却不求人乃使人倒來求已是甚道
理(客將之將去聲大如字為去聲下同公韓持國名維/忠憲公億子也范夷叟名純禮文正  仲淹子也頴)
(昌即許州元豐三年升為頴昌府葢以神宗自頴王升/儲故也今𨽻開封府西湖上有徳星亭漢時為陳寶荀)
(淑建也客將即牙將以其主客徃來因名張繹師説作/典謁按王偁東都事畧持國于元祐二年以資政殿大)
(學士出知鄧州改汝州知頴昌府而宋史但云知鄧州猶/王薛兩通鑑因之葢以無事而畧之耳資政稱大資者)
(叅政稱大叅觀文稱大觀也不求人者在我為失士例/來求者在人為失已此人已兩失也按洛至頴昌四百)
(里/)夷叟云只為正叔太執求薦章常事也頥云不然只
為曽有不求者不與來求者與之遂致人如此持國便
服(正叔一作姨夫便一作大兩又祁寛録尹氏語謂持/國與兩先生善欲屈致之  先生至暇則同逰西湖)
(愚按韓公明道墓誌謂先生罷扶溝貧無以家寓止頴/昌余方為守遂得從先生逰葢韓公知頴昌凡三其再)
(知頴昌則明道同伊川寓止而祁録所謂暇則同逰西/湖者也元祐初韓公復出守頴昌則明道已卒而伊川)
(徃訪同韓范二公逰也此自是二事吕氏童䝉訓謂韓/公閒居頴昌伊川自洛徃訪時范右丞夷叟亦居頴昌)
(但伊川明云大資居位且有官員求知而伊川復以不/求人責之則吕氏閒居之誤明矣又按持國有與明道)
(湖上獨酌詩云曲肱飲水程夫子晏坐焚香范使君似/夷叟居頴昌乃在明道罷扶溝時後讀曾文昭公忠宣)
(墓誌有請還頴昌里第語然則范氏/固僑居頴昌故前後並得同逰與)　先生因言今日
供職只第一件便做他底不得吏人押申轉運司狀頥
不曾簽國子監自係臺省臺省係朝廷官外司有事合
行申狀豈有臺省倒申外司之理只為從前人只計較
利害不計較事體直得恁地(為去聲西元符三年復以/伊川判  京國子監既受)
(命即謁告欲遷延為尋醫計既而供職門人尹焞疑之/先生曰吾之不能仕葢已决矣但以上初即位首被大)
(恩不如是何以仰承德意受一月之俸焉然後惟吾所/欲耳此葢先生供職之初既以解門人之疑而因以此)
(語之也押者文書作花字也亦謂之署字簽簽押也國/子監自是五監非臺省也以臺省寺監四者皆朝廷官)
(故概言之國子以下明所以不簽之故只計較利害者抑之/葢恐内太重必有植黨營私之患故令倒申外司以稍)
(耳事體者内外尊卑之體統也恁地猶言如是也也/葉氏曰春秋書法王人雖微序于諸侯之上尊王)須
看聖人欲正名處見得道名不正時便至禮樂不興是
自然住不得(説見論語引此以明上文/之意見非故為矯異也)　學者不可不
通世務天下事譬如一家非我為則彼為非甲為則乙
為(世務如天文地理禮樂制度兵刑皆是甲乙説見前/  朱子曰范文正公自為秀才時便以天下為己任)
(無一事不理㑹過一旦仁宗/大用之便做出許多事業)　人無逺慮必有近憂思
慮當在事外(外書下同之在事外謂慮之逺也如不為/旦夕苟且  計不為目前自便之策是也)
(伊以上並/  川語)　聖人之責人也常緩便見只欲事正無顯
人過惡之意(只欲事正公也無顯人過惡之/意恕也公而恕所以責人常緩)　伊川先
生云今之守令惟制民之産一事不得為其他在法度
中甚有可為者患人不為耳(吕希哲于治平中見先生/而先生語之以此甚有可)
(為者如訓士則設書院明禮讓之類養民則修陂塘興/水利以及常平平糶之類朱子曰徒賑濟于凶荒之餘)
(雖善不/濟事)　明道先生作縣凡坐處皆書視民如傷四字
嘗曰顥常愧此四字(楊氏曰觀先生之用心應是不錯/決撻了人古人于民若保赤子為)
(其無知也無知則不察利害所在教之趨利避害全在/保者故凡事疑有後害或于民所見未到者常與他作)
(主始/得)　伊川先生每見人論前輩之短則曰汝輩且取
他長處(祁寛問尹和靖伊川謂永叔如何尹氏曰前輩/不言人短因遂以此告之也朱子曰此意甚善)
(學者見二先生自許之高便都/有下視前輩意此風不可長也)　劉安禮云王荆公執
政議法改令言者攻之甚力明道先生嘗被㫖赴中堂
議事荆公方怒言者厲色待之先生徐曰天下之事非
一家私議願公平氣以聽荆公為之媿屈(附録下同安/劉立之字)
(禮河間人程子門人也郭雍稱其登門最早精于吏事/云中堂中書堂也中書省堂為中堂者猶尚書都省堂)
(稱都堂也按宋制宰相議事及見客于中堂樞宻議事/及見客于都堂中堂亦曰政事堂時先生權監察御史)
(裏行故被召議事朱子曰所謂平氣者非欲使甲操乙/之見乙守甲之説也亦非謂都不論事之是非也但欲)
(姑暫置其是已非彼之意然後可耳/以據事論理而終得其是非之實)　劉安禮問臨民明
道曰使民各得輸其情(輸送也如物相輸送也民得輸/其情而後民之情有以上逹或)
(有不平處上之人得以平之/則民自無不得其所之患矣)問御吏曰正已以格物(格/感)
(格也言正已而推之以格夫物也葢必正已而後物可/以格非謂已正而物自無不格可無事防檢勸懲之道)
(也/)　横渠先生曰凡人為上則易為下則難然不能為
下亦未能使下不盡其情偽也大抵使人(句/)常在其前
已嘗為之(句/)則能使人(熊氏呉氏並于其前句絶非情/文集  上下以上下司而言)
(實也為上者出令以使人故易為下者聽命于人故難/然或苦于為下之難而不能為則下之情偽有所不知)
(不但為所欺罔而已之所以使之者亦必不能以盡其/道故亦未能以使下也葢使人作事常于其前身自為)
(之則有以盡其情偽所以能使人也判愚按古人言為/縣令者必為丞簿為郡守者必為通  為監司者必為)
(郡守不然雖有善政不宜驟擢其見葢與此/合當不但欲使之親民知利害所在而已)　坎維心
亨故行有尚外雖積險苟處之心亨不疑則雖難必濟
而徃有功也(難去聲為葉氏曰坎維心亨二語坎卦彖/辭也坎  重險故曰積險二五以剛居中)
(故外雖有積險其中心自亨通而無所/疑懼也心亨而無疑則可以出險矣)今水臨萬仞之
上要下即下無復凝滯險在前惟知有義理而已則復
何回避所以心通(險楊葉吕本並作之言易説下同苟/熊氏曰此以坎象而  人于義理)
(能信之篤行之决如水之就下沛然莫禦何徃而不心/亨哉  愚按臨萬仞之山所謂積險也要下即下無復)
(凝滯所謂䖏之心亨不疑也險在前以/下申明所以要下即下無復凝滯之意)　人所以不能
行已者於其所難者則惰其異俗者雖易而羞縮惟心
𢎞則不顧人之非笑所趨義理耳視天下莫能移其道(易/音)
(異趨心𢎞而不顧人之非笑則無羞縮之患/矣  義理而莫能移其道則無有惰之患矣)然為之人
亦未必怪正以在己者義理不勝惰與羞縮之病(或于/不勝)
(句絶/非)消則有長不消則病常在意思齷齪無由作事(長/張)
(丈反義消指惰與羞縮之病而言/長謂  理之心齷齪急促局陿貎)在古氣節之士冐死
以有為于義未必中然非有志概者莫能况吾于義理
已明何為不為(中去聲顧釋大壮卦彖辭冐死有為則/死且不  何有惰與羞縮之為患乎于)
(義未必中見義理未必素明而臨難且有所不避也不/為指惰與羞縮而言也  朱子曰近世士大夫不以節)
(操為事凡事回互却笑人慷慨奮發以為必蹈于矯激/之禍此風更不可長蓋事只論當為與不當為如當為)
(豈可避矯激之/名而不為乎)　姤初六羸豕孚蹢躅豕方羸時力未
能動然至誠在于蹢躅得伸則伸矣(葉氏曰羸弱也孚/必也蹢躅跳躍也)
(豕性陰躁雖當羸弱之時其誠心未嘗不在于動也得/肆則肆矣猶小人雖困志在求逞君子所當察也胡氏)
(曰五陽之下一陰甚微故于豕為羸言王伯厚曰一許/敬宗在文館唐為武氏矣一楊畏居  路元祐為紹聖)
(矣羸豕之孚左腹/之入可不戒哉)如李德裕處置閹宦徒知其帖息威
伏而忽于志不忘逞照察少不至則失其幾也(閹一作/羣也一)
(作矣大李德裕字文饒唐趙郡人宰相吉甫子武宗時/賢相  中初貶崖州司户㕘軍三年卒閹經傳通作奄)
(以其精氣奄閉因名良愚按張子謂德裕照察少不至/則失其㡬然觀仇士  教其黨以奢靡蠱惑其君勿使)
(讀書親近儒生以知前代興亡然後吾輩可以得志而/徳裕不之知也則此輩布置之宻與徳裕防閑之疎可)
(以概見恐并未能帖息威㐲也惟劉楊二樞宻以愿慤/不敢與事已為老宦所尤他可知矣卒之定策大事權)
(歸宦寺徳裕束手見逐其所由來漸矣嗚呼以士良之/策早得反其道而用之正君定國無踰此者雖百士良)
(其何能為而惜/乎其不能也)　人教小童亦可取益絆已不出入一
益也(絆音半也/絆牽繫)授人數數已亦了此文義二益也(數並/入聲)
(也數數猶頻頻/  了明了也)對之必正衣冠尊瞻視三益也常以因
已而壞人之才為憂則不敢惰四益也(壊音怪惰葉本/作墮  語録)
(按此條所論皆教小童時所以自處之道非論教小童/之道也葉氏謂當在十一卷者非朱子曰更須自己勉)
(力使義理精通踐履篤實足以應學者之求而服其心/則成已成物兩無虧欠矣  愚按朱子謂此書所録雜)
(毎卷不可以一事名如此卷不可以事君目之以末有/人教小童一段在耳然細玩各條乃泛論處事接物之)
(道居多其言事君者僅三十餘條正不獨末條有人教/小童一段在也  以上並横渠語)
　
　
　
　近思録集註卷十
欽定四庫全書
　近思録集註卷十
　　　　　　　　　　　　　　婺源江永撰
　(朱子曰此卷/處事之方)
伊川先生上疏曰夫鐘怒而撃之則武悲而擊之則哀
誠意之感而入也告於人亦如是古人所以齋戒而告
君也臣前後兩得進講未嘗敢不宿齋預戒潛思存誠
覬感動於上心若使營營於職事紛紛其思慮待至上
前然後善其辭説徒以頰舌感人不亦淺乎(問伊川未/進講時有)
(間斷否朱子曰尋常未嘗不誠臨見君時又加/意爾如孔子沐浴而告哀公是也○文集下同)伊川答
人示奏藁書云觀公之意專以畏亂為主頤欲公以
愛民為先力言百姓饑且死丐朝廷哀憐因懼將為冦
亂可也不惟告君之體當如是事勢亦宜爾公方求財
以活人祈之以仁愛則當輕財而重民懼之以利害則
將恃財以自保古之時得邱民則得天下後世以兵制
民以財聚衆聚財者能守保民者為迂惟當以誠意感
動覬其有不忍之心而已(葉氏曰後世以兵制民謂民/有所不足畏以財養兵謂財)
(有所不可闕於是以聚財為守國之道以愛民為迂緩/之事苟徒懼之以禍亂則無惻隠愛民之心愈増其聚)
(財自守/之慮矣)○明道為邑及民之事多衆人所謂法所拘者
然為之未嘗大戾於法衆亦不甚駭謂之得伸其志則
不可求小補則過今之為政者逺矣人雖異之不至指
為狂也至謂之狂則大駭矣盡誠為之不容而後去又
何嫌乎(葉氏曰先生道徳之盛從容裁處故不大戾當/時之法而有補於民人亦不至於駭者亦其存)
(心寛平而區處有方也盡誠為之不容而後去又可見/先生忠厚懇惻之心豈若悻悻小丈夫之為哉○永按)
(先生為邑正熙/寧行新法之時)○明道先生曰一命之士苟存心於愛
物於人必有所濟(葉氏曰苟存愛物之/心必有及物之效)○伊川先生曰
君子觀天水違行之象知人情有爭訟之道故凡所作
事必謀其始絶訟端於事之始則訟無由生矣謀始之
義廣矣若慎交結明契劵之類是也(易傳/下同)○師之九二
為師之主恃專則失為下之道不專則無成功之理故
得中為吉凡師之道威和並至則吉也(葉氏曰不恃專/者如衛青不敢)
(專誅歸諸天子使自裁是也專者如將在軍君令有所/不受是也威而不和則懼而離和而少威則玩而弛九)
(二剛中故有威/和交濟之象)○世儒有論魯祀周公以天子禮樂以
為周公能為人臣不能為之功則可用人臣不得用之
禮樂是不知人臣之道也夫居周公之位則為周公之
事由其位而能為者皆所當為也周公乃盡其職耳(師/九)
(二傳○永按臣事君猶/子事親皆無遇分之事)○大有之九三四公用亨于天
子小人弗克傳曰三當大有之時居諸侯之位有其富
盛必用亨通於天子謂以其有為天子之有也乃人臣之
之常義也若小人處之則專其富有以為私不知公已
奉上之道故曰小人弗克也(朱子曰古人於亨字作享/烹字通用公用亨於天子)
(分明是享字解作亨字不是○葉氏曰如朝鞄/供貢之儀凡所以奉上之道皆不敢自有其有)○隨九
五之象曰孚于嘉吉位正中也傳曰隨以得中為善隨
之所防者過也蓋心所説隨則不知其過矣○人心所
從多所親愛者也常人之情愛之則見其是惡之則見
其非故妻孥之言雖失而多從所憎之言雖善為惡也
苟以親愛而隨之則是私情所與豈合正理故隨之初
九出門而交則有功也(葉氏曰出門而交則無/所係累而所從者有功)○坎之
六四曰樽酒簋貳用缶納約自牖終无咎傳曰此言人
臣以忠信善道結於君心必自其所明處乃能入也人
心有所蔽有所通通者明處也當就其明處而告之求
信則易也故曰納約自牖能如是則雖艱險之時終得
无咎也(葉氏曰牖者室/中所以通明也)且如君心蔽於荒樂唯其蔽也
故爾雖力詆其荒樂之非如其不省何必於所不蔽之
事推而及之則能悟其心矣自古能諫其君者未有不
因其所明者也故訐直強勁者率多取忤而溫厚明辨
者其説多行(朱子曰事君匡救其惡是正理伊川説納/約自牖又是一等○葉氏曰訐直則無委)
(曲强勁則乏和順溫厚者/其氣和明辨者其理著)非唯告於君者如此為教者
亦然夫教必就人之所長所長者心之所明也從其心
之所明而入然後推及其餘孟子所謂成徳逹財是也
○恒之初六曰浚恒貞凶象曰浚恒之凶始求深也傳
曰初六居下而四為正應四以剛居高又為二三所隔
應初之志異乎常矣而初乃求望之深是知常而不知
變也世之責望故素而至悔咎者皆浚恒者也(朱子曰/浚恒是)
(欲深以常/理求人)○遯之九三曰係遯有疾厲畜臣妾吉傳曰
係戀之私恩懷小人女子之道也故以畜養臣妾則吉
然君子之待小人亦不如是也(問小人女子近之則不/遜專以私恩懷之未必)
(不有悔吝而此以為吉何耶朱子曰此爻不可大事但/可畜臣妾耳御下而有以懐之未為失正但恐所以懐)
(之者失其正耳○問畜臣妾吉傳曰待臣妾之道君子/之待小人亦不如是如何曰君子小人更不可相接若)
(臣妾是終日在自家身邊若/無以懐之則望望然去矣)○睽之象曰君子以同而
異傳曰聖賢之處世在人理之常莫不大同於世俗所
同者則有時而獨異不能大同者亂常拂理之人也不
能獨異者隨俗習非之人也要在同而能異耳(朱子曰/君子有)
(同處有異處如周而不比羣而不黨是也此處伊川説/得甚好○又如今之言地理者必欲擇地之吉是同也)
(不似世俗專以求富貴為事惑亂此心則異矣如士人/應科舉則同也不曲學以阿世則異矣事事推去斯得)
(其/㫖)○睽之初九當睽之時雖同徳者相與然小人乖異
者至衆若棄絕之不幾盡天下以仇君子乎如此則失
含宏之義致凶咎之道也又安能化不善而使之合乎
故必見惡人則无咎也古之聖王所以能化姦凶為善
良革仇敵為臣民者由弗絕也○睽之九二當睽之時
君心未合賢臣在下竭力盡誠期使之信合而已至誠
以感動之盡力以扶持之明理義以致其知杜蔽害以
誠其意如是宛轉以求其合也遇非枉道逢迎也巷非
邪僻由徑也故象曰遇主於巷未失道也○損之九二
曰弗損益之傳曰不自損其剛貞則能益其上乃益之
也若失其剛貞而用柔説適足以損之而已世之愚者
有雖無邪心而惟知竭力順上為忠者蓋不知弗損益
之之義也(葉氏曰剛正不撓乃能有益於君九二剛中/非有邪心者但當損下益上之時惟知損己)
(以奉上而不知臣道之少/貶未有能致益其君者)○益之初九曰利用為大作
元吉无咎象曰元吉无咎下不厚事也傳曰在下者本
不當處厚事厚事重大之事也以為在上所任所以當
大事必能濟大事而致元吉乃為无咎能致元吉則在
上者任之為知人已當之為勝任不然則上下皆有咎
也(朱子曰初九上為四所任而作大事必盡善而後无/咎若所作不盡善未免有咎也故釋之曰下不厚事)
(也蓋在下之人不當重事若在下之人為在上之人作/事未能盡善自應有咎又云不惟已不安而亦累於上)
(向編近思録説與伯恭此一叚非常有不必入伯恭云/既云非常有則有時而有豈可不書以為戒後思之果)
(然/)○革而無甚益猶可悔也况反害乎古人所以重改
作也(革彖傳○葉氏曰苟非有大/益無後患君子不輕改作)○漸之九三曰利禦
冦傳曰君子之與小人比也自守以正豈惟君子自完
其己而已乎亦使小人得不陷於非義是以順道相保
禦止其惡也(葉氏曰小人近/正亦不敢為惡)○旅之初六曰旅瑣瑣斯
其所取災傳曰志卑之人既處旅困鄙猥瑣細無所不
至乃其所以致悔辱取災咎也(葉氏曰此教人處旅困/之道當畧細故存大體)
(斯免/悔咎)○在旅而過剛自高致困災之道也(旅九三傳○/葉氏曰過剛)
(則暴戾而无和順自高/則驕亢而人不親附)○兑之上六曰引兑象曰未光
也傳曰説既極矣又引而長之雖説之之心不已而事
理已過實無所説事之盛則有光輝旣極而强引之長
其無意味甚矣豈有光也○中孚之象曰君子以議獄
緩死傳曰君子之於議獄盡其忠而已於决死極其惻
而已天下之事無所不盡其忠而議獄緩死最其大者
也○事之時而當過所以從宜然豈可甚過也如過恭
過哀過儉大過則不可所以小過為順乎宜也能順乎
宜所以大吉(小過傳○朱子曰三者之過皆小者之過/可過於小而不可過於大可以小過而不)
(可甚/過)○防小人之道正己為先(小過九三傳○葉氏曰/已正則彼雖奸詐無間)
(之可/乘矣)○周公至公不私進退以道無利欲之蔽其處已
也䕫䕫然存恭畏之心其存誠也蕩蕩焉無顧慮之意
所以雖在危疑之地而不失其聖也詩曰公孫碩膚赤
舄几几(朱子曰孫讓也碩大也膚美也赤舄冕服之舄/也几几安重貌公遭流言之變而其安肆自得)
(乃如此蓋其道隆徳盛而安土樂天有不足言者所以/遭大變而不失其常也○葉氏曰當危疑之地旣不忿)
(戾而改常亦不疑懼/而失守○經説下同)○採察求訪使臣之大務(朱子曰/詩云載)
(馳載驅周爰咨諏使臣自以毎懷靡及故廣詢博訪以/補其不及而盡其職也○葉氏曰採察民隠求訪賢才)
(使職之/大者也)○明道先生與吳師禮談介甫之學錯處謂師
禮曰為我盡逹諸介甫我亦未敢自以為是如有説願
徃復此天下公理無彼我果能明辯不有益於介甫則
必有益於我(永按介甫惟自以為是先生以虚公無我/之説箴之而介甫終不能改也○遺書下)
(同/)○天祺在司竹常愛用一卒長及將代自見其人盗
筍皮遂治之無少貸罪已正待之復如初畧不介意其
徳量如此(葉氏曰徳量大則/不為喜怒所遷)○因論口將言而囁嚅云
若合開口時要他頭也須開口(本註如荆軻於樊於期/○事見史記刺客傳)
須是聽其言也厲(朱子曰所謂合開口者亦曰理之所/當然耳樊於期事非理之所當言者)
(蓋取其事之難言而猶言/之非以為理之當言也)○須是就事上學蠱振民育
徳然有所知後方能如此何必讀書然後為學(葉氏曰/振民育)
(徳修已治人之事然必知之至而後行之至無非學也/豈但讀書而後謂之學哉程子之教固以讀書窮理為)
(先務然不就事而學則捨簡冊之外凡應事接物之際/不知所以用力其學之間斷多矣與子路之言意異)
○先生見一學者忙廹問其故曰欲了幾處人事曰某
非不欲周旋人事者曷嘗似賢急廹(葉氏曰事雖多為/之必有序事雖急)
(應之必有節未聞可以/急遽苟且而處之者)○安定之門人徃徃知稽古愛
民矣則於為政也何有(葉氏曰胡安定教學者以通經/術治時務明體適用故其門人)
(皆知以稽古愛民為事稽古則/為政之法愛人則為政之本)○門人有曰吾與人居
視其有過而不告則於心有所不安告之而人不受則
奈何曰與之處而不告其過非忠也要使誠意之交通
在於未言之前則言出而人信矣又曰責善之道要使
誠有餘而言不足則於人有益而在我者無自辱矣(永/按)
(誠有餘而言不足謂誠至而不為煩數也其進言之時/自當宛轉間導非謂言不可盡如是而人猶不受則夫)
(子亦謂不/可則止矣)○職事不可以巧免(葉氏曰職所當為而巧/圖規避自私用智之人)
(也/)○居是邦不非其大夫此理最好(永按夫子答練而/杖之問指其人則)
(言不知不指其人則言非禮是也事見家語蓋居是邦/當存敬上之心也若非居是邦或為是邦之先大夫則)
(議論固有及之者矣由是推之今時郡/縣官員長短得失亦非君子所宜言)○克勤小物最
難(永按克勤小物惟精宻謹慤者/能之亦惟才大者能不忽於小)○欲當大任須是篤
實(葉氏曰篤實則力量深厚而/謀慮深固斯可以任大事)○凡為人言者理勝則
事明氣忿則招怫(永按為人言者從容以理譬/喻之則人易曉而言易入矣)○居今
之時不安今之法令非義也若論為治不為則已如復
為之須於今之法度内處得其當方為合義若須更改
而後為則何義之有(朱子曰不安今之法令謂在下位/者○永按明道先生為邑當法令)
(繁密之深未嘗從衆為應文逃責之事而亦/不病其拘礙者今之法度内處得其當也)○今之監
司多不與州縣一體監司專欲伺察州縣專欲掩蔽不
若推誠心與之共治有所不逮可教者教之可督者督
之至於不聽擇其甚者去一二使足以警衆可也○伊
川先生曰人惡多事或人憫之世事雖多盡是人事人
事不教人做更責誰做(永按有厭事之心則有怠惰荀/且之病知其為人所當為則雖)
(多而不/厭矣)○感慨殺身者易從容就義者難(問如何是從/容就義朱子)
(曰從容謂徐徐但義理不精則思之再/三或汩於利害却悔了此所以為難)○人或勸先生
以加禮近貴先生曰何不見責以盡禮而責之以加禮
禮盡則已豈有加也(葉氏曰與孟子不與右師言意/同○永按不妄悦人卽是盡禮)○
或問簿佐令者也簿所欲為令或不從奈何曰當以誠
意動之今令與簿不和只是爭私意令使邑之長若能
以事父兄之道事之過則歸己善則唯恐不歸於令積
此誠意豈有不動得人(永按此條合之監司一條上之/使下下之事上皆以誠為本)
○問人於議論多欲直已無含容之氣是氣不平否曰
固是氣不平亦是量狹人量隨識長亦有人識高而量
不長者是識實未至也(葉氏曰見識陋則人已得失之/間皆為之動是即量之狹也故)
(識長則/量亦長)大凡别事人都强得惟識量不可强今人有斗
筲之量有釜斛之量有鍾鼎之量有江河之量江河之
量亦大矣然有涯有涯亦有時而滿惟天地之量則無
滿故聖人者天地之量也聖人之量道也常人之有量
者天資也天資之量須有限(葉氏曰聖人之心純乎道/道本無外故其量亦無涯)
大抵六尺之軀力量只如此雖欲不滿不可得也如鄧
艾位三公年七十處得甚好及因下蜀有功便動了謝
安聞謝𤣥破苻堅對客圍碁報至不喜及歸折屐齒强
終不得也更如人大醉後益恭謹者只益恭便是動了
雖與放肆者不同其為酒所動一也又如貴公子位益
高益卑謙只卑謙更是動了雖與驕傲者不同其為位
所動一也(葉氏曰居之如常而不為異者量足以勝之/也一冇意於其間雖驕肆謙恭之不同要皆)
(為彼所/動也)然惟知道者量自然宜大不待勉强而成(永按/此所)
(謂量隨識長也然此亦謂大賢以下之/人若聖人與道如一更不必言知道)今人有所見卑
下者無他亦是識量不足也○人纔有意於為公便是
私心昔有人典選其子弟係磨勘皆不為理此乃是私
心人多言古時用直不避嫌得後世用此不得自是無
人豈是無時(本註因言少師典舉明道薦才事○永按/不為理磨勘者避私嫌也有意避嫌雖公)
(亦私苟能以大公之心行之當遷則遷當黜則黜何嫌/之避亦何時而不可行程子謂凡人避嫌者内不足也)
(内不足則上不見信於君下不/見信於友欲不避嫌而不得矣)○君實嘗問先生云欲
除一人給事中誰可為者先生曰初若泛論人才却可
今旣如此頤雖有其人何可言君實曰出於公口入於
光耳又何害先生終不言(冏伊川不答温公給事中如何/朱子曰自是不容預如兩人)
(有公事在官為守令者來問自不當答問者已是失曰/此莫是避嫌否曰不然本原已不是與避嫌異○永按)
(問者為失言言之則為出/位當黙而黙制義之方也)　○先生云韓持國服義最
不可得一日頤與持國范夷叟泛舟於頴昌西湖須臾
客將去有一官員上書謁見大資頤將謂有甚急切公
事乃是求知己頤云大資居位却不求人乃使人倒來
求已是甚道理夷叟云只為正叔大執求薦章常事也
頤云不然只為曾有不求者不與來求者與之遂致人
如此持國便服(韓維字持國范淳理字夷叟○葉氏/曰求知者失己使之求知者失士)○
先生因言今日供職只第一件便做他底不得吏人押
申轉選司狀頤不會簽國子監自係臺省臺省係朝廷
官外官有事合得行申狀豈有臺省且申外司之理只
為從前人只計較利害不計較事體直得恁地須看聖
人欲正名處見得道名不正時便至禮樂不興是自然
住不得(朱子曰明道徳性寛大規模廣□伊川氣質剛/方文理宻察其道雖同而造徳各異故明道嘗)
(為條例司官不以為凂而伊川所作行狀乃獨不載其/事明道猶謂青苗可且放過而伊川乃於西監一狀計)
(較如此此可謂不同矣然明道之放過乃孔子之獵較/為兆而伊川之一一理會乃孟子之不見諸侯也此亦)
(何害其為同耶但明道所處是大賢以上事學者未至/而輕議之恐失所守伊川所處雖髙然實中人皆可跋)
(及學者只當以此為法則庻乎寡過矣然又當觀用之/淺深事之大小裁酌其宜難執一意此君子所以貴窮)
(理也○程子所論西監申狀之/事尢足以驗聖言於日用之間)○學者不可不通世務
天下事譬如一家非我為則彼為非甲為則乙為(葉氏/曰君)
(子存心正大如此其所以講明世務/者亦非分外之事也○已上並遺書)○人無逺慮必有
近憂思慮當在事外(永按思慮在事外則圖之早防之/周而近患可免矣○外書下同)
○聖人之責人也常淺使見只欲事正無顯人過惡之
意○伊川先生云今之守令惟制民之産一事不得為
其他在法度中甚有可為者患人不為耳(永按法度中/有可為之事)
(惟有愛人之實/心者能為之)○明道先生作縣凡坐處皆書視民如
傷四字常曰顥常愧此四字○伊川毎見人論前輩之
短則曰汝輩且取他長處(永按前輩之短非所當議舎/短取長則有進徳之益而無)
(浮薄/之失)○劉安禮云王荆公執政議法改令言者攻之甚
力明道先生嘗被㫖赴中堂議事荆公方怒言者厲色
待之先生徐曰天下之事非一家私議願公平氣以聽
荆公為之媿屈(劉立之字安禮程子門人王荆公安石/○葉氏曰從容一言之間有以破其私)
(已之見消其忿厲/之氣○附録下同)○劉安禮問臨民明道先生曰使民
各得輸其情問御吏曰正己以格物(葉氏曰使民各得/輸其情惟平易聰)
(達者能之○永按正己以格/物不徒恃乎苛察嚴威也)○横渠先生曰凡人為上
則易為下則難然不能為下亦未能使下不盡其情偽
也大抵使人常在其前已嘗為之則能使人(永按已嘗/事人則使)
(之之際能盡其情而/亦能知其偽○文集)○坎維心亨故行有尚外雖積險
苟處之心亨不疑則雖難必濟而徃有功也今水臨萬
仭之山要下即下無復凝滯之在前惟知有義理而已
則復何囘避所以心通(葉氏曰坎為重險二五以剛居/中其心自亨通心亨而無疑則)
(可以出險矣人於義理苟能信之篤行之决如/水之就下則何徃而不心亨哉○易説下同)○人所
以不能行己者於其所難者則惰其異俗者雖易而羞
縮惟心宏則不顧人之非笑所趨義理耳視天下莫能
移其道(永按心大而志立故/無羞縮與惰之病)然為之人亦未必怪(永按/難能)
(異俗之事義理所當/為故人亦終不之怪)正以在己者義理不勝惰與羞縮
之病消則有長不消則病常在意思齷齪無由作事(永/按)
(惰與羞縮之病常/與義理相為消長)在古氣節之士冒死以有為於義未
必中然非有志槩者莫能况吾於義理已明何為不為
(葉氏曰舉重明輕所/以激昻柔懦之士)○姤初六羸豕孚蹢躅豕方羸時
力未能動然至誠在於蹢躅得伸則伸矣如李徳裕處
置閹宦徒知其帖息威伏而忽於志不忘逞炤察少不
至則失其幾也(葉氏曰唐武宗時徳裕為相君臣契合/莫能間之宦官帖息畏伏若無能為而)
(不知其志在求逞也繼嗣重事卒定於宦/者之手而徳裕逐矣幾㣲之間所當深察)○人教小童
亦可取益絆已不出入一益也授人數數(上數如字下/數音朔謂授)
(書遍數/多也)已亦了此文義二益也對之必正衣冠尊瞻視
三益也常以因己而壞人之才為憂則不敢惰四益也
(永按教小童者或多出入授書草率惰慢無/威儀不顧壞人才是不善取四益矣○語録)
　
　
　
　近思録集註卷十
欽定四庫全書
　近思録集註卷十一
　　　　　　　　　　　　　歸安茅星來撰
　　教學之道(前於為學之道已詳而此則教人為學/之道也葢學優而仕固可出而見之事)
　　(業如不得已則惟有明斯道以淑其徒而已小學/大學皆有之亦新民之事也凡二十一條朱子曰)
　　(古人初入小學止是教之以事如禮樂射御及孝/弟忠信之事自十六七入大學然後教之以理如)
　　(致知格物及所以/為忠信孝弟者)
濓溪先生曰剛善為義為直為斷為嚴毅為幹固惡為
猛為隘為强梁柔善為慈為順為㢲惡為懦弱為無斷
為邪佞(㫁並都玩反陰朱子曰剛柔固陰陽之大分而/其中又各有  陽以為善惡之分焉惡者固為)
(非正而善者亦未必皆得乎中也故問人有剛果過于/中如何朱子曰只為見剛果勝柔  一向剛去須如周)
(子分别方可問何以制之/使歸于善曰須于中求之)惟中也者和也中節也天下
之逹道也聖人之事也(惟中下吕本無也字中節之中/去聲  朱子曰此以得性之正)
(而言也然其以和為中與中庸不合葢就已發/無過不及者而言之如書所謂允執厥中是也)故聖人
立教俾人自易其惡自至其中而止矣(通書惡朱子曰/易其  則剛柔)
(皆善有嚴毅慈順之徳而無强梁懦弱之病矣至其中/則或為嚴毅或為慈順也又皆中節而無大過不及之)
(偏矣而朱子曰知其所偏而欲勝之固在吾日用之間/屢省  痛懲之然使不明于理而徒欲救其偏亦恐矯)
(枉之過而反失夫中也故學者雖莫急于自修而不加/以讀書講學之功則無以見夫道體之全而審其是非)
(邪正之端也又曰此章所言剛柔即易之兩儀各加善/惡即易之四象易又加倍以為八卦而此書及圖則止)
(于四象以為水火金木而即其中以為土葢道體則一/而人之所見詳畧不同但于本體不差則並行而不悖)
(矣/)　伊川先生曰古人生子能食能言而教之(能食則/教之以)
(右手能言則教之男/唯女俞見記内則篇)大學之法以豫為先人之幼也知
思未有所主便當以格言至論日陳于前雖未曉知且
當薰聒使盈耳充腹乆自安習若固有之雖以他言惑
之不能入也(聒音括曰學記曰大學之法禁于未發之之/謂豫故  以豫為先薰薰炙聒讙語也人)
(幼也以下明教之/所以當豫之故)若為之不豫及乎稍長私意偏好生
于内衆口辯言鑠于外欲其純完不可得也(長張文反/好去聲)
(文集講見元祐元年上太皇太后書先生以供職以来/六侍  筵但見諸臣拱手黙坐當講者立案旁解説數)
(行而退如此雖彌年積嵗所益㡬何或以為主上方幼/且當如此因特言此以見教之不可不早也顏氏家訓)
(曰人之教子于其始有知不可不使之知尊卑長幼之/禮若侮詈父母毆擊兄姊父母不加訶禁反笑而奨之)
(彼既未辨好惡謂禮當然及其既長習以成性乃怒而/禁之不可復制矣于是殘忍悖逆無所不至葢父母無)
(深識逺慮不能防微杜漸溺于小慈養成其惡故也後此/又以不豫之患言之東萊吕氏曰唐虞三代設教與)
(世學校不同舜命䕫典樂教胄子周官大司樂掌成均/之法皆是掌樂之官掌教葢其優㳺涵養鼔舞動盪有)
(以深入人心處却不是設一箇官司秦漢以後誤作官/司故與唐虞三代題目自别雖足以善人之形而不足)
(以善人之心周禮一書若師氏保氏大司樂大胥小胥/之類所教者不過國子當時鄉遂所以興賢能未嘗見)
(有設教之官葢學校事大體重非有司/簿書期㑹之可領此學者所當深思也)　觀之上九曰
觀其生君子無咎象曰觀其生志未平也傳曰君子雖
不在位然以人觀其德用為儀法故當自慎省觀其所
生常不失于君子則人不失所望而化之矣(此言教者/當自修其)
(身以為學者觀法也所生凡在已視聽言動應事接物/處皆是葉氏曰上為無位之地故曰不在位然當觀之)
(時高而在上固衆人所觀瞻而用為法則者要當謹畏/反觀内省已之所為常不違乎君子之道而後人心慰)
(滿得所/矜式也)不可以不在於位故安然放意無所事也(易/傳)
聖人之道如天然與衆人之識甚殊邈也門人弟子既
親炙而後益知其高逺既若不可以及則趨望之心怠
矣故聖人之教常俯而就之(不可下葉本無以字然朱/子曰聖人固嘗俯就  所)
(謂高逺者亦即在此要在/學者下學上逹自見得耳)事上臨䘮不敢不勉君子之
常行不困於酒尤其近也而以已處之者不獨使夫資
之下者勉思企及而才之高者亦不敢易乎近矣(行去/聲夫)
(音扶易音異俯經説之説見論/語引此以明  而就  之意)　明道先生曰憂子弟
之輕俊者只教以經學念書不得令作文字(遺書與下/分為二條)
(心張氏曰教弟子以經學念書似為末節然欲收其放/  養以理義舍是又無别法問如此不見長進如何而)
(可曰教之用心而已或随事問其義理或設難令其剖/析或盤詰察其記憶或見人質其邪正皆是引其用心)
(之/方)子弟凡百玩好皆奪志至於書札于儒者事最近然
一向好著亦自䘮志如王虞顔栁輩誠為好人則有之
曽見有善書者知道否平生精力一用於此非惟徒廢
時日於道便有妨處足知䘮志也(玩好好著之好去聲/䘮並去聲曽音層)
(遺書下同琴此因上不得令作文字之言而申明之玩/好如畫與  棊之類奪志奪其求道之志書札亦文字)
(之一也史司馬相如傳請為天子逰獵之賦上令尚書/給筆扎註木簡之薄小者時未用紙故給札以書後人)
(遂以此為紙劄字用王羲之字逸少琅邪臨沂人也官/右軍將軍㑹稽内史晉時人虞世南字伯施越州餘姚)
(人官𢎞文館學士顔真卿字清臣京兆萬年人官吏部/尚書使李希烈不屈死贈司徒謚文忠栁公權字誠懸)
(京兆華原人官至右散騎常侍並唐時人善書又書札/之一也  吕涇野曰各人揀自已所累䖏一切盡除去)
(不必是聲色貨利只冩字/作詩凡嗜好一邉皆是)　胡安定在湖州置治道齋
學者有欲明治道者講之於中如治民治兵水利算數
之類(葉氏曰治民如政教施設之方治兵如戰陣部伍/之法水利如江湖渠堰之利算數如律厯九章之)
(類容朱子曰胡公開治道齋亦非獨只理㑹此如所謂/頭  直足容重手容恭等語却是本原又曰安定規模)
(雖少疎然却/廣大著實也)嘗言劉彞善治水利後累為政皆興水利
有功(累遺書作果池劉彞字執中福州人後第進士為/朐山令作陂  教種藝熈寧初神宗擇水官以彜)
(悉東南水利除都水丞乆兩汴漲議開長城口彝請但/啓楊橋斗門水即退所謂善治水利者推此類可見)
(馬貴與曰三代之時捐膏腴之地以為溝洫澮川故能/時其蓄洩以備水旱所以水利之説三代無有自秦人)
(開阡陌廢井田任民所耕不計多少而溝洫之制大壊/後之智者因川澤之勢引水以溉田而水利之説興焉)
(史起鄭國之徒以此為功然水就下者也陂而遏之利/于旱嵗不幸霪潦則其害有不可勝言者此翟子威杜)
(元凱所以決壊隄/防以紓水患也)　凡立言欲涵蓄意思不使知德者
厭無德者惑(厭謂厭其説之繁蕪也/惑謂惑其説之瀾翻也)　教人未見意趣
必不樂學欲且教之歌舞如古詩三百篇皆古人作之
如關雎之類正家之始故用之鄉人用之邦國日使人
聞之此等詩其言簡奥今人未易曉别欲作詩畧言教
童子灑掃應對事長之節令朝夕歌之似當有助(趣去/聲樂)
(音洛易音異别欲葉木作欲别要詩最易感發三百篇/皆然也關雎之類又特舉其切  者言之日使人聞之)
(以上言古所以教之歌舞本如此也此等詩以下則為/今人設法耳事長如内則即席飲食必後長者之類)
(朱子曰虞書䕫教胄子與周禮大司徒之職俱用樂者/葢教人朝夕從事于此使此心有所約束不至放失且)
(樂有節奏學之者急不得緩不得乆之自移易人性情/又曰嘗疑曲禮衣無撥足無蹶將上堂聲必揚將入户)
(視必下等皆是/古人教小兒語)　子厚以禮教學者最善使學者先有
所據守(胡敬齋曰程子謂横渠門人守禮節没滋味如/喫木札相似言其少窮理致知功夫於理不深)
(造非以守禮為不善也苟能于禮節中深體宻/察而謹守之則知行兩盡此理實有諸已矣)　伊川
曰語學者以所見未到之理不惟所聞不深徹反將理
低看了(葉氏曰學者所見未到驟以語之不/惟無深造之功且將道理輕視之矣)　舞射便
見人誠古之教人莫非使之成已(成已承上誠字而言/誠者所以自成故云)
(程子嘗言舞中節射中鵠御中度皆誠/也此獨不及御者以于學者少緩也)自灑埽應對上
便可到聖人事(灑埽應對見前黄勉齋曰灑埽應對雖至/小亦由天理之全體而著見于事物之)
(節文聖人之所以為聖人者初不外乎此理特其/事事物物皆由此理而不勉不思從容自中耳)　自
幼子常視毋誑以上便是教以聖人事(視同示教下葉/本有人字  誑)
(欺妄也説見曲禮上篇幼子天真未漓常示之以不可/欺誑使之一言笑一歩履無有不實不欺幽獨不愧屋)
(漏亦不過從此充積以至于/極也故曰便是教以聖人事)　先傳後倦君子教人有
序先傳以小者近者而後教以大者逺者非是先傳以
近小而後不教以逺大也(説見論語吕氏曰後生學問/且須理㑹曲禮内則少儀等)
(篇灑埽應對進退之事及爾雅廣雅訓詁等文字然後/可以語上下學上逹自當脫然有得度越諸子不如是)
(則是躐等/終不能成)　伊川先生曰說書必非古意轉使人薄學
者須是潛心積慮優游涵養使之自得今一日説盡只
是教得薄至如漢時説下帷講誦猶未必説書(下帷講/誦説見)
(漢書董仲舒傳得張氏曰學者不從自己身心上/字字句句體騐  來總是随明随暗雖明不親切)　古
者八嵗入小學十五入大學擇其才可教者聚之不肖
者復之農𤱔蓋士農不易業既入學則不治農然後士
農判(小學大學者按學記家有塾黨有庠術有序國有/學鄭氏讀術為鄉遂之遂陳可大集説則云術當)
(為州州之學曰序周禮州長春秋以禮㑹民而射于州/序是也愚謂當從陳氏為得葢州術以字形相似而誤)
(也但州長集説作鄉大夫則誤也古者二十五家為閭/而有塾二十閭為黨而有庠二十五黨為州而有序所)
(謂鄉學也塾升之庠庠升之序然後鄉之大夫總五序/所升從而考校以擇其秀異者俾入國之小學而教之)
(大戴記保傅篇註所謂庠門虎闈是也葢小學自閭黨/州至于國皆有之大學則惟國有之然雖閭黨州皆有)
(小學亦曰塾曰庠曰序而已不得稱學也惟國稱學故/曰國有學孟子亦言學則三代共之凡經傳所謂入學)
(者皆謂國學也六遂之教與鄉同經不言者葢六郷在/内舉内以見外也如飲曰鄉飲射曰鄉射賓興曰鄉三)
(物糾民曰鄉八刑皆不及遂可見鄭註州長職云序州/黨之學則黨學曰序而此云黨有庠者是州黨與鄉同)
(處則在鄉學不别立序也遂之學不見于經傳然鄉學/既名庠則遂學亦宜名庠自當以皇氏之説為正而六)
(鄉自州學以下六遂自縣學以下皆為序也正義謂與/黨連文故知術讀為遂愚謂如此則術正當讀為州葢)
(葢五黨為州若遂學則應自縣而升矣陳氏禮書謂遂/官降鄉官一等則遂之學亦降鄉一等故與州黨同名)
(為序然則縣鄙以下之學何獨不降于州黨而同為序/耶擇其才可教以下則承入大學言之葢八嵗入小學)
(後兼習農事故尚書大傳有距冬至四十五日始出學/傳農事之説而陳氏禮書亦謂班志坐里胥隣長于塾)
(者所以教之耕葢嘗就小學言之至入大學則不復治/農矣為士則任以近郊之地如載師士田之說程子下)
(文所謂入學必有養也其不能為士者則授以二十五/𤱔之田即孟子所謂餘夫也可見古人十五嵗時為士)
(為農已判皆有以自養而不復仰給于父母矣公尚書/大傳云王子八嵗而出就外舍束髪而入大學  卿之)
(世子大夫元士之適子十有三年始入小學二十入大/學又云大夫七十而致仕退老歸其鄉里大夫為父師)
(士為少師耰鉏已藏新穀已入嵗事已畢餘子皆入學/年十五始入小學見小節踐小義焉年十八始入大學)
(見大節踐大義焉距冬至四十五日始出學傅農事上/老平明坐于右塾庶老坐于左塾餘子畢出然後皆歸)
(夕亦如之餘子皆入父之齒随行兄之齒雁行朋友不/相踰輕任并重任分頒白者不提携出入皆如之愚按)
(尚書大傳所謂八嵗而出就外舍束髪而入大學者葢/即大戴禮保傅篇及白虎通所謂八歲入小學十五入)
(大學此王子之禮也小學云外舍者以小學在外故也/而十三小學二十大學則公卿大夫元士之適子入學)
(之期也其所謂十五小學十八大學者則通公卿以下/及士庻人之子弟言之故曰餘子皆入學餘子對適子)
(而言也又其上下文所言皆係農事可見矣然則其入/學之早晚不同何也曰凡經傳所稱大學小學皆指天)
(子之學而言也而其所謂公卿大夫之子弟與夫國之/俊秀者亦皆就天子之國言之也葢古者凡入學以齒)
(雖天子之元子亦齒于士雖大夫元士之子及國之俊/選亦上與王子齒其重如此所以惟天子之子八歲便)
(入小學其餘則必先有以教之俟少長知君臣上下之/義然後令入學其分愈卑其入學愈遲如内則六年教)
(之數與方名以至十年就外傅學書計學幼儀之類皆/所以先教之于家至十有三年學樂誦詩舞勺方可入)
(學下至閭里間亦皆以里老之有道徳者為左右師以/至升之序升之庠幾經考校其升之學者皆司徒之所)
(論定以選其秀者也故其教而成之也易為力所以至/十五纔入小學而十八便能入大學也王制諸侯天子)
(命之教然後為學亦指諸侯之國學而言也其州閭鄉/黨之學不待天子之命也故下文小學在公宫南之左)
(大學在郊但言國學未嘗及鄉學也又孔疏此小學大/學殷制周則大學在國中小學在西郊愚謂不如禮書)
(分天子諸侯説為得葢本文明云公宫又䝉上天/子命之教然後為學説則其為諸侯之學無疑也)在學
之養若士大夫之子則不慮無養雖庻人之子既入學
則亦必有養古之士者自十五入學至四十方仕中間
自有二十五年學又無利可趨則所志可知須去趨善
便自此成德後之人自童稚間已有汲汲趨利之意何
由得向善故古人必使四十而仕然後志定只營衣食
却無害惟利禄之誘最害人本註人有養便方定志於
學(愚按古者士農異業鑿然無疑故樊遲請學稼圃而/夫子斥以小人孟子亦曰有大人之事有小人之事)
(又曰居仁由義大人之事備矣然則既入學不復治農/則必有養方定志于學其理自不易也朱子謂士升而)
(上亦有時春夏耕耘秋冬肄業而疑程子學必有養之/説為無據且謂安得許多糧給之恐是未定之論按語)
(類問士人受田如何朱子曰上士中士下士是已命之/士已有禄如管子士鄉十五是未命之士若農皆為士)
(則無農矣故鄉止十五亦受田但不多周禮載師所謂/士田是也觀此則前説之誤必矣又按鄭司農謂士田)
(者士大夫之子得而耕之田也後鄭則謂士讀為仕仕/者亦受田所謂圭田也然觀載師士田賈田並稱則朱)
(子以士田為士所受之田其説得矣後鄭既以賈田等/俱為其家所受田何獨于此乃必讀士為仕乎且其後)
(引食貨志云士工商家受田五口乃當農夫一人則士/田為士所受之田明矣又按士受田五口當農夫之一)
(則是每人當/二十𤱔也)　天下有多少才只為道不明於天下故
不得有所成就且古者興於詩立於禮成於樂如今人
怎生㑹得古人於詩如今人歌曲一般雖閭巷童稚皆
習聞其説而曉其義故能興起於詩後世老師宿儒尚
不能曉其義怎生責得學者是不得興於詩也古禮既
廢人倫不明以至治家皆無法度是不得立於禮也古
人有歌詠以養其性情聲音以養其耳目舞蹈以養其
血脈今皆無之是不得成於樂也(舞上遺書無目字雖/真氏曰禮樂之制)
(亡而禮樂之理則在故樂記謂致禮以治身致樂以治/心荘敬者禮之本也和樂者樂之本也學者誠能以荘)
(敬治其身和樂養其心則于禮樂之本得之矣亦足以/立身而成徳也三百篇之詩雖云難曉今諸老先生發)
(明其義昭然可知如能反復涵泳真可以感/發興起則所謂興于詩者亦未嘗不存也)古之成材
也易今之成材也難(易音異于朱子曰古者學校選舉/之法始  鄉黨而逹于國都教之)
(以德行道藝而興其賢者能者葢其所以居之者無異/處所以官之者無異術所以取之者無異路是以士有)
(定志而無外慕早夜孜孜惟懼徳業之不修而不憂爵/禄之未至若夫三代之教藝為最下然皆有實用而不)
(可闕其為法制之宻又足以為治心養氣之助而進于/道徳之歸此古之為法所以成人材厚風俗濟世務而)
(興太/平也)　孔子教人不憤不啟不悱不發葢不待憤悱而
發則知之不固待憤悱而後發則沛然矣學者湏是深
思之思而不得然後為他説便好(為去聲下同釋此因/孔子之言而  之如)
(此沛然者朱子所謂如時雨之化是也其㳺氏曰張子/厚學成德尊識者謂與孟子比然猶秘  學不輕為人)
(講以為雖復多聞不務畜徳徒善口耳而已明道先生/謂之曰道之不明乆矣人善其所習自謂至足必欲如)
(孔門不憤不啟不悱不發則師資勢隔而先王之道或/幾乎熄矣故今且當随其資而誘之雖識有明暗志有)
(淺深亦各有得焉而堯舜之道庻可馴致子/厚用其言故關中學者躬行之多與洛人並)初學者須
是且為他説不然非獨他不曉亦止人好問之心也(好/去)
(聲若此又以發孔子未盡之意葢初學者自不知有憤/悱  不之啟發何由有開悟䖏故復言此以見教人不)
(可執一道也語/以上並伊川)　横渠先生曰恭敬撙節退譲以明禮
仁之至也愛道之極也(撙祖本反從手俗從木者非也/説見曲禮撙裁抑也節儉約)
(仁以全體言愛以發施處言也葢人有一毫人欲之私/則必無以檢束其身心而非實有慈愛懇至之意周流)
(貫徹則亦有行之而不能盡者故曰此仁之至愛道之/極也張子嘗言禮儀三百威儀三千無一物而非仁即)
(此意/也)已不勉明則人無從倡道無從𢎞教無從成矣(正/䝉)
(見明謂明禮也此以/  理之不可不明也)　學記曰進而不顧其安使人不
由其誠教人不盡其材(此三句學記之文也下文乃詳/解之其者指受教之人而言)
人未安之又進之未喻之又告之徒使人生此節目不
盡材不顧安不由誠皆是施之妄也(此明進而不顧其/安之意葢不由誠)
(不盡材之患皆由于/此不可以不謹也)教人至難必盡人之材乃不誤人
觀可及處然後告之聖人之明直若庖丁之解牛皆知
其隙刃投餘地無全牛矣(此明教人必盡其材之意易/言納約自牖即此意也庖丁)
(解牛説見荘/子養生主篇)人之才足以有為但以其不由於誠則不
盡其材若曰勉率而為之則豈有由誠哉(禮記説下同/  此見三者)
(又以使由其誠為主不然則雖進之而安亦必不能以/盡其材也朱子曰若是逼得他𦂳他便來厮瞞便是不)
(由誠問便是他解此兩句只作一意解/否曰固是既是他不由誠自是材不盡)　古之小兒便
能敬事長者與之提携則兩手奉長者之手問之揜口
而對(或于敬事長者句絶非奉敷勇反同敬事謂敬其/所事也與論語執事敬事思敬意  下特舉事長)
(一節以見敬事之意他如灑埽之類皆然葢禮/小兒無事可見故特舉此以見其概説見曲)葢稍不敬
事便不忠信故教小兒且先安詳恭敬(此明小兒所以/不可不教之敬)
(事之意熊氏曰安詳則不躁率/恭敬則不誕慢此忠信之本也)　孟子曰人不足與適
也政不足與間也唯大人為能格君心之非非唯君心
至於朋游學者之際彼雖議論異同未欲深較惟整理
其心使歸之正豈小補哉(適音責間去聲而孟子説如/此從孟子之言  推論之)
(此見不獨事君當然也朋游以同輩言學者以後輩言/整理其心使歸之正有以為入徳之基故曰非小補也)
(横以上並/  渠語)
　
　
　
　
　
　
　
　
　近思録集註卷十一
欽定四庫全書
　近思録集註卷十一
　　　　　　　　　　　　　　婺源江永撰
　(朱子曰此卷/教學之道)
濓溪先生曰剛善為義為直為斷為嚴毅為幹固惡為
猛為隘為强梁柔善為慈為順為巽惡為懦弱為無斷
為邪佞(朱子曰剛柔固隂陽之大分而其中又各有隂/陽以為善惡之分焉惡者固為非正而善者亦)
(未必皆得/乎中也)惟中也和也中節也天下之逹道也聖人之
事也(朱子曰此以得性之正而言也然其以和為中與/中庸不合蓋就已發無過不及者而言之如書所)
(謂允執厥/中者也)故聖人立教俾人自易其惡自至其中而止
矣(朱子曰易其惡則剛柔皆善有嚴毅慈順之徳而無/強梁懦弜之病矣至其中則其或為嚴毅或為慈順)
(也又皆中節而無太過/不及之偏矣○通書)○伊川先生曰古人生子能食
能言而教之大學之法以豫為先人之幼也知思未有
所主便當以格言至論日陳於前雖未有知且當熏䀨
使盈耳充腹久自安習若固有之雖以他説惑之不能
入也若為之不豫及乎稍長私意偏好生於内衆口辯
言鑠於外欲其純完不可得也(文/集)○觀之上九曰觀其
生君子无咎象曰觀其生志未平也傳曰君子雖不在
位然以人觀其徳用為儀法故當自慎省觀其所生常
不失於君子則人不失所望而化之矣不可以不在於
位故安然放意無所事也(永按人所觀瞻而自修之志/稍懈則不足為人望矣○易)
(傳/)○聖人之道如天然與衆人之識甚殊邈也門人弟
子旣親炙而後益知其高逺旣若不可以及則趨望之
心怠矣故聖人之教常俯而就之事上臨喪不敢不勉
君子之常行不困於酒尤其近也而以已處之者不獨
使夫資之下者勉思企及而才之高者亦不敢易乎近
矣(朱子曰程子之意精矣但失不以何/有於我為聖人之謙辭耳○經説)○明道先生曰
憂子弟之輕俊者只教以經學念書不得令作文字(葉/氏)
(曰志輕才俊者憚於檢束而樂於馳騁使之習經念書/則心平氣定若令作文字則得以用其才而長其輕俊)
(矣○永按今人於子弟輕俊者不以為憂而以為喜且/早教之作文以干進他日輕俊之害不可勝言此由父)
(兄之/無識)子弟凡百玩好皆奪志至於書札於儒者事最近
然一向好著亦自喪志如王虞顔桺輩誠為好人則有
之曾見有善書者知道否平生精力一用於此非惟徒
廢時日於道便有妨處足知喪志也(永按書札猶喪志/其他玩好可知故)
(書札惟欲揩正不必/求工○遺書下同)○胡安定在湖州置治道齋學者
有欲明治道者講之於中如治民治兵水利算數之類
嘗言劉彞善治水利後累為政皆興水利有功(葉氏曰/治民如)
(政教施設之方治兵如戰陣部伍之法水利如江河渠/堰之利算數如律歴九章之類○永按安定又有經義)
(齋專講/明經義)○凡立言欲涵蓄意思不使知徳者厭無徳者
惑(葉氏曰知徳者玩其理而不厭無徳者守其説而不/惑○永按輕於立言無涵蓄意思知徳者厭其無味)
(無徳者惑於輕揚朱子嘗謂尹氏論語説句句有味而/於張無垢中庸解粗暴淺露舉程子此語譏之可知立)
(言之/方矣)○教人未見意趣必不樂學欲且教之歌舞如古
詩三百篇皆古人作之如關雎之類正家之始故用之
鄉人用之邦國日使人聞之此等詩其言簡奥今人未
易曉别欲作詩畧言教童子灑掃應對事長之節令朝
夕歌之似當有助○子厚以禮教學者最善使學者先
有所據守(問横渠之教以禮為先恐謂之禮則有品節/毎遇事秤停當方可遵守初學者或未曾識)
(禮恐無下手處敬則有一念之肅便已改容更貌不費/安排事事上見得此意如何朱子曰古者自幼入小學)
(便教以禮及長自然在規矩之中横渠却是用/官法教人禮也易學今人乍見往往以為難)○語學
者以所見未到之理不惟所聞不深徹反將理低看了
(永按未見到之理必俟其深造將有得而後語/之否則不惟不能深曉而亦以淺易輕視之矣)○舞射
便見人誠(永按舞射必誠/乃可應節命中)古之教人莫非使之成已自
灑掃應對上便可到聖人事(朱子曰此節言其理之在/是而由是可以至於彼苟)
(習焉而察而又勉焉以造其極則不俟改塗而聖可至/耳豈曰一灑掃一應對之不失其節而遂可直以聖人)
(自居/也哉)○自幼子常視母誑以上便是教以聖人事(永按/小學)
(皆是教之以誠/誠即聖人事也)○先傳後倦君子教人有序先傳以
小者近者而後教以大者逺者非是先傳以近小而後
不教以逺大也(朱子曰灑掃應對精義入神事有大小/理無大小事有大小故有教有序而不)
(可躐理無大小故隨其所處而皆不可不盡○葉氏曰/子夏正謂教人小大有别前段程子之説却就灑掃應)
(對上發明理無/大小自是一義)○伊川先生曰説書必非古意轉使人
薄學者須是潛心積慮優游涵養使之自得今一日説
盡只是教得薄至如漢時説下帷講誦猶未必説書(葉/氏)
(曰理貴玩索至於/口耳之傳末矣)○古者八歲入小學十五入大學擇
其才可教者聚之不肖者復之農畞蓋士農不易業旣
入學則不治農然後士農判在學之養若士大夫之子
則不慮無養雖庶人之子旣入學則亦必有養古之士
者自十五入學至四十方仕中間自有二十五年學又
無利可趨則所志可知須去趨善便自此成徳後之人
自童稚間已有汲汲趨利之意何由得向善故古人必
使四十而仕然後志定只營衣食却無害惟利禄之誘
最害人(本註人有養便定志於學○朱子曰程子之言/未知何所據古者教士其比閭之學則鄉者坐)
(於門而察其出入其來學也有時旣受學則退而習於/其家及其升而上也則亦有時春夏耕耘餘時肄業未)
(聞上之人復有以養之也夫旣給之以百畆之田矣又/給之以學糧亦安得許多糧給之耶○葉氏曰營衣食)
(者求於力分之内未足以奪志若誘於/利禄則所學皆非為己而根本已撥矣)○天下有多少
才只為道不明於天下故不得有所成就且古者興於
詩立於禮成於樂如今人怎生會得古人於詩如今人
歌曲一般雖閭巷童稚皆習聞其説而曉其義故能興
起於詩後世老師宿儒尚不能曉其義怎生責得學者
是不得興於詩也古禮旣廢人倫不明以至治家皆無
法度是不得立於禮也古人有歌詠以養其性情聲音
以養其耳目舞蹈以養其血脈今皆無之是不得成於
樂也古之成材也易今之成材也難○孔子教人不憤
不啓不悱不發蓋不待憤悱而發則知之不固待憤悱
而後發則沛然矣學者須是深思之思之不得然後為
他説便好(朱子曰憤者心求通而未得之意悱者口欲/言而未能之貌啓謂開其意發謂達其辭○)
(問如何是沛然曰此正所謂時雨之化如種植之物人/力隨分已加但正當那時節欲發生未發生之際却欠)
(了雨忽然得些兩來生意豈可禦也○葉氏曰未嘗深/思其受之也必淺旣無所得其聽之也若忘啓發於憤)
(悱之餘則思深力窮而倐/然有得必沛然而通達矣)初學者須是且為他説不然
非獨他不曉亦止人好問之心也(葉氏曰此又誘進初/學之道○已上並遺)
(書/)○横渠先生曰恭敬撙節退讓以明禮仁之至也愛
道之極也已不勉明則人無從倡道無從宏教無從成
矣(永按此張子言以禮教人當自勊也教者能恭敬樽/節退讓以明禮則能率人使成材是仁之至能宏道)
(以教人是愛道/之極○正蒙)○學記曰進而不顧其安使人不由其
誠教人不盡其材人未安之又進之未喻之又告之徒
使人生此節目不盡材不顧安不由誠皆是施之妄也
教人至難必盡人之材乃不誤人觀可及處然後告之
聖人之明直若庖丁之解牛皆知其隙刃投餘地無全
牛矣人之才足以有為但以其不由於誠則不盡其才
若曰勉率而為之則豈有由誠哉(朱子曰嘗見横渠簡/與人謂其子曰來誦)
(書不熟宜教他熟誦盡其誠與材○永按不顧學者之/能受而强進之人雖勉强為之而無誠意旣無誠意則)
(亦不能盡其才質三者相因皆躐等/陵節之弊也○横渠禮記説下同)○古之小兒便能
敬事長者與之提攜則兩手奉長者之手問之掩口而
對蓋稍不敬事便不忠信故教小兒且先安詳恭敬(葉/氏)
(曰奉手則扶持尊者掩口而對習其鄉尊者屏氣/安詳則不躁率恭敬則不誕慢此忠信之本也)○孟
子曰人不足與適也政不足與間也唯大人為能格君
心之非非惟君心至於朋游學者之際彼雖議論異同
未欲深較惟整理其心使歸之正豈小補哉(横渠孟/子説)
　
　
　
　
　近思録集註卷十一
欽定四庫全書
　近思録集註卷十二
　　　　　　　　　　　　　歸安茅星來撰
　　警戒(此與第五卷相似而實不同盖第五卷就其/當省察克治者言之此則就人之不能省察)
　　(克治者而摘其疵病以深警而痛戒焉則其意愈/深而語愈加切矣誠意正心修身齊家治國平天)
　　(下之事皆有之几三十三條/  語類作改過及人心疵病)
濂溪先生曰仲由喜聞過令名無窮焉今人有過不喜
人規如䕶疾而忌醫寧滅其身而無悟也噫(通書曰蔡/虚齋  周)
(子謂仲由令名無窮者非謂喜聞過一事令名也因/喜聞過而勇於自修故有善可稱而令名無窮也)
伊川先生曰徳善日積則福禄日臻徳踰於禄則雖盛
而非滿自古隆盛未有不失道而喪敗者也(喪去聲同/易傳下)
(之泰九三傳行徳則善受禄則福徳為善之實禄為福/  實故下止言徳與禄也臻至也踰過也隆盛而溢其)
(量曰滿盖三居泰之中在諸陽之上泰之盛也泰盛則/有將否之漸惟於方泰之時愈厚其徳而不敢自安逸)
(則可常保其泰矣有朱子曰漢初人未甚繁氣象較好/到武宣極盛時便  衰意人家亦然如家人嗃嗃悔厲)
(吉婦子嘻嘻終/吝亦此理也)　人之於豫樂心悅之故遲遲遂至于
耽戀不能已也豫之六二以中正自守其介如石其去
之速不俟終日故貞正而吉也處豫不可安且乆也乆
則溺矣如二可謂見㡬而作者也(豫六二爻傳六二介/於石不終日貞吉繫)
(辭下傳夫子釋之云君子見㡬而作不俟終日邱氏曰/豫諸爻以無所係應者為吉豫初應四而三五比四皆)
(有係者也故為凶為悔為疾獨六二隂静而中正與四/無係特立于衆隂之中而無遲遲耽戀之意方其静也)
(則確然自守而介于石及其動也則見㡬而作不俟終/日盖其所居得正故動静之間不失其正吉可知矣)
盖中正故其守堅而能辨之早去之速也(豫六二象傳/象曰不終日)
(貞吉以中正也辨之早就介於石言明也去之/速就不終日言剛也介有分辨意故云辨之早)　人君
致危亡之道非一而以豫為多(豫六五傳五以柔居尊/威權去已不能自立如)
(漢成宋徽之類皆是也然大約沈溺/于豫不能節制以至于此可不戒哉)　聖人為戒必於
方盛之時方其盛而不知戒故狃安富則驕侈生樂舒
肆則綱紀壊忘禍亂則釁孽萌是以浸淫不知亂之至
也(臨彖至于八月有凶傳方盛謂二陽方長於下也周/易正義曰陽長之卦每卦皆應八月有凶但此卦名)
(臨是盛大之義故於此卦特戒之耳若以類言之則陽/長之卦至于終末皆有凶也  孔疏臨為建丑之月從)
(建丑數到否卦建申之月為八月也三隂既盛三陽方/退小人道長君子道消故八月有凶以盛不可終保聖)
(人作易以戒之也愚按此係臨彖辭自應從臨卦推去/孔氏說當為得之不知朱子何以不取也姑附記于此)
(以俟知者王伯厚曰臨所謂八月其說有三一云自丑/至申為否一云自子至未為遯一云自寅至酉為觀程)
(傳取自子至未本/義兼取遯觀二說)　復之六三以隂躁處動之極復之
頻數而不能固者也(數入聲處震下坤上為復隂謂六/躁謂三  極之極謂居震體之終)
(也趙氏曰三為震/動之極故曰頻)復貴安固頻復頻失不安于復也復
善而屢失危之道也聖人開其遷善之道與其復而危
其屢失故云厲旡咎不可以頻失而戒其復也頻失則
為危屢復何咎過在失而不在復也(開下吕本無其/字  與許也)本
註劉質夫曰頻復不已遂至迷復(劉質夫曰以下葉本/自為一條  劉質夫)
(名絢程子門人先世常山人祖舜卿以仕宦始家河南/以䕃為潞州長子令元祐初韓維薦其經明行修為京)
(兆府教授王巖叟朱光庭又薦為太學博士卒于官迷/復上六爻辭也葉氏曰頻復頻失而不止乆則玩溺而)
(不能復必至上六之迷復矣徐氏曰上六位高而無下/仁之美剛逺而無遷善之機厚極而有難開之蔽柔終)
(而無改過之勇是昏迷而不知復者也但張氏曰人于/過失當時或不能自知過後未有不悔  不能乘此悔)
(心力圖自新他日臨事差忒如故韓昌黎所謂當其在/辱亦克知悔及其既寧終莫知戒如此則終身所言所)
(行只是有悔/安得悔亡)　睽極則咈戾而難合剛極則躁暴而不
詳明極則過察而多疑睽之上九有六三之正應實不
孤而其才性如此自睽孤也(睽孤二字上九爻辭葉氏/曰上居睽之終是睽之極)
(也以九居上是剛之極也/居離之終是明之極也)如人雖有親黨而多自疑猜
妄生乖離雖處骨肉親黨之間而常孤獨也(此即上節/之意而申)
(明之以見其必睽孤也葉氏曰多自疑猜明極之患也/妄生乖離剛極睽極之患也  愚按前言顔子剛而明)
(故有不善未嘗不知知之未嘗復行則明與剛固美徳/也而此又云然者盖聰明剛果過甚則為患如漢明帝)
(綜核操切而漢業漸衰唐宣宗英明彊察而唐不復振/剛與明其可極乎是故古之賢若不耀威武不峻刑誅)
(降心以受言温恭以接下凡此所以濟其剛也不務苛/察不矜摘伏集公議以為耳目採羣言以驗得失凡此)
(所以益其明也不然/未有不至于睽孤者)　解之六三曰負且乘致冦至貞
吝傳曰小人而竊盛位雖勉為正事而氣質卑下本非
在上之物終可吝也(六三隂柔是小人也而居下之上/則竊盛位矣勉為正事謂貞也氣)
(質卑下就六三隂柔而言本非在上之物謂下卦也辨/胡氏曰小人得有高位者盖由上之人慢其名器不)
(賢否而與之以至為衆人/所奪而致冦戎之害也)若能大正則如何曰大正非
隂柔所能也若能則是化為君子矣(大正就貞字而極/言之也如何者謂)
(可免吝與否也隂柔才弱不能奮/發有為故曰大正非隂柔所能)　益之上九曰莫益
之或擊之傳曰理者天下之至公利者衆人所同欲苟
公其心不失其正理則與衆同利無侵於人人亦欲與
之若切於好利蔽于自私求自益以損於人則人亦與
之力争故莫肯益之而有擊奪之者矣(上九象傳胡雲/峰曰二不求益)
(而或益之自外來也上求益而或擊之亦自外來也孰/有以來之五之吉由中心之有孚上之凶由立心之弗)
(恒吉凶之道未有不自心生者愚按正義謂上九處益/之極益之過甚者也求益無厭怨者非一故莫益之而)
(或擊之也其言可謂深切著明/矣嗚呼為人上者可不戒哉)　艮之九三曰艮其限
列其夤厲薫心傳曰夫止道貴乎得宜行止不能以時
而定於一其堅强如此則處世乖矣與物睽絶其危甚
矣(夤音寅堅腰為上下之界限故曰限列判隔也夤脊/骨也其  強如此以上釋艮其限處世乖戾二語釋)
(列其夤葉氏曰三居内卦之上實内外之分故取象皆/為限止之義沙隨程氏曰限分上下夤列左右各止其)
(所無相資相待/之意故危薰心)人之固止一隅而舉世莫與宜者則艱
蹇忿畏焚撓其中豈有安裕之理厲薫心謂不安之勢
薰爍其中也(固膠固也中即心也艱蹇忿畏四者皆其/所以薫心者也胡氏曰寂然不動者心之)
(體如之何而可以徇物感而遂通者心之用如之何而/可以絶物三過剛不中確乎止而不能進退以至上下)
(隔絶是絶物者也惟見其危厲薫心而已之楊氏曰此/爻是惡動以為静而反至于動心者盖心  與物本相)
(聨屬時止而止時行而行則事應于心而心常泰/然有意絶物則物終不可絶而心終不可靜矣)　大
率以說而動安有不失正者(歸妹彖曰征凶位不當也/吳氏曰卦以少女從長男)
(則非其配偶說以動則恣情縱慾中爻不正則隂陽皆/失其常三五柔乘剛則不順宜其凶也然四者又以說)
(以動為重雙湖胡氏曰動而說為隨此陽倡而隂和男/行而女隨得男女之正故元亨利貞說以動為歸妹則)
(是隂反先倡而陽和女反先行而/男從失男女之正故征凶無攸利)　男女有尊卑之序
夫婦有倡隨之禮此常禮也若徇情肆欲惟說是動男
牽欲而失其剛婦狃說而忘其順則凶而無所利矣(禮/葉)
(本作理而歸妹彖曰无攸利柔乘剛也此常理也以上/指恒卦  言㢲上震下曰恒震剛在上㢲柔在下尊卑)
(之序也震長男而動于外㢲長女而順於内倡隨之/禮也徇情肆欲以下則極言以說而動之不可也)
雖舜之聖且畏巧言令色說之惑人易入而可懼也如
此(兊九五傳說見書臯陶謨篇但禹本言能哲而惠何/畏乎巧言令色孔壬而此直云舜畏亦斷章取義耳)
(又惟帝其難孔蔡傳並/作堯此則作舜說也)　治水天下之大任也非其至
公之心能舍已從人盡天下之議則不能成其功豈方
命圮族者所能乎(圮從人已之已音杞與圯上之圯别/  程子謂方不順也命正理也謂其)
(不循正理而毁圮族類傾陷忌克之人也朱子則謂命/命令也方命謂止其命令而不行也王氏所謂圖則行)
(方則止猶今言廢閣詔令也盖鯀悻戾自用不聽人/言語不受人教令也二說不同自當以朱子為正)鯀
雖九年而功弗成然其所治固非他人所及也惟其功
有叙故其自任益強咈戾圮類益甚公議隔而人心離
矣是以其惡益顯而功卒不可成也(顯而下葉本有其/字  經說下同)
　君子敬以直内微生高所枉雖小而害則大(害下葉/本有直)
(字/)人有慾則無剛剛則不屈于慾(朱子曰此亦只要學/問學問進則見得理)
(明自是勝得他不然則只/隨氣禀去便自是屈于慾)　人之過也各於其類君子
常失于厚小人常失於薄君子過于愛小人傷于忍(以/上)
(三條見論語朱子曰程子亦只是舉一隅耳若君子過/于廉小人過于貪君子過于介小人過于通之類皆是)
(愚按程子因本文言仁故以厚薄愛忍言之朱子則以/此為專言之仁故復就貪廉通介之類推廣言之真西)
(山曰此聖門觀人之法然為人君者尤當因臣下之過/而察其心如愛君而極諫不無狂訐之過愛民而違命)
(不無矯拂之過要其用心則皆仁也人君取其仁而略/其過可也若姦邪之臣巧於揜覆未必有過之可指而)
(其心則不可問矣/  以上並伊川語)　明道先生曰富貴驕人固不善學
問驕人害亦不細(遺書下同盡人之學問雖極富有日/新亦止以  人道所當然固不必驕)
(而義理無窮亦終身行之而不能盡則又無可/驕也况驕則氣盈氣盈則識量狹隘百病都生)　人以
料事為明便駸駸入逆詐億不信去也(說見/論語)　人於外
物奉身者事事要好只有自家一箇身與心却不要好
苟得外面物好時却不知道自家身與心却已先不好
了也(外物奉身者如宫室飲食衣服之類皆是身不好/謂身不修心不好謂心不正所謂以小害大賤害)
(貴也貨朱子曰人亦有奉身儉嗇之甚而篤好外物/如財  聲色之類盖亦只因私欲不能克之故也)
人于天理昏者是只為嗜欲亂著他荘子言其嗜欲深
者其天機淺此言却最是(說見荘子大宗師篇嗜荘作/耆荘子名周字子休蒙人著)
(書名南/華經)　伊川先生曰閱機事之乆機心必生盖方其
閱時心必喜既喜則如種下種子(上種去聲下如字必/荘子曰有機械者)
(有機事有機事者必有機心見外篇天地篇朱子曰荘/老之言亦自有可取者但須中有所主不為異教所汩)
(識其意所以異于/聖人者何如耳)　疑病者未有事至時先有疑端在
心周羅事者先有周事之端在心皆病也(疑病者猜嫌/疑慮之病端)
(端緒也周羅宋時俚語猶言兠攬也愚謂窮理之功/至則疑之病去矣自治之心切則周羅事之患去矣)
較事大小其弊為枉尺直尋之病(此言事無大小皆不/可以有忽也  朱子)
(曰吴氏謂子夏小徳出入可也之言不能無弊盖學者/一以小失為無害而為之則于大節必將有枉尋而直)
(尺者矣川以/上並伊  語)　小人小丈夫不合小了他本不是惡(舊/本)
(並于他字句絶非孟不冝如此而如此曰不合今俗語/有之程子亦只據  子尹士章所謂小人小丈夫而論)
(之耳小謂識量之淺狹也盖尹士但未聞君子之大道/故據所見言之如此其心固無他也故云他本不是惡)
(若淳于髠陳賈之徒有意作惡自不得與尹士同科矣/  愚按此條說者皆作泛論理甚難通如大學小人閒)
(居為不善無所不至豈得謂之不是惡且又何/以必與小丈夫並論耶學者特習而不察耳)　雖公
天下事若用私意為之便是私(熊氏曰如見人飢寒與/之衣食稍有要譽之心)
(即私/矣)　伊川先生曰做官奪人志(趙致道曰或謂此亦/為富貴所移竊恐不)
(特此也但纔仕宦則於窒礙處便有隨冝區處之意浸/尋至于隨時徇俗與初間立志頓别此所謂奪志也朱)
(子曰所論是也若欲救此但當/隨事省察以審其輕重可也)　驕是氣盈吝是氣歉
人若吝時於財上亦不足於事上亦不足凡百事皆不
足必有歉歉之色(吕本色下有也字遺上驕吝並言下/但就吝言之者按  書則人若吝時)
(以下乃程子因或人以吝何如則是為問而復告之如/此亦以言吝而驕可知也吝者百事皆不足必有歉歉)
(之色則驕者百事皆有餘必有盈盈之状程子所以不/别言也  朱子曰驕者吝之所發吝者驕之所蔵如理)
(本天下之公必吝惜而不以告人者盖恐為人所同得/則我便無以驕于人故必私之于已使獨自有之貨財)
(亦然惟其欲驕所以吝也愚按程子分二病言之朱子/則謂驕生于吝其勢相因盖人固有驕而未必吝吝而)
(未必驕者亦有驕而且吝者程子就其分者言之故有/氣盈氣歉之别朱子以其合者言之則謂驕生於吝必)
(兼此二說而其/義始為完備)　未知道者如醉人方其醉時無所不
至及其醒也莫不愧耻人之未知學者自視以為無缺
及既知學反思前日所為則駭且懼矣(自視以為無缺/猶醉之無所不)
(至也既學而知駭且懼猶醒時/之愧耻也  以上並伊川語)　邢恕云一日三㸃檢
明道曰可哀也哉其餘時理㑹甚事盖倣三省之說錯
了可見不曾用功(恕吕本作七次曽子日以三事自省/恕誤以為三  㸃檢故程子警之)
又多逐人面上說一般話明道責之邢曰無可說明道
曰無可說便不得不說(便不得不說言既無可說則亦/不必說矣便如此不得不說乎)
(乃詰問之辭驗此二者皆心不存之故也心存則隨時/省察隨事體  語黙動静皆不敢苟故無二者之失)
(按此條見外書謝上/蔡語録列遺書誤)　横渠先生曰學者捨禮義則飽
食終日無所猷為與下民一致所事不踰衣食之間燕
遊之樂耳(樂音洛者正䝉所猷為謀猷作為也下民凡/不知學  皆是  謂民斯為下者也  愚按)
(學者當以禮義為根本而後考之經史以究其藴反之/吾身與心以盡其實則知日以精行日以篤自可漸進)
(于聖賢之域不然則讀書作文皆以益其放而已又/何必所事不踰衣食燕樂間然後為與下民一致乎)
鄭衛之音悲哀令人意思留連又生怠惰之意從而致
驕淫之心雖珍玩竒貨其始感人也亦不如是切從而
生無限嗜好故孔子曰必放之亦是聖人經歴過但聖
人能不為物所移耳(感葉本作惑好去聲言禮樂説音/意思留連三句總極  鄭衛之)
(惑人之/切也)　孟子言反經特於鄉原之後者以鄉原大者
不先立心中初無作惟是左右看順人情不欲違一生
如此(作吕本作怍一作主隨孟子說心先立乎其大者/見孟子初無作言其  人俯仰  中初未嘗有所)
(作為也渠以/上並横  語)
　近思録集註卷十二
欽定四庫全書
　近思録集註卷十二
　　　　　　　　　　　　　　婺源江永撰
　(朱子曰此卷改/過及人心疵病)
濓溪先生曰仲由喜聞過令名無窮焉今人有過不喜
人規如䕶疾而忌醫寧滅其身而無悟也噫(通/書)○伊川
先生曰徳善日積則福禄日臻徳踰於禄則雖盛而非
滿自古隆盛未有不失道而喪敗者也(泰九三傳○葉/氏曰徳勝於禄)
(則所享者雖厚而不為過禄過其徳薄且不能勝況於/隆盛乎隆盛之喪敗必自無徳者致之○易傳下同)
○人之於豫樂心悦之故遲遲遂至於眈戀不能已也
豫之六二以中正自守其介如石其去之速不俟終日
故貞正而吉也處豫不可安且久也久則溺矣如二可
謂見幾而作者也蓋中正故其守堅而能辨之早去之
速也○人君致危亡之道非一而以豫為多(豫六/五傳)○聖
人為戒必於方盛之時方其盛而不知戒故狃安富則
驕侈生樂舒肆則綱紀壞忘禍亂則釁孽萌是以浸淫
不知亂之至也(臨彖/傳)○復之六三以隂躁處動之極復
之頻數而不能固者也復貴安固頻復頻失不安於復
也復善而屢失危之道也聖人開遷善之道與其復而
危其屢失故云厲无咎不可以頻失而戒其復也頻失
則為危屢復何咎過在失而不在復也(本註劉質夫曰/頻失不已遂至)
(迷復○劉絢字質夫程子門人○葉氏曰頻復頻失/而不止久則玩溺而不能復必至上六之迷復矣)○
睽極則咈戾而難合剛極則躁暴而不詳明極則過察
而多疑暌之上九有六三之正應實不孤而其才性如
此自睽孤也如人雖有親黨而多自疑猜妄生乖離雖
處骨肉親黨之間而常孤獨也(葉氏曰睽上九居離之/終是明極也多自疑猜)
(過明之患妄生乖離/過剛好暌之致也)○解之六三曰負且乘致寇至貞
吝傳曰小人而竊盛位雖勉為正事而氣質卑下本非
在上之物終可吝也若能大正則如何曰大正非隂柔
所能也若能之則是化為君子矣○益之上九曰莫益
之或擊之傳曰理者天下之至公利者衆人所同欲苟
公其心不失其正理則與衆同利無侵於人人亦欲與
之若切於好利蔽於自私求自益以損於人則人亦與
之力爭故莫肯益之而有撃奪之者矣○艮之九三曰
艮其限列其夤厲熏心傳曰夫止道貴乎得宜行止不
能以時而定於一其堅强如此則處世乖戾與物睽絶
其危甚矣人之固止一隅而舉世莫與宜者則艱蹇忿
畏焚撓其中豈有安裕之理厲熏心謂不安之勢熏爍
其中也(葉氏曰限界分也列絶也夤膂内亦一身上下/之限也三居内卦之上實内外之分故取象皆)
(為限止/之義)○大率以説而動安有不失正者(歸妺傳○葉/氏曰歸妺兑)
(悦震動心有所好樂則不/得其正況從欲而忘返耶)○男女有尊卑之序夫婦有
唱隨之理此常理也苟狥情肆欲唯説是動男牽欲而
失其剛婦狃説而忘其順則凶而無所利矣(同/上)○雖舜
之聖且畏巧言令色説之惑人易入而可懼也如此(兑/六)
(五/傳)○治水天下之大任也非其至公之心能舎己從人
盡天下之議則不能成其功豈方命圮族者所能乎鯀
雖九年而功弗成然其所治固非他人所及也惟其功
有叙故其自任益强咈戾圮類益甚公議隔而人心離
矣是其惡益顯而功卒不可成也(經説/下同)○君子敬以直
内微生高所枉雖小而害則大(朱子曰易得之物尚委/曲如此若臨大事如何)
(當有便道有無便道無/才枉其小便害其大)○人有慾則無剛剛則不屈於
慾(朱子曰慾與剛正相反若耳之欲聲目之欲色之類/皆是慾也才有些被他牽引去此中便無所主焉得)
(剛/)○人之過也各於其類君子常失於厚小人常失於
薄君子過於愛小人傷於忍(朱子曰厚與愛畢竟是/仁上發來其苗脈可見)○
明道先生曰富貴驕人固不善學問驕人害亦不細(葉/氏)
(曰君子之學為己而己學問驕人非特其學為/務外而傲惰敗徳學亦不進矣○遺書下同)○人以
料事為明便駸駸入逆詐億不信去也(永按喜料事則/逆億之心熟雖)
(中猶為私意小智/況未必皆中乎)○人於外物奉身者事事要好只有
自家一箇身與心却不要好苟得外面物好時却不知
道自家身與心却已先不好了也(葉氏曰所謂小害/大賤害貴者也)○
人於天理昬者是只為嗜欲亂著他莊子言其嗜欲深
者其天機淺此言却最是(永按天機天理/發動之機也)○伊川先生
曰閲機事之久機心必生蓋方其閒時心必喜旣喜則
如種下種子(葉氏曰莊子云有機械者必/有機事有機事者必有機心)○疑病者未
有事至時先有疑端在心周羅事者先有周事之端在
心皆病也(葉氏曰周羅事/猶言兠攬事)○較事大小其弊為枉尺直
尋之病(葉氏曰事無大小惟理是視或者有苟成急就/之意則道雖小屈義雖㣲害亦有冒而為之者)
(原其初心止於權大小遂至枉尺/直尋其末流之弊有不可勝言矣)○小人小丈夫不合
小了他本不是惡(葉氏曰性無不善而局於氣/質汩於利欲者自小之耳)○雖公
天下事若用私意為之便是私○做官奪人志(問仕宦/奪人志)
(或言為富貴所移愚意以為不特言此但才仕宦則為/事窒礙處有隨宜區處之意浸浸遂入於隨時徇俗之)
(域與初間立心各别此所謂奪志也不知程子意出於/此否又不知人未免仕宦而有此病又何以救之朱子)
(曰所論奪志之説是也若欲救此但當隨事省/察而審其輕重耳然幾微之間大須著精彩也)○驕是
氣盈吝是氣歉人若吝時於財上亦不足於事上亦不
足凡百事皆不足必有歉歉之色也(朱子曰吝之所有/乃驕之所恃也故)
(驕而不吝無以保其驕吝而不驕無所用其吝此盈於/虚者所以必歉於實而歉於實者所以必盈於虚也○)
(一學者來問驕是氣盈吝是氣歉歉則不盈盈則不歉/如何却云使驕且吝試商量看吳伯豐對云盈是加於)
(人處歉是存於己者粗喻之如勇於為非則怯於遷善/明於責人則暗於恕己同是一箇病根先生曰如人曉)
(些文義吝惜不肯與人説便是要去驕人非驕無所用/其吝非吝則無以為驕○驕吝雖有盈歉之殊然其勢)
(常相因蓋驕者吝之枝葉吝者驕之本根故嘗論之天/下之人未有驕而不吝吝而不驕者也○問氣之盈歉)
(如何曰驕吝是一般病驕是放出底吝吝是不放出底/驕如人病寒熱攻注上則頭目痛攻注下則腰腹痛熱)
(發在外似驕寒/包縮在内似吝)○未知道者如醉人方其醉時無所不
至及其醒也莫不愧恥人之未知學者自是以為無缺
及旣知學反思前日所為則駭且懼矣○邢七云一日
三檢㸃明道先生曰可哀也哉其餘時理會甚事蓋倣
三省之説錯了可見不曾用功又多逐人面上説一般
話明道責之邢曰無可説明道曰無可説便不得不説
○横渠先生曰學者捨禮義則飽食終日無所猷為與
下民一致所事不踰衣食之間燕遊之樂爾(正/䝉)○鄭衛
之音悲哀令人意思留連又生怠惰之意從而致驕淫
之心雖珍玩竒貨其始感人也亦不如是切從而生無
限嗜好故孔子曰必放之亦是聖人經歴過但聖人能
不為物所移耳(横渠禮/樂記)○孟子言反經者特於鄉原之
後者以鄉原大者不先立心中初無怍惟是左右看順
人情不欲違一生如此(葉氏曰鄉原浮沉俯仰無所可/否蓋其義理不立中無所主惟)
(務悦人以是終身乃亂常之尤者君子反經復其常道/則是非昭然而鄉原僞言僞行不得以惑之矣○横渠)
(孟子/説)
　
　
　
　
　
　
　
　
　
　
　
　
　
　
　近思録集註卷十二
欽定四庫全書
　近思録集註卷十三
　　　　　　　　　　　　　歸安茅星來撰
　　辨異端(此下二卷亦致知格物之事即程子所謂/論古今人物别其是非是也異端几非聖)
　　(人之道而别為一端者皆是而釋氏惑世為深故/辨之獨詳老氏次之神仙又次之凡一十四條)
明道先生曰楊墨之害甚於申韓佛老之害甚於楊墨
(楊朱墨翟見孟子申不害鄭之京人學術以干韓昭侯/昭侯用為相著書二篇曰申子韓非者韓之諸公于非)
(見韓削弱數以書諫韓王不能用作孤憤五蠧内外儲/說林說難十餘萬言秦王見其書悅之㑹秦攻韓急王)
(遣非入秦以李斯毁下吏斯使人遺之藥使自殺申韓/之學並本于黄老而主刑名法術佛者本天竺迦維衛)
(國浄飯王太子出家學道謂之佛者華言覺也將以覺/悟羣生也没後弟子大迦葉與阿難纂述其言成書自)
(漢以來其說始入中國老子者楚苦縣人李氏名耳字/伯陽一字聃周守蔵室之史也後見周衰西出函關隱)
(去闗尹喜彊之著書因為言道徳之意五千餘言而去/莫知其所終以其生即白首因號老子或云以其年老)
(著書故號其書曰老子前說近是本朱子曰老子只是/要長生其病易見釋氏於天理大  處見得些分數然)
(却認為已有而以生為寄故要見得父母未生時面目/既見便不認作衆人公共底須要見得為已有死後亦)
(不失故黄蘗有偈與其母云先曾寄宿此婆家以/父母之身為寄宿處其無情義絶滅天理可知)楊氏
為我疑於義墨氏兼愛疑於仁申韓則淺陋易見故孟
子只闢楊墨為其惑世之甚也(為並去聲義葉木作仁/仁葉木作義今按遺書)
(與葉本同但入闗語録又以為我是義兼愛是仁則互/易亦未為不可也且於義較勝故定從吕本易音異)
(義有分辨意為我似之仁有一體意兼愛似之仁義道/也楊墨于道近似故其惑世為甚  此明上文楊墨之)
(害甚于申/韓之意)佛老其言近理又非楊墨之比此所以為害
尤甚(葉氏曰佛氏言心性老子談道徳較之楊墨尤為/近理也金仁山曰佛氏寂滅瀕楊而禪定立脫之)
(說過之慈悲普施類墨而平等無生之說過之盖兼無/父無君之教而資率獸食人之禍者所以其害為尤甚)
(害此明上文佛老之/  甚於楊墨之意)楊墨之害亦經孟子闢之所以廓
如也(遺書下同廓如句見法言吾子篇此又就楊墨而/言以見不可不闢之意  朱子曰釋氏只四十二)
(章經是古書餘皆中國文士潤色成之維摩經亦南北/時作宋景文唐書贊說佛多是華人之謫誕者攘荘列)
(之說佐其高却被他捉得正贜列子說耳目口鼻心體/處有六件佛家便有六根又三之為十八戒初間只有)
(四十二章經到東晉便有談議後來談議厭了達摩遂/脫然不立文字只是黙然端坐便心静見理道家之書)
(只老子荘列及丹經而已丹經如參同契之類然已非/老氏之學清浄消灾二經皆摹學釋氏而誤者度人經)
(生神章皆杜光庭撰最鄙俚是北斗經蘇子瞻作儲祥/宫記說後世道者皆是方士之流其說得之王伯厚曰)
(傅奕排釋氏謂中國幻夫模象荘老以文飾之宋景文/作李蔚傳贊亦云華人之譎誕者攘荘周列禦冦之說)
(佐其高然則釋氏用老荘之說也非老荘與釋氏合也/朱子謂佛家竊老子好處道家竊佛家不好處姚崇誡)
(子孫以謂道士本以𤣥牝為宗而無識者慕僧家之有/利約佛教而為業斯言當矣胡致堂謂經論科儀依倣)
(佛氏而不及者自杜光庭為之考/諸姚崇之言則非始于光庭也)　伊川先生曰儒者
潛心正道不容有差其始甚微其終則不可救(差初如/反下同)
如師也過商也不及於聖人中道師只是過於厚些商
只是不及些然而厚則漸至于兼愛不及則便至於為
我其過不及同出於儒者其末遂至楊墨至如楊墨亦
未至於無父無君孟子推之便至於此盖其差必至於
是也(為去聲至如楊墨之如葉本作於之此借子張子/夏以明不容有差之意師之過商  不及所謂具)
(始甚㣲也兼愛為我以至於無父無君所謂其終不可/救也  朱子曰楊墨之說恐未然楊氏之學出於老聃)
(之書墨子則晏子時已有/其說非二子之流弊也)　明道先生曰道之外無物
物之外無道是天地之間無適而非道也即父子而父
子在所親即君臣而君臣在所嚴以至為夫婦為長㓜
為朋友無所為而非道此道所以不可須臾離也然則
毁人倫去四大者其外于道也逺矣(外於道之外吕本/作戾  四大地水)
(火風也楞嚴經身中堅相為地潤濕為水煖觸為火動/搖為風圓覺經謂髪毛爪齒皮肉筋骨髓腦垢色皆歸)
(于地唾涕膿血津液涎沬痰涙精氣大小便利皆歸于/水煖氣歸火動轉歸風釋氏謂四大幻假而成人身故)
(欲絶滅幻根斷除一切其戻于道也逺矣魄朱子曰釋/氏地水火風粗而言之地便是體水便是  風火便是)
(魂/)故君子之於天下也無適也無莫也義之與比(說見/論語)
(此言儒者之/道本如此也)若有適有莫則於道為有閒非天地之全
也(閒去聲以此以下所以極言釋/氏之弊  見其外道之逺也)彼釋氏之學於敬以
直内則有之矣義以方外則未之有也(朱子曰釋氏所/謂敬以直内只)
(是空洞無一物故不能方外聖人則湛然虚明萬物具/足方能義以方外王伯厚曰石林葉氏云晉宋間佛學)
(初行其徒猶未有稱僧通曰道人其始皆從所受學如/支遁本姓闗學于支謙為支帛道猷本姓馮學於帛户)
(梨宻為帛是也至道安始言佛氏釋迦今為佛子宜從/佛氏乃請皆姓釋  朱子曰此游定夫所編恐有差誤)
(必如下東見録中說既無義以方外/則其直内者豈有是也始圓足無弊)故滯固者入於枯
槁疏通者歸於恣肆此佛之教所以為隘也吾道則不
然率性而已斯理也聖人於易備言之(適莫則滯固而/入于枯槁矣無)
(適與莫而不知義之是比則疏通而歸于恣肆矣率性/如前所謂即父子而父子在所親之類是也聖人謂孔)
(子獨言易者蒙上敬以直/内義以方外語而言也)本註又云佛有一箇覺之理
可以敬以直内矣然無義以方外其直内者要之其本
亦不是(又云以下葉本/大字無本註字)　釋氏本怖死生為利豈是公
道(怖音布為去聲求怖懼也葉氏曰釋氏以有生必有/滅故有輪迴今  不生不滅之理可免輪廻之苦此)
(不過出于利己/之私意者也)惟務上達而無下學然則其上達處豈
有是也元不相連屬但有間斷非道也(屬之六反間去/聲斷都玩反)
(務上達者求了悟也無下學者屛棄事物也人之所以/事事物物窮究其理者惟求其有是無非而已今既埽)
(除一切而惟求此心之了悟故曰豈有是也如是則離/事物以求理欲應事物又懼理之有失則不相連屬而)
(有間斷非道/體之本然矣)孟子曰盡其心者知其性也彼所謂識心
見性是也若存心養性一段事則無矣(識心即離念見/性即解脫唐益)
(州保唐寺無住禪師所以答杜鴻漸之語也今五燈㑹/元指月傳燈諸録中有之謝上蔡曰釋氏所謂性乃吾)
(儒所謂心釋氏所謂心乃吾儒所謂意朱子曰此恐紀/録者有誤盖釋氏於心性之間固不可謂之無所見但)
(只畧見得心性影子初未嘗仔細向裏面體㑹其理亦/不可謂之不能存養但只存養得所見影子非心性之)
(真耳又曰釋氏自謂識心見性而其所以不可推行者/為其於性與用分為兩截也聖人之道必明其性而率)
(之凡修道之教無不本于此故雖功用充塞天地而未/有出于性外者釋氏非不見性及到作用處則曰無所)
(不可為故棄君背父無所不至者其性與用不相管也/吕氏曰禪學所謂明心見性者必先截斷事理而後能)
(洞見本體達摩謂净智妙圓體自空寂八字即此是佛/性羅整菴謂其有見于心無見於性不知離却性則心)
(已不盡安得謂之有見于心哉後來陽儒隂釋之徒如/楊簡之言下忽省此心詹阜民之下樓忽覺澄瑩王陽)
(明之龍塲恍若有悟皆止見釋氏之妙圓空寂而非孟/子之所謂心亦止到得他覺字悟字而非孟子之所謂)
(知與/盡也)彼固曰出家獨善便于道體自不足(道體無所不/備而人倫為)
(大今曰出家則無父子兄弟夫婦之倫曰獨善則無君/臣朋友之倫便于道體自不足矣朱子曰荘老絶滅人)
(倫義理未盡至佛則人倫滅盡禪則義理滅盡佛/法初入中國止說修行尚未有許多禪底話也)或曰
釋氏地獄之類皆是為下根之人設此怖令為善先生
曰至誠貫天地人尚有不化豈有立偽教而人可化乎
(為下之為去聲鬼釋氏謂為善者升天堂為惡者墮地/獄又以地獄餓  畜生為三塗言人之為惡者必墮此)
(也乂添阿修羅天神地祗為六道殺朱子曰胡明仲謂/釋氏更不分善惡信奉之者則雖  人之賊亦可升天)
(堂其詆佛者即是惡人墮入地獄愚按唐武三思嘗言/我不知世間何者謂之善人何者謂之惡人但于我善)
(者則為善人於我惡者則為惡/人意正如此  以上並明道語)　學者於釋氏之說直
須如淫聲美色以逺之不爾則駸駸然入於其中矣(逺/去)
(聲下同駸音侵入下吕本無於/字遺書有  駸駸馬行疾貎)顔淵問為邦孔子既告
之以二帝三王之事而復戒以放鄭聲逺佞人曰鄭聲
淫佞人殆彼佞人者是他一邊佞耳然而於已則危只
是能使人移故危也至於禹之言曰何畏乎巧言令色
巧言令色直消言畏只是須著如此戒慎猶恐不免釋
氏之學更不消言常戒到自家自信後便不能亂得(直/消)
(言畏上葉本無巧言令色/四字今從遺書及諸本增)　所以謂萬物一體者皆有
此理只為從那裏來生生之謂易生則一時生皆完此
理人則能推物則氣昏推不得不可道他物不與有也
(為去聲下同完楊本作具完此理謂健順五常之性也/那裏指隂陽五行而言皆  此理以上是從有生之初)
(說見此理固人與物所同具也但人稟氣清故能推物/稟氣昏故推不得為稍異耳是從有生之後言也然亦)
(物之氣昏不能推以相及耳不可謂他物不與之同有/此理而不得推也所以深明萬物一體之意朱子曰人)
(物氣稟有異不可道物無此理穿牛鼻絡馬首皆是隨/他所通處仁義禮智物豈不有但偏耳  此以本然者)
(而言生生之謂易/見易繫辭上傳)人只為自私將自家軀殻上頭起意
故看得道理小了(句/)他底放這身來都在萬物中一例
看大小大快活(舊本並於他底句絶非能承上節而言/萬物本自一體但人不  無自私之見)
(故與萬物不相連屬不然則物我一原自無所往而不/得矣他底指古聖賢而言即應上萬物一體句說也)
(劉念臺曰程子謂須將身與萬物一例看凡宇宙間道/徳事功在人在我總無二理著一毫彼此多寡見便是)
(從自家軀殻上起意此内/外公私義利王霸之分)釋氏以不知此去他身上起
意思奈何那身不得故却厭惡要得去盡根塵為心源
不定故要得如枯木死灰然沒此理要有此理除是死
也(惡去聲去盡之去上聲意佛家以慈悲廣大普度衆/生為說似有萬物一體  而不知此正其所以自私)
(者也故特辨之佛書以耳目口鼻身意為六根色聲香/味觸法為六塵眼入色耳入聲鼻入臭舌入味身入觸)
(意入法為六入其說謂幻塵滅故幻根亦滅幻根滅故/幻心亦滅所以要去盡根塵也  去盡根塵所以空其)
(身之所有也枯木死灰所以空其心/之所有也皆是去他身上起意思也)釋氏其實是愛身
放不得故說許多譬如負版之蟲已載不起猶自更取
物在身又如抱石投河以其重愈沈終不道放下石頭
惟嫌重也(負版爾雅作傳負版郭璞云未詳惟唐栁宗/元集有蝜蝂傳云善負小蟲行遇物輙持取)
(仰其首負之背愈重雖困劇不止程子說盖本此按遺/書及諸本版並作販盖俗以音相近而誤版為販耳說)
(許多如去盡根塵之類是也已載不起以喻奈何那身/不得猶自更取物在身以喻去根塵之類抱石以喻私)
(已之念河以喻世界若能將私已之念放下則廓然大/公物來順應自無所往而不利矣以其重愈沈所以要)
(去根塵也空朱子曰釋氏說頑空又說真空頑空便是/空無物真  却是有物與儒說畧同但他都不管天地)
(四方只是理㑹一箇心如老氏亦只是要存得一箇神/氣又曰頑空者如死灰槁木真空則能攝衆有而應變)
(又曰儒者以心與理為一而彼以心與理為二盖由見/處不同彼見得心空而無理此見得心雖空而萬理皆)
(備也然近世一種學問雖說心與理一而不察乎氣稟/物欲之私是見得不真故其發亦不合理却與釋氏同)
(病大學所以/貴格物也)　人有語導氣者問先生曰君亦有術乎
明道曰吾嘗夏葛而冬裘飢食而渴飲節嗜慾定心氣
如斯而已矣(導氣如荘子所謂吐故納新是/也節嗜慾用也定心氣體也)　佛氏不
識隂陽晝夜死生古今安得謂形而上者與聖人同乎
(明道/語)　伊川先生曰釋氏之說若欲窮其說而去取之
則其說未能窮固已化而為佛矣只且於迹上考之其
設教如是則其心果如何固難為取其心不取其迹有
是心則有是迹王通言心跡之判便是亂道故不若且
於迹上斷定不與聖人合其言有合處則吾道固已有
有不合者固所不取如是立定却省易(斷都玩反省所/井反易音異)
(心迹之判見中說問易篇死程子又曰學佛者如果有/一人見得聖人朝聞道夕  可矣與曾子易簀之理臨)
(死須尋一尺布帛裹頭而死必不肯剃髪胡服而終禪/者曰此迹也何不論其心曰心迹一也豈有迹非而心)
(是者又曰文中子有一件事半截好半截不好如魏徴/問聖人有憂乎曰天下皆憂吾獨得不憂問疑曰天下)
(皆疑吾獨得不疑徵退謂董常曰樂天知命吾何憂窮/理盡性吾何疑此言本極好却又云徵所問者迹也吾)
(告汝者心也心迹之判乆矣便亂道朱子曰事有當憂/疑者有不當憂疑者然皆心也文中子以為有心迹之)
(判故程/子非之)　問神仙之說有諸伊川曰若說白日飛昇之
類則無若言居山林間保形煉氣以延年益壽則有之
譬如一爐火置之風中則易過置之宻室則難過有此
理也(易音異耳朱子曰人言仙人不死非也只是漸消/融不覺  盖彼能煉其形氣使渣滓都消融惟有)
(此清虚之氣故能升騰/變化然乆後亦須散也)又問揚子言聖人不師仙厥術
異也聖人能為此等事否曰此是天地間一賊若非竊
造化之機安能延年使聖人肯為周孔為之矣(聖人不/師他二)
(語見法言君子篇舊按此條見劉元/承手編乃伊川語  本並作明道誤)　謝顯道歴舉佛
說與吾儒同處問伊川先生先生曰恁地同處雖多只
是本領不是不齊差却(差初加反所外書心佛說與吾/儒同處如  云明  見性與儒)
(者所謂盡心知性同也有物先天地無形本寂寥能為/衆象主不逐四時凋與儒者所謂太極同也主人翁惺)
(惺著與儒者所謂戒慎恐懼同也㑹萬物於一已與儒/者所謂萬物一體同也又如云知之一字衆妙之門與)
(儒所謂知性知天同也本領根本要領也本領不是如/言定言空之類是也朱子曰陸子静嘗言儒佛差處只)
(是義利之間某謂此猶是第二著只他根本處便不是/當初釋迦為太子時出遊見生老病死苦遂厭惡之入)
(雪山修行從上一念便一切作空看惟恐割棄之不猛/屛除之不盡吾儒却不然盖見得無一物不具此理無)
(一理可違于物佛說萬理皆空吾儒說萬理皆實從此些/一差方有公私義利之不同  朱子曰釋氏只是守得)
(光明全不識道理所以用處七顛八倒儒者則居敬為/本而窮理以充之其本原不同處在此又曰彼於天理)
(大本處見得些分數便須要見得為已有死後亦不失/儒者只隨他天理去更無分毫私見屈伸往來皆是自)
(然如/此)　横渠先生曰釋氏妄意天性而不知範圍天用
反以六根之微因縁天地明不能盡則誣天地日月為
幻妄(天用之天楊葉本並作之吕本作天注一作之/天性謂天體也範圍猶裁成也天用即化育也)
蔽其用于一身之小溺其志于虚空之大此所以語大
語小流遁失中(用周乎事物而彼則蔽于一身之小/志貴于篤實而彼則溺于虚空之大)其
過於大也塵芥六合其蔽於小也夢幻人世謂之窮理
可乎(葉氏曰上下四方為六合謂六合在虚空中特一/微塵芥子耳所以明溺其志於虚空之大人世之)
(事何一非身之所當盡而彼直視為/夢幻所以明蔽其用於一身之小)不知窮理而謂之
盡性可乎謂之無不知可乎塵芥六合謂天地為有窮
也夢幻人世明不能究其所從也(正蒙下同言明不能/究其所從  彼之明)
(不能究其所從來故以人世為夢幻耳薛敬軒曰釋氏/塵芥六合然六合無窮安得塵芥之夢幻人世然人世)
(皆實理安/得夢幻之)　大易不言有無言有無諸子之陋也(繫辭/傳云)
(形而上者謂之道形而下者謂之器夫形而上下者皆/謂之形則其不得以道與器分有形無形明矣而孔氏)
(正義乃以道為無以噐為有且曰易理備包有無而易/象唯在于有盖自王弼祖述老荘以有無論易而孔氏)
(專主王註故其說云然張子之言盖為此而發曰朱子/曰無者無物然有此理有此理則有矣老氏乃  物生)
(於有有生於無并理亦無便錯也問釋氏之無與老氏/之無何以異曰老氏仍是有如所謂無欲觀其妙有欲)
(觀其徼是也釋氏則以天地為幻妄以四大為假合則/是全無也愚按王弼何晏祖述老荘崇尚虚無朝野慕)
(效皆樂任放廢職業裴頠著崇有論以釋其蔽此所謂/言有無者也後世學者非窮深極微而入于無則淺陋)
(固滯而溺于有異學俗學之弊實源于此張子所以示/人求道之方莫切於此讀者詳之  按此條易說中亦)
(有/之)　浮圖明鬼謂有識之死受生循環遂厭苦求免可
謂知鬼乎(有識之死謂人雖死而神識不散/也厭苦求免謂欲脫離生死也)以人生為
妄見可謂知人乎(氣聚而人以生此實理也佛氏指/為浮生幻化是以人生為妄見也)天
人一物輙生取舍可謂知天乎(日用云為人事也然莫/非天理之當然而佛氏)
(斷除一切見性成佛是/欲舍人事而求天理也)孔孟所謂天彼所謂道惑者指
游魂為變為輪迴未之思也(此以下申明上三節之意/徐氏曰由太虚有天之名)
(由氣化有道之名孔孟所謂天本謂道之所從出而佛/氏直認太虚為道於是屛棄一切人事别求了悟此所)
(以不知天與人也易言游魂為變是氣之散而為鬼今/佛氏以變為輪迴此所以不知鬼也游魂為變見易繫)
(辭上傳是愚按陳氏無已有游魂為變為輪迴之說張/氏譏之  也然張子以物潰反原解游魂為變亦有輪)
(迴之弊所以見/非於程子也)大學當先知天徳知天徳則知聖人知
鬼神今浮圖劇論要歸必謂死生流轉非得道不免謂
之悟道可乎本註云悟則有義有命均死生一天人推
知晝夜通隂陽體之無二(要平聲徳大學指儒者之學/而言天  即天道之本然者)
(如下文所謂死生天人晝夜隂陽之類皆是劇甚也原/書作極要歸要領指歸也知天徳則知天理不外于人)
(事而輙生取舍者非矣知聖人則知日用倫常無非實/理之當然而以人生為妄見者非矣知鬼神則知屈伸)
(往來無非感應之自然而以受生循環厭苦求免者非/矣必以知天徳為先者盖聖人鬼神無非天徳故也義)
(當盡之于已如所謂知天知人是也命則聴之於天如/所謂生死是也體之無二言以晝夜隂陽之理體騐之)
(而死生天人之理無有二也無二即所謂均與一也朱/子曰老氏欲保全其身意思多釋氏又全不以其身為)
(事自謂别有一物不生不滅歐公嘗言老氏貪生釋氏/畏死其說亦好又曰儒者以理為不生不滅釋氏以神)
(識為不/生不滅)自其說熾傳中國儒者未容窺聖學門墻已為
引取淪胥其間指為大道(熾盛也淪爾雅率也疏云謂/相牽率胥相引也一曰淪陷)
(也/)乃其俗達之天下致善惡知愚男女臧獲人人著信
(知音智著直酌反/臧獲說見第六卷)　使英才間氣生則溺耳目恬習之
事長則師世儒崇尚之言(間去聲恬徒兼反長/張丈反  恬安也)遂㝠然
被驅因謂聖人可不修而至大道可不學而知故未識
聖人心已謂不必求其迹未見君子志已謂不必事其
文(迹謂有迹之可見者/凡言行之類皆是)此人倫所以不察庻物所以不
明治所以忽徳所以亂(衰亂每由於怠忽故謂/亂為忽見書益稷篇)異言滿
耳上無禮以防其偽下無學以稽其弊(滿葉本作入度/上無禮則法)
(不立故無以防其偽下無學/則不知是非故無以稽其弊)自古詖淫邪遁之辭翕然
並興一出于佛氏之門者已五百年向非獨立不懼精
一自信有大過人之才何以正立其間與之較是非計
得失哉(已葉吕本並作千呂注一作已自此條按宋文/鑑則與吕㣲仲書也愚按佛法  漢明帝永平)
(十年入中國至宋康定慶厯間共九百十餘年然初亦/未甚盛直至梁普通七年達摩入來不立文字直指人)
(心其說始大行至此僅五百四十餘年云五百者舉大/數也並無千五百年或謂漢武故事昆邪王殺休屠王)
(來降得其金人之神置之甘泉宫而劉向列仙傳謂七/十四人已在佛經則是佛入中國始于漢武至成哀間)
(已有經矣後人承牟子范曄之譌故云佛法始于明帝/其實非也愚謂政使有之而魏晉間士大夫未聞有宗)
(其教者如何可以為一出于佛氏之門耶且武帝至此/亦無千五百年故斷從已字為得  朱子曰佛氏所謂)
(三身者法身釋迦之本性也報身釋迦之徳業也肉身/釋迦之真身而實有之人也今遂分為三身而駢列之)
(則既失其指矣而道家之徒又倣此而為三清昊天上/帝反居其下悖戾僭逆莫此為甚又曰佛書如四十二)
(章遺教法華金剛光明之類其所言者不過清虚縁業/之論神通變見之術而已及其中間為其學者如惠逺)
(僧肇之流乃始稍竊荘列之言以相之然猶未敢正以/為出於佛之口也至其乆而恥于假借則遂顯然簒取)
(其意而丈以浮圖之說如楞嚴所謂自聞即荘子之意/而圓覺所謂四大各離今者妄身當在何處即列子所)
(謂精神入其門骨骸反其根我尚何存者也凡若此類/不可勝舉然其說皆萃于書首其𤣥妙無以繼之然後)
(佛之本真乃見如結壇誦呪二十五輪之類以至于大/力金剛吉盤荼鬼之属則其麄鄙俗惡之状與書首所)
(言判然矣楞嚴本只是呪語後來房融添入許多道理/說話呪語想亦淺近但其徒恐譯出則人易之故不譯)
(所以有呪者盖浮圖居深山中有鬼神蛇獸為害故作/呪以禁之縁他心靈故能知其性情制御得他呪全是)
(想法西域人誦呪如叱喝又為雄毅之/状故能禁伏鬼神  以上並横禁語)
　近思録集註卷十三
欽定四庫全書
　近思録集註卷十三
　　　　　　　　　　　　　　婺源江永撰
　(朱子曰此卷/異端之學)
明道先生曰楊墨之害甚於申韓佛老之害甚於楊墨
楊氏為我疑於義墨氏兼愛疑於仁申韓則淺陋易見
故孟子只闢楊墨為其惑世之甚也佛老其言近理又
非楊墨之比此所以其惑尤甚楊墨之害亦經孟子闢
之所以廓如也(朱子曰楊朱學為義者也而偏於為我/墨翟學為仁者也而流於兼愛本其設)
(心豈可邪哉皆以善而為之耳特於本原之際㣲有毫/釐之差是以孟子推言其禍以為無父無君而䧟於禽)
(獸辭而闢之不少假借孟子亦豈不原其情而過為是/刻核之論哉誠以其賊天理害人心於幾㣲之間使人)
(陷溺而不自知非若刑名狙詐之術其禍淺近而易見/也是以拔本塞源不得不如是之力○問墨氏兼愛疑)
(於仁此易見楊氏為我何以疑於義曰楊朱看來不似/義他全是老子之學只是箇逍遥物外僅足其身不屑)
(世務之人只是他自愛其身界限齊整不相侵越㣲似/義耳然終不似也○楊朱即老耼弟子孟子闢楊墨則)
(老莊在其中矣○葉氏曰申不害鄭人以刑名干韓昭/侯韓非韓之諸公子喜刑名法術之學佛本西域之胡)
(為寂滅之學自漢以來其説始入中國老耼周/柱下史其書論清淨無為之道○遺書下冋)○伊川
先生曰儒者潛心正道不容有差其始甚㣲其終則不
可救如師也過商也不及於聖人中道師只是過於厚
些商只是不及些然而厚則漸至於兼愛不及則便至
於為我其過不及同出於儒者其末遂至楊墨(胡氏曰/楊朱即)
(莊周所謂楊子居者與老耼同時墨翟又在楊朱之前/宗師大禹而晏嬰學之者也以為出於二子則其考之)
(不詳甚矣○或問楊墨學出於師商信乎朱子曰胡氏/論之當矣○程子論楊墨之源流考之有未精者若曰)
(佛氏之害甚於楊墨儒者潛心/正道不容有差則皆至論也)至如楊墨亦未至於無
父無君孟子推之便至於此蓋其差必至於是也(朱子/曰楊)
(朱但知愛身而不復知有致身之義故無君墨/子愛無差等而視其至親無異衆人故無父)○明道
先生曰道之外無物物之外無道是天地之間無適而
非道也即父子而父子在所親即君臣而君臣在所嚴
以至為夫婦為長幼為朋友無所為而非道此道所以
不可須臾離也然則毁人倫去四大者其分於道也逺
矣(按釋氏以地水火風為四大謂四大/幻假而成人自寂滅幻根斷除一切)故君子之於天
下也無適也無莫也義之與比若有適有莫則於道為
有間非天地之全也彼釋氏之學於敬以直内則有之
矣義以方外則未之有也故滯固者入於枯槁疏通者
歸於恣肆此佛之教所以為隘也吾道則不然率性而
已斯理也聖人於易備言之(本註又云佛有一箇覺之/理可以敬以直内矣然無)
(義以方外其直内者要之其本亦不是○問佛家如何/有敬以直内朱子曰他有箇覺察可以敬以直内然與)
(吾儒亦不同他本是箇不耐煩底人故盡欲掃去吾儒/便有是有無是無於應事接物只要處得是○問遺書)
(云釋氏於敬以直内則有之義以方外則未也恐未安/曰前日童蜚卿正論此以為釋氏本與吾儒同只是其)
(末異某與言正是大本不同因檢近思録有云佛有一/箇覺之理云云這是當時記得全處前者記得不完也)
(只無義以方外則連敬以直内也不是了程子謂釋氏/唯務上逹而無下學則其上逹處豈有是邪亦是此意)
(○葉氏曰君子之於天下無可無不可惟義之從釋氏/寂滅無為不可以察理應事必欲斷除外相始見真性)
(非天地本然全體之性矣釋氏習定欲得此心收歛虚/靜亦若敬以直内然有體而無用何有於義離器以為)
(道故或拘或肆皆為之病名為大自在而實則隘陋吾/儒率性之道動靜各正既不病於拘亦不至於肆聖人)
(贊易所謂知幾存義直内方外時止時行體用本末備/言之矣○覺者心無倚著靈覺不昧所謂常惺惺法若)
(可敬以直内矣然無制事之義則所謂覺者/猶無寸之尺無星之兩其直内之本亦非矣)○釋氏本
怖死生為利豈是公道(葉氏曰釋氏求不生不滅之理/可免輪迴之苦此本出於利己)
(之私/意)唯務上達而無下學然則其上達處豈有是也元
不相連屬但有間斷非道也孟子曰盡其心者知其性
也彼所謂識心見性是也若存心養性一段事則無矣
(朱子曰釋氏恍惚之間若見得心性影子都不見裏面/許多道理就是有存養之功亦只存養得他所見影子)
(終不分明○明道論釋氏下學上達處則無滲漏矣其/下文説盡心知性語亦不完二先生語中亦間有如此)
(處必是記者之失○程子論釋氏有盡心知性而無存/養之功者正承上文譏其無下學非上達不連屬而有)
(間斷之病非真以是許之也其論直内方外而曰/旣無方外則所謂直内者其本亦不是意亦如此)彼固
曰出家獨善便於道體自不足(葉氏曰道本人倫今日/出家則於道體虧欠大)
(矣/)或曰釋氏地獄之類皆是為下根之人設此怖令為
善先生曰至誠貫天地人尚有不化豈有立偽教而人
可化乎(司馬溫公曰天堂地獄若果有之當與天地俱/生自佛家未入國中之前人死而生者亦有之)
(矣何故無一人誤入地獄見閻羅等十王者耶不學者/固不足與言讀書知古者亦可以少悟矣○原註以上)
(明道/語)○學者於釋氏之説直須如淫聲美色以逺之不
爾則駸駸然入其中矣顔淵問為邦孔子旣告之以二
帝三王之事而復戒以放鄭聲逺佞人曰鄭聲淫佞人
殆彼佞人者是他一邊佞耳然而於己則危只是能使
人移故危也至於禹之言曰何畏乎巧言令色巧言令
色直消言畏只是須著如此戒慎猶恐不免釋氏之學
更不消言常戒到自家自信後便不能亂得○所以謂
萬物一體者皆有此理只為從那裏來生生之謂易生
則一時生皆完此理人則能推物則氣昏推不得不可
道他物不與有也人只為自私將自家驅殻上頭起意
故看得道理小了他底放這身來都在萬物中一例看
大小大快活(葉氏曰人知萬物一體之理不為私己之/見自然與物各得其所○永按大小大快)
(活猶云許/多快活也)釋氏以不知此去他身上起意思奈何那身
不得故却厭惡要得去盡根塵為心源不定故要得如
枯木死灰然没此理要有此理除是死也(按釋氏以耳/目口鼻身意)
(為六根以色聲香味觸法為六塵其説謂/幻塵滅故幻根亦滅幻根滅故幻心亦滅)釋氏其實是
愛身放不得故説許多譬如負版之蟲已載不足猶自
更取物在身又如抱石投河以其重愈沈終不道放下
石頭惟嫌重也○人有語導氣者問先生曰君亦有術
乎曰吾嘗夏葛而冬裘飢食而渴飲節嗜欲定心氣如
斯而已矣(葉氏曰聖賢養生順理窒慾而已豈/若偏曲之士為長生久視之術哉)○佛氏
不識隂陽晝夜死生古今安得謂形而上者與聖人同
乎(葉氏曰形而上者性命也隂陽晝夜死生古今乃天/命之流行二氣之屈伸釋氏指為輪回為幻妄則其)
(所談性命亦/異乎聖人矣)○釋氏之説若欲窮其説而去取之則其
説未能窮固己化而為佛矣只且於迹上考之其設教
如是則其心果如何固難為取其心不取其迹有是心
則有是迹王通言心迹之判便是亂説(文中子云汝所/問者迹也吾告)
(汝者心也心/迹之判久矣)故不若且於迹上斷定不與聖人合其言
有合處則吾道固已有有不合者固所不取如是立定
却甚省易(永按毁棄人倫是其迹之大異者然則/其心皆無父無君也尚何取於彼哉)○問
神仙之説有諸曰若説白日飛昇之類則無若言居山
林間保形錬氣以延年益夀則有之譬如一鑪火置之
風中則易過置之密室則難過有此理也又問楊子言
聖人不師仙厥術異也聖人能為此等事否曰此是天
地間一賊若非竊造化之機安能延年使聖人肯為周
孔為之矣(朱子感興詩曰飄飄學仙侶遺世在雲間盜/啓元命祕竊當生死闗金鼎蟠龍虎三年養)
(神丹刀圭一入口白日生羽翰我欲往從/之脱屣諒非難但恐違天理偷生詎能安)○謝顯道歴
舉佛説與吾儒同處問伊川先生先生曰恁地同處雖
多只是本領不是一齊差却(問佛氏所以差朱子曰從/劈初頭便錯了如天命之)
(謂性他把做空處説了吾儒見得都/是實他底從頭到尾都是空○外書)○横渠先生曰釋
氏妄意天性而不知範圍之用反以六根之㣲因縁天
地明不能盡則誣天地日月如幻妄蔽其用於一身之
小溺其志於虚空之大此所以語大語小流遁失中(葉/氏)
(曰佛氏謂六根悉本天地六根起滅無有實相天地日/月等為幻妄厭此身之小則蔽其用而不能推樂虛空)
(之大則溺其志而不能反故其/語大語小展轉流遁皆失其中)其過於大也塵芥六合
其蔽於小也夢幻人世謂之窮理可乎不知窮理而謂
之盡性可乎謂之無不知可乎塵芥六合謂天地為有
窮也夢幻人世明不能究其所從也(葉氏曰佛説謂虛/空無窮天地有窮)
(人世起滅皆為幻妄莫知/其所從來也○正䝉下同)○大易不言有無言有無諸
子之陋也(問言有無諸子之陋朱子曰無者無物却有/此理有此理則有矣老氏乃云物生於有有)
(生於無和理也無便錯了○周子云無極而太極周子/之言有無以有無為一老氏之言有無以有無為二○)
(永按易不言有無謂不言無也易謂易有太極是只言/有耳程子嘗云聖人作易未嘗言無惟無思也無為也)
(此戒夫作為也然下即曰寂然不動感而遂通天下之/故是動靜之理未嘗為一偏之説此易不言與也老子)
(云萬物皆生於有有生於無莊子又推言之曰有有也/者有無也者有未始有無也者有未始有夫未始有無)
(也者諸子之/言之陋如此)○浮圖明鬼謂有識之鬼受生循環遂厭
苦求免可謂知鬼乎以人生為妄見可謂知人乎天人
一物輒生取舎可謂知天乎孔孟所謂天彼所謂道惑
者指遊魂為變為輪迴未之思也(永按孔子答宰我鬼/神之問云骨肉敝於)
(下陰為野土其氣發揚於上為昭明□蒿悽愴此百物/之精也神之著也是即遊魂為變之説也指為輪廻惑)
(矣/)大學當先知天徳知天徳則知聖人知鬼神今浮圖
劇論要歸必謂死生流轉非得道不免謂之悟道可乎
(本註悟則有義有命均死生一天人推之晝夜通陰陽/體之無二○葉氏曰當生而生當死而死是有義有命)
(生死均安何所厭苦天人一致何所取舎知/晝夜通陰陽則知死生之説何所謂輪迴)自其説熾
傳中國儒者未容窺聖學門牆已為引取淪胥其間指
為大道乃其俗達之天下致善惡知愚男女臧獲人人
著信使英才間氣生則溺耳目恬習之事長則師世儒
崇尚之言遂㝠然被驅因謂聖人可不修而至大道可
不學而知故未識聖人心己謂不必求其迹未見君子
志已謂不必事其文此人倫所以不察庶物所以不明
治所以忽徳所以亂異言滿耳上無禮以防其偽下無
學以稽其弊自古詖淫邪遁之辭翕然並興一出於佛
氏之門者千五百年向非獨立不懼精一自信有大過
人之才何以正立其間與之較是非計得失哉(朱子感/興詩曰)
(西方論縁業卑卑喻羣愚流傳世代久梯接凌空虚顧/瞻指心性名言超有無㨗徑一以開靡然世爭趨號空)
(不踐實躓彼荆榛塗誰/哉繼三聖為我焚其書)
　
　
　
　
　
　
　
　
　
　
　近思録集註卷十三
欽定四庫全書
　近思録集註卷十四
　　　　　　　　　　　　　歸安茅星來撰
　　觀聖賢(几二十/六條)
明道先生曰堯與舜更無優劣及至湯武便别孟子言
性之反之自古無人如此說只孟子分别出來便知得
堯舜是生而知之湯武是學而能之文王之徳則似堯
舜禹之徳則似湯武要之皆是聖人(遺書/上同)仲尼元氣也
顔子春生也孟子並秋殺盡見(見音/現)仲尼無所不包顔
子示不違如愚之學於後世有自然之和氣不言而化
者也孟子則露其材盖亦時然而已(問孟子露其材盖/亦時然而已豈孟)
(子亦有戰國之習否朱子曰亦是戰國之習如三代人/物自是一般氣象左傳所載春秋人物又是一般氣象)
(戰國人物又/是一般氣象)仲尼天地也顔子和風慶雲也孟子泰山
巖巖之氣象也觀其言皆可見之矣仲尼無迹顔子微
有迹孟子其迹著孔子儘是明快人顔子儘豈弟孟子
儘雄辯(豈弟愷/悌同)　伊川先生曰曾子傳聖人學其徳後
來不可測安知其不至聖人如言吾得正而斃且休理
㑹文字只看他氣象極好被他所見處大後人雖有好
言語只被氣象卑終不類道(遺書又曰曽子疾病只要/以正不慮死與武王殺一)
(不辜行一不義得/天下不為同心)　傳經為難如聖人之後纔百年傳
之已差聖人之學若非子思孟子則㡬乎息矣道何嘗
息只是人不由之道非亡也幽厲不由也(差初加反舒/漢書董仲)
(對賢良策云夫周道衰於幽/厲非道亡也幽厲不絲也)　荀卿才高其過多揚雄
才短其過少(卿吕本作子葉荀卿名况字卿為楚蘭陵/令揚雄見前  氏曰荀子才高過多如以)
(人性為惡子思孟子為非是也揚雄才短過少如作太/𤣥擬易作法言擬論語皆摹倣前聖遺言是也  朱子)
(曰荀子亦有說得好處君子大心則天而道小心則畏/義而節又如說能定而後能應皆是好語揚子無好處)
(說到深處只是走入老荘窠窟/裏去如清静寂寞之說皆是也)　荀子極偏駁只一句
性惡大本已失揚子雖少過然已自不識性更說甚道
(荀子性惡篇人之性惡其善者偽也揚子修身篇人之/性也善惡混修其善則為善人修其惡則為惡人氣者)
(所識善惡之馬也此因韓退之有荀與揚大醇小疵之/說而論之如此  朱子曰程子說荀子極偏駁揚子雖)
(少過此等語皆是就分金秤上說下來若不曾/看荀子揚子則所謂偏駁少過等處亦見不得)　董仲
舒曰正其義不謀其利明其道不計其功此董子所以
度越諸子(仲舒語見第二卷度越諸子見漢書揚雄贊/顔師古曰度􁁜也  或謂此語是有是非無)
(利害如何朱子曰是不論利害只論是非理固然也要/亦當權其輕重方盡善但今人止知有利害於是非全)
(輕也川以上/並伊  語)　漢儒如毛萇董仲舒最得聖賢之意然
見道不甚分明下此即至揚雄規模又窄狹矣(萇後漢/書作長)
(間按孔氏毛詩正義漢書儒林傳云毛公趙人也為河/  獻王博士不言其名范曄後漢書云趙人毛萇傳詩)
(初學記荀卿授魯國毛亨作詁訓傳以授趙國毛萇時/人謂亨為大毛公萇為小毛公朱子曰董子識得本原)
(如云正心修身可以治國平天下又仁義禮樂皆其具/俱說得好問見道不分明處曰如命者天之令性者生)
(之質情者人之欲命非聖人不行性非教化不成情非/制度不節等語似不識性善模様又云明於天性知自)
(貴於物知自貴於物然後知仁義知仁義然後重禮節/重禮節然後安處善安處善然後樂循理又似見得性)
(善模様終是説得騎墻不甚分明端的問何故而取毛/公曰考之詩傳𦂳要有數處如關睢所謂夫婦有别則)
(父子親父子親則君臣敬君臣敬則朝廷正朝廷/正則王化成要之亦不多見只是氣象大概好)
　伊川先生曰林希謂揚雄為禄隱揚雄後人只為見
他著書便須要做他是怎生做得是(只為之為去聲囊/按遺書或問括)
(還做得在位使否先生曰六四位是在上然坤之六四/却是重隂故曰賢人隐便做不得在位又問恐後人縁)
(此謂有朝隱者先生既答以安有此理而遂以林希嘗/有此說語之也林希字子中長樂人阿章惇意草元祐)
(諸賢謫詞朱子曰子雲深沈善思索如隂陽消長之妙/都去推求然如太𤣥之類亦是拙底工夫盖天地之間)
(只有自二而四自四而八如此推去都走不得子雲却/添両作三謂之天地人事事欲分作三截又有氣無朔)
(有日星無月/恐不是道理)　孔明有王佐之心道則未盡王者如天
地之無私心焉行一不義而得天下不為孔明必求有
成而取劉璋聖人寧無成耳此不可為也(孔明先世葛/氏琅琊諸縣)
(人後徙陽都陽都先有葛姓者時人謂諸葛因氏劉璋/字季江夏竟陵人益州牧焉子也張松勸璋迎先主先)
(主至涪璋往㑹之松勸先主於㑹襲璋先主不忍松兄/廣漢太守肅懼禍及已因發其謀璋收松斬之敇諸關)
(戍文書勿復得通先主先主怒還兵擊璋所在戰剋進/圍成都璋降遷之公安以病卒事詳後漢書及蜀志)
若劉表子琮將為曹公所并取而興劉氏可也(劉表字/景升山)
(陽高平人為荆州牧卒子琮舉州降曹操先主乆之乃/覺或勸先主攻琮荆州可得日劉荆州臨亡托我以孤)
(遺背信自濟吾所不為且死何面目以見/荆州乎遂將其衆去事詳後漢書及魏志)　諸葛武侯
有儒者氣象(此程子所以語孫覺者如此有朱子曰孔/明雖嘗學申韓然資質好却  正大氣象)
　孔明庻幾禮樂(中說王道篇曰使孔明而無死禮樂/其有興乎  朱子曰義利之大分武)
(侯知之有非他人所及者亦其天資有過人處若其細/微之間則不能無未察處觀其讀書之時他人務為精)
(熟而已則獨觀大意此其大者固非人/所及而不務精熟亦豈得無欠闕耶)　文中子本是
一隱君子世人往往得其議論附㑹成書其間極有格
言荀揚道不到處(文中子見第三卷見朱子曰其書多/為人添入真偽難  然好處甚多就)
(中論世變因革處最好又曰文中子於作用處曉得故/上書欲興太平為周公事業及知時勢不可為則急退)
(而續詩書續元經又欲為孔子事業殊不知孔子時有/三代禮樂制度典謨故可以明道漢魏下不背道者甚)
(鮮安可取而續詩書春/秋耶  以上並伊川語)　韓愈亦近世豪傑之士如原
道中言語雖有病然自孟子而後能將許大見識尋求
者才見此人至如斷曰孟子醇乎醇又曰荀與揚擇焉
而不精語焉而不詳若不是他見得豈千餘年後便能
斷得如此分明(韓愈見前却朱子曰王通于施為作用/處極分曉  于大體處不窺見退之于)
(大體處見得而于作用施為處却不曉又曰文中子根/基淺却是以天下為心韓文公雖見得道之大用然却)
(無實用功處只是/欲求官職而已)　學本是修徳有徳然後有言退之
却倒學了因學文日求所未至遂有所得如曰軻之死
不得其傳似此言語非是蹈襲前人又非鑿空撰得出
必有所見若無所見不知言所傳者何事(伊川語文朱/子曰韓  公)
(見得大意已分明只是不曽就身上細宻做工夫黄東/發曰所傳者即原道篇所謂其位君臣父子其教禮樂)
(刑政其文詩書易春秋以至麻絲宫室粟米蔬菓魚肉/皆道之實也故曰以是而傳以是者指原道之書所謂)
(道者而言之以明中國聖人皆以此道而為治也故他/日論異端曰果孰傳之耶正言此之所謂道者無非實)
(而其傳具有自來彼之所謂道者無非虚而初無所自/傳云爾非他有面相授受之宻傳也愚按觀公送文暢)
(序道莫大乎仁義教莫正乎禮樂刑政下便接堯以是/傳之舜云云則所傳者指仁義及禮樂刑政言之明矣)
(仁義便是性道便是率性之道教便是修道之教中庸/要領已具於此朱子所謂於道之大體大用已見得及)
(見得大意已分明者/盖即指此而言之也)　周茂叔胸中灑落如光風霽月
(灑沙也反有見黄庭堅所作詩序李延平每誦此言以/為善形容  道者氣象朱子曰所謂灑落者只是形容)
(其不疑所行清明高逺之意若有一毫私吝心則何處/更有此等氣象  胡敬齋曰此二語終有清高意必如)
(所謂心廣體胖脺面盎背充實光/輝真有道氣象  此節言其體)其為政精宻嚴恕務
盡道理(通書附録濂見潘興嗣所撰墓誌政原文作治/  朱子曰  溪在當時人見其有山林之志則)
(以為襟懐灑落有仙風道氣見其政事精絶則以為宦/業過人無有知其學者惟程太中知之所見如此冝其)
(生兩程先生也/  此節言其用)　伊川先生撰明道先生行状曰先生
資禀既異而充養有道純粹如精金温潤如良玉寛而
有制和而不流忠誠貫於金石孝弟通於神明視其色
其接物也如春陽之温聴其言其入人也如時雨之潤
胷懐洞然徹視無間測其藴則浩乎若滄溟之無際極
其徳美言盖不足以形容(間去聲下同溟音明稟溟海/也葉氏曰以上言資  之粹)
(充養之/厚也)先生行已内主於敬而行之以恕見善若出諸
已不欲勿施於人居廣居而行大道言有物而動有常
(葉氏曰以上言/行已之有本也)先生為學自十五六時聞汝南周茂叔
論道遂厭科舉之業慨然有求道之志未知其要泛濫
於諸家出入於老釋者㡬十年返求諸六經而後得之
(汝南周氏郡周平王少子烈食采汝墳漢興仍封其後/於汝是為正公雖後屢遷徙猶稱汝南云濂溪為南安)
(軍司理參軍時程太中公攝通守事視其氣貎非常人/與語知其為學知道也因與為友且使其二子受學焉)
(外書又云明道嘗言吾學雖有所受天理二字却是自/字體貼出來盖其博求精察益充所聞以底於成者尤)
(多自得之功所朱子曰明道當時已見大意故始雖博/取而能不為  惑若此見得未的而更以釋老等說助)
(之恐為所漂蕩/而無以自立也)明於庻物察於人物知盡性至命必本
於孝弟窮神知化由通於禮樂(明于庻物二句說見孟/子朱子曰盡性至命二)
(句以心言窮神知化二句以用言言張楊園曰學者好/言盡性至命而不盡愛敬之實好  窮神知化而不思)
(進反之義遺下學而希上達所謂窮/深極微而不可以入堯舜之道者也)辨異端似是之非
開百代未明之惑秦漢而下未有臻斯理也謂孟子殁
而聖學不傳以興起斯文為已任其言曰道之不明異
端害之也昔之害近而易知今之害深而難辨昔之惑
人也乘其迷暗今之入人也因其高明(葉氏曰淺近故/迷暗者為所惑)
(深逺故高明/者反陷其中)自謂窮神知化而不足以開物成務(謂下/吕本)
(有之字成陳氏曰開物謂人所未知者/開發之  務謂人所欲為者成全之)言為無不周徧
實則外於倫理(其所言自以為大包法界細入微塵無/不周徧矣而實則外于人倫物理胡氏)
(曰釋氏窺見心體故言為無不周徧然未知止於其所/故外倫理而妄行  夏氏以言為為所言所為拘泥不)
(可/從)窮深極微而不可以入堯舜之道天下之學非淺陋
固滯則必入於此自道之不明也邪誕妖異之說競起
塗生民之耳目溺天下於汙濁雖高才明智膠於見聞
醉生夢死不自覺也是皆正路之蓁蕪聖門之蔽塞闕
之而後可以入道(蓁草盛貎蕪穢也葉氏曰淺陋固滯/者刑名功利之習詞章訓詁之士是)
(也學者不入于淺陋固滯/則必入於佛老之虚無)先生進將覺斯人退將明之
書不幸早世皆未及也其辨析精㣲稍見於世者學者
之所傳耳(見音現闢葉氏曰以上言學道之本/末與其  異端正人心之大畧也)先生之
門學者多矣先生之言平易易知賢愚皆獲其益如羣
飲於河各充其量先生教人自致知至於知止誠意至
於平天下(此専就大學之教言之也陳氏曰格物致知/所以求知所止誠意至于平天下所以求得)
(所/止)灑埽應對至于窮理盡性(此兼大小學之教言之也/陳氏曰灑埽應對小學之)
(教也窮理即致知至於知止之事/盡性即誠意至于平天下之事)循循有序病世之學
者舍近而趨逺處下而闚高所以輕自大而卒無得也
(易並去聲下同灑舍近趨逺承致知至于知止二句而/言處下闚高承  埽應對二句而言未致知而求知止)
(未誠意而求平天下是舍近而趨逺也方灑掃應對而/求窮理盡性是處下而闚高也葉氏曰以上言教人之)
(道本末備具而循序漸進恐學者厭/卑近而務高逺輕自肆而無實得也)先生接物辨而不
間(辨分辨也間間隔也言雖賢否自/有分辨而物我一體未嘗有間也)感而能通教人而
人易從怒人而人不怨賢愚善惡咸得其心狡偽者獻
其誠暴慢者致其恭聞風者誠服覿徳者心醉(覿葉本/作觀)
雖小人以趨向之異顧於利害時見排斥退而省其私
未有不以先生為君子也(荆公與先生雖道不同而嘗/謂先生忠信先生每與論事)
(心平氣和荆公多為之動/葉氏曰以上言接物之道)先生為政治惡以寛處煩而
裕當法令繁宻之際未嘗從衆為應文逃責之事人皆
病於拘礙而先生處之綽然衆人憂以為甚難而先生
為之沛然(憂上吕本/無人字)雖當倉卒不動聲色方監司競為
嚴急之時其待先生率皆寛厚設施之際有所頼焉(卒/音)
(猝言葉氏曰以/上  為政之道)先生所為綱條法度人可效而為也至
其道之而從動之而和不求物而物應未施信而民信
則人不可及也(道音導此文集感葉氏連上為一節今/正之    節言  應之逹有人之所不)
(可及者状朱子曰明道嘗為條例司不以為浼而伊川/所作行  乃獨不載其事明道謂青苗可放過而伊川)
(乃于西監一状較計如此盖明道所處是大賢以上事/學者未至而輕議之恐失所守伊川所處雖高然實中)
(人皆可跂及又當觀用之淺深事之大小裁酌其宜難/執一意君子所以貴窮理也  按伊川先生既殁門人)
(高弟多已先亡無有能形容其徳者故是編獨闕焉然/先生嘗謂張繹曰我之道盖與明道同異時欲知我者)
(求之於此文可/也讀者詳之)　明道先生曰周茂叔牕前草不除去
問之云與自家意思一般(除下葉本無去字無遺書下/同  指生意周流  間而言)
本註云子厚觀驢鳴亦謂如此(盖取其有/自得意也)　張子厚聞
生皇子喜甚見餓莩者食便不美(明道/語)　伯淳嘗與子
厚在興國寺講論終日而曰不知舊日曾有甚人於此
處講此事(按吕侍講家傳中亦有此語與此字句微盖/别又但言與二程諸公不言子厚興作相)
(興國寺舊名相國寺宋太平興/國中改今名在開封府城内)　謝顯道曰明道先生
坐如泥塑人接人則渾是一圑和氣(外書下同之葉氏/曰所謂望  儼然)
(即之/也温)侯師聖云朱公掞見明道于汝歸謂人曰光庭在
春風中坐了一箇月(掞舒店反生侯仲良字師聖河東/人二程先  舅氏無可之孫朱光)
(庭字公掞河南偃師人以給事中封還劉丞相摯罷政/制落職後遷集賢院學士汝州名今属汝寧府時明道)
(以親老求近鄉監局得監汝州酒稅故公掞於/此見之遺書内劉絢過汝所聞乃是時語也)游楊初
見伊川伊川瞑目而坐二子侍立既覺顧謂曰賢輩尚
在此乎日既晚且休矣及出門門外之雪深一尺(按是/時明)
(道已殁而游楊復師事伊川於洛/此一條言二先生氣象之不同也)　　劉安禮云明道
先生徳性充完粹和之氣盎於面背樂易多恕終日怡
恱立之從先生三十年未嘗見其忿厲之容(樂音洛易/音異  附)
録　吕與叔撰明道先生哀詞云先生負特立之才知
大學之要博聞強識躬行力究察倫明物極其所止渙
然心釋洞見道體(強區兩反/識去聲)其造於約也雖事變之感
不一知應以是心而不窮雖天下之理至衆知反之吾
身而自足其致于一也異端並立而不能移聖人復起
而不與易(復扶又反不葉氏曰致一者見之明而守之/定故邪說  能移百世以俟聖人而不惑也)
其養之成也和氣充浹見於聲容然望之崇深不可慢
也遇事優為從容不迫然誠心懇惻弗之措也(見音現/從音冲)
(置措委/  也)其自任之重也寧學聖人而未至不欲以一善
成名(愚按士君子立志自當如此然善無大小隨分皆/當自盡如以目前所當為之事而舍之而不為曰)
(吾不欲以一善成名也是又與於自欺之甚者/也此等處學者須善看不以辭害志焉可也)寧以一
物不被澤為已病不欲以一時之利為已功其自信之
篤也吾志可行不苟潔其去就吾義所安雖小官有所
不屑　吕與叔撰横渠先生行狀云康定用兵時先生年
十八慨然以功名自許上書謁范文正公公知其逺器
欲成就之乃責之曰儒者自有名教何事於兵因勸讀
中庸先生讀其書雖愛之猶以為未足(仁宗康定元年/西夏趙元昊攻)
(保安軍取金明砦李士彬父子被執乘勝抵延州城下/執副總管劉平石元孫以歸又陷塞門諸砦所謂用兵)
(時也范文正公時為陜西招討副使故先生上書謁之/也先生與邠人焦寅遊寅喜談兵先生悅其言故亦喜)
(談/兵)於是又訪諸釋老之書累年盡究其說知無所得反
而求之六經嘉祐初見程伯淳正叔于京師共語道學
之要先生渙然自信曰吾道自足何事旁求於是盡棄
異學淳如也(嘉祐宋仁宗年號也尹和靖以盡棄異學/語言之程先生云表叔平生議論謂頤兄)
(弟有同處則可若謂學於頤兄弟則無是事頃属與叔/刪去不謂尚存斯言㡬于無忌憚然按淵源録謂盡棄)
(異學語一本作盡棄其學而學焉/則盡棄異學語恐是後來所改)本註尹彦明云横渠
昔在京師坐虎皮說周易聴從甚衆一夕二程先生至
論易次日横渠撤去虎皮曰吾平日為諸公說者皆亂
道有二程近到深明易道吾所不及汝輩可師之(為去/聲不)
(及之不吕本作弗歸按外書注逐日虎皮出是日更不/出虎皮也自是乃  陜西  朱子曰横渠之學實亦自)
(成一家但其源則/自二程發之耳)晩自崇文移疾西歸横渠終日危坐
一室左右簡編俯而讀仰而思有得則識之或中夜起
坐取燭以書其至道精思未始須臾息亦未嘗須臾忘
也(識音志起坐宋本作坐起之崇文宋蔵書館名乾徳/初置三館於長慶門西謂  西館書凡八萬卷太平)
(興國三年帝臨幸嫌其陋命于昇龍門東北創立三館/賜名崇文院遷西館書貯焉三館者史館昭文館集賢)
(院也元豐定官制改名秘書省神宗熙寧二年吕正獻/公薦先生有古學召見問治道先生曰為政不法三代)
(者終苟道也帝恱以為崇文院校書移疾顔師/古漢書注移書言疾也愚按猶今言告病也)學者有
問多告以知禮成性變化氣質之道學必如聖人而後
已聞者莫不動心有進(知禮成性變化氣/質說見第二卷)嘗謂門人曰
吾學既得於心則修其辭命辭無差然後斷事斷事無
失吾乃沛然精義入神者豫而已矣(斷都玩反第精義/入神說見  二卷)
(朱子曰張子謂須先說得分明然後方行得分明/今人見得不明故說得自儱侗如何得行處分明)先生
氣質剛毅徳盛貎嚴然與人居乆而日親其治家接物
大要正已以感人人未之信反躬自治不以語人雖有
未喻安行而無悔故識與不識聞風而畏非其義也不
敢以一毫及之(治並/平聲)　横渠曰二程從十四五時便銳
然欲學聖人(銳吕本作脫注一作銳愚按從銳為優人/語録  此言二程自㓜立志如此以見)
(之皆可以為聖人也按二程已見于前此復引横渠之/言以終之者盖隱以二程接古聖賢相傳之統亦所以)
(俟後聖於無窮也其㫖深矣黄勉齋曰道之正統待人/而後傳自周以後任傳道之責者不過數人而能使斯)
(道章章較著者一二人而止耳由孔子而後曾子子思/繼其微至孟子而始著由孟子而後周程張子繼其絶)
(至朱子而始著/識者以為知言)
　
　
　
　
　
　
　
　近思録集註卷十四
欽定四庫全書
　近思録集註卷十四
　　　　　　　　　　　　　　婺源江永撰
　(朱子曰此卷/聖賢氣象)
明道先生曰堯與舜更無優劣及至湯武便别孟子言
性之反之自古無人如此説只孟子分别出來便知得
堯舜是生而知之湯武是學而能之文王之徳則似堯
舜禹之徳則似湯武要之皆是聖人(朱子曰堯舜天性/渾全不假修習湯)
(武修身體道以復其性又曰性者得全於天無所汚壞/不假修為聖之至也反之者修為以復其性而至於聖)
(人也○以書觀之湯畢竟反之之功極細宻如以義制/事以理制心等語又自謂有慙徳覺多不是往往自此)
(益去加切如武王大故疎其數紂之罪辭氣暴厲如湯/便都不如此○葉氏曰文王不識不知順帝之則蓋亦)
(生知之性也禹克勤克儉不矜不/伐蓋亦學能之事也○遺書下同)仲尼元氣也顔子
春生也孟子并秋殺盡見仲尼無所不包顔子示不違
如愚之學於後世有自然之和氣不言而化者也孟子
則露其才蓋亦時焉而已仲尼天地也顏子和風慶雲
也孟子泰山巖巖之氣象也觀其言皆可見之矣仲尼
無迹顏子微有迹孟子其迹著孔子儘是明快人顏子
儘豈弟孟子儘雄辯(問顏子春生孟子并秋殺盡見朱/子曰仲尼無不包顏子方露出春)
(生之意如無伐善無施勞是也使此更不露便是孔子/孟子便如秋殺都發出來露其才如所謂英氣是發用)
(處都見也明道下二句便是解上三句獨時焉而已難/曉○問顔子之微有迹處曰如願無伐善無施勞皆是)
(若孔子無迹只是人捉摸不著○問孟子露其才時焉/而已或曰非常如此蓋時出之耳或曰戰國之習俗如)
(此或曰世衰道㣲孟子不得已耳三者孰是曰恐只是/習俗之説較穩大抵自堯舜以來至於本朝一代各自)
(是一様氣象不同○問時焉而已豈孟子亦有戰國之/習否曰亦是戰國之習如三代人物自是一般氣象左)
(傳所載春秋人物又是一般氣象戰國人物又是一般/氣象○葉氏曰夫子清明在躬猶青天白日故極其明)
(快顔子有若無實若虛犯而不校故極其豈/弟孟子息邪説距詖行放淫辭故極其雄辯)○曾子傳
聖人學其徳後來不可測安知其不至聖人如言吾得
正而斃且休理會文字只看他氣象極好被他所見處
大後人雖有好言語只被氣象卑終不類道(葉氏曰曾/子易簣之)
(言自非樂善不倦安行天理一息尚在/必歸於正夫豈一時之所能勉強哉)○傳經為難如
聖人之後纔百年傳之已差聖人之學若非子思孟子
則幾乎息矣道何嘗息只是人不由之道非亡也幽厲
不由也(末二句董仲舒對䇿語○葉氏曰羣經定於夫/子之手至孟子時纔百年間㣲言絶而大義乖)
(猶賴曾子之門有傳子思孟子之徒相繼纘述提綱挈/領闢邪輔正以垂萬世如論語大學中庸孟子之書可)
(見/矣)○荀子才高其過多揚雄才短其過少(葉氏曰荀子/名況字卿為)
(楚蘭陵令揚雄字子雲為漢光祿卿荀卿才高敢為異/論如以人性為惡以子思孟子為非其過多揚雄才短)
(如作太元擬易法言擬論語/皆摸擬前聖之遺言其過少)○荀子極偏駁只一句性
惡大本已失揚子雖少過然已自不識性更説甚道(朱/子)
(曰荀揚諸人論性其實只説得氣荀子只見得不好人/㡳性便説惡揚子見半善半惡㡳人便説善惡混○問)
(揚雄言學者所以修性故伊川謂揚雄為不識性曰性/不容修修是揠苗○荀子極偏駁揚子雖少過等語皆)
(是就分金秤上説下來若不曾看荀子揚/子則所謂極偏駁雖少過等語亦見不得)○董仲舒曰
正其誼不謀其利明其道不計其功此董子所以度越
諸子(朱子曰漢儒惟董仲舒三篇説得稍親切終是不/脱漢儒氣味只對江都易王云仁人正其誼不謀)
(其利明其道不計其功方無病又是儒者語○誼必正/非是有意要正道必明必是有意要明功利自是所不)
(論仁人於此有不能自已者師出無名事故不成明其/為賊敵乃可服此便是有意立名以正其誼○仲舒所)
(立甚高後世所以不如古人者道義功利關不透耳○/仲舒資質純良摸索道得數句如正誼不謀利之類然)
(亦非他眞見得這道理○仲舒本領純正班固所/謂醇儒極是至於天下國家事業恐施展未必得)○漢
儒如毛萇董仲舒最得聖賢之意然見道不甚分明下
此即至揚雄規模又窄狹矣(毛萇治詩為河間獻王博/士○問伊川於毛公不知)
(何所主而取之朱子曰程子不知何所見而然嘗考之/詩傳其𦂳要處有數處如關雎所謂夫婦有别則父子)
(親父子親則君臣敬君臣敬則朝廷正朝廷正則王化/成要之亦不多見只是其氣象大槩好○問董仲舒見)
(道不分明處曰見得鶻突如命者天之令性者生之質/情者人之欲命非聖人不行性非教化不成情非制度)
(不節等語似不識性善模様又云明於天性知自貴於/物知自貴於物然後知仁義知仁義然後重禮節重禮)
(節然後安處善安處善然後樂循理又似見得性善模/様終是説得騎牆不分明端的○揚子為人深沉㑹去)
(思索然太元亦是拙底功夫道理不是如此其學似本/於黄老如云惟清惟靜惟寂惟寞之類某嘗謂揚雄最)
(無用眞是一腐儒到急處只是投黄老/自身命也奈何不下如何會理得别事)○林希謂揚雄
為禄隠揚雄後人只為見他著書便須要做他是怎生
做得是(葉氏曰祿隠謂浮沉下位依禄而隠/雄失身仕莽以是禄隠何辭而可)○孔明有
王佐之心道則未盡王者如天地之無私心焉行一不
義而得天下不為孔明必求有成而取劉璋聖人寧無
成耳此不可為也若劉表子琮將為曹公所并取而興
劉氏可也(朱子曰程子謂孔明有王佐之心道則未盡/其論極嘗問殺劉璋事何如曰這只是不是)
(問聖人處此合如何曰亦須有别箇道理若似如此寧/可事不成只為後世事欲苟成功欲苟就便有許多事)
(孔明大綱却好只為如此便有斑駁處○葉氏曰琮降/則地歸曹氏取以興漢何負於表較之取劉璋則曲直)
(有間/矣)○諸葛武侯有儒者氣象(問武侯有儒者氣象如/何朱子曰孔明學不甚)
(正但資質好有正大氣象○葉氏曰孔明輔漢討賊以/信義為主以節制行師以公誠待人至於親賢臣逺小)
(人諮諏善道察納雅言有大臣格君之業○永按鞠躬/盡力死而後已成敗利鈍非所逆暏數言尤近儒者氣)
(象/)○孔明庶幾禮樂(文中子曰使孔明而無死禮樂其/有興乎○問孔明庶幾禮樂如何)
(朱子曰也不見得孔明是禮樂中人也只是粗㡳禮樂/○孔明也粗若興禮樂也是粗禮樂○葉氏曰亮之治)
(國政刑修舉而人心豫附/名正言順禮樂其庶幾乎)○文中子本是一隠君子世
人往往得其議論附會成書其間極有格言荀揚道不
到處(朱子曰王通極□爽説得廣闊縁他於事上講究/得精故於世變興亡人情物態更革沿襲施為作)
(用先後次第都曉得識得箇仁義禮樂都冇用處若用/於世必有可觀只可惜不曾向上透一著於大體處有)
(所欠闕所以如此若更曉得高處一著那裏得來只細/看他書便見他極有好處非特荀揚道不到雖韓退之)
(也道不到○文中子其間有見處也即是老氏又其間/被人夾雜今也難分别但不合有許多事全似孔子其)
(間論文史及時事世變煞好○伊川謂文中子有些格/言被後人添入壞了看來必是阮逸諸公增益張大復)
(借顒顯者以為重耳○葉氏曰文中子王通隋末不仕/教授河汾其弟王凝子福畤等収其議論增益為書名)
(曰中/説)○韓愈亦近世豪傑之士如原道中言語雖有病
然自孟子而後能將許大見識尋求者才見此人至如
斷曰孟子醇乎醇又曰荀與揚擇焉而不精語焉而不
詳若不是他見得豈千餘年後便能斷得如此分明(朱/子)
(曰韓退之却有些本領如原道其言雖不精然皆實大/綱是○自古罕有人説得端的惟退之原道庶幾近之)
(却説自大體程子謂能作許大見識尋求眞箇如此他/資才甚高然那時更無人制服他便做大了謂世無孔)
(子不當在弟子之列○問遺書第一卷言韓愈近世豪/傑揚子雲豈得如愈第六卷則曰揚子之學實韓子之)
(學華華則涉道淺二説取予似相牴牾曰只以言性論/之則揚子善惡混之説所見僅足以比告子若退之見)
(得到處却甚峻絶性分三品正是説氣質之性至程門/説破氣字方有去著此退之所以不易及而第二説未)
(得其實也○問韓子稱孟子醇乎醇荀與揚大醇而小/疪程子謂韓子稱孟子甚善非見得孟子意亦道不到)
(其論苟揚則非也竊謂韓子旣以失大本不識性者為/大醇則其稱孟子醇乎醇亦只是說得到未必眞見得)
(到曰如何見得韓子稱荀揚大醇處便是就論性處説/又云韓子説苟揚大醇是泛説與申不害韓非之徒較)
(之則荀揚為大醇韓子只説得那一邊凑不著這/一邊若是㑹説底説那一邊亦自凑著這一邊)○學
本是修徳有徳然後有言退之却倒學了因學文日求
所未至遂有所得如何軻之死不得其傳似此言語非
是蹈襲前人又非鑿空撰得出必有所見若無所見不
知言所傳者何事(朱子曰韓文公第一義是去學文字/第二義才去窮究道理所以看得不)
(親切○問韓公雖有心學問但於利祿之意甚重曰他/也是不曾去做工夫他於外面皮殻上都見得只是不)
(曾向裏省察不曾就身上細密做工夫只從麄處去不/見得原頭來處平日只以詩文飲酒博戲為事○問軻)
(之死不得其傳程子以為非見得眞實不能出此語而/屛山以為孤聖道絶後學如何先生笑曰屛山只要説)
(釋子道流皆得其傳耳○朱子韓文考異云諸賢之論/惟程子此條為能極其深處然考諸臨川王氏之書則)
(其詩有曰紛紛易盡百年身舉世何人識道眞力去陳/言誇末俗可憐無補費精神其為予奪乃冇大不同者)
(故常折其衷而論之竊謂程子之意固為得其大端而/王氏之言亦自不為無理蓋韓公之道知其用之周於)
(萬事而未知其體之具於吾之一心知其可行於天下/而未知其本之當先於吾之一身也是以其言常詳於)
(外而畧於内其志常極於逺大而其行未必能謹於細/微雖知文與道有内外淺深之殊而終未能審其緩急)
(重輕之序以決取舎雖知汲汲以行道濟時抑邪崇正/為事而或未免乎貪位慕祿之私此其見於文字之中)
(信有如王氏之所譏者但王氏雖能言此而其所謂道/眞者實乃老佛之餘波正韓公所深詆則是楚雖失而)
(齊亦未/為得耳)○周茂叔胷中灑落如光風霽月(見黄庭堅所/作詩序○朱)
(子曰延平先生毎誦此言以為善形容有道者氣象○/所謂灑落者只是形容一箇不疑所行清明高逺之意)
(若有一毫私吝心何/處更有此等氣象)其為政精密嚴恕務盡道理(見潘/延之)
(所撰墓誌○/通書附録)○伊川先生撰明道先生行狀曰先生資
稟旣異而充養有道純粹如精金溫潤如良玉寛而有
制和而不流忠誠貫於金石孝悌通於神明視其色其
接物也如春陽之溫聽其言其入人也如時雨之潤胷
懷洞然徹視無間測其蘊則浩乎若滄溟之無際極其
徳美言蓋不足以形容(葉氏曰以上一節言資/稟之粹充養之厚也)先生行
已内主於敬而行之以恕見善若出諸已不欲弗施於
人居廣居而行大道言有物而動有常(葉氏曰以上一/節言行已之本)
(末/也)先生為學自十五六時聞汝南周茂叔論道遂厭科
舉之業慨然有求道之志未知其要泛濫於諸家出入
於老釋者幾十年返求諸六經而後得之(朱子曰二程/之於濓溪如)
(曰仲尼顔子所樂吟風弄月以歸皆當時口傳心受的/當親切處後來二程先生舉似後學亦不將作第二義)
(看然則行狀所謂反求之六經然後得之者特語夫功/用之大全耳至其入處則自濓溪不可誣也○葉氏曰)
(按濓溪先生為南安軍司理參軍時程公珦攝通守事/視其氣貌非常人與語知其為學知道也因與為友且)
(使其二子受學焉而程氏遺書言再見周茂叔後吟風/弄月以歸有吾與㸃也之意明道學於濓溪者雖得其)
(大意然其博求精察益充所聞/以抵於成者尤多自得之功)明於庶物察於人倫知
盡性至命必本於孝弟窮神知化由通於禮樂(朱子曰/明道行)
(狀説孝弟禮樂處上兩句説心下兩句説用○問盡性/至命必本於孝弟盡性至命是聖人事然必從孝弟做)
(起否曰固是又問伊川説就孝弟中便可盡性至命看/來孝弟上面更有幾多事如何只是孝弟便可至命曰)
(知得孝弟之理便是盡性至命也只如此若是做時須/是從孝弟上推將去方始知得性命如孝弟為仁之本)
(不成孝弟便是仁了但是為仁自孝弟始若是/聖人如舜之孝王季之友便是盡性至命事)辯異端
似是之非開百代未明之惑秦漢而下未有臻斯理也
謂孟子沒而聖學不傳以興起斯文為己任其言曰道
之不明異端害之也昔之害近而易知今之害深而難
辯昔之惑人也乘其迷暗今之入人也因其高明(葉氏/曰昔)
(之害楊墨申韓是也今之害佛老是也淺近/故迷暗者為所惑深逺故高明者反蹈其中)自謂之窮
神知化而不足以開物成務言為無不周遍實則外於
倫理窮深極㣲而不可以入堯舜之道天下之學非淺
陋固滯則必入於此自道之不明也邪誕妖異之説競
起塗生民之耳目溺天下於汚濁雖高才明智膠於見
聞醉生夢死不自覺也是皆正路之蓁蕪聖門之蔽塞
闢之而後可以入道先生進將覺斯人退將明之書不
幸早世皆未及也其辯析精微稍見於世者學者之所
傳耳(葉氏曰以上一節言學道本末/與其闢異端正人心之大畧也)先生之門學者多
矣先生之言平易易知賢愚皆獲其益如羣飲於河各
充其量(朱子曰明道之言一見便好久看愈好所以賢/愚皆獲其益伊川之言乍見未好久看方好故)
(非久於玩索者不能識其味此其自/任所以有成人材尊師道之不同)先生教人自致知
至於知止誠意至於平天下灑掃應對至於窮理盡性
循循有序病世之學者捨近而趨逺處下而窺高所以
輕自大而卒無得也(葉氏曰以上一節言教人之/道本末備具而循序漸進也)先生
接物辨而不間(葉氏曰是非明/辨而亦不絕之)感而能通教人而人易
從怒人而人不怨賢愚善惡咸得其心狡偽者獻其誠
暴慢者致其恭聞風者誠服覿徳者心醉雖小人以趨
向之異顧於利害時見排斥退而省其私未有不以先
生為君子也(葉氏曰先生以議新法不合遂遭排斥然/當時用事者亦曰伯淳忠信人也則其言)
(行之懿有不可誣者○/以上一節言接物之道)先生為政治惡以寛(葉氏曰聞/其自新之)
(路改/而止)處煩而裕(葉氏曰得其要/領且順乎理)當法令繁密之際未嘗
從衆為應文逃責之事人皆病於拘礙而先生處之綽
然衆憂以為甚難而先生為之沛然(葉氏曰法令峻密/而先生未嘗為苟)
(且應命之事然而處之有道故不/見其礙為之有要故不見其難)雖當倉卒不動聲色
(葉氏曰理素/明而志素定)方監司競為嚴急之時其待先生率皆寛
厚設施之際有所賴焉(葉氏曰忠信懇惻足以感人故/能不狗時好而遂得其所為)
先生所為綱條法度人可效而為也至其道之而從動
之而和不求物而物應未施信而民信則人不可及也
(葉氏曰以上一節言/為政之道○文集)○明道先生曰周茂叔窻前草不
除去問之云與自家意思一般(本註子厚觀驢鳴亦謂/如此○問周子是取其)
(生生自得之意邪抑於生物中欲觀天理流行處邪朱/子曰此不要解得那田地自理會得須看自家意思與)
(那草㡳如何是一般○問周子窻前草不除去即是謂/生意與自家一般曰他也只是偶然見與自家意思相)
(契又問横渠觀驢鳴是天機自動意思曰固是但也是家/偶然見他如此如謂革與自家意一般木葉便不與自)
(意一般乎如驢嗚與自家呼喚一般馬/嗚便不與自家一般乎○遺書下同)○張子厚聞皇
子生喜甚見餓莩者食便不美(吳必大曰子厚聞皇子/生云云正淳嘗云與人)
(同休戚陸子夀曰此主張題日耳先生曾問致思否曰/皆是均氣同體惟在我者至公無私故能無間斷而與)
(之同休戚曰固是如此然亦只説得一截如是説時眞/是主張題目實不曾識得今土木何嘗有私然與他物)
(不相管人則元有此心故至公無私便都管欇之無間/斷也○葉氏曰此即西銘之意亦其養徳之厚故隨所)
(感遇蹶然動於中而不可遏/初無擬議作意而為之也)○伯淳嘗與子厚在興國
寺講論終日而曰不知舊日曾有甚人於此處講此事
(呂原明曰此處氣象自有合/得如此等人説此等話道理)○謝顯道云明道先生坐
如泥塑人接人則渾是一團和氣(葉氏曰所謂望之儼/然即之也温○外書)
(下/同)○侯師聖云朱公掞見明道於汝歸謂人曰光庭在
春風中坐了一箇月游楊初見伊川伊川瞑目而坐二
子俟立旣覺顧謂曰賢輩尚在此乎日旣晚且休矣及
出門門外之雪深一尺(侯仲良字師聖朱光庭字公掞/皆程子門人○葉氏曰明道接)
(人和粹伊川師道尊嚴皆盛徳所形但氣質/成就有不同耳明道似顔子伊川似孟子)○劉安禮
云明道先生徳性充完粹和之氣盎於面背樂易多恕
終日怡悦立之從先生三十年未嘗見其忿厲之容(葉/氏)
(曰先生質之美養之厚徳之全故其睟然發見從容豈/弟如此百世之下聞之者鄙夫寛薄夫敦而況於親炙)
(之者乎/○附録)○吕與叔撰明道先生哀詞云先生負特立之
才知大學之要博文强識躬行力究察倫明物極其所
止渙然心釋洞見道體其造於約也雖事變之感不一
知應以是心而不窮雖天下之理至衆知反之吾身而
自足其致於一也異端並立而不能移聖人復起而不
能與易其養之成也和氣充浹見於聲容望之崇深不
可慢也遇事優為從容不廹然誠心懇惻弗之措也其
自任之重也寧學聖人而未至不欲以一善成名寧以
一物不被澤為己病不欲以一時之利為己功其自信
之篤也吾志可行不苟潔其去就吾義所安雖小官有
所不屑(葉氏曰志若可行不潔其去以為/高義擇所安亦不屑於就以自卑)○吕與叔撰
横渠先生行狀云康定用兵時先生年十八慨然以功
名自許上書謁范文正公公知其逺器欲成就之乃責
之曰儒者自有名教何事於兵因勸讀中庸先生讀其
書雖愛之猶以為未足於是又訪諸釋老之書累年盡
究其説知無所得反而求之六經嘉祐初見程伯淳正
叔於京師共語道學之要先生渙然自信曰吾道自足
何事旁求於是盡棄異學淳如也(本註尹彦明云横渠/昔在京師坐虎皮説)
(周易聽從甚衆一夕二程先生至論易次日横渠撤去/虎皮曰吾平日為諸公説者皆亂道有二程近到深明)
(易道吾所弗及汝輩可師之○朱子曰行狀有兩本一/云盡棄其學而學焉一云盡棄異學淳如也後本為勝)
(○横渠之學實亦自成一家但其源則自二程先生發/之○葉氏曰此可見横渠先生勇於從善無一豪係吝)
(之意非大公至/明孰能如是)晚自崇文移疾西歸横渠終日危坐一
室左右簡編俯而讀仰而思有得則識之或中夜起坐
取燭以書其志道精思未始須臾息亦未嘗須臾忘也
(朱子曰横渠教人道夜間自不合睡只為無可應接他/人皆睡了己不得不睡他做正䝉時或夜裏黙坐徹曉)
(他直是恁地勇方做得○横渠作正䝉時中夜有/得亦須起寫了方放下睡不然放不下無安著處)學者
有問多告以知禮成性變化氣質之道學必如聖人而
後已聞者莫不動心有進嘗謂門人曰吾學旣得於心
則修其辭命辭無差然後斷事斷事無失吾乃沛然精
義入神者豫而已矣(朱子曰横渠言吾學旣得於心云/云他意謂須先説得分明然後行)
(處分明今人見得不明故説得自儱侗如何到得行處/分明○横渠言吾學旣得於心云云看來理會道理須)
(是説得出一字不穏便無下落所以中夜便筆之於紙/只要有下落横渠如此若論道理他却未熟然他地位)
(却要如此高明底却不必如此○天理人欲之分只爭/些子故周先生只管説箇幾字然辨之又不可不早故)
(横渠每説豫字○葉氏曰人於義理其初得於心者了/然無疑及宣之於口筆之於牘則或有差故命辭無差)
(則所見已審以是應酬事物知明理精妙用無方矣是/皆窮理致知之功素立而非勉强擬議於應事之時也)
先生氣質剛毅徳盛貌嚴然與人居久而日親其治家
接物大要正己以感人人未之信反躬自治不以語人
雖有未諭安行而無悔故識與不識聞風而畏非其義
也不敢以一毫及之(葉氏曰徳貌嚴毅而中誠懇惻故/與人久而益親躬自厚而薄責於)
(人故人心服而/不敢加以非義)○横渠先生曰二程從十四五時便脱
然欲學聖人(朱子曰伊川好學論十八時作明道十四/五時便學聖人二十及第出去做官一向)
(長進定性書二十/二三時作○語録)
　
　
　
　
　
　
　
　
　
　
　
　
　
　
　
　近思録集註卷十四
近思録集註後序
近思録集註既成或疑名物訓詁非是書所重胡考訂
援據之不憚煩為曰此正愚註之所以作也自宋史分
道學儒林為二而後之言程朱之學者往往但求之身
心性命之間而不復以通經學古為事於是彼稍稍知
究心古學者輒用是為詬病以謂道學之說興而經學
寖微噫何其言之甚歟夫道者所以為儒之具也而學
也者所以治其具也故人不學則不知道不知道則不可以為
儒而不通知古今則不可以言學夫經其本也不通經
則雖欲博觀今古亦泛濫而無所歸也宋史離而二之
過矣伊川分學者為三曰文章曰訓詁曰儒者夫六經
皆文章也其異同疑似為之博考而詳辨之即訓詁也
子曰有德者必有言非儒者之文章乎孟子曰不以文
害辭不以辭害志以意逆志是為得之非儒者之訓詁
乎然則文章也訓詁也而儒之所以為儒者要未始不
存乎其間然而伊川且必欲别儒於文章訓詁之外者
何也盖欲求儒者之道於文章訓詁中則可而欲以文
章訓詁盡儒者之道則不可其本末先後之間固有辨
也柰之何進訓詁章句之學於儒林而反别道學於儒
之外其無識可謂甚也夫道學與政術判為二事横渠
猶病之况離道學與儒而二之耶甚矣其蔽也盖嘗竊
論之馬鄭賈孔之説經譬則百貨之所聚也程朱諸先
生之説經譬則操權度以平百貨之長短輕重者也㣲
權度則貨之長短輕重不見而非百貨所聚則雖有權
度亦無所用之矣故愚嘗以謂欲求程朱之學者其必
自馬鄭諸傳疏始愚故於是編備著漢唐諸家之説以
見程朱諸先生之有本俾彼空疎寡學者無得以藉口
焉乾隆元年正月之望歸安後學茅星來謹識
