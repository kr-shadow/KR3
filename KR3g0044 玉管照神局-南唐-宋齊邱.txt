#+TITLE: 玉管照神局-南唐-宋齊邱
#+DATE: 2018-05-12 10:18:01
#+SOURCE: github.com/kanripo/KR3g0044 master 0fa9edb2                
欽定四庫全書　　　　　子部七
　玉管照神局　　　　　　術數類五(命書相書之/屬)
　　提要
　　　　臣等謹案玉管照神局三卷舊本題南唐宋
　　　　齊邱撰齊邱字超回改字子嵩廬陵人初以
　　　　布衣事李昪授殿直軍判官擢右司員外郎
　　　　累遷同平章事兼知尚書省事李璟嗣立以
　　　　太傅領劍南東川節度使封楚國公尋得罪
　　　　被廢自經死齊邱生五季俶擾之世以權譎
　　　　自喜尤好術數凡挾象緯青烏姑布壬遁之
　　　　術居門下者常數十輩皆厚以資之是書專
　　　　論相術疑即出其門下客所撰集而假齊邱
　　　　名以行世者也宋史藝文志焦竑經籍志皆
　　　　稱玉管照神局二卷其名與此本同陳振孫
　　　　書録解題則稱玉管照神而無局字且僅有
　　　　一卷疑所見本非完帙呉任臣十國春秋則
　　　　載齊邱有玉管照神經十卷名目稍異而卷
　　　　數亦與宋志不符錢曽讀書敏求記所載與十
　　　　國春秋相合且稱上局所論皆人之體貌有
　　　　形可見故謂之陽局下局所論皆出形之外
　　　　無象可觀故謂之陰局其言體例甚悉此本
　　　　為永樂大典所載大指皆以形狀立論與錢
　　　　氏所云有隂陽二局者不符疑此本即宋志
　　　　所稱之二卷故與十卷之本多所同異歟術
　　　　家之書為後人縁飾増損彼此牴牾徃往如
　　　　此不足深詰特以其議論頗為精析而所取
　　　　各書尤多世所未覩猶屬相𫝊舊文故稍加
　　　　訂正釐為三卷録備一家焉乾隆四十六年
　　　　九月恭校上
　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　總　校　官(臣/)陸　費　墀
欽定四庫全書
　玉管照神局卷上
吕洞賓賦　相貌有異貴賤不同量肌肉之輕重揣骨
格之肥充行似龍騰此相超羣膽智坐如虎踞其人出
衆英雄原夫郎郎當當者地閣瘦尖氣氣智智者天庭
飽滿鼻梁聳直榖食豐厚山根不折者功名俊美學館
清高者凌雲折桂淚堂深陷者(眼下/也)刑妻害子若更持
行立正端的忠良更兼雞眼虎睛决明詞理(雞眼/黄赤)是以
鼻如鷹嘴喫人心髓齒如石榴爲國封侯腦門敦厚者
常清貴顴骨尖高者不自由懸壁無路燕腮莫浮(結腮/機闗)
(多/)金門一字四横偏多貪啖鉄鎻深闗罕用却被拘留
(金門鉄鎻口也如/無腮貪啖拘留)八卦也乾(額/也)須壯大欲象蓋盆(乾乃/天庭)
(欲圓/而聳)坤若寛停必須朝口(地角用/朝上也)坎(口/也)若清兮足才學
(唇紅/聲亮)離宂者常遊走(兩顴骨無肉/上愛逰走)步重一身如奔馬行
穿兩脚聊充口巽起三停於外越便使愚癡(巽乃兩/耳不貼)艮
若端直而齊豐聰明富有(鼻正直/而齊也)夫何重分次第目下
異端有刑害者太陽䧟無破敗者面門寛夭夀者則辨
其唇掀窮儉者則知其骨寒金櫃滿者主有厚禄(眼下/有肉)
(如横/指者)小得大者必有高官(眼下重紋/眼頭有角)妖人邪視偷人低
觀(賊人眼/視地)鳯眉象眼營生正易鴨背鵝胷餓死何難人
中既現不必須長輪廓雖小且要有氣(耳雖小/且要白)眼眶薄
兮清竒穏(眼眶/寛也)鼻若仰兮竅不詳眉若長者唇掀無害
面若大者結喉不良任是猴䑕之形終有財糧見他端
坐直須高貴多是蛇奔雀步乞丐之輩狗坐蛟騰毒害
之徒官殺現以爲吏(眼肉有/赤筋是)蘭䑓腫以爲奴(鼻偏面腫/多為奴僕)
栁葉眉齊而有藝了字眉反而定孤却不鼻頭懸膽耳
末綴珠女眉垂兮在宦族男額寛兮達帝都豈不識御
苑公卿田面本來無異邊塵將帥龍頭必竟無殊莫怪
泄盡天機二儀皆能和合四象寜無後先是則富貴不
則貧賤更有一百二十部星辰排于面上
千金賦　神傳氣授精合形生禀隂陽鍾秀之源受水
火智心之本纔成相貌鑒識權衡凡有清竒先分古怪
清則如珠在淵竒則如玉藴石古則萬斛之舟怪若懸
巖之檜四般貴格皆在精神因形見心辨人倫之真僞
聽聲察色知窮達之愚賢嗟乎齒露唇掀豈京朝之貴
宦眉攅口撮非䑓諫之公卿䑕目獐頭必竟難登仕路
蜂腰燕體如何解作勲臣林泉有碧眼神仙世上無交
眉宰相要知富貴定須骨秀神清欲見光華盡是氣明
色瑩虎頭龍目武文兼宰相之權仙表星標輔弼作公
侯之格龜形鶴體心靈而道徳仁賢雀腹豺聲家破而
愚頑蠢濁逢災有救顴骨高而福堂明遇險無㐫隂隲
見而神不露眼深又暴至親而亦必他人邊地豐隆非
親而偕同言笑犬形蛇視常懐妬毒之心雞目馬聲每
藴㐫强之性頭小腦薄浪走他鄉喉結牙踈難招妻子
傷乎聞善不善謂金櫃之虧盈當憂不憂頼玉堂之朝
揖耳輪反薄親祖難招骨少肉多夀數必夭天庭端聳
得上貴之提攜地閣淺虧招下人之不足若也面濶神
瑩雖氣滯而不貧骨露形偏縱色明而不貴眼澁眉虧
遇色衰而亦㐫惡貌寒體薄守困窮而見恓惶鳯目龍
瞳位三台而居八座龜腮鶴頂遊四海而泛五湖足跛
目𦕈貪毒貪奸頂細神昏無成無立嗚呼貧寒下賤無
非胷凸臀高胥役輿䑓大抵身麄面細眷屬同心偕老
骨氣分明親朋中道分離淚堂深邃齒踈而多是多非
口薄而招屯招怨抑夫貴賤夭壽無不造於形神得失
榮枯實難逃於氣色
陳摶先生風鑑　人之生也受氣於水禀形於火水則
爲精爲志火則爲神爲心精合而後神生神生而後形
全形全而後色其是知顯於外者謂之形生於心者謂
之神在於血肉者謂之氣在於皮膚者謂之色形之在
人有金木水火土之象有飛禽走獸之倫金不嫌方木
不嫌痩水不嫌肥火不嫌尖土不嫌濁似金得金剛毅
深似木得木資財阜似水得水文章貴似火得火兵機
大似土得上多櫃庫似禽者不嫌瘦似獸者不嫌肥禽
肥則不飛獸瘦則少力如鸞鳯之形則眉目聳秀與夫
形體清痩如犀虎之象則頭角高聳與夫頤腮豐滿如
此之類皆貴矣反此者皆賤矣形之在人木形本瘦其
色青痩則不露青則不浮青瘦則細而實露浮則粗而
虛世之論木者但知其瘦取形不知其有麄如松栢之
木其本以實其葉愈青謂之細實至如梧桐之木其内
本虚其外不牢謂之麄虚然取木之形安可一槩而論
哉木之形非在其一有𢃄金者有𢃄水火土者水之形
非在其一有𢃄土者有𢃄金火木者火之形非在其一
有𢃄水者有𢃄金土木者土之形非在其一有𢃄木者
有𢃄水火金者𢃄其相生則吉𢃄其相尅則凶如人之
始則痩此木之形也中則麄是金形也次而肥是水形
也其次厚實是土形也始瘦次肥爲水生於木次又厚
實此木之得土也始若瘦次麄爲滯也始瘦次肥厚此
爲發也庶人進財官員加職木滯土淺爲知縣土深爲
郡守又或面方背厚此爲有木有土則作職司或武則
止於列職之官文則止於選人是木無土也其在職司
之上神之在人欲其深不欲其淺神深則智深神淺則
智淺用則開於眼合則收於心近觀則有媚逺觀則有
威其瞻視有力其睡臥易醒譬如燈之火其心之分則
謂之神其燈之花則謂之神光其四畔之光則謂之魄
油乃精也油明而後燈明此謂之著也氣之在神要其
堅響清韻而不在乎剛健强鳴其内平則志篤其外舒
則氣和有清焉有濁焉有清中之濁有濁中之清若以
浙人淮人之氣論之浙人之氣重而不鳴淮人之氣鳴
而不重南人之氣清而不厚北人之氣厚而不清陽氣
舒而山川秀茂日月出而天地光明此氣之著也色之
在人雖在皮膚之上要其實不要其浮欲其聚不欲其
散生於五臓之表裏飾於一日之光潤唐舉先生曰光
不足爲之色人之有得則喜形於外有失則憂存於心
有老焉有嫩焉嫩者謂年紀深而𢃄後生之色色老者
吉色嫩者凶然相法之中不惟其色之如此者滯凡形
嫩者亦如之有三光焉有五澤焉有三暗焉有五枯焉
形神者有形有餘而神不足者有神有餘而形不足者
形有餘而神不足者初見似威乆視而晦神有餘而形
不足者初見似晦乆視愈明神形俱有餘者識與不識
見而恱之神形不足者不必更問令人可惡形與神相
照氣與色相扶神全則形全氣全則色全神能留氣氣
不能留神氣能留色色不能留氣至於形則載之而已
有厚焉有薄焉厚者吉薄者凶世人有遭時得志者其
始皆欲有爲也及其中則滯末則卒皆由度量淺狹不
能容載也牆薄則易頺酒薄則易酸紙薄則易裂人薄
則易亡水土薄則不足以致隂雲之附不度己短專談
人過侵削人物以爲己恩面前說是背後說非不睦親
長却奉外人性本輕率佯爲沉重改常棄舊忘恩忽人
未貴先盈未富先驕未學先滿此大薄矣若此者不惟
破相又損其夀殃及子孫然夀之相非在乎形貌恢偉
眼目浮凹便言天矣形貌恢偉之人若有時情寛性厚
此謂之情氣相附也若度量褊窄此謂心不稱也世之
人惟知其眉上兼耳内生毛多壽骨入耳兼人中深長
法令分明便言有夀然不知其有所禀也此蓋精氣内
實其骨乃從精髓而透出然後毫毛方始生於眉耳法
令方始分明人中方始得深長如樹之根本牢實上面
方始發生枝葉似油盛燈明精足則身安唐先生曰虎
骨龍睛世人皆知其吉結喉露齒世人皆知其凶然而
吉者未必爲吉凶者未必爲凶結喉露齒雖則劣相有
時心地吉者又貴矣但利其身不利妻子如三尖五露
之人貴者多矣但其神氣深粹皆可取也神氣深粹之
人形安體静不隨語行不隨黙止不隨色動不隨色轉
安而定詳而雅如此之人皆知分也今之人享富貴而
心不足不快者多矣其神氣安静之人心地空閑而所
爲放心然形氣色之於人有滯者多矣形滯八年則塵
埃神滯四年則身硬氣滯三年則心傾色滯一年則神
困有隂有陽焉陽者不可𢃄隂隂者不可𢃄陽若男𢃄
女相懦而無立女懐男相主失其夫婦人要柔而順男
子要剛而正良人之婦有威而少媚娼家之婦有媚而
少威然世之相者但觀其面部之多而不究其根本如
骨者凡人於眉鼻兩頰之上皆有也在貴人則有從精
髓内生出故其骨乃秀而細及貧賤之人則浮於上而
麄如顴骨上一位庶人入耳不過有夀不露不過有富
至若作監司之人生入兩鬢兩府之人則生入天倉其
作太守之人則堆成峯而入兩眼之尾而已至下輔主
倉庫奴婢若其地閣濶厚自有倉庫奴婢設使地閣缺
陷是無宅可居安有奴婢之軀兼倉庫哉視逺智逺視
髙智髙視下智下視斜智毒睛屢轉者殺人或流視廹
上廹下此瞻視不常之人不可兼立事矣有天者貴有
地者富有人者夀有天有地人事不修是徒有相也
陳摶袖裏金　妙相法在何方先看骨格次看學堂無
學堂者人不貴學堂備者却能成此人定且早馳名若
有學堂無骨相雖負文章漫費心一㸃真認得分明識
貴人凡相貴須看法不看狀貌與渾身自有神色細嫩
者音聲亮重似鐘鳴先聽聲後觀色兩般俱要得神恱
恱氣洋洋似有似無在面上神清骨氣兩分明此人必
作公卿相氣澄神清狀如醉神氣相合又爲貴一品朝
中貴人身若未遭逢莫輕視清亦貴濁亦貴真濁真清
方始是若還認得濁中清便知貧賤富與貴清怕浮濁
怕實更怕骨麄甚無益中肉緊骨又清晚年必定成官
職俗中人俗中氣小人似卑真如是男人定作人家奴
女人定作人家婢氣充滿骨又横行坐昏昏似醉人肉
緩筋緩加色嫩三十六前是去程只有氣又無神堂堂
容貌却雄身尅妻害子離鄉祖縱有衣糧必苦辛足象
地頭象天地要厚天要圓天不圓兮日月暗地不厚兮
無甘泉行要重步要輕重行兮不要聲早死步纒破二
者相逢反爲禍人眉怕曲又怕直直者原來看不得曲
者多藝却聰明直者妻兒害子息名以遇利以見窮相
形骨不改變壊官失職只如此凡帶風塵便爲賤名未
顯利未榮生得身形似就成此相定知只如此何須廣
去問星辰凡人相定有方不見街頭在舖郎神凛凛貌
堂堂地閣承漿更濟鏘色雜神光都不見直饒富貴也
㝷常
陳摶相歌　形神色氣雖與美紋理須分色澤匀認取
神藏𦂳緩處其間深淺亦闗人古竒怪秀青俊厚七者
於身是大綱崖岸須高未能貴精神閑暇蓋非常窮寒
塵土淺露薄乾汗如粘盡未竒要識貴流非泛有清端
秀潤却相宜肥無臃腫何妨事痩不尫孱將變形肥忌
少年肥肉緩痩雖常定骨稜層形如菜葉知多病面似
桃花亦小兒陷口短眉無昆仲頤長異母有兄疑
洞𤣥經雜斷歌　氣粗切忌精神短骨細偏嫌肉頓生
此相少年須得禄(五總龜云此相/少年湏横殺)年過四十屬幽㝠
人生孤獨問如何頰骨高兮氣不和更如魚尾枯無肉
妻子宫中自有魔　蛇眼豺聲(五總龜/作形)休締結鵲行䑕
竄莫相親非人是已多虚誕美語甜言不是真　有形
無氣應難發有體無神立見衰笑貌融融仍郁郁自然
知不混塵埃　張眉立目似金剛一片癡(五總龜/作粗)心不
可當若更氣粗形屬火(五總龜作/面帶火)殺人持刄遶村坊
眉目分明秀氣生龍瞻虎視步行輕聲音落落高辭簡
年少登科有異名(人倫風鑑云虎頭燕頷公卿位鴨步/鵝形賤且貧豹食狼飱爲將帥虎威)
(虎怒握兵/權餘同前)　眉爲華蓋眼爲星華蓋須高眼貴明地閣
朝天城廓穏塵中好好認公卿　若遇三尖五露人莫
言此相更埃塵有時驛馬連邊地也作兵官與細論
形容灑落精神秀舉步雍容氣更和對語言辭能委曲
定知年少中高科　精神似露還非露骨格如麄又不
麄若見此般形相者定知弓矢是亨途(五總龜云定知/弓矢役官途)
神垕楊先生神部論　照神之法說相之宗看青黄赤
白黒而定吉凶察金木水火土而知貴賤是故以頭為
主以眼為權頭則五行之首眼則形相(太清神鑑云眼/則四象之先)
之先觀頭之方圓察眼之黑白頭圓身必貴眼善心必
慈眼豎(五總龜云眼竪而性/剛太清神鑑云睛藏)而性剛睛露而心毒斜觀
而妬嫉低視而暗藏性剛强而心必曲氣愚惡而色不
和滿面青藍多逢迍否紅黄不雜固遇昌榮黑白色侵
憂横灾之疾病紛紛紫色見福禄以由遲要見尅子害
妻必是眼下無肉若有平平而起(五總龜云臥蠶/平起後嗣相隨)子孫
福禄相隨眉中心有旋毛兄弟同胞必衆横眉一字信
義愛人欲知奸詐孤貧看他鼻頭尖薄官高位顯凖頭
圓似截筒衰困中年定見風門昻露山根位斷僕馬多
憂露齒結喉相中大忌丈夫如此骨肉分離女人如斯
妨夫絶嗣外忌惡死赤脉侵於白睛貴禄難求只為印
堂狹小口尖唇薄此人多是多非印上有紋决定難逃
刑罰口角低垂向下固知奸詐便宜欲知貴禄聰明須
得眼如㸃漆口如四字唇似朱紅兩角朝于天倉便是
公侯之位眉高耳聳官禄榮遷部位學堂須得六處不
陷在僧道則千人之上在仕路則位至三公初年水厄
之灾但看眉間黑子痣生眼尾中年必主水灾口角黑
靨忽生末年更防水厄人肥項短命不乆長大凡貴格
上流骨脉形神清秀兩眉卓竪立見貧寒氣濁神昏此
爲下賤斯文簡畧灾福易明餘術繁多貴賤莫曉後之
學者切在精研目撃道存萬物一本
西嶽先生截相法　好頭不如好面好面不如好身且
要三停相稱五嶽四瀆豐成眉秀眼清人貴印廣名現
天庭口似朱丹終富切嫌相侔縱紋口川定主餓死交
眉必至愚身羊目蛇睛人毒眉毫耳毫夀星眼下無肉
尅子頭偏腦陷妨親且看和尚道士最要貌醜神清眉
輕眼輕福薄口小鼻小無恩眼深眉高刑責更嫌赤脉
穿睛凶貌急急改節免使横禍相侵西嶽先生截法相
人禍福如神　凡相人之法上自髪際下至頦頤玩視
其左復窺其右舉止為前瞻視為後故富貴論其眉目
貧賤視其頦頤智慧察其皮毛苦樂視其手足(眉目踈/秀澄徹)
(富貴之人頤頦貴乎豐滿主福厚若淺薄主貧賤皮膚/細膩毛髮柔澤主多智手足者身之枝幹若多節近薄)
(者謂之廢材主勞苦手白如玉纎/如笋滑如油足方厚乃享樂之人)
胡僧論玉管相書緫要訣　夫相者要辯傳許負之遺
論得吕公之妙訣觀盈虧有理數便是袁天綱也須向
前察使無差假使皇甫鎛亦要靠後閱人多少由我重
輕非惟道也光武為王劉先主垂手過膝不枉分三國
漢高皇大度美髭所以創四百年之社稷秦檜當朝拜
相誰知他眼有夜光堯舜以無為為君蓋有眉分八彩
面部分百二十相眉邊按一十三家人不在短長要取
身方端正耳不拘大小只要輪廓分明頭上無惡骨男
兒怕削却嫌䑕目獐頭偏喜鵝行鴨步為甚許太宗登
位蓋有天表鳯姿班超有豹頭燕頷(别本作虎/頭燕頷)果獲封
侯張飛有環眼虎髭豈不為將上等之人最要有相論
相法中有富相有貴相有賤相有窮相坐時如鎮石行
處如浮雲謂之富相額有朝天骨眼中有夜光謂之貴
相行如水中䑕形如雨打鷄謂之賤相未言先齒笑摇
脚坐頻移謂之窮相有清竒古怪之人有氷壺秋水相
貌宗之瀟灑號酒仙李白秀曜居翰苑按相法謂之清
相如號貴客陳平美丈夫潘安容貌居顯官宋玉當朝
為宰相按相法謂之竒澹臺生得醜孟子貌不揚蜀王
姊臉帶三拳桑維翰面長尺二按相法中謂之古仲尼
頭生窩鬼谷子露齒結喉趙方眼望地觀天採桑女臼
頭深目按相法中謂之怪
通仙録　真宰生育妙無停皷動元氣開陶鈞禽獸草
木賦萬象秀出萬象惟吾民頭圓足方肖天地高挂眼
目為星辰面分一百二十部五嶽四瀆相經綸欲知貴
賤與貧達仔細銖銖為君說喉音深重聲清圓喘息氣
長出丹闕俯然濶步如流水突兀背中聳龜骨纎纎十
指虎降龍睛黒眼長神煥發三陽臥蠶如横指鼻梁聳
貫天中發背後接語和身轉位冠人臣作䕫契眼深反
視鼻低弱齒細眉攅唇又薄舉足未起身先摇項後無
毛額如削接人談論首常低一生窮苦無依托臍須深
兮腹須厚胷中平平四字口對人數步不見耳齒白唇
紅手如藕三停端厚眉骨起富貴科名還自有聲不要
輕須嚴毅心上生毛非逺噐頭偏頂陷耳傾側父母位
中終有忌睛浮縷赤光射外白日殺人誠可畏心雖剛
兮色又嫩一生無成空自奮不富似富老有財此是生
來合長運家財巨萬性貪鄙開口欲談聲焦毁勸君用
意休讀書名曰蠅聲人不貴我唐佐命房𤣥齡鳯睛龍
體誰識真惟有下邳張子房一見愛重還如神龍體形
長背體聳口丹背俯皮如鱗虎形眼大項頸短舞鶴不
高瘦而真龜形須辨鼻大小鼻小之龜樂山沼優游無
事宜僧道只得年高不促夭犀牛膊厚肉須豐望月為
儒名早了䑕形似兎誠難測兎則少滛䑕被尅欲知犬
豕與蛇鷄身上無衣口無食戯猴入相情猜敏膚似凝
脂貴無敵獅子眉大頭面圓若得正形真可惜欲向前
兮欲向後只在人前似奔走人中垂唾常不乾睫上生
眵頻抖擻必知兄弟不得力乆乆貧窮無所守借問何
人年過百耳内生毫眉半白項下䨇絛勝一絛此是人
間夀星魄偶然遥望形堂堂坐來乆視無神光只可居
家承父業中年切忌形相傷忽然相見形貌古乆視風
骨聲琅琅巉岩氣格旋發露有類古獄埋干將先賢曽
著聖賢論此說猶宜著意詳一床同睡息不覺不帶蘭
麝自微香有人欲識廊廟噐漢祖昔日求張良名冠甲
科誰氏子額骨稜稜聳䨇耳項骨若折眼露睛不過中
年須夭死語聲極短面微赤昆仲不才還少力言須端
兮語須正莫向人前無的信欲求身計必遲遲富貴早
來須殞命爲性輕掀不持重愛樂貪歡宜入衆莫教家
破身無依徃徃命乖遭鬼弄皮骨雖竒怎可恃亦須修
心理仁義心形相稱福有根不在天機在人事休說形
凶必遭辱能行忠孝須増福不然形善心火燒定見淪
亡陷刑獄問君此法胡為然所謂貌餘心不足此法憑
君細細觀究盡精微莫妄傳突然項後肉粗起雖則為
儒性不賢三停上短長脚脛腰硬行來却掉拳唇開涎
垂眉壓眼齒露臀高又縮肩口尖兩額旋成窟耳薄無
輪向面前可憐相貌多刑尅夭暴孤單遭禍纒眼不拘
大小黑白要分明耳不在大小輪廓要重城青藍滿面
多凶否色帶微黄必少榮敢問堂堂貌峰聳因甚年來
無土耕定知眉蹙山根折不然口小鼻梁横背薄頭偏
喉露結食物欲吞如硬咽縱有衣糧必客死又忌行時
如跛鱉瞻前顧後愛傍窺媚眼奸門骨如垤語無緒兮
笑無經混亂閨門常不别須要風神有稜崿威重恢諧
又端恪雲雷遭遇必有時不坐邦城即臺閣紫紅皮厚
發必晚膚薄色黄年少作莫教家内方富豪生得兒郎
却輕弱入衆神虛色先喪葉未開兮花已落等閑􁧉袒
好容儀纔被衣冠氣勢低背後談論似風火對面嘉賓
無一辭只好居家無横禍至老無成徒爾為貴人須得
凖頭黄口濶藏拳舌又長足下生毛兼黑痣地角豐隆
定富強口邊不欲毛粗裂有子應須出外鄉獨臥何縁
三度娶閤門枯陷鼻頭昻縱理人中多抱子下尖上廣
亦空床掌中横斷心無智若更無紋必乏糧面細身麄
名八極項促形恢忌少亡上長下短公侯相昔日孫權
覇一方眉旋成螺終鬭死三甲三壬入老鄉聞君聰慧
計百出尿必散兮屎必方言辭在口唇上掀舉步傾危
似倒牆眉成八字復蹙額深恐臨終臥路傍難得䨇瞳
如㸃漆掌散紅紋多貯積位高地閣須豐起富貴無過
手垂膝面麄體滑手如綿早入金門受通籍行須重兮
步須輕咀嚼凝然不浪鳴俯背端然如坐虎少年濶步
上天庭女人眼下肉常枯不殺三夫即兩夫見人掩面
笑不斷愛逐行人夜半逋雄聲唇濶面顴聳縱得豐榮
亦守孤膝摇背聳須姦蕩手若乾薑却有餘言辭窈窕
從夫貴眼似流星口似朱未言先笑腰肢硬相法名為
破敗豬額窄唇掀微露齒殺子無夫亦自居眼如明月
聲音響温厚還如掌上珠丈夫女子形皆一賤則浮虚
貴則實五短之形並五露此輩人中少儔匹顴骨成峯
玉枕高必作朝堂賢輔弼身微聲大隔江聞千里看看
騰羽翼驢唇䑕耳并蛇眼謗語姦貪心似螫眉頭直起
性剛强面肉横生心妬嫉試問何者是行屍精乏神光
肉似泥人中漸滿唇先縮逺去應無百日期天中黄色
如蒸霧下遏山根與凖齊加官授印來須速不過三旬
便可知若在山根并地閣色分黄紫喜應遲忽然無事
心微動顔色紛紛似醉時䨇眸赤暈兼青黑禍至君須
細細推脉候莫言無病患隄防須早去㝷醫夢中忽與
公卿㑹又似承恩到玉墀榮貴欲求心預覺穏穏青雲
萬丈梯大凡萬種人之貌精微不可銖銖較先看信行
次形神方辯貴人并不肖因攄鄙思作短歌說盡源源
無限妙(諸家相法少室山/人李銓長歌同)
雜論　頭骨欲起額骨欲峻眼則欲長眉乃欲秀髮則
欲黑耳乃欲硬鼻乃欲隆口乃欲方法令欲長(一作/深)人
中欲長邊庭欲豐蘭臺欲深井竈欲明山根(一作/林)欲厚
倉庫欲滿驛馬欲肥井則欲寛聲則欲宏齒則欲白氣
則欲寛胷乃欲濶心乃欲平腰乃欲厚體乃欲正皮則
欲滑臍則欲深腹則欲垂(一作/堅)手則欲長脚則欲短色
則欲明坐欲如山神乃欲清行欲如水小便欲散而疾
大便欲方而細水户欲急而滯火户欲垂而深入於此
相者不貴而富也額雖廣却尖頤骨雖峻却皮麄耳雖
厚鼻梁低眼雖長蹙破眉口雖正聲如嘶背雖隆手如
槌(麄枝如/木槌)舌雖紅口如吹(如吹/火)唇雖方齒不齊氣雖清
行歩欹腰雖厚行如馳(如走/馬)語雖和神如癡眼雖明視
東西臥雖靜食淋漓頭雖長折腰肢入此相者名折除
善惡相雜也或富則夭或賤則壽或貴則貧或先貴而
後賤或先富而後貧宜精理而推之　詩曰貌異形殊
各有宜元來相法最難知莫教一見知凶吉須更留心
仔細推　眉粗額窄或聲焦相子形容食不饒借問因
何逢禄位奈縁皮滑好身腰　問君因甚為官職兩眼
精神色不昏惟有一聲臍下出渾然却似甕中間　鼻
低齒細結喉高腰薄知君命不饒為甚倉惶今已老必
須耳内出長毫　鼻隆欲厚好腰身耳聳唇方目有明
近入中年聞暴死定知頂陷腦成坑　進歩如雲色又
清更兼皮細背隆平忽然暴夭人難覺只為喉乾似鴨
聲　神枯氣薄色還乾相爾豐隆事且難郤道而今多
積穀必然不語寸心寛　耳薄唇􁔝目不明此人何事
有官榮更看背厚如龜様又聽聲圓眼秀清　印堂低
窄又交眉相法無官衆共知不意初年霑禄命中年暴
夭死相隨　少年不欲大充肥肉重筋寛禄自遲但看
朝廷公與相骨隆肉少歩如飛　相君形貌太麄踈肉
緩牙尖眼似珠今已居村家富盛必然腦滿氣寛舒
體輕口薄少年郎氣狹神空性有狂今日雖然衣食足
莫教父死便乖張　只宜帶骨不帶肉莫令肉多骨不
足暴亡只為眼無神又怕肩寒筋似束　黄白神清氣
不同便知禄位少年豐若言赤黑并紅紫食禄中年似
合逢　神庭不粹色常昏笑語驚狂走是奔莫訝少年
衣禄足逡廵禍發鬼臨門　又云目為主眉為客眉目
俱長如㸃漆富貴不賤格目下一字平所作皆分明目
下臥蠶紋當生貴子孫目小終無禄眉麄却主孤目下
無肉一子相逐(亦主/隂毒)睛屢轉者多奸詐目尾後有穴如
粟米者謂之聰明開口睡命夭滯下唇長貪食忙口薄
兩角垂多是被人欺蘭臺起聲譽美鼻高昻主官昌鼻
如截官不歇耳輪貼肉金玉滿屋頭尖耳小多苦多腦
耳白過面天下欽羡耳高於目合受天禄耳高眉一寸
永無貧病困人中淺財命蹇人中短子孫罕人中高厚
無夀無後人中深長有夀有郎人中分明性直如神眉
毛婆娑兒少女多眉短於目多主頑福眉連休望禄奸
妬偷財榖不得强開目多遭横禍逐眉濃髮厚心賊損
夀眉毛平尊貴人眉過於目智過人伏男面要昻女面
要方面如黄𤓰富貴榮華面上忽黑氣大病明朝至夜
半聽聲白日看行語笑面赤不藏事跡語笑面黑心情
秘宻男雌聲妨婦女雄聲妨夫金骨肉細滑如綿多貴
又饒錢木骨痩而青黒色骨頭麄大多窮厄水骨多頭
尖富貴不可言水骨多頭麄無德賤如奴土骨大而麄
子繁富有餘富貴在於骨髮喜愛在於容色骨肉𦂳硬
夀而不閒骨多肉少尊上骨少肉多卑下龍行為三公
虎步為將軍行而視隂狼貪利女行返回顧淫亂逐人
去手臂雖長語須如篁項須麄短足厚須方手掌無紋
作賊遭論指如春䓤食禄萬鍾手足如綿榮貴中年指
背紋多一生蹉跎臂長好舎臂短好取手如噀血富貴
不絶腹如抱兒名振京師臍深廣福禄旺臍兀出命先
卒
論五應五合　何謂五應天庭直起而方正地閣朝揖
而圓濶是謂天地相應鼻直起而梁不露面無痕而肉
平正是謂天宫相應印堂方正而光明三部等齊而方
正是謂天心相應眉目疎秀而有神日月聳直而不粗
是謂天機相應耳聳而輪明口方而角起是謂天輪相
應　何謂五合骨正而有隂陽言正而有剛柔是謂天
地相合瞻視穏而聲音清體貌重而行走輕是謂天宫
相合氣温粹而光華色潔浄而無瑕是謂天心相合識
見明而機變度量深而寛厚是謂天機相合敬上下而
懐忠孝愛親舊而足信義是謂天輪相合或應多合少
官崇位寡應少合多譽大官卑應合相稱則兩得矣能
以分數増減看之自選人至兩府皆可見之
欽定四庫全書
　玉管照神局卷中
形分十相
醜
孤夀相孤神貌鬥睛
目反輪耳孤眉酒查
鼻露齒
　
　
　
古
孤夀相怒氣口墜輪
耳臥蠶眉睡􁦚眼懸
膽鼻
　
　
妍
福夀貴相鳯眉腮大
鳯眼胡羊鼻四字口
性剛
　
　
　
　
清
清貴相小鳯眼齊竹
鼻一字口鬢清
　
　
傴
孤善夀相龜眼獅子
鼻稜角口
　
　
　
　
　
老
孤夀相夀眉龜鳯爪
鼻兎耳
　
　
粗
武相(有福無夀/)大鳯
眉雄鳯眼鸚武鼻朝
口耳鸚武口性剛
　
　
　
　
少
武相有衣禄一字眉
懸膽鼻小杏眼一字
口平垣耳性懦
　
　
　
奇
賢福夀相入鬢眉連
鳯眼齊竹鼻含丹口
　
　
　
　
　
直
性善相鳯眉走輪耳
初丹眼齊竹鼻小珠
口
許負先生云有心無相相逐心生有相無心相随心滅
誠哉是言也(自釋云相莫謂我心相莫謂他相乎瑋琳/洞中秘宻經云伏匿者相生也劉子云腹)
(内有心相離心即是神心神能正/直便是福榮人餘同相法入式)古今賢聖　清　漢
髙祖隆凖龍顔寛仁愛人李珏日角珠庭唐太宗天日
之表龍鳯之姿曾子珠衡犀角　古　老子身如槁木
傅説身如植鰭周公身如斷菑孔子靣若䝉倛(方相/)伊
尹靣無鬚麋閎夭靣無見膚　秀　張良羙如婦人李
雄目如重雲鼻如龜龍口方如器耳如相望陳平潔如
冠玉　怪　盧杞鬼貌青色龍唇豹首趙方眼望地觀
天鬼谷子露齒結喉採桑女臼頭深目　端　臯陶色
如削𤓰李白形色秀曜班超豹頭燕頷張飛環眼虎髭
　異　堯眉八彩禹耳参漏項羽重瞳李嶠龜息舜目
重瞳文王四乳蒼頡四目王敦豹聲　嫩　顔淵子山
庭日角性聰慧聞一知十終命夭岑文本學堂瑩夷眉
過目肉不稱骨非壽兆　夫七者如隂陽寒暑能御此
者貴不能者賤隂陽寒暑相代取以相成相推取以相
生皆本乎造化之妙人之形貎不出乎清古秀怪端異
嫩而神氣不能御之不足為美故有形不如有神有骨
不如有氣得之者存失之者亡復於山川風土細詳之
　風土有異　閩人不相骨西域不相鼻川不相眼西人
不相耳宋人不相口江西人不相色北人不相背魯人
不相軒昻太原人不相重厚　氣　浙人之氣重而不
明淮人之氣明而不重南人之氣清而不厚北人之氣
厚而不清　如此者即其風土也若取此者貴夫神者
乃百關之聚秀也察其形氣則知其骨格豐厚也是故
人清則骨清何以言之如隂陽清而山川秀茂日月出
而天地光明此形氣之著也
詩云眉秀平過眼清踈秀出羣更加新月様名譽四方
聞借問何人壽年百耳内生毫眉半白項下䨇絛成一
條(絛者項/下餘皮)此是人間壽星魄
天地之大托日月以為明是日月為萬物之鑑眼乃一
身之日月也眼長而深者主壽浮而露大而突圓而怒
者促夭㐫暴流視者滛濫眊然偏視者為不正之人也
赤縷貫睛惡死蛇眼隂毒視定不怯者神壯羊視者愚
狠側眼斜視者毒惡亂紋注目多災短小愚賤卓然性
㐫急轉者小人之相也眼下有卧蠶主福壽生貴子黒
白分明貞潔女人眼不要𢃄桃花色即要黒白分明目
光兼媚好積德多隂報詩曰女人生𢃄桃花眼花下羅
紋細細深此相定知噴水𣪚不用良媒自有親(餘與通/神鬼眼)
(萬金相及五/總龜内同)
神仙眼相　悠然靜淡然止驚之而不瞬不随語行不
因黙止此神仙中之人也
將相眼相　觀如電開視有餘威注睛収視歘然若龍
虎才德文武出倫之相人臣得此出入將相名動天下
(如此者亞於神仙/將相有謀之人也)
鼻象中岳　一靣之表欲得髙隆不要尖小光潤貴吉
昏黒貧夭斜曲不直官非纒繞
耳主聽　貫腦而通於腎為心之司晨腎氣之候也腎
氣壯則清而聰虚則昏而濁左為金星右為木星所以
主聲譽之信行也耳輪厚堅壽考延年聳起過眉壽算
山齊輪廓分明聰悟多能垂珠朝口財食不少貼肉而
生富足可言耳内生毫壽數愈髙耳有黒子必生貴子
耳門髙濶智慮深逺其堅如木至老不災長而聳禄位
厚而圓財食孔而濶官榮紅潤者愈貴黄白者名譽青
黒者貧薄輪廓不分明財禄多𣪚薄耳向前賣盡田園
其薄如紙貧下早死反而偏側居無田宅左右小大迍
否妨害光明潤澤聲名逺播塵昏焦暗貧賤愚鹵大抵
貴人有貴眼無貴耳賤人或有貴耳無貴眼夫耳有輪
廓耳頭不交兼两墜垂耳起不側髙如眉更得鼻不昻
凖頭齊乃是金木星得力主少年奮發左右耳若及耳
頭尖反無垂珠兼耳頭缺鼻不齊主一生困乏作事無
成妻児損尅縱貴亦不長主外死凡眼主視視色為主
耳主聽聽聲為本(一本又云故眼明有五色之羙耳聰/有五聲之樂也色莫先乎妻妾聲莫)
(先乎/音樂)故耳目聰明其有妻妾歌舞之慶乎(一本註曰外/經云耳形雖)
(善色澤不明未為善/詩與五總龜内同)
　(人/中)　　詩　人中深濶最為佳　細小横斜不足誇
　(均/大)　　曰　深濶如通溝洫水　自然流轉福無涯
　(上/尖)　　詩　人中下濶上頭尖　自有清閑福禄添
　(下/濶)　　曰　凖下分明無比並　杏仁様式請君㸔
　(極/小)　　詩　人中似線不為竒　褊小心腸吝所為
　(如/線)　　曰　若見欹斜無足取　少年必定尅妻児
口為水星　所居之地又為心之外户方廣有稜者至
貴壽形如角弓者官禄不言自動又如馬口䑕口者䜛
毁嫉妬狗口貧下口角垂者貪愛紫色多滯口如一撮
孤獨貧窮無人獨言者賤唇欲紅不欲黒舌欲赤不欲
白(餘與/前同)
且如鬢有濃淡有髙低貴人鬢清小人鬢濃鬚黒潤者
富貴焦枯者孤貧有屈曲斜直長短踈宻一髮一鬚若
不似便是他人也
詩曰三輔慿君仔細㸔額髙湏得耳門寛學堂三部奚
堪是空有文章豈有官鼻梁拱起如懸膽促者中年壽
不長地閣滿来田地盛天庭隆濶福彌昌(餘與瑋琳洞/中秘宻經同)
論心　心為五臓之主宅神魂宰視聽形居體内不可
得而見也其可見者心之外表也是知心乃神之宫室
玉户金關智慧所居也心欲平白寛厚不欲坑陷窄狭
寛博者智慮深窄狭者愚而賤心頭生毛其性剛豪心
頭骨凸貧窮下劣詩曰心為身主五官三元神所止舎
智慮之關寛博平厚榮禄髙遷坑陷窄苦夭盡天年善
則福至惡則㐫臨又詩曰先觀動静見心田運智蔵神
一體先相者但能知外表寛平富貴狭無錢不言不語
心機㑹發語無私耿直人最怕心中嗔怒者口唇尖薄
性難任　骨凸神湏躁心寛氣必和深沉言語少終是
福来多能孝於親能忠於君為衆德之先衆行之羙不
得陽貴必獲隂報不在其身必在子孫固可以激薄俗
立風化也善相者(一本云眼下肉生龍宫福堂/黄氣盤旋是隂報之人也)所以為
先察其徳然後相其形故德羙形惡無妨為君子形善
行惡不免為小人(一本又云表正則/心端表欹則心曲)荀子曰相形不若
相心論心不若論擇術此勸人為善也夫形者人之材
也德猶器也材既美矣而表之以德猶加之雕琢而成
美器遇拙匠而棄之是為不材之器也是知德在形先
形居德後也郭林宗觀人有九德一曰容物之德(如江/河在)
(下物無不容招来虚受浩然不/滿也人則升合之量豈能如此)二曰樂善之德(君子聞/人之善)
(則樂善而喜慕之小人聞人/之善則惡忌而欲害之也)三曰好施之德(君子不貪/不吝有則)
(與人小人貪鄙好/財而未嘗施於人)四曰進人之德(君子先人而後己/小人先己而後人)五
曰保常之德(有常之德慎終如始小/人喜怒不常終始多變)六曰不妄之德(言/出)
(諸巳未嘗虚妄/小人未嘗有信)七曰勤身之德(勉勉好善能勤於身不/慢不怠小人慢怠而不)
(勤/也)八曰愛物之德(君子視人猶己所以/飬羸老而育幼稚也)九曰自謙之德
(君子謙不自居小人則/好勝争先豈能不損)詩曰大德如滄海寛和萬物歸
保常終不變樂善日知機豈肯為貪鄙何曾説是非粹
然和羙玉日日發光輝　觀子形雖賤誰知德内充天
心終䕶善衣食自豐隆愛物功何愽勤身道有容相形
先相德此理合神功　貴相堂堂神骨清貧容窮貎體
常輕要知相物之元本先相心田後相形
腹者身之爐冶　所以包蔵膓胃而化萬物者也欲圓
而長厚而堅勢欲垂而下皮欲厚而􁇨故曰腹懸向下
富貴主壽腹墜而垂智合天機(腹象隂而蔵萬物向下/則萬物皆聚此所以為)
(貴/)腹偏而短飯不滿椀皮厚者少疾而富皮薄者多病
而貧腹近上者賤而愚腹如抱兒四方聞知背有三甲
腹有三壬有之者富而禄(紫府真人瑋琳洞中秘宻經/腹中三甲貴如抱兒名振京)
(師雀腹豺聲/貧賤寒人)詩曰以腹覘人各有宜腹垂皮厚足豐衣
人形一様無㐫吉切見留心仔細推
背負三甲人皆貴背薄成坑禍不輕濶長厚者三公相
短狭如駝賤又貧(餘與瑋琳洞中秘/宻經五總龜同)
上停長老吉昌中停長近公王下停長少喜祥三停俱
等富貴榮顯三停不均孤夭貧賤
五短湏要上分長全形入相富文章下停長者人多賤
又恐終身少雁行
　
　
　
　
　
　
　
　
訣曰掌分四時月分要論四季灾福即看四季部
位上斷之春得白爲鬼主灾夏見黒秋見赤冬見
黄皆爲相反主凶此氣色之應無有不騐者　若
青羅貫五指(乃細青脉/貫滿五指)下至夭紋者其人有心腹
脾腎之灾身心常若不足又青羅貫指下至人紋
名爲過闗　論科名要端正不冲不破不义者縱
無好學堂相副亦為俗人僧道者必主有名有權
更有學堂必第高科　凡看妻位須是定目仔細
觀㝷其位要豐厚色澤紅潤紋理或䨇成字不义
不冲破無尅纔有吉騐紋散理亂交义冲破不齊
散走便主難爲妻此訣緊要不可輕與人說若見
相生旺相主招賢妻智妾　論子息宫此位屬震
又爲身位其位亦如妻位推之有尅無尅便可見
得凡震宫紋細難得子有木紋隂徳紋井紋寳暈
紋者主貴子大象要緊處依前妻位推之　論兄
弟宫紋人义出兄弟不吉其位要紋理分明不冲
不襍不破不散有魚有井有印有金花好紋者主
得兄弟力主有貴兄弟或見虧䧟如削坑䧟紋亂
冲破交义更逢孤辰六害主不得兄弟力纔有此
紋者生來親者是疎疎者是親陌上人却是親主
别自榮立無六親兄弟之力依此斷之萬無失一
此乃口訣千金勿傳
今録掌法貴賤七十二格及詩訣并録于後明眼
君子請詳推之
　四季紋　　　　　　　　　　　　春青夏赤秋宜白
推四時生旺刑尅　　　　　　　　　四季之中黒喜冬
以定吉凶之兆　　　　　　　　　　秋赤冬黄春見白
　　　　　　　　　　　　　　　　夏間逢黑縂爲凶
　拜相紋　　　　　　　　　　　　拜相紋從乾位㝷
其紋如琴者昔張　　　　　　　　　其紋好似玉腰琴
良有此紋　　　　　　　　　　　　性情敦厚文章異
　　　　　　　　　　　　　　　　常得君王顧眷深
　
　帶印紋　　　　　　　　　　　　掌上紋如帶印形
主身帯印　　　　　　　　　　　　前程合主有功名
爲太師　　　　　　　　　　　　　莫言富貴非吾願
　　　　　　　　　　　　　　　　自有清名作相卿
　兵符紋　　　　　　　　　　　　兵符紋現掌中央
岀将入相格漢　　　　　　　　　　年少登科仕路長
陳平有此相　　　　　　　　　　　節钺定應權要職
　　　　　　　　　　　　　　　　震戎邊徼擁旌幢
　金花紋　　　　　　　　　　　　紋帯金花印立身
主身紋帯金花印
男主封侯女作夫　　　　　　　　　此生富貴不憂貧
人昔陳平夫人張　　　　　　　　　男兒指日封侯相
氏有此紋　　　　　　　　　　　　女子他年國内人
　雁陣紋　　　　　　　　　　　　朝衙又類雁排行
主身或身邊紋生　　　　　　　　　一旦功成姓氏揚
者又名朝衙紋昔　　　　　　　　　出入皇都為將相
項羽有此紋　　　　　　　　　　　歸来身帯御爐香
　雙魚紋
䨇魚學堂主文章　　　　　　　　　䨇魚居放學堂中
立身紋透過天庭　　　　　　　　　冠世文章顯祖宗
更紅潤主官至節　　　　　　　　　紋過天庭更紅潤
度使　　　　　　　　　　　　　　爲官必定至三公
　六花紋　　　　　　　　　　　　若人有此六花紋
六花為侍從之聨　　　　　　　　　他日身霑雨露恩
慶來晚節　　　　　　　　　　　　可許爲官須侍從
　　　　　　　　　　　　　　　　慶來晚歲耀朱門
　懸魚紋　　　　　　　　　　懸魚紋襯學堂全
立身紋有懸魚主　　　　　　　富貴當時正少年
貴學堂全少年及　　　　　　　一舉鳯池身及第
第　　　　　　　　　　　　　跨龍作馬玉為鞭
　四直紋　　　　　　　　　　四直可名求
四直為公侯之相　　　　　　　中年不用愁
應在中年須要紅　　　　　　　更宜紅潤色
潤　　　　　　　　　　　　　一旦便封侯
　獨朝紋　　　　　　　　　　獨朝紋出正郎身
正郎之相更有靴　　　　　　　更逢靴笏更聰明
笏紋主貴　　　　　　　　　　因官好好難和事
　　　　　　　　　　　　　　必定中年禄位升
　天印紋　　　　　　　　　　天印紋生乾位上
生乾位或身位為　　　　　　　文章才調自榮華
侍從之相
　
　　　　　　　　　　　　　　為官平步天街上
　　　　　　　　　　　　　　凡庶堆金積滿家
　寶暈紋　　　　　　　　　　　　寳暈紋竒異相形
大手紅潤必主封　　　　　　　　　端如月暈掌中心
侯乾黄不好　　　　　　　　　　　如環定是封侯相
　　　　　　　　　　　　　　　　錢様惟多榖與金
　　　　　　　　　　　　　　　　三日精瑩現掌心
　三日紋
文章異人出凡之　　　　　　　　　文章年少冠儒林
相唐李白有之　　　　　　　　　　莫訝廣寒高折桂
　　　　　　　　　　　　　　　　須知才是翰林人
　金龜紋　　　　　　　　　　　　兊宫西嶽起隆隆
在命宫主富貴䨇　　　　　　　　　紋似金龜勢象雄
行在他位亦好　　　　　　　　　　遐算定須過百歲
　　　　　　　　　　　　　　　　家居金寳更雍容
　髙扶紋　　　　　　　　　　　　高扶紋出無名指
要紅潤富貴之相　　　　　　　　　膽氣剛强難並比
也　　　　　　　　　　　　　　　手紅色潤足多能
　　　　　　　　　　　　　　　　自是一生招富貴
　玉柱紋　　　　　　　　　　玉柱紋從掌直去
主早年及第須要　　　　　　　爲人膽智必聰明
學堂相副無學堂　　　　　　　更得學堂紋顯現
必受䕃乾黄不好　　　　　　　中年必定拜公卿
　　　　　　　　　　　　　　三竒紋現無名指
　三奇紋　　　　　　　　　　一路分開三箇紋
主清貴更有學　　　　　　　　生在震宫并掌内
堂科名必及第　　　　　　　　必作金門食禄人
　筆陣紋　　　　　　　　　　筆陣紋生陣陣多
要學堂全成名及　　　　　　　文章徳行及鄒軻
第文章異人之相　　　　　　　中年得意登科第
　　　　　　　　　　　　　　年髙福夀共山河
　　　　　　　　　　　　　　立身紋上印帯手
　手印紋
立身紋帯手印　　　　　　　　堂堂形貌氣如虹
主顯貴　　　　　　　　　　　他年顕達須榮貴
　　　　　　　　　　　　　　終作朝堂一宰公
　玉井紋　　　　　　　　　　一井紋為福徳人
立身紋帯一井為
福徳之人有二三　　　　　　　二三重井玉梯名
井為玉梯重井清　　　　　　　此人必定能清貴
貴　　　　　　　　　　　　　進入朝中佐聖明
　三峯紋　　　　　　　　　　三峯堆起巽離坤
掌上巽離坤位要
三峯堆起肉豐滿　　　　　　　肉滿高如棗様圓
髙如肉棗色紅潤　　　　　　　光澤要加紅潤色
主富　　　　　　　　　　　　家多金玉有良田
　美禄紋　　　　　　　　　　美禄紋如三角形
主一生滋潤到處　　　　　　　偏宜三角帯横生
人情順　　　　　　　　　　　自然衣禄常豐足
　　　　　　　　　　　　　　到處追陪自有情
　學堂紋　　　　　　　　　　學堂紋小却相宜
學堂紋小為清貴　　　　　　　清貴中間有福随
學堂學堂紋廣為　　　　　　　開廣主人為伎藝
伎藝學堂　　　　　　　　　　大凡是事巧能爲
　學堂紋　　　　　　　　　　拇指山根論學堂
學堂細小者貴　　　　　　　　節如佛眼主文章
　　　　　　　　　　　　　　全門選舉須科甲
　　　　　　　　　　　　　　名譽清高逺播揚
　車軸紋(亦名/杖鼔)　　　　　　　　此紋圓滿乃車輪
(車輪圓滿必為/館殿之人杖鼔)　　　　　　　　必是皇朝館殿人
(紋全定是封侯/之客更逢學堂)　　　　　　　　更看紋全名杖鼓
(全必為館殿之/人也)　　　　　　　　封作諸侯百里臣
　福厚紋　　　　　　　　　　福厚紋生向掌偎
主平生無禍無　　　　　　　　平生無禍亦無災
灾好施為有福　　　　　　　　憐貧好施多隂德
壽有財喜　　　　　　　　　　福壽年高又主財
　異學紋　　　　　　　　　　異學紋須招異術
主遇貴為僧得　　　　　　　　聲名長得貴人欽
之大吉　　　　　　　　　　　為僧為道増殊號
　　　　　　　　　　　　　　塵俗還須富有金
　魚紋　　　　　　　　　　　小貴紋竒小貴官
紋在中宫而豐衣　　　　　　　總無官禄積閑錢
足食如小名為小　　　　　　　那堪紅潤兼柔軟
貴更有學堂主貴　　　　　　　僧道還須管要權
　天喜紋　　　　　　　　　　立身𢃄天喜
立身𢃄天喜主　　　　　　　　一生多福祉
一生榮旺　　　　　　　　　　榮旺樂身安
　　　　　　　　　　　　　　事事皆全羙
　川字紋　　　　　　　　　　五指俱生字若川
手生川字盈五　　　　　　　　人人益壽得延年
指而益壽延年　　　　　　　　男児可比籛鏗老
　　　　　　　　　　　　　　女子堪如王母仙
　折桂紋　　　　　　　　　　折桂文名有大才
立身紋生枝名　　　　　　　　儒人及第得名魁
折桂主登第榮　　　　　　　　月裏姮娥曾有約
顯　　　　　　　　　　　　　許君折取一枝來
　(三才紋/)　　　　　　　　　　　三才紋上得分明
(標本相稱為手指/與掌齊長也三才)　　　　　　　　一生時運可昌榮
(分明或有一紋冲/即不偹三才也主)　　　　　　　　主命與財主有氣
(財命有氣經云三/才分明一生昌榮)　　　　　　　　一紋衝破便無情
　(千金直上紋/)　　　　　　　　　人生若欲問榮華
(主富貴雙行也/坤方既滿逢百)　　　　　　　　　千金直上一紋嘉
(客而和顔兌位/若豐子三箇而)　　　　　　　　　設使少年人得此
(送老/)　　　　　　　　　　　　　前程富貴幾人誇
　離卦紋　　　　　　　　　　　離紋衝亂多勞碌
(離卦或文理散亂/及冲破主奔波勞)　　　　　　　　坎位如豐稱晚年
(心厯事早艱辛早/營身計坎位要豐)　　　　　　　　八卦若虧孤賤相
(晚年好三山要厚/主榮貴)　　　　　　　　三山要厚主榮官
　震卦紋(為身位/子位)　　　　　　　　震豐色澤有男児
(其位要豐厚色潤/好有子力震位紋)　　　　　　　　紋細誰知子息稀
(細難得子或帶殺/必招過房子學堂)　　　　　　　　或遇其中還帶殺
(無紋休思科舉/)　　　　　　　　　只宜招取過房歸
　銀河紋　　　　　　　　　　　銀河碎在天紋上
(銀河紋在天紋/上細碎斷主妨)　　　　　　　　　必主妨妻再娶歸
(妻必再娶震位/坎坑或紋衝破)　　　　　　　　　震坎或亂紋衝破
(祖業必須自立/)　　　　　　　　　不招祖業自重為
　坎魚紋　　　　　　　　　　　紋理如魚坎位蔵
妻饒田産都縁魚　　　　　　　　妻饒相愛富田庄
在坎方子受官班　　　　　　　　因何子受官班爵
頼得井生乾畔　　　　　　　　　賴得乾宫井字彰
　華蓋紋　　　　　　　　　　　華蓋青龍隂德施
(華蓋能盡三百/六十種惡事或)　　　　　　　　　此紋吉利儘豐隆
(有凶得此紋為/隂德紋或生枝)　　　　　　　　　或有凶紋加掌上
(細碎亦名青龍/紋主吉利)　　　　　　　　　得之為救不為凶
　隂徳紋　　　　　　　　　　　隂德紋從身位生
主行善心慈無　　　　　　　　　常懐隂德合聰明
毒無害人之心　　　　　　　　　凶危不犯心無毒
有福壽　　　　　　　　　　　　好善慈悲好念經
　智慧紋　　　　　　　　　　智慧文名逺譽揚
主心慈多智慮　　　　　　　　其紋長直象义鎗
　　　　　　　　　　　　　　平生動作常思慮
　　　　　　　　　　　　　　慈善兼無横禍殃
　山光紋　　　　　　　　　　山光紋現好清閒
主好清閒怕是　　　　　　　　閒是閒非不兩干
非宜僧道俗人　　　　　　　　此相最宜僧與道
有之孤寡　　　　　　　　　　閒人多是主孤鰥
　住山紋　　　　　　　　　　身位斜紋是住山
主好道又貪懽　　　　　　　　又貪幽靜又貪懽
心不足僧道多　　　　　　　　老來處世心常動
有之　　　　　　　　　　　　尤恨鴛鴦債未還
　隱山紋　　　　　　　　　　隱山紋現掌中央
主人好清閒有　　　　　　　　性好慈悲好吉昌
林下志灰心早　　　　　　　　愛樂幽閒憎閙處
　　　　　　　　　　　　　　末年悟道徃西方
　逸野紋　　　　　　　　　　逸野紋從命指尋
主性好幽閒有　　　　　　　　两重直植手中心
異術　　　　　　　　　　　　性好幽閒饒好術
　　　　　　　　　　　　　　一生嫌閙怕人侵
　色慾紋　　　　　　　　　　色慾紋如亂草形
主好風情至老　　　　　　　　一生終是好風情
不休　　　　　　　　　　　　貪迷雲雨心無歇
　　　　　　　　　　　　　　九十心猶似後生
　亂花紋　　　　　　　　　　身畔朝生是亂花
從身位細碎者　　　　　　　　平生天性好奢華
主人奢華好情　　　　　　　　閒花野栁時扳折
慾之兆　　　　　　　　　　　只戀嬌娥不戀家
　色勞紋　　　　　　　　　　紋如栁葉貫穿河
主一生情慾重　　　　　　　　巷陌風花却是家
能成病死　　　　　　　　　　暮雨朝雲心更喜
　　　　　　　　　　　　　　中年因此患沉疴
　酒花紋　　　　　　　　　　花酒紋生向掌中
主好酒色手紅　　　　　　　　一生酩酊醉花叢
破不盡乾黄從　　　　　　　　踈狂好用無居積
此壊　　　　　　　　　　　　只為貪迷二八容
　桃花殺紋　　　　　　　　　桃花殺現愛奢華
主好色貪盃及　　　　　　　　即愛貪盃又好花
夜夢鬼交　　　　　　　　　　情性一生縁此悮
　　　　　　　　　　　　　　中年必定不成家
　花栁紋　　　　　　　　　　花栁紋生自不憂
主風流性格　　　　　　　　　平生多是愛風流
　　　　　　　　　　　　　　綺羅叢裡貪懽樂
　　　　　　　　　　　　　　紅日三竿未舉頭
　鴛鴦紋　　　　　　　　　　鴛鴦紋見主多淫
主生死淫心不　　　　　　　　好色貪盃不暫停
休　　　　　　　　　　　　　暮雨朝雲年少愛
　　　　　　　　　　　　　　老來猶有後生情
　花釵紋　　　　　　　　　　花釵紋見主偷期
主情色重好偷　　　　　　　　巷陌風花只自知
期　　　　　　　　　　　　　到處得人憐又惜
　　　　　　　　　　　　　　貪懽樂處勝西施
　桃花紋　　　　　　　　　　桃花紋見主情邪
主情性淫亂　　　　　　　　　栁陌花衢即是家
　　　　　　　　　　　　　　正是中年臨此限
　　　　　　　　　　　　　　夢囬猶戀一枝花
　偷花紋　　　　　　　　　　偷花紋見自多非
(桃紋滿岸自迷/幾處之風花栁)　　　　　　　　觸處風花戀暗期
(戀貫河妻拜兩/重之雪月)　　　　　　　　自有好花心不喜
　　　　　　　　　　　　　　一心專戀别人妻
　妻位魚紋　　　　　　　　　妻位紋有魚
妻位有魚清貴　　　　　　　　清貴更何如
守節有衝主淫　　　　　　　　其妻能守節
　　　　　　　　　　　　　　衝破却淫愚
　妻宫華蓋紋　　　　　　　　妻宫華蓋蓋朝妻
有華蓋朝妻妻　　　　　　　　招得妻財逐後歸
財逐後來　　　　　　　　　　皆是五行并掌相
　　　　　　　　　　　　　　他年更許有男児
　妻宫朝天紋　　　　　　　　妻紋朝入向天紋
主妻意淫　　　　　　　　　　妻起淫心欲侮尊
　　　　　　　　　　　　　　交合遂成雲雨事
　　　　　　　　　　　　　　人倫不正亂家門
　奴僕紋入妻位　　　　　　　奴僕紋朝入向妻
主妻必與奴僕　　　　　　　　必然奴僕共淫之
通奸　　　　　　　　　　　　妻心不正奴心壯
　　　　　　　　　　　　　　致使伊家有此為
　妻紋入奴僕宫　　　　　　　妻紋生入奴僕宫
主其妻先有意　　　　　　　　妻先有意與私通
眷戀奴僕　　　　　　　　　　淫心眷戀閒奴僕
　　　　　　　　　　　　　　忘負同床結髪翁
　妻位生枝紋　　　　　　　　妻位紋生枝
主妻性狡猾　　　　　　　　　天生狡猾妻
　　　　　　　　　　　　　　丈夫能省半
　　　　　　　　　　　　　　閫事頼施為
　妻位孤獨紋　　　　　　　　妻宫只有一重紋
妻位一重紋為　　　　　　　　沒箇妻孥及弟兄
孤獨紋两條紋　　　　　　　　若有两紋并四畫
四條紋者皆好　　　　　　　　許君後續好児孫
　尅父紋　　　　　　　　　　天紋劈索朝中指
尅父紋纔見衝　　　　　　　　此是魁星誠可喜
太陽及朝歸鋪　　　　　　　　更义二指縫中心
指中主尅剥　　　　　　　　　少年尅父無所倚
　尅母紋　　　　　　　　　　太隂若有紋衝破
尅母紋纔衝太隂　　　　　　　必定親生母見亡
坎位必主尅剥若　　　　　　　若是過房猶自可
是過房猶輕　　　　　　　　　親生必定見閻王
　過隨紋　　　　　　　　　　掌法紋名是過隨
主隨母嫁人　　　　　　　　　早年無怙可傷悲
　　　　　　　　　　　　　　豈思却用隨娘嫁
　　　　　　　　　　　　　　拜啟他人作養児
　貪心紋　　　　　　　　　　天紋散走有貪心
主機謀愛便宜　　　　　　　　即愛便宜機未深
心倖難捉摸　　　　　　　　　對面身心難捉摸
　　　　　　　　　　　　　　他人物事苦相侵
　月角隂紋　　　　　　　　　月角隂紋出兌來
主招隂人財發　　　　　　　　平生偏得婦人財
　　　　　　　　　　　　　　好事也須常戒忌
　　　　　　　　　　　　　　莫教色上惹官灾
　亡神紋　　　　　　　　　　手中横直號亡神
手中横直者是也　　　　　　　破了家財損六親
破田宅損骨肉到　　　　　　　到處為人皆不足
處與人無義性險　　　　　　　更防性行險難憑
　刼殺紋　　　　　　　　　　刼殺全紋散亂衝
主凶多成敗妨　　　　　　　　又多成敗又多凶
骨月乾黄不成　　　　　　　　初中灾了兼形害
紅潤末年好　　　　　　　　　末限須教得意濃
　三殺紋　　　　　　　　　　三殺紋侵妻子位
主尅妻又名雁　　　　　　　　妨妻害子空垂涙
陣三殺　　　　　　　　　　　若還見尅後須輕
　　　　　　　　　　　　　　免致中年孤獨睡
　朱雀紋　　　　　　　　　　朱雀紋生向掌來
主招口舌惹官刑　　　　　　　一生終是惹官灾
灾騐有吉紋救可　　　　　　　若有义紋猶自可
免最忌两頭開　　　　　　　　最忌两頭口又開
　横來酒食紋　　　　　　　　横來酒食紋何似
主有酒食之禄　　　　　　　　坤上差池入巽宫
　　　　　　　　　　　　　　好似斜飛三燕子
　　　　　　　　　　　　　　毎逄樽爼貴交中
　　　　　　　　　　　　　　夫手中有三黒子
　　　　　　　　　　　　　　主大富禄主貴之
　　　　　　　　　　　　　　兆指有黒子亦主
　　　　　　　　　　　　　　富禄有册紋者主
　　　　　　　　　　　　　　富三公之相也埋
　　　　　　　　　　　　　　婦紋者一紋一妻
　　　　　　　　　　　　　　一奴婢各主一人
　　　　　　　　　　　　　　之相
手足者身之枝幹也身體欲短而聳枝幹欲正而直富
貴之人也枝幹傷筋而露節為不材之木也
　　　　　　　　　　　　　　夫脚者各主其異
　　　　　　　　　　　　　　若是掌上生雀紋
　　　　　　　　　　　　　　及横紋並大富足
　　　　　　　　　　　　　　指間有黒子主多
　　　　　　　　　　　　　　僕使足生下掌平
　　　　　　　　　　　　　　如葉主禄富也
　龜魚枯木紋　　　　　　　　　龜魚枯木貴三公
主大貴　　　　　　　　　　　　坐向朝堂禄位豐
　井紋　　　　　　　　　　　　更有井紋居一畔
主福禄富　　　　　　　　　　　平生福禄最難同
　棗紋劒紋册紋　　　　　　　　五柱紋高貴可知
主富貴　　　　　　　　　　　　田紋馬眼富應稀
　田紋馬眼紋　　　　　　　　　棗紋劍册紋如見
主富少　　　　　　　　　　　　定是身朝上將旂
　孤紋殃紋　　　　　　　　　　孤殃紋向掌中生
主孤獨多灾　　　　　　　　　　世上惟君少有名
　窮紋　　　　　　　　　　　　若是窮紋雙見處
主衣食不足　　　　　　　　　　单衣那解得身榮
　苦紋刑紋　　　　　　　　　　掌下無紋為一絶
主多災難勞苦　　　　　　　　　生來無智亦無能
　路屍紋　　　　　　　　　　　苦刑紋見應多難
主命短暴死　　　　　　　　　　若有屍紋夀豈増
欽定四庫全書
　玉管照神局卷下
體骨　骨滑肉中秀端然體更隆清竒兼聳直應是作
三公骨乃人根本須還秀更清若還麄更澁豈觧獲功
名骨細皮膚滑青綱不遶身自然身富貴早嵗入科名
手骨欹還賤龍吞虎必榮纎纎十指細相見使人驚惡
骨應斜側身寒體不平虎强龍又弱何足望身榮(與月/波洞)
(中記/同)歌訣曰神形中有妙心相兩無餘百一歌中意君
還㑹此無
形氣　大夫欲其剛正其氣欲剛其性欲正剛則不佞
正則不邪得剛正之氣為天下之英才或有金木水火
土之氣或鳥獸虫魚之形盖人貎不同取類非一也
詩云形有隂陽各有宜(剛則屬陽/柔則屬隂)元來形相類相隨神
足過形為貴相形過神者賤無疑(形者神之合形不得/有餘神不得不足形)
(有餘者為賤神/不足者早死也)大抵人形不要偏堂堂丰貎便朝天輕
浮躁薄貧且賤不爾中途便夭年　人稟隂陽氣形多
像五行(木形長瘦挺直木不得肥肥則貧而無夀金形/方而正水形潤而肥土形重肥而背厚火形赤)
(而上尖下濶正則不破及得五形之正為英/氣也或水火相傷金木相犯皆為不合相也)雷霆須震
響日月要分明龍虎為時瑞鸞鳯作世英(人之形或如/攫虎騰龍翔)
(鸞逸鳯伏龜㳺鴈攀猿坐猴囬牛躍馬狻猊舞燕搏鷹/望鶴之類皆貴相也大凡物有萬狀人有萬狀不可以)
(一言盡不可以一字/徴惟有識者細察之)猪蛇并䑕狗貧薄自無成(猪無夀/蛇性毒)
(狗分憂䑕多疑能取其/象而定理性無不中矣)
七局形色
　　貴　　富　　夀　　賤　　貧　　夭　　刑
金　(眉聳/聲潤)　(口方/色紫)　(耳大/氣清)　(眉低/神癡)　(小口/骨麄)　(耳反/肉慢)　(露齒/結喉)
木　(目秀/聲重)　(下朝/色紅)　(唇厚/氣重)　(目昏/神驚)　(下項/骨寒)　(唇縮/肉枯)　(眉鋒/逆鬚)
水　(耳白/聲長)　(頥平/色黄)　(眼長/氣長)　(耳黒/神醉)　(頥側/骨沉)　(眼慢/肉薄)　(凖尖/鼻折)
火　(唇紅/聲圓)　(背厚/色烈)　(鼻大/氣慢)　(唇白/神慢)　(無背/骨重)　(鼻掀/肉滿)　(耳薄/頸喎)
土　(凖圓/聲清)　(肉豐/色快)　(眉長/氣舒)　(凖尖/神馳)　(肉疾/骨露)　(眉逆/肉横)　(斜視/赤睛)
獅形　夫獅形者頭方額闊腦後有揷山骨起天庭突起
眉濃眼白睛黒圓滿而大山根斷口濶鬚鬢頰髙難知心
腹之人也入此相者位至節察列土侯王主夀女人入此
相者為國母佀者天下大富有出林獅子有勢鎮宅獅
子多財坐山獅子多淳香獅子主閑畵獅子無威戱獅
子多慾承屏風獅子主從(案主從/字未觧)卧獅子多懶　詩曰
威振山河佐主忠頭方額髙更眉濃腦後骨起天庭突
列土分茅爵累封
麟形　夫麟形者頭方額濶頂骨髙身形仰耳髙眼深
眉粗口濶音中宫商行中規矩得麟形真者皆主大貴
女人入此相者為后妃像者赤手有錢　詩曰額廣眉
粗顋頷横耳髙齊厚黒睛平身形髙仰威雄勢佐國昇
平獨秉君
白虎形　夫白虎形者身細長眼赤長眉與眼齊鼻直
口大唇齊齒粗白頭短圓額長方厚印堂五嶽皆起手
長歩大行坐身曲前向語聲如雷凡欲語則眉眼光起
威猛㸔人侣作怒色入此相者為將軍有列土侯王之
分女人入此相者為夫人似者富貴　詩曰貎聳精神
猛虎威眼長眉秀凖頭垂强謀妙將横天下百萬雄師
獨秉持
象形　夫象形者天中天庭起印平眉細眼長(五總龜/作眼单)
(而尾/垂)鼻仰牙露(五總龜云/牙露鈍慢)身形大多不睡入正形者作
公卿主夀　詩曰枕上明珠額光平身形長厚美三停
行粗坐穏言深重逺鎮山河協聖明　御象詩曰象形
有三種御象最髙强公私多髙貴只是少兒郎　立象
詩曰立象衣食足性慢不多忙為人多好善夀命主延
長　行象詩曰行象多辛苦驅馳無了時家活如星散
臨終亦少兒
犀形　夫犀形者頭圓天庭髙伏犀骨起天地相朝上
下三停一體肥眉如陣雲眼大無輔入正形者乃貴人
而為大臣　詩曰頭圓眼大更眉濃耳内毫毛體肉豐
若得正形臺鼎位其他人福夀而終　詩曰出水犀形
止正郎生來清貴坐朝堂金銀財帛多藏畜夀限須期
八十亡
猿形　夫猿形者面圓而小眉目俱圓臂長音響好㓗
净修􁂣喜花菓性温克而急義却常與貴人交接(五總/龜云)
(常得貴/人提携)主夀禄自有等第其形有七　詩曰頭圓眼黒
頷顋平脚短手長行走輕去在煙霄閑散處一生止是
主虚名　墜枝猿詩曰墜枝猿尊重平生急性靈任他
人説惡怨恨實無聲　攀枝猿詩曰攀枝猿辛苦終身
不自由運逢四十七老後却無憂　立枝猿詩曰立枝
猿獨自望空哭爺娘孤然無兄弟後代少兒郎　家猿
詩曰家猿人最貴論情不可陳面連三斷細位極至王
臣　坐猿詩曰坐猿衣食足語話愛身摇言詞多吉慶
主事自優㳺　走猿詩曰走猿今日苦田園盡屬他為
人不尊重一生走波波　藏猿詩曰藏猿節察位居官
衣食豐九卿并御史佐國近三公
𤣥武形　夫𤣥武形者頭小而長額方而大天庭小尖
耳垂下大上小嶽瀆相應口小方唇紫齒細白頭仰歩
濶色常光潤入正形者位至公卿有女人入此相者為
后妃似者主富　詩曰額小頭尖體帶肥四枝尖細厚
腮頥雖然位徹公卿上争柰臨終在路岐
黿形　夫黿形者形小瘦則清白肥大則紫黒身形行
𦂳頭偏而性急言清目黒白一般㸔人光耀鼻髙尖人
中濶入此形者主為官髙貴僧道最宜俗人多富仍須
好道裝亦主夀　詩曰額起眉濃凖帶尖唇紅温潤令
多嚴腮頥垂滿言清朗上節將軍心性亷
龜形　夫龜形者頭大頂突鼻聳眉濃眼濶方有輪情
性淳好山水五嶽相近多尊重背厚體肥康寧福夀位
至卿相　詩曰額起頭髙鼻聳齊眉濃眼大厚顋頥櫃
倉豐滿精神異富夀兼全佐主威
蛇形　夫蛇形者面長五嶽不齊額眉小眼長而無輪
角黒少白多肉色常有青口濶唇長尖有鎌鋩色青齒
細而疎白耳上大下小鼻小長尖行腰軟頭仰胷髙入
正形者位至五品且不善終女人入此相者少貴而淫
像者主富(詩與五總/龜内同)
馬形　夫馬形者而長眼大口濶而髙齒大而疎行坐
尊重性慢腰長　詩曰頭圓額短眼眶圓鼻聳眼髙髭
髪全語惠性髙為事幹義深終秉殺生權
豹形　夫豹形者頭方額濶眉濃目大圓睛露白五嶽
起天倉窄地閣圓口露方齒而宻入正形者為將軍刺
史好殺中夀　詩曰眉細眼圓五嶽豐頷顋横起志英
雄耳輪貼肉能剛勇敵塞名髙定老戎
兎形　夫兎形者頭小額尖起眼小眉細睛青白少黒
多口小而方齒青而細宻唇青有鎌鋩耳小而聳鼻細
白而紅入正形者位至五品女人入相者為貴妃　詩
曰額尖眉細口㣲方耳聳唇紅信義良三十年前成又
敗文髙無比位星郎
山羊形　夫山羊形者頭方額突起五嶽不起眉細黄
眼如覆月黒少白多睛濁髪黄髭清心愛隂謀入正形
者位至列土好殺女人入此相者雖富而淫
熊形　夫熊形者額濶後狹鼻聳口濶唇髙齒黒參差
地閣横起手足肥厚肩膞厚歩速入正形者將軍之位
好殺像者主富　詩曰頭長前短眼㣲深黒白分明美
稱心手足厚豐行歩慢寰中雄猛性深沉
猩猩形　夫猩猩形者眉目相近鼻髙直口濶上唇牽
面横濶無嶽骨身横肥髪粗大腮頥垂多語笑性急言
直行慢歩髙入此相者為名僧不然清髙道士若是俗
人官至五品主夀女人入此相者大賢婦也　詩曰頭
平額廣面粗圓嶽上毫濃髪又旋言急語清懐大志藝
髙財富有雙全
野狸形　夫野狸形者頭短圓額方小眉細而長眼小
而竪黒白不分鼻小直人中淺口角垂面仰骨髙臂起
歩急腮頥垂聲小肉色紫黒入此相者位至刺史　詩
曰口濶唇髙耳暈垂額方頭短面横肥言髙性直行胸
仰終秉山河定逺危須知此形毒兄弟不調和離鄉家萬
里事業已消磨
駱駝形　夫駱駝形者頭長額濶平項長五嶽不正眉
毛麄濃目圓而深夀上低凖齊口聚毛髪麄少腰曲行
緩膞濶手脚長語慢骨麄行走須伸頭低入此形者為
朝官女人佀者為妾　詩曰眉細睛髙嶽盡流口方唇
淡性多柔聲雄行慢心難測佐主功髙不到頭
鹿形　夫鹿形者額廣鼻凖髙晴青黒而㣲長耳露五
嶽髙身小行慢地閣薄腮不垂脚手細長頭有肉角兼
骨入此相者位至公卿像者主夀　詩曰頭長五嶽位
皆髙額廣眉長意氣傲文武雙全官極品寰中内外恣
雄豪
狗形　夫狗形者其形身與脚相等睛黄頭項粗面尖
性急飲食無厭小人多憎惡於人有心力入此相者為
卿相女人入相為夫人有權柄　詩曰面尖額濶眼睛
黄喜怒平生自不常指示得逢蕭相國一生心力佐髙
皇
驢形　夫驢形者其形頭濶平無腦骨眉小眼大睛青
黄白無和氣行歩急多妄談性卑汚面長耳長語音粗
散入此相者主貴　詩曰眼中黄白面形長耳大分明
相異常貴兆已成真大貴不然稱賞動君王(帝嘗謂李/忠臣曰卿)
(耳大貴兆對曰龍耳/小驢耳大五總龜同)
麞形　夫麞形者耳下濶身無肚頭圓眼麄稜髙面長
額平骸尖肉色青肩膞狹語髙性急入此相者位至佐
國女人入此相為夫人　詩曰眉短晴青凖帶肥唇髙齒
大厚腮頥語麄言急性難測同秉山河有操持
鸞形　夫鸞形者頭圓額短尖司馬起眉細短目深圓
而小上半有角睛黄鼻小曲口小方唇紅濕齒細白面
小圓五嶽起顋頥垂耳小有輪廓貼肉身形細肥行慢
似舞語笑滋媚肉色細白性慢舉止低徊髭髪黒潤語
聲清亮在衆中有異相得正形者位至上卿有忠信懐
氣誼多女少男善終像此形者富貴有衣食女人入此
相者主為妃后　詩曰司馬㣲起眼光深語媚端容性
亮沉榮禄須知三十後位崇妃后合天心(一云卿相/合天心)
朱雀形　夫朱雀形者眼媚頭長額又方口唇丹起有
鎌鋩身形起坐㸔端正秉節懐忠佐聖皇朱雀容貎狠
終身主見歡行藏如鳯勢永作殿中官入此三相者為
公卿一生榮貴有夀
鸚鵡形　夫鸚鵡形者頭長額方眉長眼細鼻聳凖圓
口小唇長腮頥尖多語笑㸔人頭側心不甚好閑入此
形者位至殿官多財夀女人入此形者后妃相也　詩
曰額廣頭髙語笑多眉分目媚性調和一生清貴君王
寵秉節懐忠斷佞訛　籠中鸚鵡詩曰鸚鵡何言貴籠
中鸚鵡强語言皆吉慶財帛足兒郎
鶴形　夫鶴形者其形倉庫䧟眼毛垂身體弱頭骨粗
頂細長行歩濶一停長性温柔好山水多名譽入正形
者位至公卿主夀女人入此相者為后妃相佀者向後
富貴四部䧟者孤鶴五部露者病鶴(名賢相五總龜云/鶴不必須要項長)
(設如垂鶴蹲鶴等者/豈見項也餘同前)頂縮者睡鶴行歩輕擺者衝天鶴
容儀峭峻者名雙鶴　詩曰額短頭圓頂後紅鼻梁尖
聳性靈聰不惟佐主權生殺更出幽𤣥合上穹　飛鶴
詩曰飛鶴亦髙貴行而兩脚輕運須㸔九五定見坐琴
㕔　雙鶴詩曰雙鶴多髙貴行而頭尾摇在私還富貴
名位入清朝　孤鶴詩曰孤鶴不禁老老後沒來由身
軀無住處自死入荒坵　立鶴詩曰立鶴身形瘦望食
等將來為人雖氣槩大段没錢財
鷹形　夫鷹形者頭方頂圓側目鼻曲眉薄口小行急
耳卓常懐嫉妬性難捉摸為事猛浪入此形者上將軍
好殺不善終　詩曰額廣眉濃眼彩光腮垂頥重有連
囊聲清歩濶多雄猛觧統兵威武事揚(五總/龜同)
燕形　夫燕形者頭突起眉眼細媚長深面短肥腮頥
垂歩緩多語笑聲小亮入此相者主清明顯達位至五
品女人入此形者富貴　詩曰口小唇紅凖促圓形端
體瘦藝雙全眼深黒白能明朗十五逢君立殿宣
孔雀形　夫孔雀形者頭方頂尖額廣眉目長而細竪
無輪角鼻小尖聳直口方唇紫齒耳小竪五嶽起行慢
似舞性沉語重笑有媚入正形者位至公卿有夀女人
入此相者宫妃貞㓗之婦也　詩曰體秀行藏語媚端
雙眸明媚衆人歡三停平等能和美官髙財足志多般
鴿形　夫鴿形者頭圓額尖平正眉前粗尾細目圓鼻
紅身短歩濶語笑多媚入此相者為殿中之官女人入
此相者為宫妃似者主貴
鵲形　夫鵲形者面小青白色耳卓行歩急談吐寛容
人見多喜入此形者位至公卿女人入此相者主富貴
　詩曰面小形容白又青出言人盡喜聞聲胷中自有
封侯印忠孝傳家表令名(五總龜註云出張顥/墮鵲事餘與上同)
石藴玉而山輝水懐珠而川媚此知精神之寳見乎色
而發乎氣也夫形者質也氣所以形乎質也質因氣而
宏神因質而安故質宏而氣寛神安則氣静得䘮不足
以暴其氣喜怒不足以驚其神則於徳為有容於量為
有度乃重厚有福之人形猶材有杞梓楩楠荆棘之異
神猶工所以治材而成其器聲猶器聽其聲知其器美
惡氣猶馬馳之以適於善惡之境君子則善養其材善
使其工善治其器善御其馬小人反是夫氣寛可以容
物(月波洞中記又云/氣和可以接物)氣剛可以制物氣清可以表物氣
正可以理物不寛則隘不和則戾不剛則懦不清則濁
不正則偏視其氣之深淺察其色之躁静則君子小人
皆可辨矣氣長而舒和而不暴者為富夀之人氣促不
均暴然見色者為淺細之人醫者謂一呼一吸謂之息
凡人一晝一夜計一萬三千五百息觀人之呼吸皆疾
徐不同或急者十息或遲者尚未七八而老者肥者太
疾而㓜者太遲竊恐古人之言猶未盡理也夫氣有發
乎顔表之間而為吉凶之兆也其散如毛髪其聚如黍
米望之有形而按之無跡茍不精意觀之則吉凶無所
據矣氣出入無聲且不自覺或卧不聞者謂龜息夀相
也(袁天綱相李嶠曰睡則/氣從耳出名龜息必貴)呼吸氣盛而身動者近死之
兆也孟子曰不顧萬鍾之禄能養氣者也争升合之利
悻悻然戾其色暴其氣者亦何足論哉　詩曰氣乃形
之本察之見賢愚小人多急躁君子則寛舒形須資氣
氣資神形氣相資養榖神若更寛和深不暴福如山嶽
夀如春(月波洞/中記同)
五色得地　春要青兮夏要紅冬㸔黒色喜重重秋間
白色乘時旺若不相形見始終色青屬木切須知火紫
兼紅赤莫疑金色白兮刑與殺元來水黒土黄推
青色氣　青雖主憂若得旺時及形體兼有常不變光
澤不凝滯者亦吉若在他色中忽然見露者定有憂虞
旺在春動在亥夘未絶在申子辰
赤色氣　赤色氣多撓若形體相應而色潤不焦烈者
亦吉如小人暴見一二㸃四畔有赤色如草根盤旋者
終是凶也旺在夏動在寅午戌絶在亥夘未
黄紅紫色氣　天中庭有此氣色入台輔及勅命如形
神不可至此又須推變非可以言傳旺在四季月動在
辰戌丑未絶在酉寅已
白色氣　白主服若本受此色正兼潤澤與形相稱者
吉也顯露不常者凶也旺在秋動在巳酉丑絶在寅午
戌
黒色氣　黒色入七竅號為五蔵絶如大體均黒者吉
若如烟霧四氣騰騰黯黒者大凶此色難辨與青紫多
類宜晨興細察之旺在冬動在申子辰絶在巳酉丑
九州分域須騐形部隆䧟察氣色吉凶定人發禄守土
顯迹之地萬無失一然有人難余曰若神禹别九州之
前言之如何余對曰方伎流𫝊在後一身之㣲稟天地
之冲和以其面部分别九州分域不為過矣
夫欲觀相先觀其形次認其色若失之毫髪則有差謬
今將氣色形圖及九州氣色圖并尅應訣法及生死論
詳著附於形部庶㡬觀形而察氣色以定吉凶云
細㣲神煞氣　十二位神煞者形相吉凶已定却察此
部位上何缺䧟及氣色浮沉如何仍須辨認去處左右
參合以定吉凶也
决病死生　病人眼有神氣者生氣脱者死矣天柱正
目活者生目抵項下者死瘦而不枯瘁者生肥而無血
者死有喜容而色正者生悲啼者死舌濡唇者生舌短
縮者死風而口禁者生開口者死神光上黄明者生暗
者死黒氣如散雲者生聚者死黄紅如浮雲者生黒氣
入耳者死氣寛而長者生短氣者死語聲響滑者生短
澁者死人中潤澤者生乾枯者死
　　　　　　　　　　小車上理紋二千石資財
　　　　　　　　　　巨萬口兩邊有此縱理紋
　　　　　　　　　　者貧薄之相額上有偃月
　　　　　　　　　　紋者六百石眉間額上有
　　　　　　　　　　土字紋者將軍之相又大
　　　　　　　　　　交紋上及髮際下達兩眉
　　　　　　　　　　二千石年八十大富貴及
　　　　　　　　　　益後代子孫榮昌也
　　　　　　　　　　龍虎角理二千石封侯之
　　　　　　　　　　相眉中額上有立理者一
　　　　　　　　　　紋一妻耳門有此三立理
　　　　　　　　　　者名學道主學道立成眉
　　　　　　　　　　間有此水字紋者三百石
　　　　　　　　　　主獄死天中有火字者主
　　　　　　　　　　客死刑死兵死無田宅之
　　　　　　　　　　相貧也
論言談　人之心與物對而反為物之所誘也則情偽
百出而寓之於言則其未嘗無悔吝心之所生故言不
妄發也必守理焉言不妄陳也必有序焉言中理而有
序非貴人則為有道之士故通逹者言顯剛正者言厲
簡静者言寡忠直者言恪謙恭者言遜蔽執者言僻虚
誕者言繁躁急者言怨猛勇者言暴謟謏者言媚犴狡
者言不盡意毒害者言而含笑好髙則言髙好大則言
大言之所主以此驗之其為人者言之泛泛終無成器
其言落落終不困滯大凡人言貴乎氣平氣平則言法
度言貴乎氣和氣和則言有章制與人之言貴乎有信
接人之言貴乎有禮䜛言不入耳邪言勿出口聽言觀
行審而訂之予以發言得此道而言決非尋常之流如
縱口而言更無利害更無是非又大罔人之言也

五事觀相　視聽言思貎眉目耳口鼻相云五事俱分
明貴為真宰輔
寳眼襌師十貴詩　頭廣眼長相屬陽精神光彩一般
强雖然未至公侯位也合官資到侍郎　貴則須還印
堂平鳯眼龍睛切要清骨起一條懸膽様少年科第作
公卿　貴則氣清似斷筒乍㸔眼見爍人中又兼凖位
連山嶽必定聞名近聖聰　四貴無過黄色成更宜骨
白主聰明端然日月分明見早早為官播令名　五貴
人紫色不紅坐來神急定如弓天庭地閣皆豐闊貴則
圖名拜侍郎　六貴須還部位長印堂瑩静應三陽坐
來迤邐精神足語出丹田播四方　七貴須還紫色全
眼過魚尾主英賢天中生得成髙廣起眼驚人握重權
　八貴人黄若病時骨明光彩似琉璃更㸔魚尾生侵
鬢黒白㸔㸔入鳯池　九貴龍睛龜背分堂堂光彩若
精神學堂兩處皆成就不覺公侯值至尊　十貴堂堂
色蠟黄貴則須饒手膝長龜背額髙明更静少年科第
作員郎
上貴神仙相(以下並希/夷風鑑)上貴須要腰背及眉骨天庭三
路如爪或入髮際主神㳺三清(林中精舍在眉上若有/勢起是有神風道骨之)
(人主修養好/道終遇神仙)
三尖　夫三尖貴者多矣　頭尖　地閣尖　口尖
謂之三尖全則主貴不全者頭尖不得父母力也閣尖
不得産業力口尖不得夀終力
諸般帶殺　孤獨煞君㸔孤獨煞額上有寒毛左見雲
烟起呼為煞父刀　天羅煞三尖光徹骨浮露號天羅
妻子終難保衰亡將柰何　暗金煞兩眉尖又逆名號
暗金星傷殺臨邉陣權髙敗有成　刀劒煞赤脉貫瞳
子雙眸㸔尾尖不惟凶惡死仍恐刑傷兼　内姦煞姦
門痕瘨異黒子更斑斑男女多淫慾雙妻命不還　天
刑煞左眼一頭破青痕定命刑命乖遭横祸那觧見功
名　天嶽煞右眼頭邉破名為玉戸開一生安静坐也
觧有災來　貪饕煞尖鼻曲如鈎饕飱卒未休縱饒君
積富終見子孫憂　横亡煞横亡面四筋逢人却似嗔
中年應暴死凶狠累雙親　短命煞唇掀兼齒露舌短
見身亡若更咽喉結知君死異鄉　孛逆煞耳反兼烏
黒名為孛逆郎即宜孤獨坐不解順忠良　破敗煞地
閣傾還破唇掀破爾家若還聲不潤争得見榮華
