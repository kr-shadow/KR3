#+TITLE: 珞琭子三命消息賦註-宋-徐子平
#+DATE: 2018-05-12 10:18:00
#+SOURCE: github.com/kanripo/KR3g0037 master a3080d7f                
欽定四庫全書　　　　　子部七
　提要
　　珞琭子三命消息賦注　術數類五(命書相書之/屬)
　　　　臣等謹案珞琭子三命消息賦注二卷宋徐
　　　　子平撰珞琭子書為言禄命者所自出其法
　　　　専以人生年月日時八字推衍吉凶禍福李
　　　　淑邯鄲書目謂其取琭琭如玉珞珞如石之
　　　　意而不知撰者為何人朱弁曲洧舊聞云世
　　　　傳珞琭子三命賦不知何人所作序而釋之
　　　　者以為周世子晉所為然考其賦所引有秦
　　　　河上公又如懸壺化杖之事皆後漢末壺公
　　　　費長房之徒則非周子晉明矣是書前有楚
　　　　頤序又謂珞琭子者陶宏景所自稱然禄命
　　　　之說至唐李虚中尚僅以年月日起算未有
　　　　所謂八字者宏景之時又安有是説乎考其
　　　　書始見於宋藝文志而晁公武讀書志亦云
　　　　宣和建炎之間是書始行則當為北宋人所
　　　　作舊稱某某皆依托也自宋以來注此賦者
　　　　王廷光李同釋曇瑩及子平四家子平事蹟
　　　　無可考獨命學為世所宗今稱推八字為子
　　　　平盖因其名劉玉已瘧編曰江湖談命者有
　　　　子平有五星相傳宋有徐子平者精於星學
　　　　後世術士宗之故稱子平又云子平名居易
　　　　五季人與麻衣道者陳圖南吕洞賔俱𨼆華
　　　　山盖異人也今之推子平者宋末徐彦昇非
　　　　子平也云云其説不知何所本然術家之言
　　　　百無一真亦無從而究詰也其注久無傳本
　　　　惟見於永樂大典中者尚為完帙謹採掇裒
　　　　輯釐為上下二卷以符宋志之舊其中論運
　　　　氣之向背金木剛柔之得失青赤父子之相
　　　　應言皆近理間有古法不合於今者是則在
　　　　後人之善於别擇耳又考三命通㑹亦載有
　　　　珞琭子寥寥數語與此本絶不相合盖由原
　　　　書散佚談命者又依托為之偽中之偽盖不
　　　　足據要當以此本為正也乾隆四十六年三
　　　　月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
欽定四庫全書
　珞琭子三命消息賦註卷上
　　　　　　　　　　　　宋　徐子平　撰
元一氣兮先天禀清濁兮自然著三才以成象播四氣
以為年(元者始也一者道生一冲氣也有物混成先天/地生以㸔命法論之如人初受胎月在母腹中)
(男女未分以四柱言之則知人本命也尚未有生月日/時即貴賤夀夭未分故云一氣以大道言之則混一氣)
(而生育天地也主祖宗之宫也隂陽既分清氣為天濁/氣為地地法天天法道道法自然以命術言之則如在)
(母胎中以是成形男女已分也以大道言之天地分也/以四柱言之則生月是也主父母宫天地人為三才以)
(命術言之是人生日是也乃人身自得之宫㸔下臨何/宫分也四氣者布木火水金以為四時各旺七十二日)
(土旺四季各旺十八日故為一年五行之休旺也以㸔/命論之是人生時也以四柱論之本命生月生日生時)
(四柱也每一宫有三元有天元人元支元生時主子孫/也更㸔生時天元不居休敗居於旺相則佳矣死囚則)
(見多而/晚成)以千為禄向背定其貧富以支為命詳逆順以
循環(干者是生日天元也㸔干下有何支支内有何人/元而與生日天元為禄或有禄印或有財帛假令)
(六甲生日人甲子生旺甲寅建禄甲辰為財庫甲午為/妻財甲申為官印甲戌為財官其甲子以水生木如秋)
(生并十二月生則有官貴命官印無失甲以庚辛為官/印為子冇癸善制其丁故曰癸乃甲之印綬也更須消)
(息四柱内外吉凶輕重而配其休祥其言不可大疾疾/則不盡善矣向者要生日天元向其禄馬也如無禄馬)
(向其財帛或有向其壽限向其旺相也假令六甲生日/天元若得夏至生而居辰戌丑未并丑位之上則冇財)
(帛及有祖基若是秋生居巳酉丑申戌四柱之内别無/丙丁則甲之向禄也甲以金為官印秋生金旺故曰向)
(也若運到西方者亦向禄也運行南方及四季亦向財/也若生月内有官印於生日天元則主官出祖宗如生)
(月及支内有財於生日天元則主有祖財若生時支内/有財别無刑衝尅破則主自立財其論官論財更須精)
(其休旺輕重言之財庫並旺相為佳官長生官庫官旺/相為妙支者十二支也支内有天元十干甲禄在寅乙)
(禄在卯之類宜生日天元取年月時中内天元配其吉/凶或有財帛或有官印或壽或夭假令甲日天元屬木)
(取金為官印取土為財帛見丙為壽星見乙并亥/卯未為刼財合用官印或財帛須精休旺言之)運行
則一辰十嵗折除乃三日為年精休旺以為妙窮通變
以為𤣥(運行則一辰十嵗折除乃三日為年折除者一/年二十四氣七十二候命有節氣淺深用之而)
(為妙假令六甲日生人以金為官印得六月下旬生則/有官印者有祖財更若順行陽運則為佳逆行則運背)
(矣甲以金為官印南方火能奪甲之貴南方火土之分/却向財帛若七八月尤佳若六月上旬或中氣生則無)
(官若年月時在申巳酉丑位更運行西方則却有官印/而亦榮顯也若六月中氣或初氣下生却更年與時在)
(寅午戌亥卯未之位更天元有丙丁只是商賈之命也/其五行休旺巳具前術凡㸔命見貴賤未可便言且精)
(四柱内外天元并三合有無尅奪所有之貴假令壬午/日生乃禄馬同鄉切不可年月時中有甲乙并寅卯若)
(春生則甲乙旺土死則壬背祿也若夏秋生雖見甲乙/寅卯亦冇官印夏生土旺則官印旺也秋生則甲乙絶)
(而無害餘倣此地假令壬子年壬子月丙申日辛卯時/然丙申辛卯天  六合被太嵗是壬子更壬子月二壬)
(刑於卯位此合而不合也若丙取辛作妻定因財致禍/而身災也凡㸔命切詳内外五行相合有無忌神更㸔)
(所用者内外天元得/淺深向背而用之)其為氣也將來者進功成者退如
蛇在灰如鱔在塵(氣者四時向背之氣也假令六甲六/乙生日春生則無官夏生則有財秋)
(生則向禄冬生則生旺秋生得申巳酉丑或壬戌庚辰/則有官印重矣若生時却居寅午戌巳上更有戊己丙)
(丁在時中則官减半言之如本位犯丙丁南方火位亦/奪甲之印也五行當權者用之為福不當權者用之無)
(慶假令金用火為官印九夏生則向官七月生則氣退/即官不遷進也當用之神旺相則有慶死囚休敗則退)
(也又如水命人以土為官印却得十月正月二月生雖/有土而不中用以五行退則不當權而休息此論五行)
(氣退罷權之道如蛇鱔之/在灰塵則何可長久也)其為有也是從無而立有其
為無也天垂象以為文(此五行論於絶地而建貴也五/行絶處有祿馬假令丁亥丙子)
(庚寅甲申乙酉戊寅壬午癸巳己卯己亥皆從無天元/受絶休囚之地却成貴强之位鬼谷曰干雖絶而建日)
(成鑑曰受氣推尋胎月須深亦當論生日天元破絶而/貴也賦言五行窮絶處無也絶中建禄則有也凡此者)
(皆合大道貴而清也易曰懸象著明莫大乎日月日月/者天之文也隂陽之柄也日往則月來暑往則寒來皆)
(一生造化/之文也)其為常也立仁立義其為事也或見或聞(五/行)
(者在天為五星在地為五嶽在人為五臓推而行之則/為五常常有可久之道則秉乎仁義者易曰立天之道)
(曰隂與陽立地之道曰柔與剛立人之道曰仁與義人/之道非仁與義則不能立也命遇金者必要木有木者)
(須要金是謂有剛濟柔仁而尚勇遇此格者多貴賦曰/金木定其剛柔是也其為也者今術者將人生年月日)
(時中支匹配吉凶作為也或見者年月日時上天元也/或聞者支内人元也甲在寅之類又辰乃水土之庫戌)
(火庫丑金庫未木庫辰中有乙是春木之餘氣未中有/丁是夏火之餘氣戌内冇辛是秋金之餘氣丑中有癸)
(是冬水之餘氣有春分秋分夏至冬至二十四氣七十/二候分隂陽所主之事以定貴賤今術者㸔命而定吉)
(凶知見與不見之理執/法而善用之則為妙矣)崇為寳也竒為貴也將星扶徳
天乙加臨本主休囚行蔵汨没(崇者尊也凡㸔命主本/得則成慶并上下三元)
(禄馬為竒切忌别位嵗月時中衝尅破本位有損則或/貴而輕也損之重則貴而不貴也生日厯貴地而日旺)
(不可擊損也故曰崇為寳也又如命中有掌壽掌財掌/灾福之辰亦不可被别位制伏刑尅損奪被損則有灾)
(禍假令甲日生人年月日時中庚來尅身有乙或卯巳/午火則能救之也為福之地不可被傷禍聚之地不可)
(無救三竒為貴者謂年月日時内外三為匹配者三竒/禄馬則貴命也更㸔禄馬所乘輕重而言之三奇歌云)
(甲巳六辛頭乙戊向庚求丙辛遭癸美丁壬辛更優戊/癸逢乙妙己壬并甲遊庚乙丁須聴辛甲丙同周壬丁)
(己堪重癸丙戊何愁寅將星者月將也扶徳者徳辰也/又曰六合也假令壬  年庚戌月癸卯日乙卯時九月)
(將在卯扶其生日更得九月金土六合卯戌合乙庚合/戊癸合如此五行各不居休敗則貴命也可作兩府之)
(上貴格言雖生日取合前面貴氣若亦本主休囚即不/為貴命也只可作虚名言之故曰本主休囚行藏汨沒)
(也/)至若勾陳得位不虧小信以成仁真武當權知是大
才而分瑞(勾陳戊巳土也得位者戊巳日生臨於寅卯/并亥卯位下有官印長生帝旺庫墓乃禄馬)
(之鄉不虧小信以成仁者土厚主信也更得位則能成/仁矣此三奇貴印即君子也故曰以成人之美也賦曰)
(約文而切理者也人曰真武當權者壬癸生日也以壬/午癸巳壬辰壬戌癸丑癸未日生也或四季月亦是下)
(有官印禄馬旺相墓庫而成/慶此乃作上格貴命言也)不仁不義庚辛與甲乙交
差或是或非壬癸與丙丁相畏(前二句是貴命切忌五/行交差甲己乙庚丙辛)
(丁壬戊癸是隂陽相合而成貴命也若甲見庚乙見辛/之類皆是五行隂陽不合而交差也乃無福之命更有)
(交差之論且如甲以金為官印見火而亦曰交差則不/成慶也更冇十二支交差如午與未合却被戌刑丑破)
(卯辰破於未位此亦曰交差卯與戌合而忌辰衝丑刑/戌未三刑也辰與酉合而忌午之破為害餘可例求焉)
(是者五行和合也成慶而貴也非者五行内外隂陽不/起即不是貴命也丁畏癸丙壬相畏故也若丁見壬即)
(為合丙見癸即為官一隂一陽曰道偏隂偏陽曰疾/正合則為貴命偏合不為貴命也宜消息而言之)故
有先賢謙巳處俗求仙崇釋則離宫修定歸道乃水府
求𤣥(固冇達賢之士自謙而處俗塵降心火而進於水/府養丹砂而成妙道矣以㸔命言之五行中有水)
(火既濟之命也又如丙子生人得亥子時或申子辰水/位亦曰既濟假令丙申丙辰丙子丁亥丁丑丁酉生人)
(或火以水相濟成慶皆/為水火既濟之命也)是知五行通道取用多門理於
賢人亂於不肖成於妙用敗於不能(取用多門謂人命/生處各自不同基)
(本亦異吉凶向背行運用法所主者異兆故曰取用多/門即非一途而取軌也亦要人用心消息五行所歸即)
(知吉凶也賢達之人深悉造化愚者豈/能曉了易曰茍非其人道不虚行是也)見不見之形無
時不有抽不抽之緒萬古聨綿(不見之形者内天元也/庫墓餘氣節令也衝刑)
(尅破也及五行休旺匹配生死也三合貴地禄馬妻財/父母皆不見之形也只聞其有形而用之自然應驗矣)
(凡取用法則比蠶婦抽絲之妙善取者能㝷其頭緒自/然解之得絲也不善者不知頭緒萬古聨綿也凡言命)
(中貴賤吉凶先得頭緒則灾祥自然應驗矣更生時坐/禄甲日見寅時乙日見卯時之類時坐本禄  㸔嵗月)
(有無刑衝尅破本/禄禄旺用之云)是以河公懼其七殺宣父畏其元辰
峨眉闡以三生無全士庶鬼谷播其九命約以星觀今
集諸家之要畧其偏見之能是以大解曲通妙須神悟
(此令術者既見年月日時取其有尅而為用者是何作/官印用之作官鬼用之假令甲見庚或見申位為官為)
(鬼須見金木輕重之用言之丁假令丙日生人逢亥七/煞亥中有壬丙見壬為七煞  到子位甲到申辛到午)
(壬到巳戊到寅己到卯庚到巳皆為七煞之地主有灾/如當生元有七煞運更相逢即重矣不利求財主有灾)
(如當生嵗月日時元無七煞則灾輕故賦中引宣父畏/以元辰者即非前位元辰也是當生年月日時位元有)
(七煞害生月生時者乃名元有元辰也即為灾重矣虚/中云當生元有則凶重無則凶輕所以宣父畏以元辰)
(者是宣父命中元有煞害之辰也又戊見甲巳見乙為/七煞戊巳人在十月生正月生雖生時居己午或更有)
(庚辛亦夭夀為土死不能生弱金金囚不能勝旺木賦/云建禄而夭夀餘倣此昔者峨眉先生精通三命毎言)
(貴賤少有全者鬼谷先生以九命之術約以星宫/為賦比前賢自謙而言之與物難窮理則同也)臣出
自蘭野㓜慕真風入肆無懸壺之妙遊衢無化杖之神
息一氣以凝神消五行而通道(臣者太子自稱於君父/前也生於内庭有芝蘭)
(之野之稱真風者自㓜樂於五行之真理者也昔有懸/壺先生貨卜於市國君聞而召之先生拒命而不往君)
(令執之先生預知以杖化龍乘而去息一氣者天元也/五行者金木水火土也凝聚也消散也通道者符合也)
(隂陽不偏上下符合則能知造化而貴賤吉/凶夀夭定矣猶然自謙無化杖乘龍之為也)乾坤立其
牝牡金木定其剛柔晝夜互為君臣青赤時為父子(乾/陽)
(物也坤隂物也凡㸔命見五行隂陽匹配上下相合不/偏者為貴命也若偏陽偏隂者則五行有疾矣金木定)
(其剛柔者且如木用金為官印其金秋生或帶壬癸水/而尅木即剛也謂金旺時水木無火則金剛矣若金生)
(於春夏木帶天元人元有火則木剛金柔也晝陽而夜/隂陽為君隂為臣日月相催晝夜相代則互為君臣也)
(青赤時為父子者丁壬合生甲巳壬生甲壬乃甲之母/丁乃甲之父丁生己巳以壬為父丁乃巳之母甲巳再)
(合巳生辛甲生丙丙辛再合丙生戊辛生癸戊癸再合/戊生庚癸生乙乙庚再合乙生丁庚生壬丁壬再合復)
(生甲巳周而復始人只知木生火火生土土生金金生/水水生木即不知隂生隂陽生陽陽産隂為父隂産陽)
(為母丁乃甲之父壬是甲/之母故云青赤時為父子)不可一途而取軌不可一理
而推之時有冬逢炎熱夏草遭霜類恐隂䑕棲氷神龜
宿火(假令庚辛人冬至後逢丙丁者則為官印謂一陽/生也金逢火之生氣是冬逢炎熱也夏草遭霜者)
(言丙丁人夏至後逢壬癸而得用也謂一隂生是火逢/官之生氣故曰夏草遭霜又丙丁人冬至後生雖遇七)
(煞之鄉亦作官印之用偏隂偏陽則有官而不清也又/庚辛人夏至雖遇巳午未寅戌亦可作官印用亦苦不)
(清夏至後隂氣深則為妙矣若夏至氣淺官雖發早而/不益壽更詳元辰并運言之隂䑕棲氷如癸禄在子為)
(地元神龜宿火如戊禄在巳為人元也丙以癸為官印/戊與癸為匹配子與支徳六合癸以戊為官印須識隂)
(陽造化尊卑逆順戊以癸為財丙以癸為官印此與水/火既濟之道如冬逢炎熱夏草遭霜在學人深求之也)
是以隂陽反測志物難窮大抵三冬暑少九夏陽多禍
福有若禎祥術士希其八九(禎祥者為應前賢比其五/行吉凶應驗矣如天子親)
(耕曰禎祥務天下民勤於耕種田中種榖則生榖苗時/至七八月則榖熟而為祥元種豆苗時至七八月豆熟)
(而成祥其五榖下種各有時也則收成也地内曽種則/望收更有良田萬頃不曽耕種則遇大熟之嵗而亦無)
(可收不得禎祥也此論人命八字内外元無官印則運/臨官印之地亦不發官印為年月日時中元無貴炁論)
(財亦論元/有無也)或若生逢休敗之地早嵗孤窮老遇建旺之
鄉連年偃蹇若乃初㓙後吉似源濁而流清始吉終㓙
狀根甘而裔苦(假令庚辛人秋七八月生者是也金以/木為財木絶以火為官印火死早嵗孤)
(窮謂生日為父母絶則為無祖財亦無官印則早厯艱/難也准此若或運臨禄馬貴官之郷亦多偃蹇而不成)
(福初凶者生月凶逢於休敗也後吉者生時得地也居/財旺并官印旺地運行向所臨之位却為有慶止為初)
(年之滯中年晚年冇福也故曰源濁伏吟是也若生月/為鬼尅身若生時有救是源濁之類五行活法則度如)
(遇五行交錯但消息勝負而言之得人命冇祖財而生/者少年富貴故云始吉如生時不  地或祖敗官或身)
(灾疾更背於吉地則為凶也至於晚年祖財破盡終身/困苦雖冇富貴之家生時失地更不得運故曰終㓙裔)
(者苗也如苦物而不堪/也此先富而後貧也)觀乎萌兆察以其元根在苗先
實從花後(欲知運内吉凶先㸔根元勝負根元有貴則/運臨貴地而發貴根元有財運臨財地而發)
(財根元有灾則運臨灾而冇灾也貴賤/吉凶自有根苗則無不結實而應驗矣)胎生元命三獸
定其門宗律吕宫商五虎論其成敗(胎生元命者乃人/之年月日時所得)
(天元人元攴元也三獸者寅午戌之類是也門宗者一/類也如寅午戌火之類五虎者支也持大運逆順生日)
(向背數而行之假令甲寅生午逢庚戌也亦曰鬼庚戌/見丙午之類賦曰五虎者以寅為首也此乃五陽相尅)
(也論其成敗者有救而身旺則成無/救而身衰則敗也好事者宜精詳之)無合有合後學難
知得一分三前賢不載(無合者年月時中取財而無財/取貴而不貴取合而不合兼之)
(以根在苗先實從花後此乃八字内有根而方發苗又/云禍福者然八字内外無合而有合在别位之内内外)
(五行刑衝尅破於别位之禄停住不得至令飛走三合/就於本命生日相合或寅刑巳内丙戊巳酉丑三合就)
(走馬假令甲子年丙寅月癸丑日辛酉時若論官則背/禄而不貧以八字内外三元無戊兼正月土死其背禄)
(明矣却被寅刑巳丑破巳甲子遥尅於巳而已内有丙/戊被刑破破而飛走出巳三合就馬巳酉丑月三合丙)
(就辛酉戊就癸丑而合癸癸以戊為官印此乃無合有/合也故後學難知誠也信也古人歌曰虎生奔巳猪猴)
(定羊擊猪蛇自然榮中無合冇合歌飛禄飛來就馬騎/資財官職兩相宜王  更得本家助上格榮華富貴奇)
(人歌志節二八亷貞女四面猪猴獰似虎先㸔天元乘/地馬後邊集路教侵取  得一者既見有寅刑巳丑破)
(巳而丙戊被刑破而出則便分三而行既得巳位為用/便是三合巳酉丑也須冇酉丑上冇癸辛字則為有合)
(之命雖刑而禄出無合則不佳也前賢者為賦以前賢/人也立此一訣之門後作賦者又指説得一合三合見)
(頭緒而作三/合取吉凶也)年雖逢於冠帶尚有餘灾運初至於衰鄉
猶披尠福(此言冠帶大運也假令庚辛日人初年無祖/財又自戊酉逆行皆厯無財敗祿之運喜逢)
(未運是財旺之地只可言方入禄運漸向泰也只言從/此運後所求遂意後五年方有三五分福也運氣淺深)
(而言之淺則福淺深則福厚也庚辛見未為冠帶縁運/自西方而來久閑於財祿故有尚冇餘灾也  言先厯)
(貴旺之郷或建財之地已成大器而方交入敗宫失財/之地未可作大敗之運言之只可言自入此運不甚遂)
(意謂前運久厯貴强之地根基極厚雖臨敗/運未至大損故初運入衰郷猶披尠福也)大叚天元
羸弱宫吉不及以為榮中下興隆卦凶不能成其咎(天/元)
(者干也雖臨祿馬之地若天元被傷而本炁羸弱則亦/不能為榮假令壬午人四月生更别位戊巳相尅貴而)
(不貴也可作虚名及無禄言之然壬午宫吉而天元無/氣更加重重戊巳來尅故名不貴矣又云不及者上下)
(五行休旺不相負也又如庚辛日人正月生更别位有/重重火相尅於金其金見寅卯甲乙而亦無祖財一生)
(煎熬遇財鄉反成禍而身灾也金春生尅木為財而木/中旺火必害其金而成灾此亦是天元羸弱而宫内有)
(財不得而發矣其餘五行倣此言之水中者人元也下/者支元也假令十月壬建其禄亥乃  之旺鄉此乃中)
(下興隆也若丁亥日人十月生乃火絶於亥其丁生絶/地乃為丁卦之㓙也不能成其咎者謂丁以壬為官印)
(而中下禄馬建旺而成慶雖火臨絶地尚為中下之貴/成鑑曰禄雖絶而建貴是也陶朱云絶禄亡財不為凶)
(兆也丙人十一月生壬癸人十二月生并辰戌丑未金/人正月生木人七八月生土人亥卯未月生皆臨貴旺)
(之地謂/消息也)若遇尊㓙卑吉救療無功尊吉卑㐫逢灾自愈
禄有三㑹灾有五期(尊者年月日時内外三元有最得/力者是也賦云崇為寳也尊也假)
(令六甲生人以庚及申為之七煞若大運則庚及申為/禄絶之鄉致身灾也所為不能遂心又如甲乙以庚辛)
(為官大運至己午又見寅午戌是也神得氣定甲乙失/官也若甲乙人秋生甲以辛為官乙以庚為官或二木)
(用申為官此乃鬼旺之鄉甲木全藉乙木或亥卯未為/救若遇行年太嵗尅木或火運有害乙木之官使甲被)
(尅㐫也元本甲藉頼乙配於庚次用庚為偏官若乙被/害則甲亦凶也所謂𦂳用之者不可受害也乙既被害)
(則甲天元醫療無功也五行為主者病重而不能救也/若年月日時内外三元雖有尅戰而但不損外尊者即)
(逢灾自愈也更切消息所損之神主何貴賤而言之害/命則身灾害妻則妻灾害官則失官與行年不和則主)
(上位不喜不宜干上位若衝擊行年嵗君則主有不測/官訟小人横事不足或主身病故曰尊凶也  假令甲)
(乙以巳酉丑申子辰為禄甲以巳酉丑為禄即三㑹也/乙為五期之灾乙以申子辰三㑹為有禄之命大運行)
(於官郷更行年太嵗是三㑹之年與本命位主本相生/㑹於禄馬則此年定遷官進祿也若太嵗本命八字及)
(大運内外不合更大運在鬼旺之鄉五/期之嵗定作灾矣更精所生向背言之)㐫多吉少類大
過之初爻福淺禍深喻同人之九五(此兩卦卦爻以此/人命四柱之中三)
(元内外元無貴氣者更運/背禄馬則為凶可知矣)聞喜不喜是六甲之虧盈當
憂不憂頼五行之救助(如甲乙用庚辛為官印乃為喜/也却正月二月五月十一月生)
(雖見金而無官印謂正月庚絶二月受氣五月金囚十/月金病十一月金死故曰聞喜不喜當憂不憂者如甲)
(人見庚或甲在七煞之地如年月日時中有乙或有卯/字或甲春生或三位内有丙丁火多助為不憂也乙為)
(合庚夫庚親甲為妻之兄也若無乙有卯亦得若十月/十一月生雖有丙丁亦不能為用謂火無氣不能尅金)
(若無乙字卯字即用為憂也其餘准此申假令六甲生/人以辛為官三春九夏庚辛囚休雖見  酉之位并庚)
(辛而不成慶也謂金囚故也春生甲日則尅妻無財無/妻一生少病三月生則為財庫夏生則有父母財嵗時)
(有亥子則為甲之生旺有辰戌丑未為財帛有申酉之/位則好學有始無終更㸔運行逆順向背如向遇鬼尅)
(則横發官資運背則逢財擊運而不發逢金亦不發官/謂金土元居休敗故不獲福  假令乙生人以庚為官)
(印春夏生無官正四月尅庚最重乙以土為財春正二/月上死無財三月為乙之財庫有祖財然申為學堂亦)
(有始無終皆謂金休敗又如乙見庚為官雖嵗時位内/有庚金或有申酉之金若見天元有丙則亦無官此乃)
(見庚而不用乃聞喜不喜之謂也乙若四月生時居亥/子或申子時水鄉則却有禄謂四月是金之長生也乃)
(乙遇官之長生兼有水鄉制其火而成慶亦不清如胡/茂老丁卯年庚戌月戊寅日癸亥時九月二十八日生)
(八嵗八箇月退運節氣極深起運將年月日時節氣向/背乃上下三元匹配有兩三竒八字俱無一字閑皆禄)
(馬同鄉不三台而八座以運臨乙巳被當生癸亥衝擊/大運并刑提綱而罷權也賦云與生地之相逢宜退身)
(而避/位)八孤臨於五墓戌未東行六虛下於空亡自乾南
首(乾在戌亥之間假令甲子旬中戌亥空亡也戌未東/行者戌東行見丑未東行見辰如見生命内八字三)
(元上下居於辰戌丑未支内人元被破而支虚則一生/孤立少骨肉或為僧道遊走入舎之命其於福氣可詳)
(所稟之氣察夫命/向背言之為妙)天元一氣定侯伯之遷榮支作人元
運商徒而得失(天元者十干也支者十二支也定侯伯/之遷榮者將為主天元配其人元而定)
(其吉凶貴賤也支作人元者令好事者八字内外五行/作為也運商徒而得失㸔見支下有財無財賦意令㸔)
(命者先㸔其有官印髙低有者次㸔財命如何有財則/得財無財則失財如得大運即將為主天元循環而推)
(之毎交一運先㸔運下有何吉凶次㸔運命八字元有/何吉凶元有官則發官元有財則發財有灾則發灾若)
(當生年氣深則迎運前發其灾福中氣則主中停如氣/淺則所居欲交前運而方發灾福更㸔逐年太嵗如何)
(賦云根在苗先實從/花後宜消息言之)但㸔財命有氣逢背禄而不貧若
也財絶命衰縱建禄而不富(如壬癸人生在三春或見/寅午戌而八字内外或有)
(甲乙二字即背禄矣壬癸以戊巳為官印被甲乙寅卯/尅奪去官印即無官也唯有水尅火為財春生火旺故)
(曰財命有氣也十干背禄甲乙日生見丙丁丙丁見戊/巳戊巳見庚辛庚辛見壬癸壬癸見甲乙見之背禄無)
(疑假令生日是甲嵗月時上有丙下若居己午皆背禄/以辛為官辛是丙之妻丁之正財自然奪辛金甲禄既)
(背於丙丁却有戊巳甲可取戊巳為妻財而為福矣賦/云背禄而不貧也更須精五行休旺居支干方位併休)
(旺矣建禄不富六甲人正月生逢丙寅是生月建祿也/甲祿在寅故曰建祿而不富也正月土病甲以戊巳為)
(財寅卯乃土病之地雖建甲之正禄旺而無祖也生月/為父母故無祖財也死妻多數而孤若嵗時位内有亥)
(卯未或冇乙干故三妻之上主一世貧窮作事多虚詐/為人大様或論官則名目而已權印極輕謂無金只見)
(甲之本禄而春生則一生少病若當生嵗時得辛未癸/未癸酉辛亥戌丑則佳然金土本主休囚頼於金土分)
(野為官印為財如得此嵗扶小慶之命大運遇巳酉丑/位則官印財帛奮發而亦不崇顯也謂金土絶死賦云)
(根在苗先實從花後故也若當生嵗時位内無金土之/貴則遇金土而不發官印財帛也謂嵗時月内外元無)
(金土之貴則遇吉運而亦不發福謂主本元無也故云/福星臨而禍發以表㐫人謂運臨貴地而不發福以表)
(當生嵗時所稟富貴極厚而運臨刼財七煞之地雖敗/財敗官亦自有喜謂所乘福氣之厚也  六乙人二月)
(生是也若嵗時位内有申并巳酉丑則官印稍得為用/至輕也如嵗時位内天元有庚則尤佳嵗時若居辰戌)
(巳上則為乙之財亦妙矣丑為貴地財官兩美若月時/位内有亥卯未或更别位天元上見甲乙或寅位則一)
(生財帛不聚尅三妻以上亦無祖財為性好剛亦平生/少病謂木春生而身旺鬼絶也三月金方受胎雖破命)
(而長年也乙夘以辛或酉為七煞以春生金絶運逢金/為財庫巳為背祿而冇財午未見財多而不成成鑑曰)
(絶破皆空五行支枯也逢申運則財發官得權凡百遂/意若當生嵗時元冇申位則依前申寅篇内究之其五)
(行活法未見嵗時分野之氣亦未可一途而取軌也壬/六丙人四月生是也四月水絶若嵗時得癸亥壬子)
(戌癸卯甲子則官稍得此亦鬼絶而用鬼為官印然不/清亦可作冇用之命然一生坎坷若嵗時内無壬癸亥)
(子則是建丙火本家祿主之命論六甲乙之命言之亦/無祖財若臨午未則妻死三數一生無財禄出軍班吏)
(人名目極卑月六丁人五月生是也謂丁祿在午丁以/庚辛為財五  金休敗無祖財或因主尅妻若嵗時有)
(亥子申辰水則為官用然名目不清亦且入仕向武臣/止大使臣文官止京朝而已若嵗時居己戌或干頭有)
(戊巳土則名目而已權印禄輕情性動作亦同甲乙皆/是建旺本祿五行别無造化而不君子也  六巳人五)
(月生是也謂巳祿在午巳以壬癸為財五月以水囚無/祖財也尅妻三數子見而不立運逢財而不聚作事厚)
(而有理性好静可言語若嵗時内有甲有寅則為正官/為福亦妙有亥卯未則為偏官干頭有乙則為鬼而不)
(尅身謂甲乙夏死身旺鬼絶也以甲為官亦嫌木死而/官卑如嵗時辛亥庚子癸丑或申子辰則財但得亦無)
(大富也月六戊人四月生是也謂戊祿在己戊以壬癸/為財四  水絶無財尅妻見子多而不立致有絶嗣戊)
(雖旺而鬼死謂之偏易也故賦云眷屬憂其死絶若嵗/時居申子辰水位則子晚見而不絶也止有一數餘同)
(上論禄六庚人七月生是也謂庚禄在申論官則建庚/之干  金以木為財七月木絶若上旬生則有祖財謂)
(有六月金氣未為木庫雖臨木絶之鄉以七月氣而尚/有三五分庫財之福也運至酉戌破盡也酉戌乃庚之)
(刼則故賦云小盈大虧恐是刼財之地加以戌刑未祖/財所以破盡也若中旬末旬生則無財也或嵗時居寅)
(卯并亥未則生財而亦不廣若太嵗臨於酉戌又無財/也若嵗時干有丙丁居於東南之位亦為官印若嵗時)
(支并却有壬癸則無官也若嵗時居己午更兩位干是/戊巳則冇官禄而不清不顯以秋火無氣故也陶朱云)
(若逢天元㑹例遇鬼則父子不親壬癸時庚辛為母以/丙丁為妻被水尅去丙丁所以庚辛背禄也運行午火)
(旺之地亦發福則只是暫得時而已終不成大器也若/六辛人八月生是也建禄臨官財印一依六庚同論)
(辛亥辛卯辛未財則不闕亦無大積未為辛之財庫卯/為辛之財郷亥為辛之財長生皆為支内支財也以八)
(月財絶命衰縱建禄而不富也此三辛財且薄其餘皆/依庚論如庚申辛酉辛丑吉凶之論如辛巳時有貴而)
(有官印亦輕巳六壬人十月生是也壬以丙丁為財十/月火絶以戊  上絶賦云己巳戊辰度乾宫而脫厄是)
(也常術以水土絶於四月其水固絶土非也土絶在亥/故以十一月生人運到亥為厄運也其壬十月無土無)
(火乃財絶命衰也壬亦以戊巳為鬼十月戊巳絶假令/嵗時位有戊巳或戌丑未可作官印用亦不為鬼賦云)
(若乃身旺鬼絶雖破命而長年是也亦六癸人十一月/生是也癸禄居子論財論官印論鬼  依干禄倣言之)
若乃身旺鬼絶雖破命而長年鬼旺身衰逢建命而夭
壽(身旺者甲人正月生甲以金庚為鬼即可為學堂之/用不可作鬼謂之庚鬼自然絶而不能害其甲雖破)
(命而長年也又經云身衰者如甲人秋生秋金旺乃甲/木絶甲雖逢寅卯建禄之也與庚金相逢雖則重重之)
(救必夭/夀也)背禄逐馬守窮途而悽惶禄馬同鄉不三台而
八座(如六甲人生在三春九夏天元更帶丙丁則背禄/也逐馬者甲逢乙或亥卯木尅逐馬也甲以金為)
(官印春金絶夏金囚更嵗月時中帶天元丙丁則甲背/禄甲以巳土為財為馬為妻被乙并亥卯木尅逐去巳)
(土則甲無財而無官必尅妻也故云餘皆依此推之不/假令壬午生下有丁巳是三奇禄馬同鄉更要生時)
(在休敗如得庚午時則時中庚自坐禄以庚制其甲以/辛制其乙使壬存巳土即禄重也無失而早發矣若壬)
(午日得壬寅月時則背禄也謂寅中有甲木奪巳土即/壬無官也寅中却有火生則依上論如冬生則减半言)
(之秋生却有禄謂木絶不能奪土秋土懐金金生壬生/癸木絶火死所有以不能尅土若嵗月時中有亥卯未)
(亦能破巳土卯亦破午如嵗月時中無争奪衝刑隳壊/則貴可定兩府更切精休旺言之為妙賦云禄馬同郷)
(不三台而八座是也若有為害之位更精為害之休旺/量力而言成鑑云更須四被無侵多獲吉慶云無全士)
(庶為百全之命也謂如太宰唐公命丙午年庚子月壬/午日丙午時何謂貴謂壬午日幹起丙午上丙字來尅)
(子上庚字上庚既被丙來尅則避丙却於午位壬字乃/庚之子再得丙午時丙又不與壬位又來子位二丙在)
(子皆為丙䑕兩丙皆厯貴地賦云歸道乃水府求元皆/是丙癸造化也庚壬居干又是三奇禄馬同鄉此云飛)
(天禄馬也天元動作出入惟/十二支辰不動為屬地也)官崇禄顯定知夹禄之鄉
小盈大虧恐是刼財之地(論夹禄戊辰日戊午時丁巳/日丁未時己未日己巳時壬)
(戌日壬子時癸丑日癸亥時凡見夹禄者不可本禄上/有嵗月所占占了則官實也實則不容物也官不崇顯)
(也其禄比盛物之器空則容物有禄占非真夹禄也假/令宋景陽郎中命庚午年丁亥月己未日己巳時兩巳)
(夾午中之禄也却不合庚午太嵗實了午位又十月衝/動己巳夾禄不稳即不至清顯也如此之命華而不實)
(也凡見夹禄不稳徒有虚聲耳不可作夾禄論之鄉假/如王中命甲寅日甲子時二甲夾丑丑乃金庫之  乃)
(甲之貴地公運行辛丑除通判丑運足而交庚子被大/運庚子尅了子上甲字乃夾禄不住走了貴炁一旦壊)
(盡所以福聚之地不可被傷福聚之地不可無救其餘/夾禄夾貴倣此  戊見己庚見辛壬見癸皆為刼財與)
(甲見乙同前五陽見五隂為刼財尅妻後五隂見五陽/敗財不尅妻防隂賊或小人相侵乙以甲為親兄以戊)
(己為財甲能奪己壊戊丁以丙為兄丁以庚辛為財丙/能奪辛為妻破庚己見戊為兄己以壬癸為財戊能奪)
(癸為妻破壬辛以庚為兄辛以甲乙為財庚奪乙為妻/破甲癸見壬為兄癸以丙丁為財壬奪丁為妻破丙假)
(如甲奪乙/財是也)
欽定四庫全書
　珞琭子三命消息賦註卷下
　　　　　　　　　　　　宋　徐子平　撰
生月帶禄入仕居赫奕之尊重犯竒儀藴藉抱出羣之
器(世術用六甲人正月生者此名建禄而不富此非生/月帶官禄也生月帶官禄者如甲乙人秋生丙丁人)
(冬生戊己人春生庚辛人夏生壬癸人生於四季月是/也且如甲乙木用金為官禄也庚金旺是生月𢃄官禄)
(也遇之者官禄超遷功名特達也或問曰此生月𢃄祿/而為福者㝷常有之而賦意言之何重也荅曰如賦云)
(略之為定一端究之翻成萬緒是也如甲戌人八月生/建酉酉中建辛辛為甲之旺官祿若當生嵗時居寅午)
(戌火局更别位有丙丁火亦不能損甲之官祿以八月/火死故也或當生嵗時居亥卯未木局更或别位有甲)
(乙木亦不能奪甲之財帛以八月木絶故也有火不能/損官禄有木不能刼財帛是財官兩喜為赫奕之尊固)
(其宜也凡命中𢃄祿者祿出祖上又不如生月𢃄禄者/則父子之氣近為祿相須也更有生日支内天元自旺)
(生時不居休敗者復更行運在祿鄉如此之命乂何啻/居赫奕之尊是三台八座之格應貴人之命子乂何疑)
(焉賦云根在苗先正此意也竒者三竒官印也遇之者/有威儀之貴也藴藉者三元内外嵗月生時藏蓄五行)
(括囊造化貴氣往還無諸刑戰如此之命出乎其類為/大器之貴命也且如向公安撫命戊寅年甲子月乙丑)
(日庚辰時何以為貴戊以乙為官印乙丑自居官鄉乙/見戊為偏官戊居寅為禄位又見庚辰時乙丑見庚為)
(官印庚自居辰辰中有乙為財帛乙丑六合甲子月是/乙見䑕貴則知宗族貴家是名乙戊向庚為三竒之貴)
(也不惟只此而又金土之氣堅潤十一月生五行藏蓄/唯忌逢火其時火死水旺三任方靣可應出羣之器餘)
(可例求焉此賦論貴命根基此/以後説運中㑹遇也故下文云)隂男陽女時觀出入之
年隂女陽男更㸔元辰之嵗(假令隂命男三月下旬生/得節氣深八嵗運乙酉年)
(庚辰月乙丑日辛巳時乙木下取丑中金庫為官印又/三月氣深時迎初夏又得辛巳時當生年乙酉三合巳)
(酉丑丑位不背官印三月氣深木向衰病金向長生賦/云向背定其貧富是也又曰將來者進三十八嵗運行)
(丁丑則財官兩美賦云每見貴人食禄無非禄馬之鄉/是也三十九嵗交丙子運是謂出入之年也且乙用庚)
(為官印見丙乃庚之七煞當生年三月氣深向丙不逺/又大運丙子子與巳合合起巳中丙丙尅妻則乙損官)
(乙以庚為妻則灾妻損財更或值丙丁己午年則㐫此/是出入之年為㐫可知也時觀者是當生年中四時之)
(時也賦云一旬之内於年中而問干一嵗之中於月中/而問日是也此年運交出入當時迎氣深又辛巳時中)
(有丙初交丙子運則灾損自應也賦云隂男陽女便是/隂女陽男也前云出入之年此論元辰之嵗其理無二)
(也前論乙丑日陽命男運出丁丑欲入丙子此亦是行/來出入抵犯㐫方之義前説三月深向丙丁之氣不逺)
(運入丙子則失官財損妻灾况在四月三五日生作三/嵗運是當生元有害官印之辰賦云宣父畏以元辰是)
(也其或更值寅午戌年巳未太嵗是名元辰之嵗則救/療無功也便當生嵗時中有壬癸小運在申子辰亦不)
(濟事四月水絶故也大/率所犯冇傷不可救也)與生地之相逢宜退身而避位
凶㑹吉㑹伏吟反吟隂錯陽差天衝地擊(生者生旺也/凡五行皆不)
(宜生旺隂陽書云金剛火强自刑其方木落歸本水流/趍末則為自刑之刑也且以庚辛言之則金也旺於西)
(方故庚禄在申辛禄在酉如庚辛生人運到申酉則宜/退身避位也夫何故庚辛用丙丁火為官印火至申酉)
(則病死則庚辛無官也庚辛尅甲乙為財帛木到申酉/則死絶則庚辛無財也官財俱衰雖建禄而不富故云)
(與生地之相逢宜退身而避位鬼谷曰金降自乾東而/震西南遇坤鄉而敗禄衰官正此意也賦意幽妙宜深)
(識之此説運中造為引問發明之辭如上文云出入之/年皆吉凶兩存而不辨在學人曉而合之上下貫穿而)
(得其辭悟矣伏吟者大運與元命相對者是也以衆術/言則不佳以賦意言之其間亦有凶㑹吉㑹存焉錯者)
(錯雜也差者交差也人命有隂陽錯雜人運亦有隂陽/交差多為灾損如元命與運在東南而遇太嵗西北者)
(謂之天衝元命與運在西北而太嵗在東南者謂之地/擊大槩與隂陽差錯不殊然不能無别焉西北衝東南)
(者主動改出入是内衝外也東南衝西北者雖衝而不/動是外衝内也遇此者皆主不寧其間吉凶兩存詳而)
(言/之)或逢四煞五鬼六害七傷地網天羅三元九宫福臻
成慶禍併危疑扶兮速速抑乃遲遲(如元命犯辰戌丑/未在四柱中或大)
(運又行到或辰戍丑未之上者謂之四煞五鬼如大運/干為鬼制財尅官印此五行之鬼也與太嵗同六害者)
(且如丑未生人四柱中復有丑未更大運在辰戌丑未/之上却遇太嵗在子午卯酉者謂之六害遇之者主骨)
(肉分離七傷者運中逢七煞是也如甲乙日生人用庚/辛為官印運在南方或逢寅午戌巳與未太嵗是也四)
(煞輕五鬼重六害輕七傷重運逢之輕嵗遇之重地網/天羅者戌人不得見亥亥人不得見戍謂之正天羅辰)
(人不得見巳巳人不得見辰謂之真地網遇之者灾病/連綿不獨嵗運忌逢之四柱中亦不宜也三元者日干)
(為天元支為地元納音為人元即三元九宫也假令戊/寅年壬戌月甲申日己巳時陽男命氣淺八嵗運甲以)
(金為官印九月生是生月𢃄禄也二十六嵗小運至辛/丑大運乙丑二運幷在官禄財庫之上未可言凶此名)
(吉㑹故曰福臻則乃成慶也又如乙酉年癸未月庚戌/日甲申時隂男命氣深九嵗運逆行以生日庚戌下取)
(火庫為官印又六月生亦是生月帶祿也三十九嵗大/運到庚辰乙庚合小運甲辰併天地六合之上未可言)
(吉也以當生六月氣深運到庚辰辰衝戌辰乃水庫水/尅火三合甲申水長生兩辰衝戌破官印則為凶㑹又)
(曰禍倂是乃危疑也扶兮速速者如前戊寅年以甲申/為主運到乙丑者或遇行年太嵗三合合上扶同相助)
(則為吉慶而速速也扶助也若太嵗無刑或相衝相害/則是與氣運相抑抑不順也是乃發福遲遲也大凡推)
(運須㸔生年太嵗與運生尅生/尅已定則吉凶無不應驗矣)厯貴地而待時遇比肩
而爭競至若人疲馬劣猶託財旺之鄉(生日臨官印之/貴是厯貴權之)
(地且如壬辰癸巳日用土為官印用火為財帛若生月/不居九夏不在四季則是虚聲之命雖厯貴地而猶待)
(於四時基本元有元無也遇比肩而爭競者如壬辰癸/巳生人更生九夏四季得其官禄之時大運乂在火土)
(分野為吉㑹或遇太嵗是壬癸或為衝刑或為破害是/比肩而爭競也如此者防稱意中失意主灾禍也如不)
(是壬癸嵗是亥子丑亦同如當生嵗時中有戊巳重者/為有救人疲者人元疲乏也馬劣者所合之辰馬弱也)
(假令甲午生人運行西方申酉戌者是也午為人元屬/火到西方死絶之地是人元疲乏也甲以巳為財午内)
(有巳上巳土到西方亦自衰敗是劣弱也猶託財旺之/鄉者午雖疲乏猶頼西方金旺為財巳雖劣弱秋金懐)
(壬癸亦可與己/破鬼生財也)或乃財旺祿衰建馬何避衝掩嵗臨尚
不為灾年登故宜獲福(與前意同而理異也如丙午人/運至西方財雖旺而禄衰下元)
(建馬為助言辛酉中有辛合丙也則不畏衝掩也掩者/伏滯也如伏吟之類衝者衝擊也如反吟之類既是支)
(元人元有財財且旺而禄衰者猶可以扶持縱嵗運在/掩伏衝擊者亦無害事此與中下興隆不殊前説財運)
(掩衝此論嵗臨運位亦未可便言凶咎太嵗為造化之/主百煞之尊來臨壓運多凶少吉若於三元内外五行)
(官印有用者亦可以利見大人而成吉㑹若三元内外/財帛有用者亦可以因貴人而發財帛也且如生日是)
(壬午太嵗是庚午運是戊午此年嵗運之臨亦為吉㑹/也次年交辛未其氣不殊官印財帛有用則固宜獲福)
(也/)大吉生逢小吉反壽長年天剛運至天魁寄生續壽
(丑為大吉未為小吉如癸未日生人行丑運或丁丑日/生人行未運不得謂之反吟皆謂之生氣且癸水受氣)
(於巳而成形於未丁火受氣於亥而成形在丑故曰生/逢如壬課發用丁課在未而癸在丑亦此意也丑未為)
(隂陽之中㑹天一貴人所臨主本與運逢之則有長年/之壽也辰為天罡如庚戌生人行辰運或甲辰生人行)
(戌運不得謂之反吟也且庚金受氣於寅而成形於辰/甲木受氣於申而成形於戌皆是生氣鬼谷子曰罡中)
(有乙魁裏伏辛是也前云/生逄後曰寄生義不殊也)從魁抵蒼龍之宿財自天來
太衝臨昴胃之鄉人元有害(從魁酉也蒼龍辰也如酉/日生人運至辰者是也酉)
(中有辛金辰有乙木金尅木為財故曰財自天來是用/支内天元為財也太衝者卯也昴胃者酉也胃土雉昴)
(日雞有二宿在酉也如卯日生人運至酉者是也卯木/也酉金也金尅木而反相刑支作人元是也故曰有害)
(害者是七煞也不獨衝刑尅/制言之亦是偏隂偏陽也)金禄窮於正首庚重辛輕
木人困於金鄉寅深卯淺(金絶在寅庚受氣在寅假如/庚日生寅時者多貴金以火)
(為官寅為火長生是官長生也又不尅上火在寅中金/生寅上賦云金祿窮於正首成鑑云受氣推尋胎月須)
(深辛到卯位二月節是辛金之胎也甲在申以金為官/印申乃金臨官乙在酉乃帝王也賦云木人困於金鄉)
(是/也)妙在識其通變拙説猶神巫瞽昧於調絃難希律吕
(凡人命中貴賤得失妙處於四柱日時之中要後人識/其通變者言之然其辭雖拙而妙應如神設若不遇明)
(師道聽塗説巧言偽辭焉能中理如/無日者之調絃又豈能明於律吕也)庚辛臨於甲乙君
子可以求官北人運行南方貨易獲其厚利(假令辛見/甲辛尅甲)
(甲中生出丙火丙與辛合辛見官印然不見火而見甲/甲乃丙之母火之根也須生日是辛日嵗月時内有木)
(以辛尅甲則甲中有火也若年月時中支干内有水則/辛無官也壬寅或别位𢃄將亥子辰水來即木濕也故)
(木濕則無官源濁伏吟是也如見庚合庚尅木乙木生/丁火丁乃庚之官印若癸卯嵗月時上有水則乙木濕)
(而尅之無煙也只是金見木為財有財而無官金木皆/不能成器賦云金木未能成器聽哀樂以難名也是火)
(主禮有禮則有君子有君子則有官印也無禮則小人/也無官則不貴也賦云源濁伏吟惆悵於歇官之地寅)
(卯乃火生之地是木而無火故惆悵也又與聞喜不喜/同矣其餘五行倣此亦用生日支干為主此論庚辛日)
(生人/也)聞朝歡而旋泣為盛火之炎陽尅禍福之賒遥則
多因於水土(自從魁抵蒼龍之宿巳下不獨運中灾福/而又明相濟而為得失在學人可深求之)
(也聞朝歡而旋泣者言火星髙明而好炎上也明萬物/者莫盛乎火故云為盛火之炎陽鬼谷子曰木火性本)
(上尅禍福之賒遥賒者逺也又遥者逺之甚也此言水/土之性沉伏而趍下也故云多因水土鬼谷子曰水土)
(性本下正/比意也)金木未能成器聽哀樂以難名似木盛而花
繁狀密雲而不雨(言金者則尚木金得用而木乃成是/以剛濟柔也言木者能尚金木成器)
(而金得著仁者必有勇也若有金而無木勇而無禮則/亂有木而無金則庚辛虧而義寡金者西方之器也主)
(哀木者東方之物也主樂樂而不淫者木遇金也哀而/不傷者金得木也凡此者皆大人之命也若明水火之)
(歸中用乎金木之間隔由是哀樂不能動其心乃方外/難名之人也人命有偏隂偏陽之命似木盛而花䌓者)
(偏陽之謂也是五行逐末趨時知進而不知退也狀密/雲而不雨者偏隂之謂也如此者豈能有濟物之功哉)
(大率人命須要五行制尅隂陽/兩停財為應格之命故下文云)乘軒衣冕金火何多位
劣班卑隂陽不定(前論水火以相濟而成慶次論金為/木官鄉是知水貴升火貴降火要濟)
(柔為剛金要損剛益柔則互用而為慶其間獨有金剛/火强不可不知也故賦云乘軒衣冕者皆君子之器也)
(亦須要金火兩停者能之金至堅之物也非盛火則不/能變其質火至暴之物也非鋭金則無以顯諸用金火)
(兩存則有鑄印之象皆大人之事也或火多而金少或/金多而火寡皆為凶暴之命也金旺於西方火旺於南)
(方各恃其勢則為自刑之刑如此之命雖日時有用終/歸於位劣班卑而已非純和之氣也是隂陽不能得定)
(分故也火陽也金隂也既隂陽兩偏則貴賤髙卑無所/定著也况有金而無火有火而無金者皆為凶徒之命)
所以龍吟虎嘯風雨助其休祥火勢將興故先煙而後
熖(易曰雲從龍風從虎此自然之理也亦是隂陽洽合/五行唱和之義火勢將興故先煙而後熖者此亦明)
(隂陽氣順而有次序也/此與其為氣也不殊)每見凶中有吉吉乃先凶吉中
有凶凶為吉兆(此復明氣順之理也屈伸寒暑莫不有/道焉且如前論從魁抵蒼龍之宿言財)
(自天來者吉也是酉中辛尅辰中乙木為財也辰乃水/鄉復能奪辛金之官論財却不闕而失官也故凶太衝)
(臨昴胃之鄉人元有害者凶也却木用金為官印則不/背官禄凶中反吉也賦意始於説運次議五行五行之)
(後再詳言之毎見凶中有吉吉乃先凶吉中有凶凶為/吉兆又如火人行水運則是七煞凶也或用水為官吉)
(也水人行己午運南方獲利為財吉也却下有戊巳七/煞凶也如此極多要後人深造之以根本取最重者言)
(之為/妙)禍旬向末言福可以迎推纔入衰鄉論灾宜其逆
課男迎女送否泰交居隂陽二氣逆順折除(如見在凶/運十年終)
(滿前交吉運者若當生年月氣深或行年太嵗扶助向/祿臨財者更不須直待交吉運只在此運便可發福之)
(慶是可迎祥而推之也纔入衰鄉人命久歴福地方交/肯禄財絶之運固難言其吉然未可便言凶也是論灾)
(宜逆課也是知福深而禍淺也更或行年太嵗五行三/命别位冇用而來朝運與生日扶同者宜其逆課也更)
(有當生節氣淺深之論不可不知也故下文有云男迎/女送者陽男隂女運順行也然一運十年更分前後五)
(年之中凡入吉運得節氣深男迎者前五年發福是謂/男迎也女送者後五年方吉也故謂之女送此與隂男)
(陽女不殊大運者氣之所主也謂如甲子日生人九月/下旬生陽命男四嵗運二十五嵗交丑運是甲禄庫之)
(運九月氣深發福在五年也否泰交居也此論小運之/氣也寅為三陽化起泰卦故小運起丙寅申為三隂生)
(處否卦女小運起壬申此隂陽否泰交居各分逆順折/除者大運三日為一年小運一年移一宫積十三年二)
(運倂度一周天此/合閏餘之數也)占其金木之内顯於方所分野標其
南北之間恐不利於往來一旬之内於年中而問干一
嵗之中求月中而問日向三避五指方面以窮通審吉
量凶述嵗中之否泰(又有占其金木之内顯其方所分/野占音占去聲入著當生嵗月日)
(時所占後運逢金木方所分野則顯其發福也且如木/用金為官印陽命男運出未入申隂命男運出亥入戌)
(是向禄臨財於金木分野之際也又如金用木為財陽/命男運出丑入寅隂命男運出巳入辰是向禄臨財在)
(木火方所之中也更加之以太嵗月令氣候扶同而言/之則尤妙標對本又有標凖之義則是命基本也南者)
(顯明而往也北者歸向而來也此言運氣出入動静或/吉或凶不可輕言也或遇交運之年不可輕舉也凡言)
(命運動靜出處當入神詳謹而言之一失其源則無所/利也自此以後論嵗中禍福故下文云云一句之内於)
(年中而問干者是月中求日也一嵗之中求月中而問/日者是年中求月也向三背五者是嵗中求吉利方所)
(也凡坐作進退向吉背凶莫大於此矣一旬十日也年/中者生日也凡在一月之中一旬之内將生日天元配)
(合而言之則知其日中休祥也是立生日以為主也一/嵗之中者取月令以生元配合而言之則知其月中休)
(咎也且如人生得地而須太嵗為尊是一嵗之中求生/月𢃄禄或官印元有元無是月中而問日也此㸔命總)
(法也又以行年嵗運言之且如壬寅日生人遇辛未嵗/是謂宅墓壬用己為官印嵗位未中有巳此年宜利見)
(大人壬用丁為財帛未中有丁此年因貴人獲財利或/問曰財官在嵗中甚月日得之荅曰自巳至戌吉無不)
(利此亦是嵗中問日他准此或動静出處者即向行/年天醫福徳生氣三方為言其餘五鬼不可往也)壬
癸乃秋生而冬旺亥子同途甲乙乃夏死而春榮寅卯
一類(乍舉求勝無非禄馬同鄉始論壬癸亥子次論甲/乙寅卯卑辱尊榮故貴居强坐實此言水數一水)
(生木木生火故受之於丙/寅丁卯以言其有序也)丙寅丁卯秋天宜以保扶己
巳戊辰度乾宫而脱厄(火者南方之氣也萬物亨㑹之/方物盛且極不可不戒故云秋)
(天宜以保持也金者西方之氣也乃藏萬物之辰太上/曰萬物芸芸各歸其根是也保持者土也能持載萬物)
(藉之以為生者也四象不可無土故/下文云己巳戊辰度乾宫而脫厄也)值病憂病逢生得
生旺相峥嶸休囚㓕絶論其眷屬憂其死絶(如壬寅人/要丙丁為)
(妻財戊巳為官印庚為壬之母乙為壬之子又如大運/到火旺處父旺庚旺處母旺若運在衰病處逐類而言)
(之若運到墓絶之上更逢七/殺倂者是乃危疑而凶也)墓在鬼中危疑者甚足下
臨䘮面前可見(庫絶位逢鬼或流年嵗命前後一辰也/若人生時辰生日犯之則主早尅父母)
(也及冇生離逺地或生日生時之干來尅/太嵗下者尤凶面前可見者言其為凶運)憑隂察其陽
禍嵗星莫犯於孤辰恃陽鑒以隂灾天年忌逢於寡宿
(隂以陽為對陽以隂為耦如説陽卦多隂隂卦多陽其/理一也既知其隂則陽亦可知也隂既得時而有立則)
(陽禍可知矣故曰憑隂察其陽禍也嵗星者太嵗也不/可在孤神之上假令寅卯辰人遇太嵗在巳是也寅人)
(勽絞卯人䘮弔辰人謂之控神殺又謂之邀神殺主阻/礙抑塞天年者亦太嵗也不可在寡宿之上又如寅卯)
(辰人遇太嵗在丑是也辰人勾絞卯人䘮弔寅人謂之/窺神殺又謂迫神殺主人窺竊逼廹䧟害其或三元刑)
(戰嵗運不和或是五行財/禄為害之年則尤為凶甚)先論二氣次課延生父病推
其子禄妻灾課以夫年(二氣者隂陽也延生者命運也/分别隂陽既分命運自然響應)
(父病推其子禄妻灾課以夫年亦是明隂陽進退之象/也假令庚辰人十月生庚金病在亥是父母病也庚生)
(壬為子壬禄在亥是子有禄也妻灾課以夫年者庚以/乙為妻大運到巳乙木敗於巳是妻灾也而庚金復得)
(延年是妻灾課以夫年此大槩之論也假令丙戍日生/人下取辛為妻年辛生癸為子却行亥子運丙到亥子)
(則衰病而癸禄厚也如壬癸日生人行亥子運則父母/灾病或丁憂也又丙以辛為妻運行寅卯辛金絶於寅)
(卯則妻灾也却丙火逢生是夫却得延年也如丙/丁日生運行寅卯者則灾或䘮偶也其餘准此)三宫
元吉禍遲可以延推始末皆凶灾忽來而迅速(前論隂/陽之始)
(終此説人命有吉凶如命内天元人元支元内外嵗月/時中值貴禄不居休敗或值行年太嵗運同乖危之地)
(雖是凶運然亦可推禍以遲延也夫何故以根基主本/三元元吉故也若三元内外雖有禄馬貴氣却八字中)
(衝刑破害不唯有貴而不貴又終為凶人之命也/如遇吉運則防因福生禍則灾忽來而迅速故也)宅墓
受殺落梁塵以呻吟䘮弔臨人變宫商為薤露(嵗命前/後五辰)
(為宅墓人生日時與嵗運不宜逢之受殺也如見丙丁/是騰蛇見戊己即是勾陳見庚辛即是白虎見壬癸即)
(是𤣥武見甲乙即是青龍㸔類而言之故云受殺凡遇/此者皆主家宅隂小財畜不和嵗命前後二辰為䘮弔)
(如人嵗運日時犯之主孝服哭泣輕/者外服逺親不利家宅骨肉離異)干推兩重防灾於
元首之間支折三輕慎禍於股肱之内下元一氣周居
去住之期(假令壬寅人逢戊為太嵗戊為月建者兩戊/尅壬則為干推兩重遇之者為元首頭目之)
(灾輕者為股肱之患也此論未詳此賦意論三元動静/之理物我輕重之别四時變通之義如壬寅人壬為天)
(元為首為尊長見戊謂之七煞如遇戊為太嵗為尊長/太嵗則大人尊長之事是以太嵗為尊月建為卑也此)
(謂支干推也推則有剛柔相推之義兩重者視壬與戊/兩千勢孰重戊重則尅壬防有尊長不喜不利見大人)
(壬重見戊不我尅唯人事而已或頭目作疾此太嵗之/事也與月建相尅者輕戊重則僚友不和壬重則小人)
(為害或腰膝作疾更月支下三合如或有救則為灾輕/也折有變義故云支折三輕慎禍於股肱之内此月建)
(之事也上文論干祿支命天元十干常動地元十二支/常静復言下元一氣者支也以壬為天元如四柱别有)
(丁或有己則壬應而合之或為官印或為財帛是干未/常不動也支者雖遇巳時周流往還變易而支未常不)
(静也周者循環也居者安居也期者如期限之期去住/者氣也此言四時周流循環無冇終始無有窮極而下)
(元之辰未嘗不善守其期限也只可以三合取之或干/尅太嵗者㸔兩干勢力輕重而言之或為尊長頭目之)
(灾或在僚友左右之嫉/此與輕重較量不殊)仁而不仁慮傷伐於戊巳至於
寢食侍衛物有鬼物人有鬼人逢之為灾去之為福(仁/者)
(是甲乙木也在五常為仁今反言不仁者以其尅伐乎/土也如甲見己則為仁乙見戊則為仁以其隂陽造化)
(五物代之以為生也若甲見戊乙見己偏隂偏陽萬物/危脆則五行為不仁也賦中引甲乙戊己為例其餘五)
(行則可以例求焉侍衛者是人養生之至近也又云寢/食者則又近侍衛者至親也寢食奉養也此二者慎不)
(可輕忽也夫物中冇鬼物人中有鬼人者言吉凶之變/遷及逺近速之甚也以㸔命言之且如六戊日生人用)
(乙為官印六巳日生人用甲為官印木與土比和隂與/陽唱和則為仁也如戊見甲己見乙則仁而不仁也又)
(如戊見甲為不仁或嵗月時中見庚辛則為仁矣或見/己亦為仁矣且戊見甲亦為仁者謂甲巳合巳侍衛甲)
(也見庚則為仁者謂戊食庚者逢之為灾則是戊不逢/庚己被甲來尅制與七殺同論去之為福者如戊見甲)
(則嵗月時中有庚戊己求/救助則為福也餘倣此)就中祼形夾殺魄往酆都所
犯有傷䰟歸岱嶺(裸形者五行沐浴也如人本音沐浴/大運逢之者灾水土人運在酉木人)
(運在子火人運在卯金人運在午鬼谷子謂之波浪限/也夾殺者元辰七殺也如人運在沐浴之上與太嵗併)
(者灾重或當生嵗時元有傷犯之辰/則䰟歸岱嶺魄往酆都此至凶名也)或乃行來出入抵
犯凶方嫁娶修營路登黄黒(出入者言運出運入之異/也如壬癸日生人運行在)
(戌為土火之聚則為吉運運交亥亥為火之絶此為凶/運乃是行來出入抵犯凶方我尅者為之妻財妻財在)
(旺鄉則為之娶尅我者為官鬼又為天官喜在長生財/旺之地賦意總説要扶同五行體用隂陽或運來尅命)
(而為官貴之鄉日尅運宫乃是發財之地皆以生月起/建陽男隂女則順隂男陽女則逆如運到黄道凡百皆)
(利運至黒道凡百抑塞凡人行為動作進退向背莫不/本乎隂陽體合運氣吉凶俱不能逃也故云嫁娶修營)
(路登/黄黒)灾福在嵗年之位内發覺由日時之擊揚五神相
尅三生定命每見貴人食禄無非祿馬之鄉源濁伏吟
惆悵歇宫之地(凡説嵗中休祥專責日時與太嵗相尅/刑害衝破言之生日為妻時為子日時)
(與太嵗和合及財官有用無諸壊者依事類而言之如/太嵗與日時相刑或六合三合中有元辰七殺者凶亦)
(㸔類而言之故下文云不過是五神相尅三生定命也/每見貴人食祿無非禄馬之鄉源濁伏吟惆悵歇宫之)
(地上卷/有例)狂横起於勾絞禍敗發於元亡宅墓同處恐少
樂而多憂萬里回還乃是三歸之地(嵗命前三辰為勾/後三辰為絞不可)
(在元命日時二運之上遇之者主非灾横禍更或與元/辰七殺倂者尤凶嵗命前後五辰為宅墓如戊子生遇)
(辛未太嵗者是也亦須未子日上及時上本有或大運/同宫者則重凡遇此者不利隂小家宅也此言大運在)
(十二辰之間順逆囘環在三元本禄本財終須之地遇/此者則為優安之福厚更晚年遇財禄歸聚之處則尤)
(有所長也根本元/無者無所長也)四殺之父多生五鬼之男六害之徒
命有七傷之事(辰戊丑未為四方之末季為五行之庫/墓言辰戊丑未中藏納五行死墓之氣)
(如人運限逢之生幽憂之疾淹延之厄如父子之相承/卒難不能救解破命者謂之害如人運限逢之皆主眷)
(屬離合人情反覆或更六/害中逢七殺尅我者凶)眷屬情同水火相逢於沐浴
之鄉骨肉中道分離孤宿尤嫌隔角(水隂火陽相合而/為既濟相資而為)
(仇讐言其反覆多變或情通自乖而反合或情變自合/而反乖故曰情同水火也義欲和而同久而逺者必須)
(在五行沐浴之時五行休敗如人情處患難之時未有/不情同者也以㸔命言之如丙寅丁夘貴在猪雞壬戌)
(癸亥貴於蛇兎此無它大率五行貴在於衰敗之中人/情要處乎淡泊之際也凡命運隔角者主中道骨肉有)
(離異之事隔者如夘日丑時丑日卯時鬼谷子曰枉多/隔角餘可例求焉丑者北方之氣也卯者東方之氣也)
(其趣不同遇之者中道分離也嫌疑孤神者/殺也遇多孤立而未嫌甚言隔角之重也)須要明其
神殺輕重較量身尅殺而尚輕殺尅身而尤重(神殺者/官印禄)
(馬貴賤之别名也如前説上尅下則不貴下尅上即貴/意義不殊殺尅身者是官來尅我者是下尅上者也如)
(身尅殺是我尅官即不貴也故賦曰須要明其神殺神/譬官印殺比財帛但官財是尅我則為之殺尅身我尅)
(官財則為之身尅殺此明貴賤之/本也更詳其輕重較量而言之)至於循環八卦因河
洛以遺文畧之定為一端究之飜成萬緒(易曰河出圖/洛出書聖人)
(則之以教後世循環於四時之中布八卦於四維之内/而成一嵗之功亘古窮今無有終窮者道也道分為隂)
(陽而人處乎其中則吉凶悔吝存焉是以動静屈伸體/天法地莫不由乎命也故下文云一端者道降而為一)
(也二三數六又三而成九又九九而成八十一數自此/以後繞繞萬緒莫能紀極以㸔命言之不過五神相尅)
(三生定命一也其氣有淺深者運有向背福有厚/薄壽有長短要後人深求之則得古人之妙也)若值
攀鞍踐禄逢之則佩印乘軒馬劣財微遇之則流而不
返(攀鞍踐禄者乃貴人之美稱也馬劣財微者乃衆人/所悪也凡人鎡基嵗月帶禄者日時得地運順禄而)
(向官鄉則佩印乘軒固不難矣此言根本元有官禄運/更向而不背者也馬劣財微者其財必微言人命嵗月)
(本無祖財及無父母財雖日時得地後運遇財絶之鄉/即財帛散如水東流往而不返此明根本元無者也)
占除望拜甲午以四八為期口舌文書己亥慎三十有
二(前文説有禄者吉無財者凶此説元無祿者遇有財/祿運則崇遷而榮無官者遇鬼則退職也如甲午人)
(下有丁巳甲以巳為財而無官印占除望拜四八為期/者四月為金長生甲以金為官印四月是官長生八月)
(是金帝旺如甲乙日生人或問食禄在㡬時須言在四/月八月為食禄之期也口舌文書己亥慎三十有二者)
(言己亥日生人亥中有木長生元有官禄也或運行巳/或到酉者則為口舌文書口舌見訟事文書則口章巳)
(用甲為官印巳上木病酉上木絶三十二者亦是四八/之數也此言戊巳日生人如遇己或到酉運則宜退身)
(而避/位也)善惡相伴摇動遷移夾殺持邱親姻哭送兼須詳
其操執觀厥秉持厚薄論其骨狀成器藉於心源木氣
盛而仁昌庚辛虧而義寡(善惡者吉凶也相伴者不偏/也如人運行至此吉凶争勝)
(之年皆主身心不寧動摇遷改在隂陽則有所忌易曰/吉凶悔吝生乎動也動則多凶宜守慎詳約以處之乃)
(吉夾殺持邱者如人運命遇太嵗月建大運與元辰七/殺併臨於五行墓絶之位者此年慎不可弔喪問病也)
(如賦云物有鬼物人有鬼人逢之為凶去之為福是也/如遇此年尤宜慎處向吉背凶則無不利矣前説嵗運)
(休祥復明根本作用也且如木人秋生木被金尅則為/性有操執也甲申乙酉乙巳乙丑甲戌生人不背官禄)
(也或生於三春九夏季木氣盛時秉受旺氣有所執持/也故云觀厥秉持又須生時在西北方金土之中或大)
(運到金土分野則有官印長逺若或甲申乙酉乙巳乙/丑甲戌日生人生於秋三月或三春夏季不背官禄有)
(所執持才能操執却嵗月時居火木盛時火木旺地或/行運在東南冇丙丁火旺早年雖發福晚年蕭條也賦)
(意之要言令後人觀五行造化向背而詳言之如前論/甲申乙酉乙巳乙丑甲戌者雖居官印之位然物有厚)
(薄之不齊則吉凶修短之有異何以言之木旺則天元/厚天元厚則有操持有操持則權重也金旺則禄厚祿)
(厚則官重官重則有秉持也若金木之氣俱薄則官禄/何可長也故曰厚薄論其骨狀是也成器藉於心源者)
(謂如金若不遇木須用火為官印也且如庚辛日生人/要在三春九夏則財官兩美也所云乘軒衣冕金火何)
(多是也心源者離宫也屬火金得火乃成器也前説木/遇金為操持次論金遇火而成器皆因五行相尅而成)
(造化更㸔金火之器不偏運向禄而不背則為福長久/也又下文云木仁也金義也木盛而逢金則剛柔得中)
(如由豫之盍簪有以利天下則仁而昌庚辛履而逢火/似井泥之而不食不能廣濟則寡於義此又何疑焉賦)
(云兼須詳其操執觀厥秉持者以言其金木之體厚薄/論其骨狀成器藉於心源者以言其金火之才各得其)
(宜則為好命至於金木氣偏木氣盛而仁昌庚辛虧而/義寡者是財用不相宜金木各不仁則凶悔吝從之)
惡曜加而有喜疑其大器福星臨而禍發必表凶人(詳/註)
(見上卷初至衰鄉猶/披尠福内更不重載)處定求動尅未進而難遷居安問
危可凶中而卜吉(此卷末總言其妙旨也處定者凡言/人命用法處者欲定其貴賤也貴賤)
(既明故曰處定也求動者人命雖見官印財帛而不貴/富者宜於處定之中復求其變動也既見其貴中未貴)
(財中未財則當尅未進而難遷也未進者未當升進難/遷者難為遷移也此與上文云息一氣以凝神消五行)
(而通道之義不殊居安者如是貴命見行官禄所向集/福之運以為安也問危者未可便言終吉况前云吉中)
(有凶當於嵗月時中扶合行年太嵗三合三㑹問危疑/神殺叅詳而言之如見有危疑之神則必有危疑之事)
(則當懲戒積善以禳之則凶中復吉/矣如易説憂悔吝者存乎介者是也)貴而忘賤灾自奢
生迷而不返禍從惑起(貴而忘賤是後人不明賤意引/大道之妙而執方守隅見貴命)
(貴而言貴不知貴中有賤或始貴而終賤者則灾自奢/生與賒同一其源則妙理賒自逺也此説見貴忘賤之)
(誤也其或有不遇至人不明道理者執迷而見寡陋/偏學滋蔓偏求理無所出者則是禍從惑起者是也)殊
常易舊變處為萌福善禍淫吉凶異兆(殊常者知變也/易舊者善通也)
(變處為萌者知其幽微也曽遇明師必通道理者誠有/如易所謂苟非其人道不虚行是也古人為道者皓首)
(窮經專心致志惟恐失於妙道雖行坐服食未嘗心不/在五行之中則能知幽妙有殊常易舊變處為萌是知)
(大道福善而禍淫故/君子修身以俟命)至於公明季主尚無變識之文景
純仲舒不載比形之妙(易曰知變化之道者其知神之/所為乎知進退存亡之道者其)
(唯聖人乎以此究之隂陽之道難終又難窮也故賦云/管公明董仲舒郭景純司馬季主者皆王佐之才博通)
(經史洞達隂陽遺文/教於後世可謂賢矣)詳其往聖鑒以前賢或指事以陳
謀或約文而切理多或少剩二義難精今者㕘詳得失
補綴遺蹤窺為心鑑永掛清臺引列終編千希得一(然/則)
(致君澤民於當時則不能全身逺害也或指事以陳謀/約文而切理者有之矣珞琭萃衆妙之説將少者補其)
(詳博剩者遺其繁蕪故云補綴遺蹤窺者所見者小也/心鑑言自謙心有所見甚少也引列終編者是探索前)
(賢往聖盡善盡美之至道也得之於/心則永掛清臺善用者干希得一也)
