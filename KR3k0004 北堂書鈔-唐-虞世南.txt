#+TITLE: 北堂書鈔-唐-虞世南
#+DATE: 2016-06-11 12:23:44
#+SOURCE: github.com/kanripo/KR3k0004 master a74196f8                
欽定四庫全書　　　　　子部十一
　北堂書鈔　　　　　　　類書類
　　提要
　　　　臣等謹案北堂書鈔一百六十卷唐虞世南
　　　　撰世南字伯施餘姚人官至銀青光禄大夫
　　　　宏文館學士諡文懿事蹟具唐書本傳北堂
　　　　者秘書省之後堂此書葢世南在隋為秘書
　　　　郎時所作也分八十部凡八百一類唐志作
　　　　一百七十三卷晁公武讀書志因之中興書
　　　　目作一百六十卷宋史藝文志因之今本卷
　　　　帙與中興書目同其地部至泥沙石而畢度
　　　　非完帙豈原書在宋已有亡佚耶王應麟云
　　　　二館舊闕書鈔惟趙安仁家有本真宗命内
　　　　侍取之手詔襃美葢前代甚珍其書矣是編
　　　　為明萬厯間常熟陳禹謨所校刻錢曾讀書
　　　　敏求記云世行北堂書鈔攙亂增改無從訂
　　　　正向聞嘉禾收藏家有原書尋訪十餘年而
　　　　始得繙閲之令人心目朗然朱彞尊亦稱曾
　　　　見大唐類要百六十卷反覆觀之即虞氏北
　　　　堂書鈔今世所行者出陳禹謨刪補至以貞
　　　　觀後事及五代十國之書雜入其中盡失其
　　　　舊類要大畧出於原書殊未易得云云葢明
　　　　人好增刪古書逞臆妄改其雜亂無識誠有
　　　　如錢朱二氏所譏然今嘉禾舊本及大唐類
　　　　要均已不可得見獨禹謨此本猶存其增加
　　　　各條幸皆注明補字猶有蹤跡可尋則存什
　　　　一於千百未始非唐人舊籍所藉以留貽者
　　　　也乾隆四十四年正月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)　陸　費　墀
欽定四庫全書
　北堂書鈔卷一
　　　　　　　　　　　唐　虞世南　撰
　　　　　　　　　　　眀　陳禹謨　補註
　帝王部
　　帝王總載一　　　帝系二
　　誕載三　　　　　竒表四
　　　帝王總載一
皇者天人之總稱　帝者天號　正氣爲帝　帝者天
下之所適王者天下之所徃也(文子曰帝者天下之適/也王者天下之徃也天)
(下不適不徃不可謂帝王故帝王不/得人不能成得人失道亦不能守補)尊無二上土無
二王　法五行相生形萬殊之體　神所輸向人所樂
歸(春秋考耀文曰王者徃也/神所輸向人所樂歸補)作民父母爲天下王
天生民而樹之君以利之　天生民而樹之君使司牧
之　立天子以爲天下立君以爲國(吕氏春秋曰爲天/下長慮莫如置天)
(子也爲一國長慮莫如置君也置君非以阿君也置天/子非以阿天子也德衰世亂然後天子利天下國君利)
(國/補)制二柄(韓非子曰明王之所導制其臣者二柄而已/矣二柄者刑德也何謂刑德曰殺戮之謂刑)
(慶賞之/謂德補)君天下養天下　南面而聽天下　王者尊位
所在　立於無過之地　唯辟玉食　崇高莫大乎富
貴
　　　帝系二
緜緜瓜瓞　本支百世　帝作邦作對　𤣥王勤商
后稷勤周　后稷始基　纂堯之緒　出自唐帝　三
世舉孝廉
　　　誕載三
天命𤣥鳥降而生商　有娀方將帝立子生高　誕彌
厥月先生如達不坼不副無灾無害　生此文王　篤
生武王　生於翼下　產於危辰　履帝武敏(詩註姜/嫄履大)
(人/跡)電繞樞星(姚氏感/樞星)星流華渚(修已感/流星)白氣貫月
　感龍而生(詩正義堯母慶/都感赤龍而生)感蛇而生　女登感
神　夢日入懷夢月入懷(搜神記曰初孫堅夫人孕而/夢月入其懷既而生策及權)
(在孕又夢日入其懷以告堅曰昔妊策夢月入我懐今/也又夢日入我懐何也堅曰日月者陰陽之精極貴之)
(象吾子孫/其興乎補)夢大人　夢長人　　黄雲覆蓋　雷電晦
㝠　修已吞神珠　　含始吞赤珠　元鳥銜卵　玉
鷄銜珠　二十四月黄帝生(帝王世紀黄帝母曰附/寶孕二十四月而生補)十
四月生堯帝赤光照室　青雲如蓋　夜有赤光
生有神光　黄帝生於夀丘(長於姬水/見世紀補)顓頊生於若
水　庖犧生於成紀(帝王世紀曰燧人之世有大迹/出雷澤華胥履之生庖犧氏於)
(成紀/補)夏后出於塗山　文王生於岐山　武王生於元
氏　神農生石穴　帝堯生石乳　禹生石紐(開山/圖注)
(云女狄暮及石紐山下泉中得月精如/鷄子愛而吞之遂孕十四月生禹補)啓生䃂石(楚/辭)
(注云禹治水時自化為熊以通轘轅之道塗山氏見/之而慙遂化為石時方孕啓禹曰歸我子於是石破)
(北方而啓生其/石在嵩山補)生猗蘭殿(漢武内事云景帝坐崇方/閣上有丹霞起赤龍盤棟)
(間使王夫人居之改為猗蘭/殿後夫人夢日生武帝補)嘉禾九穗(東觀漢記云/光武父欽令)
(濟陽有武帝行宫上將生欽開後殿居之/時有赤光之異是歳嘉禾生一莖九穗補)藁草成禾
　鳯凰來集　甘露降樹
　　　竒表四
蒼帝望之大視之博白帝望之明視之義(河圖云蒼帝/方面赤帝𤣥)
(靣白帝廣靣/黑帝深靣補)太昊虵形人首　太帝人身牛首(帝系譜/云神農)
(牛首伏羲人/頭蛇身補)成湯倨身揚聲(帝王世紀曰成湯一名/帝乙豐下銳上倨身而)
(揚聲長九尺有聖/德補倨一作鋸)伏羲連珠　神農戴玉(春秋命厯序曰/有神人名石年)
(蒼赤大眉戴玉理藝/文注玉理猶玉英補)伏羲龍狀　重華日衡(雒書靈准/聽曰有人)
(方靣日衡重華握石椎懷神珠藝文注日衡衡有骨表/如日者也握石錘謂知璇璣玉衡之道也懐神珠喻有)
(聖智/也補)戴天履隂　豐下銳上(注見/前)帝嚳戴干　帝
堯戴勝(帝王世紀曰帝堯陶唐/氏祁姓也鳥庭河勝補)周文望羊　堯眉八彩
(春秋元命苞曰堯眉/八彩是謂通明補)舜目重瞳(藝文注云重瞳象/電多精光也補)懷玉
柄　戴玉英　神農大眉(注見/前)文王虎眉(帝王世紀曰/文王昌龍顔)
(虎眉/補)大禹虎鼻(援神/契補)姬昌鳥鼻隂凖　禹耳三漏(帝王/世紀)
(曰伯禹生於石坳虎鼻大口兩耳參/漏首戴鉤鈐胷有玉斗足文履已補)湯臂二肘(春秋元/命苞曰)
(湯臂四肘是/謂神肘補)文王四乳(春秋元命苞曰文王四乳是謂/含良蓋法酒旗布恩舒明藝文)
(注云酒者乳也能乳/天下布恩之謂也補)帝舜斗口　秦始虎口(河圖/補)帝堯
鳥廷　漢祖斗胷(河圖提劉曰帝季日角/戴勝斗胷龜背龍股補)長頸烏喙(越/世)
(家范蠡遺大夫種書曰越王爲人長頸/烏喙可與共患難不可與共安樂補)長目鳥　武王
駢齒(元命/苞補)顓頊駢幹　龜背龍股　龍行虎歩　手
握褒字(孝經援神契曰舜手握褒藝文注握褒手中/有褒字喻從勞苦起受褒飾致大位也補)手
文握兵　垂手下膝(蜀光/主補)足下有毛(漢書曰孝宣皇帝/足下有毛卧居數)
(有光/耀補)履翼(宋符瑞志云堯/足履翼宿補)履已(注見/前)履矛　大足(春秋/繁露)
立髪垂地(魏氏春秋曰明帝天/姿秀出立髪委地補)鬚垂委地(庖羲見/拾遺記)鬚長
七尺(搜神/記)生而有髭(漢/書)美鬚髥(史記曰高祖美鬚髥又/鐵圍山叢談云蔡君謨)
(美鬚髥一日屬清閒之燕偶顧問曰卿髥甚美長夜覆/之於衾下乎將寘之於外乎君謨無以對歸舎暮就寢)
(思聖語以髥置之内外悉不安一/夕不能寢蓋無心與有心異也附)紫髥(獻帝春秋張遼/問呉降人曰向)
(有紫髥將軍長上短下大便馬善/射是誰降人答曰是孫㑹稽也補)白毫(王隠/晉書)湯身長九
尺　舜身長六尺(帝王/世紀)堯身長十尺(孔叢/子)周文八尺三
寸　高祖七尺八寸(河圖/補)無如季相(史記吕公曰臣少/好相人相人多矣)
(無如季相願/季自愛補)容貌壯麗(東/觀)瞻視非常　毛骨非常(晉中/興書)
(曰中宗元皇帝初誕有神光之異一室盡明所籍藁如/始刈及長白毫生日角之左眼有精曜唯侍中譙國嵇)
(紹少而異之謂其友曰/琅邪王毛骨非常補)睇盼煒如　風骨不恒
　
　
　北堂書鈔卷一
欽定四庫全書
　北堂書鈔卷二
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　徴應五　　　　　福禄六
　　　徴應五
神武有徴應(漢/書)里社鳴聖人出(春秋潛潭巴曰里社鳴/此里有聖人其呴則百)
(姓歸/之補)黄河清聖人生　夏之興也融降於崇山商之興
也檮杌次於丕山(周語内史過曰昔夏之興也融降於/崇山其亡也囘禄信於昑隧商之興)
(也檮杌次於丕山其亡也夷羊在牧周之興也鸑鷟鳴/於岐山其衰也杜伯射王於鄗是皆神明之志者也補)
姬受命(尚書中候曰吕尚釣磻溪得/玉璜刻曰姬受命吕佐旌補)卯金興　河出書
雒受法(尚書中候曰堯沈璧於雒𤣥龜負書出背甲/赤文成字止壇又沈璧於河黒龜出文題補)黄
精受道　河清受圖　握圖書得地符　𤣥女受符
湯受金符　奉赤伏符(後漢書光武先在長安時同舎/生彊華自關中奉赤伏符曰劉)
(秀發兵捕不道四夷雲集龍/鬬野四七之際火為主補)倉代𤣥　持金精　握金
鏡　擊玉鼓　朕由薄承　出軫握命　仁命在豐
當璧而拜　代殷者爲姬昌代漢者當塗高　五星聚
房　五曜霄映　五星聚房井　四星聚牛女　鎮星
入關　黄星見楚宋(魏志曰桓帝時有黄星見於楚宋/之分遼東殷馗善天文言後五十)
(歲當有眞人起/於梁沛之間補)參御馬　卯生虎　青雲扶日　常有
黄雲蓋之(宋符瑞志云堯母慶都有名於世蓋大帝之/女生於斗維之野常在三河之南天偶大雷)
(電有血流潤大石之中生慶都長/大形像大帝常有黄雲覆蓋之補)紫雲見於軍上　嘉
氣(千秋鏡賦云祥光/夜合佳氣晨飛附)御天社内有赤紫　金陵地有天
子氣(孫盛晉陽秋曰秦始皇時望氣者言五百年後/金陵之地有天子氣於是改金陵曰秣陵補)長
安獄有天子氣(漢書宣帝紀曰望氣者言長安獄中有/天子氣武帝遣使者分條中都官獄繫)
(者輕重皆弑之内謁者令郭穰夜至郡/邸獄丙吉拒閉不得入曾孫得全補)黄雲見河　龍
見譙　神龍至　龍吐珠　天果命湯　白虎戲朝
鸑鷟鳴岐山(注見/前)騏驎見豫章　狐藂房　狼銜鉤
赤鳥銜珪　赤鳥銜書(吕氏春秋曰周文王時見/大赤鳥銜書集於周社補)鳥王
命明　魚鳥有卵　黄雀音旁　赤雀止昌戸　黄魚
雙躍　赤鳥五至　白魚入舟(尚書中候曰武王發渡/於孟津中流白魚躍入)
(王船王俯取魚長/三尺有文王字補)赤人出洛(紀/年)武王伐紂卜而龜熸(說/苑)
(武王曰利/以擊衆補)五鐸啟號於晉陵(晉書/補)棧鐘告成於㑹稽
朱草生於文昌殿　臨平湖草木自除　卧柳生枝(漢/書)
(曰昭帝時上林柳樹斷卧地一朝起立生枝/葉有蟲食其葉成文字曰公孫病已立補)斃梓擢秀
(郭璞南郊賦云斃梓擢秀於祖邑又晉書王敦表勸進/中宗曰晧獸應瑞而來臻樟樹久枯而更榮梓一作樟)
(補/)梧桐常生　枯梓(更/)榮(豫章記曰松陽門内有大梓/樹大四十五圍舉樹盡枯死)
(永嘉中一旦忽更榮茂大/興中元皇帝果繼大業補)卧有耀光　神光照室(魏本/紀曰)
(孝文母李夫人皇興元年八月戊申生於平城紫宫神/光照於室内又冊府元龜曰唐高祖以後周天和元年)
(十一月丁酉生於長安是/日紫氣充庭神光照户補)光耀滿室　留飲酒售(漢/書)賣
麪大售　肆伐大商㑹朝清明　天賜武王黄鳥之旗
天兵之法誅紂之事　爰兹發迹　斷虵奮旅　大雨
洒兵　大風落兵　邢丘大雨　昆陽雨注　盟津波
罷滹沱冰合
　　　福禄六
惟予一人膺受多福　永言配命自求多福　既有淫
威降福孔夷　降爾遐福唯日不足　實受其福　永
膺多福　俾爾單厚何福不除　降福穰穰降福簡簡
　干禄百福　子孫千億　愷悌君子干禄愷悌　百
禄是遒　百禄是荷　受天百禄　天被爾禄　天應
之徳　祈天永命　承天之祐　受天之祐　如山如
阜如岡如陵　天錫純嘏　永錫祚𦙍　萬壽無期
南山之壽　一人有慶兆民賴之　釐爾女士從以孫
子　君子萬年景命有僕　必有世祀　萬世不絶
如川之至如松之茂　無疆之休　於萬斯年　天惟
純佑命則商實　維天之命於穆不已　卜世三十卜
年七百
　
　
　
　
　
　北堂書鈔卷二
欽定四庫全書
　北堂書鈔卷三
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　潛晦七　　　　　殷憂八
　　登庸九　　　　　創業十
　　　潛晦七
潛龍勿用陽在下也　尺蠖之屈以求伸也(晉郭璞尺/蠖贊曰貴)
(有可賤賤有可珍嗟兹尺蠖體/此屈伸論配龍蛇見歎聖人補)以懿文德　舜居深山
與鹿豕遊　隱於芒碭　尤樂杜鄠　雷雨不迷　上
有黑雲　告歸之田　告歸鄉里　耕厯山厯山之人
皆讓畔漁於雷澤雷澤之人皆讓居陶於河濵作什器
於壽丘就時於負夏　躬耕白水　講學長安　習讀
書傳　秋冬弋獵　歸於頓丘　僦驢給費　爲學送
徒　爲舂陵訟租　爲泗上亭長　爲洛北簿尉　一
年成聚三年成都
　　　殷憂八
或多難以固邦國殷憂以啟聖明　履重剛蒙大難
果行育徳　興亡同難　履虎尾　憂而不困　或幽
而光　繫夏臺　困羑里　執王季於塞庫羈文王於
玉門鬱怩之情辭以作歌(竹書紀年沈約注云王嘉季/厯之功錫之圭瓚秬鬯九命)
(爲伯既而執諸塞庫季厯困而死因謂太丁殺厯又曰/執王季於塞庫羈文王於玉門鬱怩之情辭以作歌其)
(傳久/矣補)丙吉乳養　張賀供給　智勇俱困　亡夫家屬
持滿外向　姚期奮㦸　稱漢使者　入韓信壁　稱
使者入傳舎　以冰飲水　對竈灸衣　蕪蔞豆粥
滹沱麥飯　平城爲匈奴所圍　河陽為津吏所止(晉/中)
(興/書)丁公接兵(漢/書)曹洪授馬(魏太租遇追失馬曹洪云/天下可無洪不可無君)乗
馬得脫(典/論)泣而升車(晉中/興書)
　　　登庸九
或躍在淵厯試諸難　任之百官以觀其外　愼徽五
典五典克從　納於百揆百揆時敘　賓於四門四門
穆穆　納於大麓　敷於四海　推爲盟主　都督陜
東　君子經綸　天地革命　肈基王迹　王化之基
　承百王之弊　大統未集　開建大業　我區處
自亂入靜　撥亂反正　功業見乎變　有事而後可
大　威光大成　生民造化　誕受多方　克恤西土
　克開厥後　三分天下有其二　受天之命　無立
錐之地　無十戸之聚　不階尺土之資不階一民之
柄　起於三河興七十(尚書/中候)湯里七十(春秋孔/演圖)
　　　創業十
舜禹本白衣　高祖興白衣　以布衣取天下　祭蚩
尤於沛庭　市弓弩作卑手力　斷蛇奮旅　騎牛兵
近(光/武)壯士願從　賢者義附　同聲響應　望風從
人鬼與能　四方歸之　見龍在田　迅長鳴　高祖
龍飛迅風　龍變龍據　鳯翔南陽　鴻飛兗豫　龍
飛白水　鳯翔參墟　虞芮質厥成文王蹶厥生　徹
彼桑土綢繆牖戸
　
　
　
　
　
　
　
　
　
　
　
　
　
　
　
　北堂書鈔巻三
欽定四庫全書
　北堂書鈔卷四
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　應運十一　　　　功業十二
　　　應運十一
誕膺天命以撫方夏　顧諟明命以承神武　克享天
心受天明命　皇天眷命奄有四海　皇天眷祐誕受
厥命　昊天有成命二后受之　天立厥配受命既固
　受命於天　奉若天命　用集大命　撫綏四方
式商受命奄甸萬姓　相彼成康奄有四方　集大命
於厥躬　用端命於上帝　我有右命將天明威　既
受帝祉施於孫子　繼明代熈配天光宅　周雖舊邦
其命維新　受終於文祖　受命神宗　聖皇應厯數
　厯數承天序　時乘六龍以御天也　乗變化而御
大器　命世而出　命世之才　乃知帝王自有眞也
　天子之位有道者受之　上天降休帝遷明德　降
命成湯　受天永命　有命自天　自天降命　天之
所啟　有天之贊　天割神符地命靈契　天命定爾
亦孔之明　簡畀殷命尹爾多方　達有神興有德
乃眷西顧　此惟與宅　此乃天授非人力也　帝命
式於九圍　諸侯同日貢賦　王假有家　天命不僭
　大精布耀　帝出乎震　繼天而王　繼天施四季
應五行　乗述而王　天皇木德　地皇火德　伏羲
木生　神農火紀　軒轅土德　顓頊水德　秦皇水
德之始　湯武革命順天應人　飛龍在天利見大人
　大人虎變其文炳也　位以飛龍文以武變　人謀
鬼謀百姓與能　謳歌之舜諸侯朝禹　抱其樂器而
奔周　載其圖書而歸周　遷鼎雒邑　遷鼎坰野
舜以太尉即位　即位汜水陽　即位千秋亭　設壇
受命　鳴玉設壇　龍旋鳯峙
　　　功業十二
四本具即帝初立　舉而措之事業　功業赫赫　功
盛德厚　功侔太古　功冠徃代　濟世之功　因時
立功　戡定厥功　九鼎勒功　告厥成功　九功惟
序九序惟歌　財成天地之道輔相天地之宜　順通
天下則有經營之迹　錬五色石以補蒼天(淮南鴻烈/解云女媧)
(隂帝佐虙戲治者也三皇/時天不足西北故補之補)斷鼇足以立四極(淮南鴻烈/解云鼇大)
(龜天廢頓以鼇足柱之楚辭曰/鼇載山抃其何以安之是也補)殺黑龍以濟冀州(淮南/鴻烈)
(解云黒龍水精也力牧太稽殺之以止/雨濟朝也冀九州中謂今四海之内補)積蘆灰以止淫
水(淮南鴻烈解云蘆葦也生於水故積聚/其灰以止淫水平地出水為淫水補)補五常之漏
日綴三后之頽綱　表正萬邦　綱紀八極　逆氣傷
民絶止之　隂陽沈壅竅理之　拯民沈溺天子急務
　剖判太宗竅領天地　理日月之行　治隂陽之氣
　嘗百草之實定衆物之名　甄度四海　疏江橋川
　平均土地　度九州　分九州　開九州　導四瀆
　植九藪　鑿江而通九路　九河既道　九川滌源
　治梁及岐　浮濟達河　淮沂其乂　蒙羽其藝
大埜既瀦東原底平　原隰既平　泉水既清　三危
既宅三苗丕敘　鑿昆龍　開吕梁　修彭離　隄弱
水　辟伊闕　決龍門　開玉匱　灃水東注維禹之
績　天作高山太王荒之　奕奕梁山維禹甸之　茫
茫禹迹畫爲九州　萬邦咸休維王有成績
　
　
　
　
　
　
　
　
　
　北堂書鈔卷四
欽定四庫全書
　北堂書鈔卷五
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　　帝德十三
明一者皇察道者帝通德者王(管子/補)功德純者稱帝德
令人者稱王　德侔天者稱皇　三王善因時　五帝
任仁義　三王任智勇　三皇步五帝驟三王馳五霸
騖(孝經鈞命訣補又陸子曰三皇垂䇿而五帝繫手唐/虞按轡禹湯馳轅雖使周公御衡仲尼促節固不已)
(也/附)帝者得其英華王者得其根核(禮斗威儀曰帝者得/其根核王者得其英)
(華霸者得/其附枝補)帝者體太乙(淮南子曰帝者體太乙王者法/隂陽霸者則四時君者用六律)
(補/)王者得三才　仁義所生爲王　仁義合者稱王(白/虎)
(通曰德合天地者稱帝仁/義合者稱王别優劣也補)純而王駮而霸(荀子曰粹而/王駮而霸無)
(一焉而/亡補)德象天地　積善之厚　天子至貴與天地通
氣　敷大德爲天下　德侔天地(春秋繁露曰徳侔天/地者稱皇帝天祐而)
(子之號稱/天子補)德合天地(注見/前)德侔徃初　德通幽㝠　道
得衆則得國　運天地德繼世　四王樹德　三王先
德　先道德　惟行道德　知順道德　以道德為胄
以道德爲城　道德爲師友　仁義以爲明　創道德
之囿　𢎞仁惠之虞　冠道德　履純仁　備道全美
　道德盈塞　至道以王　道猶衢樽皇道煥炳
君積於道　布德和令　振民育德　黎民敏德　樹
德務滋　明聖鑒德　用明顯德　表功明徳　咸有
一德　恒以一德　惟天佑於一德　惟民歸於一德
　其德不囘　履德之基　經德秉哲　以德爲車
觀武知德　苞元履徳　位在德元　聲德達逺　貊
其德音其德克明　周世脩德莫若太王　羣黎百姓
徧爲爾德　日新之謂盛徳　盛德光亨　盛德可詠
　德之休明　任德緩刑　明德愼罰　矢其文德
文以應民　好文不武　通達文理　通風雨　厯日
月　與日月齊光　若晝夜有恒　承天意　言天文
　聲重天地　經天緯地　與天轉運　先天而順
則天像地　天下同利　光宅天下　承天紀民　天
子經畧　天然之姿　天地之姿　天子特生　行猶
河海　材質高妙　飛英聲　馳英聲　令聞不已
絶世之主　亞聖之才　寵綏四方　君子之光　敬
之若神明　神明之主　聰明齊聖　聰明睿智　穆
穆在上　煌煌盛美　顯顯令德　德音秩秩　定禮
樂明舊章　左凖繩右規矩　握石椎　懷神珠　身
爲度聲爲律　四統者具　四本咸具　四海咸利
動靜不失其時　繼韶夏　崇號諡　五帝之隆　三
代令王　得萬國之心　光於四方　崇冠百代　尊
賢容衆　備物致用　允文允武　克長克君　一人
元良　一哉王心　高朗令終　民樂其治　温慈惠
和聰明仁勇　醇美皓然　優㳺博行　見善則遷好
察邇言　號令温雅　四三王而六五帝　順天地之
紀　堯文煥炳　最為高明　唯天爲大惟堯則之
若稽古帝堯　巍巍乎舜禹之有天下　韶盡美矣又
盡善也　舜聞善若決江河　禹好善言惡㫖酒　乃
聖乃神乃文乃武　不競不絿不剛不柔　如金如錫
如珪如璧　如珪如璋令聞令望　就之如日望之如
雲　溥博如天淵泉如淵　覆物崇天載物𢎞地　象
天統物象地載物　如天之無不幬也　如地之無不
載也　牢籠天地彈壓山川(淮南子曰體太乙者牢籠/天地彈壓山川含吐隂陽)
(申洩四時紀綱八極經緯六合覆露照導/普汜而無私翾飛蠕動莫不仰德而生補)履四時以象
天依鬼神以制義　含羲孕農光軒熈堯　篚厥𤣥黄
紹我周王　百辟卿士媚於天子　秩秩斯干幽幽南
山　赫赫厥聲濯濯厥靈　文王飲千鍾永保鴻名
生荷其榮沒垂其聲　垂徳後裔　抱弓而號　削木
爲像　象符　朝其衣冠
　
　
　北堂書鈔卷五
欽定四庫全書
　北堂書鈔卷六
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　孝德十四　　　　睦親十五
　　體仁十六　　　　寛惠十七
　　　孝德十四
克諧以孝　永言孝思　孝子不匱永錫爾類　惟余
小子夙夜敬止　富有天下不足解憂　舜大孝　禹
致孝　孝友聞於四方　仁孝聞於天下　履大舜之
孝　至孝惻隠　五日一朝　如家人之禮　昧爽定
省　不暇食粥　三年不言　不忍言政　仰見榱桷
俯視几筵　眞覺悲不能寐　視鏡奩而流涕　爲木
主不敢自專　營洛邑武王之意奉建武王之政　恭
奉遺業　龍負圖　龜出書　烏瑞臻　烏集庭　甘
露降
　　　睦親十五
惇敘九族　以親九族　親睦九族　篤厚親戚愛樂
諸弟　以爲首命　立愛惟親立敬惟長　兄及弟矣
式相好矣　宜兄宜弟令德壽愷　戚戚兄弟莫逺具
爾　凡今之人莫如兄弟　友于之志通於神明　或
肆之筵或授之几　迎拜於階　奉觴上壽　置其驛
馬傳起居　興席改容與車升殿　君子不弛其親
能庇昭穆之門　蔦與女蘿施於松柏　緜緜葛藟在
河之滸
　　　體仁十六
何以守位曰仁　體仁足以長人　其仁如天　仁育
萬物　仁以接物　仁風遐揚　仁風潛扇　仁義爲
巢　仁義爲郭　仁義爲凖　仁義爲繩　醉於仁義
　隂行仁義　履行仁義　克寛克仁　寛仁篤仁
寛仁温惠　仁而愛人　本仁祖義　仁如騶虞　蹈
顔子之仁　仁智明達　仁及草木　仁歌行葦　視
民如子　視民如傷　兼愛百姓　弗侮鰥寡　敬老
慈少　慈幼養老　嘉孺子兼哀婦人(莊子舜問於堯/曰天王之用心)
(何如堯曰吾不敖無告不廢窮民苦死者/嘉孺子而哀婦人此吾所以用心也補)䕃暍人於樾
下　扇暍更葬(帝王世紀云武王見暍人王自左擁而/右扇之又吕氏春秋曰周文王使人抇)
(地得死人之骸吏以聞於文王文王曰更葬之吏曰此/無主矣文王曰有天下者天下之主也有一國者一國)
(之主也遂令吏以衣冠更葬之天/下聞之曰文王賢矣澤及髊骨補)好生之德洽於民心
　無肆掠止獄訟　挺重囚　益其食　省囹圄　出
輕繫　除肉刑　泣罪人　去網去鉤　焚鴆　春田
不澤圍　田獵唯時不殺童羊(童牛/也)　無殺孩蟲胎夭
飛鳥　川澤不入網罟以成魚鱉之長山林不登斧以
成草木之長(汲冡周書春三月山林不登斧以成草木/之長夏三月川澤不入網罟以成魚鱉之)
(長/補)王在靈囿麀鹿攸伏　芃芃黍苗隂雨膏之　方苞
方體維葉泥泥
　　　寛惠十七
寛以受人　寛以濟衆　撫民以寛　代虐以寛　寛
而有制　易簡之善　文王惠和　惠康小民　布惠
於民王命於專　勤施德惠　惠鮮鰥寡　子惠困窮
　施惠振窮(淮南/子)賜寡貧窮　分貧窮　恢𢎞博施
徳施周普　施禄及下　恩無不逮　以恩悅人　澤
潤生民　澤及天下(莊子/)四海渥澤(辛/伯)德澤洋溢(東/觀)澤
如時雨𤣥澤滂流　惠澤播於黎苗　燭八紘(劉公/幹)苑
彼桑柔
　
　
　
　
　
　
　
　
　北堂書鈔卷六
欽定四庫全書
　北堂書鈔卷七
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　行義十八　　　　行禮十九
　　幼知二十　　　　神智二十一
　　誠信二十二　　　齊聖二十三
　　克明二十四　　　知人二十五
　　　行義十八
君能制命爲義　利物足以和義　仁義爲巢　以義
制事　脩德立義　可謂義主
　　　行禮十九
務行禮　親有禮　嘉㑹合禮　老少有禮　率禮無
違　克岐克嶷
　　　幼知二十
生而神靈(史/記)生而能言(黄帝/)生而言名(帝嚳自/言名)產而能
書(隨巢/子)弱而能言(黄帝/)幼總百神(黄帝/)幼而聰達(東觀/孝章)
(帝/)幼克大事(漢孝/和帝)茂質紀淑(東/觀)岐嶷之姿　問南頓何
在(語/林)答長安近日(語/林)八歲能屬文(魏文/帝)是書詐也(漢/書)名
理不減(晉孝/武帝)
　　　神智二十一
智以藏徃　其智如神(唐/堯)智周萬物　智落天地(莊/子)知
㣲知章　知人則哲　知道大道(大/戴)能哲而惠　獨見
先識(姚/信)䇿慮深逺(諸葛/亮)聰以知逺(史記五/帝本紀)欲宿心動(前/漢)
(高帝紀上東擊韓信餘冦於東垣還過趙趙相貫高等/恥上不禮其王隂謀欲弑上上欲宿心動問縣名何曰)
(柏人上曰柏人者迫/於人也去弗宿補)坐知千里(光/武)
　　　誠信二十二
所助者信　其言可信(史/記)克寛克仁彰信兆民　成王
之孚下土之式　信及豚魚　惇信明義　履信居仁
(漢世/祖)日月之信(陳思/王表)疾行不輟(吕氏/春秋)夢以許之(賈誼/新書)
　　　齊聖二十三
睿作聖　明莫若聖(王/弼)聖而預知(列仙/傳)聖德𤣥達(桓/子)聖
德炳著(東觀孝/安帝)聖敬日躋　聖人感人心而天下和平
　聖人動順刑罰清而民服　聖人無常心以百姓爲
心(老/子)聖人無心與衆同欲(左/傳)神代潛通(左/氏)神叡通知(大/戴)
知幽明　秉二地(莊/子)知幾其神乎　見幾而作　樂天
知命　性與天道　窮神知化　神而服之能研諸侯
之慮能通天下之志成天下之物　得天下之意(琴/操)萬
物之理　與時偕行　隨時之義　極深而研幾　窮
萬物之始終(家/語)不疾而速不行而至　變而通之以盡
利　不聞亦式不諫亦入
　　　克明二十四
元首明哉　欽明文思　重明麗正　清明在躬　惟
明克允　徳明惟明　明四目達四聰　明德逺矣察
其明德(並左/傳)予懷明德　明德劭令　其德克明　明
以察㣲(史/記)仁明謙恕温慈惠和(並東觀/紀孝章)德協於下惟明
后　亶聰明作元后　聰明神武(潘岳西征/賦漢高)聰明敏達
(東觀孝/安帝)明明天子令聞不已　明明在下赫赫在上
明於天道　與日月竝明　用日月之時(後/漢)繼天而象
日(帝王/世紀)宜照天下　明鏡於三光(曹/植)照臨下土　民之
情僞盡知之矣(左/傳)㣲顯闡幽　蠲其大德(傳/)難任人
類族辨物　簡練臣下(光/武)斷簡功能(魏/書)幽枉必達(范史/論曰)
(明帝善刑理日/晏坐朝云云)以聰察下(漢紀/順帝)文武鑒斷(晉陽秋/明帝)斬告
蕭何者(楚漢/春秋)促理蔣濟出(魏志民有誣告濟爲謀叛主/帥者太祖聞之曰蔣濟寜有)
(此事有此事吾爲不知人也此必/愚民樂亂妄引之耳促理出之補)
　　　知人二十五
知人則哲明作則　擇子莫若父擇臣莫若君(左/傳)殷湯
聘伊尹　文王拔吕尚(後/漢)舉八元(左/傳)用三傑(漢/書)舉韓信
於行陳取陳平於亡命　卜式拔於芻牧日磾出於降
虜(漢/書)拔于禁於行陣　荀公達人之師表　魏舒堂堂
人之領袖　安劉氏者必勃(史/記)汝狀有反相(漢書高祖/立濞於沛)
(爲呉王王三郡五十三城已拜受印高祖召濞相之曰/若狀有反相獨悔業已拜因拊其背曰漢後五十年東)
(南有亂豈若耶然天下/同姓一家愼無反補)
　
　
　
　
　
　
　
　
　
　
　
　
　
　
　
　北堂書鈔卷七
欽定四庫全書
　北堂書鈔卷八
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　謙讓二十六　　　恭敬二十七
　　威儀二十八　　　儉德二十九
　　勤勞三十　　　　務農三十一
　　　謙讓二十六
謙尊而光卑而不可踰　謙謙君子卑以自牧　自上
下下其道大光　神農治天下不以智自貴　放桀南
巢唯有慙德　聖人之𢎞也猶有慙德　予恐來世以
台爲口實　若聖與仁則吾豈敢　尚賴匡救之德
未及師保之訓　未堪家多難予又集于蓼　不聰敬
止日就月將　於乎悠哉朕未有艾　於乎一人不盈
于德　歸福朕甚愧　見鄉人便慙　汙七十二代
屈已之明　虛靜自愼率心成諒　仁順謙懿　允恭
克讓　讓德於天　辭爲天子退爲匹夫　堯讓許由
　舜讓善卷　禹讓稷契　湯讓務光　舜避丹朱
禹讓商均　湯讓三千諸侯　武王讓岐封　南鄉讓
者再(漢書文帝紀曰代王西鄉讓者三南鄉讓者再注/云賓主位東西靣君臣位南北靣故西鄉坐三讓)
(不受羣臣猶稱宜乃更南向/坐示變即君位之漸也補)方呼私奴命駕返國
　　　恭敬二十七
惟王之共　嚴恭寅畏　接下思恭　中心翼翼　畏
天愛民　穆穆文王於緝熈敬止　敬愼威儀維民之
則　見五耦而軾過十室而下(大戴禮云昔者禹見耕/者五耦而式過十室之)
(邑則下爲秉德/之士存焉補)天子適諸侯必舍其祖廟
　　　威儀二十八
威儀抑抑德音秩秩　穆穆皇皇宜君宜王　相維辟
公天子穆穆　正位凝命　臨朝淵嘿尊嚴若神　矜
嚴方厲　威而不猛　動容進止　聖表有異　容止
可觀　儀刑可象　長美風姿　舉止端詳
　　　儉德二十九
克儉于家　德儉而度　儉以足用　以儉率下　飭
德以儉　儒行清約　用文景之儉慕古人之風　奉
養有節　愛民節財　敦本息華　弗殖貨利　奇怪
弗視　珠玉弗服　不持珠玉　藏金於山　抵璧於
谷　木器無文　器服疎素　用陶者器　茅茨不剪
采椽不斵　堂階三尺　土階三尺　堯白屋　禹卑
宫　括柱茅茨　柱弗藻　地無黝丹垣無白堊　奉
先宫室常恐羞之何以臺爲　禹惡衣服致美黻冕
文王卑服　即田功康功　堯帝大布　禹衣細布
冬日鹿裘　夏日葛衣　飲泉水　衣皮毛　身衣弋
綈(漢書注云弋皂也賈/誼曰身衣皂綈補)足履草舄　澣濯故衣　衣不
曳地　衣無文繡　後庭無紈綺　燒雉裘(王隱晉書/曰有獻雉)
(頭裘者晉武帝曰異服竒伎典/制所禁也遂於殿前焚裘補)大路越席　書囊爲帷
麻繩爲拂　推甲乙帷　補壞屏風(魏書/)麻用直脚
勿送冰紈　聽燒鳯膠　堯乗素車𤣥駒　湯寢黄屋
之駕　不好鮮飾　常乗故車　歸璇臺之珠　歸諸
侯之玉　歸諸侯女　殺熊賜士　還千里馬　還獻
馴象　菲飲食而致孝乎鬼神　酒酸不易　食用宿
肉　藜藿之羮　唯設白粥　宫無嬪嬙之燕囿無盤
樂之豫　廢池籞之官罷百戲之樂
　　　勤勞三十
惟德之勤　克勤于邦　與民用勤　勤思勞體　勤
而禮下　勤于吏事　祇勤于德夙夜弗逮　文王既
勤止我應受之　自强不息　勞謙匪懈　憂民救水
(越/絶)悶不容息　禹愛惜寸隂　湯不棄尺日　晝決獄
　夜理書　夜不暇寢　夜分而寢　不懈于位　政
事簡心　惟德日新　萬邦惟懷　不僭不濫不敢怠
遑　無怠無荒四夷來王　過門不入冠掛不顧(砥柱/銘云)
(禹掛冠莫顧過門不入又淮南子云禹/之趨時冠掛而不顧履遺而不取補)荷鍤戴笠　櫛
風沐雨　簪墜不顧　身執畚鍤　自操耰耜　竝耕
而食　盡力溝洫　夫負婦戴一饋七十起(鬻子禹嘗七/據一饋而)
(十起曰吾猶恐四海/之士留於道路補)燒不暇拂濡不給旋(路史曰禹燒/不及撌濡不)
(及扢躬操槖耜而/九疏天下之川附)手不生爪脛不生毛　股無跋脛無
毛　手生重繭　面目黎黑　身親其勞　肌色皯黣
　手足胼胝
　　　務農三十一
務農重穀　命農勉作　竝耕而食以勸農也(尸/子)勞農
勸民唯農是務(國/語)威戒農用(國/語)紀農協功　興鋤利氓
　農天下之本(漢/書)五穀萬民之命　民以食爲天(史/記)士
有當年不耕者天下受其饑(吕氏/春秋)咨十二牧食哉惟時
　厯象日月星辰敬授人時　寅賓出日平秩東作
嗟嗟保介唯莫之春　告布於萬民(說/苑)乃疆乃理乃宣
乃畝　命我衆人庤乃錢鎛　歳事來辟稼穡匪懈
明時播草木(大戴/禮)播時百穀　率時農夫播厥百穀
初開藉田(王隱晉/書武帝)乃以元日祈穀於上帝　乃擇元辰
親載耒耜　天子親耕(穀/梁)躬耕勸農(風俗/通)天子三推
爲大田(張衡東/京賦云)籍于千畆之甸(潘岳/籍田)爲籍千畝　亦服
爾耕十千維耦　躬三推　發止千畝以帥萬國(繆襲/許昌)
(宫賦/田云)冕而朱紘　履文舄佩明珠(陸太/𤣥經)神農親耕(吕氏/春秋)
(神農之教曰士有當年而不耕者則天下或受其饑矣/女有當年而不績者則天下或受其寒矣故身親耕妻)
(親績/補)禹稷躬稼　耕于鉅定(漢書武紀服􁌎曰地名也/近東海應劭曰齊國縣也)
(晉灼曰案地理/志應說是補)耕于鉤盾(漢書昭紀上耕于鉤盾弄田/應劭曰時帝年九歲未能親)
(耕帝籍鉤盾宦者近署故徃試耕爲戲弄也臣瓚曰西/京故事弄田在未央宫中師古曰弄田謂宴遊之田天)
(子所戲弄耳非爲昭/帝年幼創有此名補)
　
　
　
　
　
　
　
　
　北堂書鈔卷八
欽定四庫全書
　北堂書鈔卷九
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　𢎞量三十二　　　納諫三十三
　　赦宥三十四　　　責躬三十五
　　誡懼三十六
　　　𢎞量三十二
闊達大節(陸績太/𤣥經序)恢廓大度(東觀/漢記)寛大長者(史記/高祖)意豁
如也(漢書/高紀)開心見誠(東觀/漢記)引裕有餘(袁崧後/漢書)君人之量
(魏氏/春秋)瑾瑜匿瑕國君含垢(左/傳)　含垢藏疾容受直言(魏/書)
荆伯不從犧牛以事(越絶書曰湯行仁義天下皆一心/歸之當是時荆伯未從也湯於是)
(乃飾犧牛以事荆伯乃媿然曰/失事聖人禮乃委其誠心補)呉王不朝就賜几杖(漢/書)
張武受賂金錢賜之(史記/文帝)尉佗稱帝報之以德(史記/文帝)匈
奴背約不發兵深入(史記/文帝)隗囂上書報以殊禮(東觀/漢記)忍
容言者含咽臣子之短(風俗/通云)燒吏民謗言(東觀/漢記)焚訐下
人書(魏/志)反支受奏(范曄後/漢明帝)
　　　納諫三十三
從諫則聖　從諫弗咈　從諫若流(荀悅/漢書)從諫如轉圜
(漢書/高祖)聞諫若甘味(唐子云聖人聞諫若甘/味愚者聞諫若荼食)聽䂓自防
好謀能聽(漢書/高紀)堯有衢室之問下聽于民(管子曰黄帝/立明臺之議)
(者上觀于賢也堯有衢室之問者下聽于人也舜有告/善之旌而主不蔽也禹立諌鼓于朝而備訊唉湯有總)
(街之庭以觀人誹也武王有/靈臺之復而賢者進也補)訪問善人　以虛受人
予違汝弼　饑渴直言　敢諫之鼓　總街之庭　誹
謗之木(舜/立)語寡人以獄訟者揮鞀(鬻子曰禹之治天下/也以五聲聽門懸鐘)
(鼔鐸磬而置鞀以待四海之士爲銘于簨簴曰語寡人/以獄訟者揮鞀鬻子注云獄訟之事務于疾速故揮鞀)
(以陳/之補)教寡人以事者振鐸(鬻子註云鐸金鈴木舌也所/以事務有可行爲所欲言者)
(以振鐸/也補)教寡人以義者擊鐘(鬻子註云鐘金聲也以合/於義故教義者擊鐘也補)
語寡人以憂者擊磬(鬻子註云憂者聲悲磬聲消燥/而近於悲故憂而擊磬也補)教
寡人以道者擊鼔(鬻子註云鼓以動物/故動合于道也補)禹拜昌言　文
帝止輦　令趣銷印(漢書張/良傳)揖酈生之說納子房之䇿
(班彪王/命論云)急壞復道(漢書叔孫通傳云惠帝爲東朝長樂/宫及閒徃數蹕煩民作復道方築武)
(庫南通奏事因請閒曰陛下何自築復道高帝寢衣冠/月出游高廟子孫奈何乗宗廟道上行哉惠帝懼曰急)
(壞之/補)徹書屏風(范曄後/漢書)覆觴不飲(晉中/興書)
　　　赦宥三十四
赦過宥罪　議獄緩死　舊染汙俗咸與維新　十世
宥之以勸能者(左/傳)叛而執之服而舎之　不以一𤯝掩
大德(竝左/傳)省囹圄去桎梏
　　　責躬三十五
禹湯罪已其興也勃焉　山崩川竭為之出次(左/傳)臺榭
不塗馳道不除(穀梁/傳)日有食之天子不舉(左/傳)罪當朕躬
弗敢自赦　萬方有罪在予一人予一人有罪無以爾
萬方　朕躬有罪無以萬方萬方有罪罪在朕躬　萬
姓仇予予將疇依　百姓有過在予一人　禹見罪人
問而泣之(說/苑)湯旱而禱(孫卿/子)成王思慕(琴/操)剪爪(湯/旱)截髮
(曹瞞傳云操嘗出軍行經麥中令士卒無敗麥犯者死/操馬騰入麥中操曰制法而自犯之何以帥下請自刑)
(因援劍割髪/以置地補)捨宫寢(列子云/黄帝)避正殿(鍾離意疏曰陛下/憂旱降避正殿而)
(比日密雲遂/無大潤補)山崩川竭君子不舉(左/傳)大荒則不舉大札
則不舉　天地有灾則不舉　邦有大故則不舉(竝周/禮)
年不順成食無樂　大祲食不兼味(穀/梁)凡日月食四鎮
五嶽崩大傀異烖諸侯薨令去樂(周禮注曰四鎮山之重/大者謂揚州之㑹稽)
(青州之沂山幽州之醫無閭冀州之霍山五嶽岱在兖/州衡在荆州嵩在豫州華在雍州恒在并州傀猶怪也)
(大怪異烖謂天下竒變若星辰奔/霣及震裂爲害者去樂藏之也補)大札大凶大烖大臣
死凡國之大憂令弛縣(周禮疏曰大札疫癘則左氏傳/夭昏札瘥是也大凶則曲禮云)
(歲凶年穀不登是也大烖水火則宋大水及天火曰災/之類是也大臣死則大夫已上是也凡國之大憂者謂)
(若禮記檀弓云國亡大縣邑及戰敗之類是也/令弛縣謂大司樂令樂官弛常縣之樂也補)山崩川
竭爲之徹樂(左/傳)大札素服　大荒素服　大灾素服(竝/周)
(禮/)年不順成則素服素車　湯之救旱素車白馬(尸子/云湯)
(之救旱也素車白馬布衣身嬰白茅/以身爲牲當此時也絃歌鼓舞止)降服乗縵(傳云山/崩川竭)
(君爲之/乗縵)
　　　誡懼三十六
孔甲有盤盂之誡(蔡邕/論云)武王有戒愼之鞀(吕氏/春秋)大臣不
可不敬小臣不可不愼　除戎器誡不虞(易/)君子以恐
懼修省　乾乾夕惕(東觀/漢記)栗栗危懼　若火燄燄　若
殞深淵　若陟深山　凛乎若馭朽索　若蹈虎尾
夙夜祇懼不敢荒寜　明德愼罰　克愼明德　恪謹
天命　克謹天戒　天命靡常畏天之威　弗寜帝命
　罔有逸言　無平不陂無徃不復　安而不忘危存
而不忘亡　制治于未亂保邦于未危　天道福善
月盈則食　其亡其亡繫于苞桑　主不稽古無以承
天(東觀/漢記)君不密則失臣機事不密則害成　言出乎身
加乎民　撫我則后虐我則讐　惟聖罔念作狂惟狂
克念作聖　吉人爲善惟日不足凶人爲不善亦惟日
不足　雖有周親弗若仁人　見爾前慮爾後(大戴禮/武王鑑)
(銘/)無私於物惟賢是與(王弼/注易)用其道不棄其人(左/傳)不親
小事(穀/梁)弗寶逺物　弗惟逸豫惟以亂民　與其溺於
人寜溺於淵(大戴禮盤銘曰與其溺于人也寜溺于淵/溺于淵猶可游也溺于人不可救也補)
玩人喪德玩物喪志　天子忘民則滅諸侯忘民則亡
(尸/子)厥監不逺在彼夏王　殷監不逺在夏后之世　咋
舌血(英雄記曹操/與劉備言)覆觴不飲(晉中/興書)
　
　
　
　
　
　
　
　
　
　
　
　
　
　
　北堂書鈔卷九
欽定四庫全書
　北堂書鈔卷十
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　教化三十七　　　來逺三十八
　　　教化三十七
聖人以神道設教　先王觀民設教　風以動之　教
以化之　垂世立教(孔安國/詩序)垂裕後昆　宓犧神農教
而不誅　黄帝堯舜誅而不怒(周/書)三皇設言民不違
五帝畫象世順機(何休/公羊)開物成務　克綏厥猷　成天
之道　取地之財(大戴/禮)式和民則　式化厥訓　歛時
五福　敷佑四方　天之誘民　因民爲制(周/制)肇脩人
紀　長育之材　則山高以居賢依巽風以善俗　範
圍天地之化而不過曲成萬物而不遺　化而裁之謂
之變推而行之謂之通　通其變使民不倦神而化之
使人宜之　竝建聖哲樹之風聲　著之話言(左/傳)章善
癉惡樹之風聲　章善癉惡以示民厚　教之道藝(周/禮)
天地尊化(風俗/通)教思無窮　四方風動惟乃之休　有
卷者阿飄風自南　教之防利教之訓典(左/氏)風以詩書
　以禮教親則民不怨以樂教和則民不乖以儀辨等
則民不越以俗教安則民不偷以刑教中則民不虣以
誓教䘏則民不怠以度教節則民知足以世事教能則
民不失職以賢制爵則民慎德以庸制禄則民興功(竝/周)
(禮/)每歲孟春以木鐸徇于路　正月朔日布王治于天
下(周/禮)教民播種(淮南/子)教民耕農(古史/考)教民食穀(賈誼/新書)神
農作教(管子/云)燧人教漁(尸/子)虙犧教獵(尸/子)教民漁田(越/記)教
民巢居(項峻始/學篇)節水火(大戴/禮)化腥臊(韓子/云)養才以任地
履時以象天(大戴/禮)教化若神(淮南/子)化如神明(劉邵/七萃)加于
百姓刑于四海(孝/經)休風偃物淳化𤣥通(七/釋)行于江漢
聲曁海外(七/釋)刑于寡妻至于兄弟　詒厥孫謀以燕翼
子　有典有則貽厥子孫　聖有謨訓明徴定保　德
音孔昭視民不恌　追琢其章金玉其相
　　　來逺三十八
懷逺以德　誕敷文德　舞干羽而有苗格　弗寶逺
物則逺人格　無怠無荒四夷來王　明王愼德四夷
來賓　柔逺能邇安勸庶邦　柔逺能邇以定我王
惟德動天無逺不届　華夏蠻貊罔不率俾　海隅出
日罔不率俾　自西自東自南自北無思不服　方外
百蠻無思不服(漢/書)蠻夷率服　蠻夷懷服(大戴/禮)逺夷稽
績(漢/書)蠻夷皆服(吕氏/春秋)夷狄思慕(司馬相如/喻蜀書)隣國襁負歸
德(尚書/中候)四方襁負而至　駿奔稽顙委質重譯(張景陽/七命)
諸侯同日貢者五百國(帝王/世紀)桀無道囚湯後釋之諸侯
八譯來者六國(尚書/大傳)逺方來譯至者十六國(帝王世紀/桑榖合生)
四方來附　一時歸湯(帝王世紀一時歸/湯者三十六國)通道百蠻(國/語)
(武克/殷)肅清萬里(晉陽秋高/祖伐公孫)庶邦丕享　不遐有佐　近
者悅逺者來　幽邦人肆險逺國　亡遐(應瑒華/林園詩)延頸
舉踵向風慕義(司馬相如/喻已蜀撽)心歌腹詠樂在歸附(胡綜為/呉質作)
(降/文)日月所照莫不砥屬(史記帝顓頊紀王肅曰砥平/也四逺皆平而來服屬補)風
雨所至莫不從助(史記五/帝本紀)密須歸文王(吕氏/春秋)夙沙歸炎
帝(帝王世紀/神農氏)匈奴來朝(漢書/宣紀)鮮卑送璽(晉中興書/元帝大典)竒肱
車主(括地/圖)肅慎來貢　焦僥貢沒羽(帝王/世紀)濊貉貢良弓
(典/論)西戎獻劍(列子周穆王征西戎/西戎獻昆吾之劍)西胡獻桮(十洲記云/周穆王征)
(戎戎獻桮是/百玉之精)西旅獻獒　越裳貢雉(史記周本紀/越裳貢白雉)倭王
獻錦(魏志景初中倭/女王國獻文錦)獻吉光毛裘(武帝天漢三年西/域國王獻吉光裘)火
浣以視百寮(魏志齊王芳即位西域重譯獻火浣布詔/大將軍太尉臨試以示百寮補捜神記曰)
(崐崘之墟有炎火之山山上有鳥獸草木皆生于炎火/之中故有火浣布非此山草木之皮枲則其鳥獸之毛)
(也漢世西域舊獻此布中間久絶魏文帝以為火性酷/烈無舍生之氣著之典論明其不然之事絶智者之聽)
(及明帝立詔曰先帝昔著典論不朽之格言其刋石於/廟門之外以永示來世至是西域使至而獻火浣布焉)
(於是刋滅/此論附)楛矢陳於玉階(王沈賀肅/慎貢獻表)
　
　
　
　北堂書鈔卷十
欽定四庫全書
　北堂書鈔卷十一
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　求賢三十九　　　用賢四十
　　優賢四十一
　　　求賢三十九
帝咨四岳　明敭仄陋　敷求哲人　勤於求賢
旁求俊彦　開求賢之路　求賢如不及(漢/書)我求懿德
　無幽不求　天賜賢人　夢帝賚良弼　興能進賢
　舉賢　舉佚民　贊傑俊　聘名士禮賢者　舉賢
良文學(漢/書)舉爾所知　枚卜功臣　聿求元聖　下民
其咨有能俾义　有能奮庸熈帝之載　一饋十起(禹/求)
(四海/之士)一沐三捉一食三起(帝王/世紀)方欲興文武　每食未
嘗不在鉅鹿　仰山(董/子)側席(後/漢)障賢者死(尸/子)
　　　用賢四十
賢者國家之器用　欲霸王者託於賢(說/苑)百僚師師百
工惟時　萬邦黎獻共惟帝臣　所寶賢邇人安　任
天下智力(魏/志)以聖賢者爲收上賢下不肖(周/書)貴人而賤
禄　善人在上國無幸民(左/氏)禹稱善人進不善人逺
不有君子其能國乎　能用善人民之主也(並左/氏)任能
　使能(周/禮)任才　尚計(呉/志)知人拔善(虞預/晉書)或以言揚或
以德進(禮/記)任賢得人(袁後/漢)舉不失德(左/氏)拔竒取異不問
㒒隷(漢武/帝)取士於賢不拘卑賤(陸凱/表)唯其任也何賤之
有(左/氏)急賢甚於饑渴用人速於順流(典/論)收天下之傑(管/子)
朝九州之俊(桓譚/新論)收禮名豪(晉中/興書)網羅羣彦(潘/岳)探海出
珠舉網羅鳯羣士慕嚮俊傑來仕(曹/植)杖策北渡(東/觀)鱗集
帝宇(曹/植)迎龍鳯於廊廟(抱朴/子)登俊乂於壠畝(王癸/七釋)林無
被服山無韋帶(張景陽/七命)藂林之下無愁士江河之畔無
隱夫(劉/向)河濱無洗耳之士(曹植/七啓)淵藪無不杖之歎(傅𤣥/七謨)
高宗夢傅說　文王見吕尚(伊中/候)以幣聘伊尹　設壇
拜韓信(漢/書)吕尚牧渭濵(范曄後/漢書)樂道出獄吏　拔足揮
洗揖酈生之說(班彪王/命論)當食吐哺納子房之策　二老
歸周(掦/雄)四竒入漢(揚/雄)有亂臣十人　舜駕五龍漢鼓六
翮(抱朴/子)漢用三傑(漢/書)魏基五儁(諸葛/子)黄帝使四面從
五聖　顓頊年十五而佐黄帝帝嚳年十五而佐帝顓
頊(鬻/子)黄帝舉風后力牧(史/記)舜左禹而右皋陶(大戴/禮)舉八
凱使主后土舉八元使布五教(左/氏)使少皞主金　使祝
融氏主火(越/記)以句龍爲后土(古史/考)命重氏爲南正(古史/考)
分命羲仲宅隅夷　申命羲叔宅南交　分命和仲宅
昧谷　申命和叔宅幽都　尊任伯禹尊顯之官　處
羣臣之上(諸葛/亮表)分掌四方各如已視(帝王/世紀)輔佐不阿(淮/南)
子羣策畢舉　智竭其策(漢/書)勇奮其威(虞邱壽/王論)同心同
德　同德度義　得六相而天下治(管/子)有五臣而天下
理　得力牧而爲五帝先(漢武晁/錯策)得咎繇而爲三王祖
(漢/書)舉后稷民除四死(謂饑寒/勤苦)問鬻子民得四生(鬻子對/周成王)
(曰聖王在上位則天下不死軍兵之事民免於一死而/得一生矣君積於道而吏積於德而民積於用力則民)
(無凍餒民免於二死而得二生矣君積於仁而吏積於/愛而民積於順則刑罰廢民免於三死而得三生矣使)
(民有時而用之有節則民無厲/疾民免於四死而得四生矣補)十夫帝翼　九才亂武
　五賢興邦二八登帝(魏文與/曹洪書)爪牙信布腹心良平
儒雅則公孫𢎞董仲舒將相則張安世趙充國(並漢/書)野
無遺賢萬邦咸寜　俊民用章家用平康　寅亮天工
　佐化于外(帝王/世紀)其惟吉士相我國家　既獲仁人祇
承上帝　格于皇天　格于上帝　藹藹王多吉士
萋萋臣盡力(爾/雅)濟濟多士文王以寜　樂只君子邦家
之基樂只君子邦家之光　公侯干城公侯腹心　維
申及甫維周之翰　衛青在位淮南不敢謀(漢/書)予曰有
疏附予曰有奔走予曰有先後予曰有禦侮　若歲大
旱用汝作霖雨　若濟巨川用汝作舟楫　若作酒醴
爾惟麴蘖　若作和羮爾惟鹽梅　若金作礪　如石投
水　河潤九里(東/觀)兾得其澤(莊/子)魚有水(蜀/志)鳯有翼　猶
飛鴻之有翼(管/子)祀梓皮革自楚徃也(左/氏)天下之士多就
之　俊乂在官　罔匪正人　六官之長皆民譽(左/氏)元
首明哉股肱良哉股肱喜哉元首起哉　鴧彼晨風鬱
彼北林　翽翽其羽亦集爰止　振鷺于飛　南山有
臺北山有萊　肅肅兔罝椓之丁丁　芃芃棫樸薪之
槱之　無怨無惡率由羣匹　無競維人四方其訓之
　　　優賢四十一
就賢體逺　尚有德　尊有術　聖人養賢　大烹養
賢　禮下賢者(史/記)外禮宰相(漢/書)待以殊禮(東/觀)待以師禮
(樊英/列傳)待以客禮(楊彪/云)天子交匹夫　周公下白屋(家/語)見
五耦而式(大戴/禮)三顧於草廬　軒轅膝行(莊/子)文王趨拜
　王親執轡　釋旄繫韈(帝王世紀凰韓非子曰文王/伐崇至鳯  虚韈繫解因自)
(結太公望曰何爲也王曰上君與處皆其師中皆/其友下盡其使也今皆先君之臣故無可使也附)拜於
下(漢/書)每爲之拜(魏/志)不冠不見(漢/書)攬履而起(邴原/列傳)遂置車
前　引登御牀(世/說)唆邀入輿(臧榮緒/晉書)爲掘新井(管/子)爲設
虛坐(呉/志)子陵俱卧耳(典/略)子太非吾吏　有莅任之方是
以相屈(晉中/興書)式商容廬(帝王/世紀)君其力就㑹(魏/志)終禄其身
(嵇康高/士傳)封比干墓　載自臨喪(帝王/世紀)
　
　
　
　
　
　
　
　
　
　
　
　
　
　
　
　北堂書鈔卷十一
欽定四庫全書
　北堂書鈔卷十二
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　好學四十二　　　尊師四十三
　　藝能四十四　　　慕道四十五
　　　好學四十二
學有緝熈于光明　博學篤志通於神明(衝/波)行辟雍之
間禮　入東學上親而貴仁入南學上齒而貴信入西
學上賢而貴德入北學上貴而尊爵入太學承師問道
(漢/書)入小學通孝經章句(東/觀)學於老能吉(莊/子)受詩於仲翁
(漢/書)長大好學(帝王/世紀)長大勤學(典/論)喜古學(東/觀)明古學(帝王/世紀)
好古學道(東/觀)好古博聞(續漢/書)内勤經藝躭於典藝(東/觀)垂
思典藝(漢/書)服膺文藝(虞預/晉書)壯大好儒(漢/書)好學明經(魏武/帝集)
垂意經學(東/觀)備厯五經(典/論)兼通四經(東/觀)表章六經(漢/書)博
綜六經好黄老(晉中/興書)備厯諸子(典/論)博覽羣書(魏文/集)兼覽
書傳　周覽古今(東/觀)考合古今(桓子/新論)博學多識(列/子)御講
堂(東/觀)幸太學(魏/志)講論文藝(漢/書)正坐自講稽合圖讖(東/觀)手
不捨書(魏/志)甲夜讀書丙夜講經(東/觀)永夜思經傳(魏/志)集談
士(世/紀)延儒林(崔/駰)左右誦書(東/觀)求天下遺書(漢/武)遊六藝之
囿翺翔乎書圃(司馬/相如)覽書林閱篇籍㑹如白虎觀(東/觀)集
儒肅成問(魏/書)外有太史之藏内有秘書之府(劉歆/七畧)
　　　尊師四十三
能自得師者王　尊師重道　承師問道(漢/書)好學尊師
(東/觀)天遺(六/韜)天受師　學於老耼　師於風后　師事子
威(東/觀)孔光置几(前漢孔光傳平帝以光爲太師令太師/母朝十日一賜餐賜太師靈壽杖黄門)
(令爲太師省/中坐置几補)桓榮賜爵(後漢桓榮傳建武十九年年六/十餘始辟大司徒府時顯宗始)
(立爲皇太子選求明經乃擢榮弟子豫章何湯為虎賁/中郎將以尚書授太子世祖問湯本師爲誰對曰事沛)
(國桓榮帝即召榮令說尚書甚善之拜爲議郎入使授/太子每朝㑹輒令榮於公卿前敷奏經書帝稱善曰得)
(生幾/晚補)拜於牀下(前漢張禹傳成帝敬厚禹禹每病輒以/起居聞車駕自臨問之上親拜禹牀下)
(補/)
　　　藝能四十四
多材多藝能事鬼神　竒才美藝通㣲入神(曹/植)善史書
(東/觀)善草書(博物/志)善左右射(典論文帝自序曰彧言聞君/善左右射此實難能余言執)
(事未覩夫項發口縱俯/馬蹄而仰月支也補)射出百步(典/論)射虎於觀(紀/年)射蛟
於江(漢/書)手射飛鳥(魏/志)發彼小豝　少好弓馬(典論曰生/於中平之)
(季長於戎旅之間是以少好弓馬於/今不衰逐禽輙十里馳射常百步補)甘蔗爲杖(典論曰/余嘗與)
(奮威將軍鄧展等共飲余與論劍良久謂言將軍法非/也余顧嘗好之又得善術因求與余對時酒酣耳熱方)
(食甘蔗便以爲杖下/殿數交三中其臂補)以單攻複(典論曰余少曉持複自/謂無對俗名雙㦸爲坐)
(鐵室鑲楯爲蔽木戸後從陳國袁敏學以單攻複毎爲/若神對家不知所出先曰若逢敏於狹路直决耳補)
以短乗長(典/論)錮丸擿鼓(漢/書)自御塤箎(東/觀)善鼔琴(前漢元/帝紀曰)
(元帝多材藝善史書鼔琴瑟吹洞簫自/度曲被歌聲分刌節度窮極㓜眇補)善音樂(博物志/桓譚蔡)
(邕/)巾角彈棊(博物志曰魏文帝善彈棊能用手巾角時/有一書生乂能低頭以所冠著葛巾角撇)
(棊/補)喜彈棊(典論曰余少所喜唯彈棊/畧盡其巧少爲之賦補)善圍棊　畫壁爲
像(徐/爰)
　　　慕道四十五
窅然喪天下(莊/子)輕四海之禄(漢武内/傳云)志存四海之外(符/子)
得道貴而不驕(吕氏/春秋)撤鐘懸而閑居(列子/云)去妻子如脫
躧(史孝武紀曰黄帝鑄鼎既成有龍垂胡䫇下迎黄帝/上騎羣臣後宫從上龍七千餘人龍乃上去餘小臣)
(不得上乃悉持龍髥龍䫇抜墮黄帝之弓百姓仰望黄/帝既上天乃抱其弓與龍胡䫇號故後世因名其處曰)
(鼎湖其弓曰烏號於是天子曰嗟乎吾/誠得如黄帝吾視去妻子若脫躧耳補)坐華堂森然如
松生於棟面雙闕無異崔巍之冠蓬萊(符子許由欲觀/帝意謂堯曰坐)
(於華堂之上面雙闕之下君之榮願亦已足矣夫堯曰/余坐華殿之上森然而松生於棟余立櫺扉之内霏焉)
(而雲生於牖雖面雙闕無異乎崔巍之冠蓬萊雖背/牖郭無異乎迥巒之縈崑崙余安知其所以安榮補)翳
然林水便有濠濮間想(世/說)與元通靈(白虎/通)坐牀生塵(語/林)
問長生之術　問至道之精(莊/子)請不死之藥(帝王/世紀)至襄
城之野　徃崆峒之山(莊/子)到峨眉見皇人(抱朴/子)執𤣥璧
見王母　見黄蓋童子見紫府先生(抱朴/子)黄帝候神人
(史封/禪)孝武好方士(東方/朔)駕雲車(史/記)燃九光燈設葡萄酒
(漢武/帝傳)立修莖之仙掌承雲表之清露(張/衡)通靈接神(抱朴/子)
㑹於西山(韓/子)宴於閑館(相/如)通天臺(史孝武紀曰仙人好/樓居於是上令長安)
(則作飛廉桂觀甘泉則作益延壽觀使/卿持節設具而候神人乃作通天臺補)集靈宫　望仙
觀(三輔黄圖云集靈宫望/仙觀俱在華隂縣界補)神明臺(漢書曰建章有神明/臺廟記曰神明武帝)
(造祭仙人處上有承露盤有銅仙人舒掌捧銅盤玉/杯以氶雲表之露以露和玉屑服之以求仙道補)青
鸞集殿(武帝/故事)白雲趨宫(武帝/故事)西山爲謡(穆天/子傳)稷丘迎拜
(列仙/傳)王母使人來吿陛下求道之法(漢武故事云東郡/送一短人長五寸)
(衣冠具足上疑其精召東方朔至朔呼短人曰巨靈阿/母還來否短人不對因指謂上王母種桃三千年一結)
(子此兒不良已三過偷之失王母意故被謫來此上大/驚始知朔非世中人也短人謂上曰王母使人來告陛)
(下求道之法惟有清靜不宜躁擾言終弗見上愈恨召/朔問其道朔曰陛下自當知上以其神人不敢逼也補)
王母授地圖　王母獻白環(帝王/世紀)神女持酒(孫闕/篇)
　　(武帝/故事)嵩高見王母(嵩山/記)甘泉王母降(幽明/録云)受道於
(闕/)素(抱朴/子)發紫臺之文(漢武/内傳)象罔得珠(莊/子)怡然自得(列/子)
役使百靈(抱朴/子)能總百神(曹毗/贊云)朝使百神(列仙/傳)息駕𤣥
圃(符子/云)褰裳紫宸(黄帝/贊)騎龍乃去(史/記)升龍高躋(抱朴/子)唯
劍舄在(列仙/傳)
　
　
　
　北堂書鈔卷十二
欽定四庫全書
　北堂書鈔卷十三
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　　武功四十六
載纘武功　無忘武功(春/秋)皇矣漢祖聰明神武(漢/書)武皇
之興神武蓋天(曹植/論云)仁德内洽神武外照(晉中/興書)徐方既
同天子之功　嗣武受之勝殷遏劉耆定爾功　禁暴
戢兵保定天下(左/氏)明天之征猶時雨也(大戴/禮)文王之時
民樂師興(春/秋)南征北怨　前歌後舞(樂書/云)不言同辭(越/絶)
不占自來(帝王/世紀)文王一怒能安天下　頓㦸一怒伏尸
滿野(管/子)天子之怒伏尸百萬(戰/國)王奮厥武如震如怒
王赫斯怒爰整其旅　相公征闗右赫怒震天威(王粲/詩)
天子出征受成於學　天子出征類乎上帝　帝王出
征車載廟主　王用出征　周王于邁　殷受雒命誓
伐放横　諸侯不義從而征之(帝王/世紀)受命誅横順天之
德(春秋元/命苞)承害誅害以從天心(春/秋)兼弱攻昧推亡固存
　黄帝伐九黎(帝王/世紀)帝舜伐三苗　堯伐驩兠禹伐共
工文王伐崇武王伐紂(並孫/卿子)啓伐有扈(帝王/世紀)啓征西河
(紀/年)武始北出　宣王北伐　羲和湎淫𦙍徃征之　葛
伯不祀湯始征之　誕將天威咸劉厥敵　我伐用張
于湯有光　保佑命爾燮伐大商　韋顧既伐昆吾夏
桀　截彼淮浦王師之所　四征弗庭綏厥兆民　式
辟四方徹我疆土　晨舉脂燭過水拆舟示無返志(說/苑)
有苗不恭汝徂征　赫赫明明王命卿士　整我六師
以修我戎　王于興師修我戈矛　武夫洸洸　武夫
滔滔　耀兵饗軍　觀兵瀚海　臨江觀兵(魏/志)練師簡
卒爰整其旅(魏明/帝)振師五柞習馬長楊(揚/雄)戎車既飭
乃駕騖㝠之乗(六/韜)元戎十乗以先啓行　伯也執殳爲
王前驅　前朱雀後𤣥武左青龍右白虎　以鵰鶡為
旗幟(列/子)以旌爲和之門(周/禮)旌旗十里(漢/書)汎舟萬艘(魏文/帝)
躬秉武節(典/論)親御龍舟(魏/志)陣為不戰(河/圖)陣于商郊　矢
于牧野維予侯興　致天之届于牧之野　敦商之旅
　其㑹如林　牧野洋洋檀車煌煌　左杖黄鉞右秉
白旄　武王載斾有虔秉鉞　總千而山立武王之事
也　貔貅戾獸黄帝教之戰(劉/子)龍戰于野其血𤣥黄(易/)
戰於鳴條　大戰于甘　戰于丹水之浦(六/韜)血流漂杵
(書/)滍水不流(東/觀)以爾鉤援與爾臨衝　臨衝閑閑崇墉
言言　變化如神(魏/書)變化無方(英雄/記)龍舉翼起(楚漢/春秋)龍
舉雲興(東/觀)誕將天威　將天命明威　董之用威　以
威天下　以威不軌(左/氏)威武紛紜(司馬/相如)威靈外覆(王襃/四子)
(講/徳)外輝武威　威光左掃(曺/植)威光逺震(劉/邵)威加四海(漢/書)
威震六合(張儼/記云)威震天下(魏/志)㒺弗祇畏　莫不震疉
黄帝威四盜(蔣子萬/機論)高陽平九黎　五十二戰為天下
服　二十七征德施諸侯　革車三萬伐桀於鳴條(並/帝)
(王世/紀)甲士三千破紂於牧野(淮南/子)撥亂反正(漢/書)折鐵摧
木(論/衡)罪人黜伏　攘除不軌(風/俗)修教爲伐因壘而降(左/氏)
嬰城者雲撤帶邑者席捲(抱朴/子)懸紂首於白旗斬妲己
以𤣥鉞(史/記)殺蚩尤於絶轡之野(帝王/世紀)克殷誅紂(尉繚/子)并
項滅嬴(傅𤣥古/今贊)取秦如鴻毛舉楚若拾遺(梅/福)斷脩蛇禽
封豕(韓/子)斬銅馬破檀鄉(後漢光/武紀)高宗伐鬼方三年克之
　孝武征匈奴掃五王之庭(典/論)薄伐玁狁　玁狁于襄
　攘服四夷天下安然(新/序)偏師出塞漠北地空(范曄後/漢書)
劉單于之旗探符離之窟(典/論)蕩鬼區於白水　禽矯制
於遐川(曹/植)南威百越北攘匈奴(劉/歆)斷匈奴隔𤣥菟(劉/歆)威
震赤谷(賈逵永/平頌)威震匈奴(漢/書)武義四加所征者服(桓子/新論)
霜雪被而􁆆棘枯紘綱振而逆鱗掃(後漢/書)總螭虎之勁
卒即矯塗其如夷(徐/幹)踰長城之阻登單于之臺(典/論)西壓
月窟東振日域(揚/雄)東臨滄海西至玉門(陳思/王)屠栁城度
龍塞(繆襲鼔/吹曲)此蚩尤之兵非人之力也(史/記)執訊獲醜
俘厥瑤玉　于疆于理　百戰百勝(鄧析/子)克殷年豐
班師振旅　殺一夫而利天下(六/韜)一戎衣而天下大定
庶民弛政庶士倍禄　釋箕子囚封比干墓　出征執
罪釋奠于學　歸而飲至以數軍實(春/秋)拓土三千里徃
返速若飛(王粲/詩)
　
　
　
　
　
　
　
　
　
　
　
　
　
　北堂書鈔卷十三
欽定四庫全書
　北堂書鈔卷十四
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　謀猷四十七　　　雄才四十八
　　蒐狩四十九
　　　謀猷四十七
作事謀始　信誠好謀(漢/書)三聖合謀(琴/操)詢謀僉同　其
治多撥畧(魏/志)親入閭巷即賢人謀(谷/永)謀出帷幄決勝千
里(東/觀)於鑠王師遵養時晦　納五音之策(抱朴/子)量敵受
勝(東/觀)因事設竒　我取天下可不以萬全(漢/書)圖畫成敗
皆從所言(東/觀)從命者克捷違教者負敗(魏/書)畫蚩尤形像
以威天下(龍魚/圖)爲鳥銜書以感殷人(吕氏/春秋)獨車渡河(漢/書)
以少敵衆(魏/武)前有梅林可以解渴(世/說)交馬而語不及軍
事
　　　雄才四十八
雄才大略(漢/書)雄才逺略(魏/志)雄畧之主(呉/志)一世之雄(徐爰/宋書)
天姿傑邁(晉/陽)意思安閒(魏氏/春秋)威鑒電斷(晉/陽)論決大事(魏/書)
沈毅大畧(晉/陽)舉止自若(續漢/書)謀經藝發圖讖(東/觀)不震不
動不戁不竦　才直驚人勇非人敵　見小敵怯見大
敵勇(東/觀)壯士何畏(漢/書)按行賊營(東/觀)迴山倒海　迴天倒
日(陸/機)鞭笞天下(史/記)囊括天下(繆襲鼔/吹曲)席捲天下包舉㝢
内　執朴鞭笞(賈/誼)折箠以笞之(東/觀)拔萬國之地九州之
結(傳/子)心如饑虎志若秋鷹(虞/丘)據河爲塞塹山堙谷(史/記)直
抵南山以為闕立石東海以為門(史秦本紀曰始皇作/阿房自殿下直抵南)
(山表南山之巔以為闕為複道自阿房渡渭屬之咸/陽以象天極立石東海上朐界中以為秦東門補)
　　　蒐狩四十九
大田簡衆(周/禮)蒐狩習武(左/氏)君臣田獵以講武事　王者
田獵以戒不虞(五經/要義)建大麾(周/禮)下大綏　田則張幕
田則設席(周/禮)天子不合圍春田不圍澤　遏防不逐面
傷不獻　刈蘭以為防置旌以為門(春/秋)虎落三嵕以為
司馬圍經百里而為殿門(揚/雄)禦自汧渭經營酆鎬(揚/雄)掩
長楊而連五柞繞黄山而凝牛首命荆州使起鳥詔梁
野而驅獸(班/固)荷垂天之罼張竟壄之罘靡日月之朱竿
曳彗星之飛旗(掦/雄)屬車轇轕羽騎騰驤(應/瑒)選徒囂囂
選徒萬騎(司馬/相如)駕言行狩　斿車載旌(周/禮)載翠胄倚金
鞍(張/衡)乗鏤象馭玉門(司馬/相如)駕雕六駮(張/衡)乗雕輅駟飛黄
(應/瑒)文王所以大蒐　成有岐陽之蒐(春/秋)大蒐於岐陽(帝/王)
(世/紀)獵於漆澤(穆天/子傳)升彼大阜　獵於陘山(穆天/子傳)獵長楊
(漢/書)厯上蘭(班/固)悉率左右　漆沮之從　田獲三品　一
發五豝　逐禽輒十里馳射常百步　弓燥手柔草淺
獸肥(典論曰歳之暮春勾芒司節和風扇物弓燥手柔/草淺獸肥與族兄子丹獵於鄴西終日手獲麞鹿)
(九雉兔/三十補)背夏涉冬(司馬/相如)
　
　
　
　北堂書鈔卷十四
欽定四庫全書
　北堂書鈔卷十五
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　思治五十　　　　識治五十一
　　至治五十二
　　　思治五十
憂天下之不治(列/子)存心天下(說/苑)憂勞百姓(淮南/子)單心萬
機(晉/書)削心約志(六/韜)心愁憂苦(帝王/世說)念茲在兹　夙夜基
命　昧旦丕顯(春/秋)鷄鳴而起　夙寤晨興(漢/書)坐以待旦
　日晏坐朝(范/曄)弗遑暇食　昃不暇食　晝不暇食夜
不暇寢(賈/誼)不貴尺璧而重寸隂(淮南/子)高居逺望深視審
聽(六/韜)
　　　識治五十一
識其政事　内修政事　治常清靜(風俗/通)其治嚴静(春/秋)
養性愛民(莊/子)畏天而愛人(大/戴)務徳而安民　分德利民
(春/秋)以樂樂民(黄石/公)守在約(孫卿/子)富其民(文/子)綜核名實(漢/書)
循名責實(鄧/析)總攝紀綱(桓/譚)專正人道(白虎/通)總覽威柄(華/嶠)
朝無權臣　朝無寵幸(東/觀)勤䘏務本　䘏民務本(漢/書)事
天任也(尸子/云)損上益下　内無疵政(漢/書)朝無疵政(晉/書)臨
下以簡御衆以寛　借耳分聽(抱朴/子)假目以覽(抱朴/子)平
平左右亦是率從
　　　至治五十二
人皇虛無(六/韜)伏犧立　清淨無爲(說/苑)儼然𤣥黙(淮南/子)允
㳟𤣥黙(東/觀)至治洞和(陳思/王)天爲公　無爲而天下化(莊/子)
垂衣裳天下治　垂拱天下治(淮南/子)不爲刑辟(春/秋)不言
而信　不化而行(列/子)不爲而善(韓康/伯)不降席而天下治
(子思/子)不罷而治(劉向/說苑)結繩而治(典/論)不設法度(淮/南)未使民
化未賞民觀(六/韜)日用不知　不知喜怒(六/韜)其輸而不偽
(淮/南)不言而信　不化而行(列/子)不勞而成(淮南/子)功不賞賢
不使(莊/子)人雖有智無所用之(莊/子)冬居營窟夏居橧巢
食鳥獸肉衣其羽皮　汙樽抔飲　蕢桴土鼔　不識
不知　耕田而食鑿井而飲(帝王/世紀)鶉居鷯飲(莊/子)浮游不
知所來罔兩不知所徃(淮南/子)含哺而熈鼔腹而遊(莊/子)天
下和平(孝/經)天下咸悅　天下和樂(帝王/世紀)天下化成　天
下懷安(史/記)天下殷富(杜論/篤)四海㑹同　海内勸慕(王/褒)四
海爲家(史/記)四方無虞　海外有截　海内乂安(薛/瑩)光天
之下至于海隅　至于海表罔有弗服　澤及四海
守在四夷(春/秋)以經四方　皇化四逺(曹/植)光被四表　撫
于五辰庶績其凝　光被六幽(班/固)上暢九垓(司馬/相如)洋溢
八區(揚/雄)密靜天下(東/觀)德合天化感無外(張景/陽)鎮撫方外
(淮南/子)協和萬邦　洽和萬國(典/略)萬方底定(陸/機)萬國咸寜
萬邦咸寜　萬國咸休　九州景從(何/晏)九有有截　溥
天之下莫非王土　六合殷昌(張/衡)員首順風(抱朴/子)迴首
面内(封禪/書)前番禺後椒塗(揚/雄)左湯谷右虞泉(王/師)東漸於
海西被流沙　東包月窟西暨日宿(繆/襲)經靜兆民(薛/瑩)静
濟天民(傅/毅)宜民宜人　民宜其壽(賈誼/新書)保樂洽壽(東/觀)國
靜民康(曹/植)充實殷富　克内外無患(春/秋)民用和睦(孝/經)人
樂其性(文/子)民樂其業(春/秋)四方樂業(東/觀)黎民樂業(續漢/書)吏
無百里之徑民無出門之役(東/觀)耕者讓畔(史/記)田不侵畔
市不務賈(淮南/子)家給人足(樂/稽)道不拾遺(淮南/子)單車露宿
(東/觀)外門不閉　民不犮亂(春/秋)民無癘疫　民無犮禍(賈/誼)
國無鰥民　刑錯不用囹圄空虚(淮南/子)臏者墨者宫者
履菲(前漢刑法志曰墨黥之屬菲履赭/衣而不純  師古曰菲草履也補)善爲國者不師
(春/秋)無兵車之事(賈/誼)寢天下兵(鶡/冠)偃武脩文　藏兵偃武
五刃不砥三革不累(尸/子)銷兵刃(史/記)兵無血刃(漢/書)焚甲兵
(淮南/子)收兵為鐘(史/記)鑄戈為耨(潘/左)倒載干戈包以虎皮
載戢干戈載櫜弓矢　日辟國百里　馬駕鼔車劒賜
騎士(東/觀)虎賁脫劒　去劒搢笏　偃伯靈臺(司馬/相如)丹塞
收烽𤣥徼釋駕(張/協)歸馬華山之陽放牛桃林之野　春
無凄風秋無苦雨冬無愆陽夏無伏隂(春/秋)風不鳴條雨
不破塊(鹽鐵/論)甘雨以時(淮南/子)旬而一雨(鹽鐵/論)有渰淒淒
興雨祁祁　聖人在上無雹(春/秋)庶草蕃廡　庶類蕃殖
　百物阜安(周/禮)百穀用成　松柏斯兌　梧桐生矣
芃芃黍苗隂雨膏之　我黍與與我稷翼翼　曾孫之
稼如茨如京　我倉既盈我庾惟億　亦有高廩萬億
及秭　太倉之粟露積於外(史/記)狗彘吐粟無分爭心(淮/南)
(子/)麀鹿濯濯白鳥翯翯　魚麗于罶　魚躍于淵　王
在靈沼於牣魚躍　昆蟲闓澤(司馬/相如)無墮鷇　地平天
成　泰階夷清(曹/植)行同倫　人倫既正　朝廷既治
無偏無黨王道蕩蕩無黨無偏王道平平　立我蒸民
莫匪爾極　山川鬼神亦莫不寜　功成作樂治定制
禮　農夫詠于田(曹/植)頌聲作于下(閔/鴻)𤣥鬢巷歌黄髪擊
壤(張景/陽)老人擊壤(逸士/傳)小兒撫塵(應/璩)
　
　
　
　
　北堂書鈔卷十五
欽定四庫全書
　北堂書鈔巻十六
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　　巡行五十三
徯我后　望君來(漢/書)望翠華蓋(漢書/舊儀)王有巡狩　天子
展義(春/秋)太平巡狩(白虎/通)觀風設教(張/衡)五年一巡　十二
年王巡狩(周/禮)先王卜征(春/秋)外事以剛日　歳習其祥(春/秋)
王者應人(豫章列/士傳)時邁　外事翔行(穆天/子傳)諸侯待有功
進律　太師陳詩命市納賈　納詩書審量衡(越/記)考制
度　祀四岳懷百神　望秩山川　舉功行賞(史/記)肆覲
東后　省方觀民　因名山　巡行邦國　就見百年
　吏民懽悅(東/觀)周流八丘(淮南/子)周行天下(春/秋)戒守四方
(周/官)造於祖禰(孔叢/子)格于藝祖　王行洗乗石(周/禮)已駕僕
展軨　清道案行(杜/預)清宫後徃(漢書/舊儀)巾車飾路(劉/珍)出撞
黄鐘入撞𬎼賓　衛官塡街騎士塞路(漢書/舊儀)乘鸞輅駕
蒼龍乗朱輅駕赤騮乗戎輅駕白駱乗𤣥輅駕鐵驪
前朱雀後𤣥武左青龍右白虎　前有水則載青旌前
有塵埃則載鳴鳶前有摯獸則載貔貅前有士師則載
虎皮　于是乗輿登天靈之威路駕太一之象車升九
龍之華旗建掃霓之旌旄(崔駰/頌)雲旗逶迤(離/騷)羽蓋葳蕤
(王/沈)雲蓋(山海/經)風車(春/秋)登天靈之威輅(崔/駰)運天官之法駕
(班/固)乗兩儀(郭/象)駕五行(傅元/大言)千乗雷動萬騎龍趨(張衡/賦)千
乗雷動萬騎雲舒(王/沉)千乗方轂萬騎龍翥(應貞/七章)秉玉戚
方玉車(揚/雄)人皇駕六羽(春/秋)神農駕六龍(春/秋)春夏乗龍秋
冬乗馬(大戴/禮)伯禹御二龍(括地/圖)穆王駕八駿(穆天/子傳)駕象
車(韓/子)飾玉輅(利/貞)黄帝馭紫虬(符/子)帝堯駕白馬(典/畧)舞九馬
(山海/經)駕八龍(楚/辭)乗龍西濟(大/戴)輿服東巡登龍舟(班/固)乗鳥
舟(穆天/子)汎樓船(漢武/帝)浮文鷁(司馬/相如)舳艫千里(漢/書)旌旗數
百里(魏/志)風伯進掃雨師洒道(韓/子)雲師灑路雷公驚蹕(劉/楨)
逺祖前驅松喬夾轂(孫綽/子)畢方竝轄蚩尤居前(韓/子)河靈
驚而承旗馮夷儼其操􁉨(劉/珍)吐風伯於南北呵雨師於
西東(揚/雄)神農出地輔(春/秋)靈龜負書鳳凰覆上(韓/子)黄帝極
天衢(孫綽/子)黄帝合鬼神(韓/子)帝嚳通風雨(春/秋)巡北而羣鶴
見(漢/書)居山隅而鳯凰集(劉/珍)駕黿鼉以為梁遂伐越至于
紆(紀/年)升舂山望四野(穆天/子)宿于崑崙之阿(穆天/子)適昆吾
之丘(符/子)南登熊山東至九山上㑹稽(並史/記)登之罘(漢/書)西
登隴首(漢/武)北出蕭關(史/記)東巡碣石(漢/書)北升孟門(穆天/子)至
琅邪臺上鄒嶧山(史/記)登天柱山(漢/書)堯亭(王/歆)堯跡(三齊/畧記)秦
履(南徐/州)觀河洛受圖書(帝王/世紀)宛委金簡玉字(呉越/春秋)披圖
視典　曝書羽陵　藏書策府　取玉三乗載玉萬隻
(穆天子傳曰天子至羣/玉之山於是云云補)觀黄帝之宫(穆天/子)歡虞之風(崔/駰)
見皇人於玉堂(抱朴/子)求仙人(漢/書)見玉女(嵩高/記)禮名山(漢/書)
望祀九疑(史/記)望祀蓬萊(漢/書)祭于鐵山祀于郊門(穆天/子)祠
孔子宅(東/觀)祠魏公(漢/書)問樂毅後(史/記)祭橋𤣥墓(魏武/帝)巡狩
大越(越/絶)祭單于臺(漢/書)遊大樂之野(山海/經)升大比隥入南
鄭(穆天/子)至朔方(史/記)祭于宜軫之鄭升于長松之隥舍于
珠澤　東遊黄澤(並穆/天子)厯鳴澤(漢/書)臨江(呉/録)射魚(史/記)射蛟
(漢/書)飲丹巒之山(抱朴/子)休𤣥池之上(穆天子傳曰天子西/征至于𤣥池天子三)
(日休于𤣥池之上乃奏廣/樂三日而終是曰樂池補)飲于枝洔　觴于瑶池　具
牛馬之湩　飲左驂之血(穆天子傳曰天子渴于沙衍/求飲未至七萃之士高奔戎)
(刺其左驂之頸取其/青血以飲天子補)飲白鶴之血(穆天子傳曰天子乃/遂東南翔行馳驅千)
(里至于巨蒐之人□奴乃獻白鵠之血以飲天子因其/牛羊之湩以洗天子之足  注曰所以飲血益人氣力)
(湩乳也令/肌膚滑補)殽陵風雨(春/秋)犬戎雨雪(穆天子傳曰天子北/征于犬戎庚寅北風)
(雨雪天子以寒之/故命王屬休補)答西王母謠(穆天子傳曰天子觴西/王母于瑤池之上西王)
(母爲天子謠曰白雲在天山䧙自出道里悠逺山川間/之將子無死尚能復來天子答之曰予歸東土和治諸)
(夏萬民平均吾顧見汝/比及三年將復而野補)作秋風辭(漢武/帝)作盛唐歌　工
人見謁(列/子)執白圭獻好錦(穆天/子傳)觀舊廬祠舊宅　置酒
舊宅(東/觀)置酒沛宫歸新豐起舞(史/記)過沛作歌(漢武/帝)自擊
筑(史/記)明帝自御塤箎(東/觀)道舊故(史/記)問吏民(漢/武)問三老(東/觀)
饗六軍(魏/書)在靈囿　宴華池(魏文/帝)厯覽宫觀步觀部署
(東/觀)過鳷鵲望露寒下棠棃息宜春(文選注曰皆宫觀名/也張楫曰此皆漢武)
(帝建元年中所作在/雲陽甘泉宫之外補)乗雲閣而上下(揚/雄)步雕輦以周遊
(王/沈)坐鳯凰之堂聽和鳴之音(王/注)載之後車　從在屬車
(漢/武)
　
　
　
　
　
　
　
　
　
　
　
　
　
　北堂書鈔卷十六
欽定四庫全書
　北堂書鈔卷十七
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　制作五十四　　　興造五十五
　　遷都五十六　　　守文五十七
　　中興五十八
　　　制作五十四
制而用之謂之法民咸用之謂之神　制度數議德行
　象天地以立制(傅𤣥/大體)變天下之法(禮含/文嘉)改正朔易服
色　始造書契以代結繩之政　制嫁娶之禮未有文
章(帝王/世紀)制禮作樂(史/記)作樂以應天制禮以配地　天地
變化聖人效之河出圖洛出書聖人則之　立象以盡
意設卦以盡情僞　仰觀象於天俯觀法於地以通神
明之德以類萬物之情　聖人作易幽贊神明　庖犧
作易𢎞開大道(古史/考)伏羲作易綿絡天地(揚/雄)厯象日月
敬授民時　聖人作厯黄帝造厯(續漢/書)立四時之制(尸/子)
著九六之文(帝王/世紀)推三光立八節(春/秋)治五氣設五量(大/戴)
(禮/)合五緯(春/秋)正六宗(王子/年)吹律定姓紀鐘甄聲(帝王/世紀)省
風作樂(春/秋)作樂崇德　作樂防滿(樂/稽)黄帝作樂曰咸池
(樂/緯)少昊作樂曰九淵(帝王/世紀)帝嚳作樂曰五英(樂聲/儀)顓頊
作樂曰六莖(樂聲/儀)堯作大章(鄭注/禮)舜作韶　禹作夏
湯作濩　武王作武(並鄭/注禮)顓頊命飛龍放八方之音(帝/王)
(世/紀)帝堯命質效山谷之音　命咸黒為歌(吕氏春秋曰/帝嚳命咸黒)
(作為聲歌九招六列六英帝堯立乃命/質為樂質乃效山林谿谷之音以歌補)命伊尹歌晨露
(韓/詩)庖犧氏作瑟次王益其少宫南聽鳯以定律　神農
作琴(帝王/世紀)朱襄作五絃之琴以采隂(吕氏春秋曰昔古/朱襄氏之治天下)
(也多風而陽氣畜積萬物散解果實不成故/士達作為五絃琴以采隂氣以定羣生補)舜作五絃
之琴以歌南風　黄帝庖犧之瑟(世/紀)作簫以象鳯(風俗/通)
女媧之笙簧　禹作為夏籥(吕氏春秋曰禹立命臯陶/作為夏籥九成以昭其功)
(補/)使伶倫作律(吕氏春秋曰黄帝/令伶倫作為律補)命咎陶作刑(紀年/云)黄
帝垂衣裳　黄帝作旜冕(世本/云)治其絲麻以為布帛
上棟下宇以待風雨　構其木樔以避羣害(韓/子)重門擊
柝以待暴客　結繩為罟以佃以漁　作網罟用禽鳥
(典/畧)鑚燧取火　以化腥臊(韓/子)烹穀為粥燔肉為炙　取
犧牲以充庖廚(帝王/世紀)作釜甑成火食之道(古史/考)後聖有
作范金合土　耒耨之利以教天下　破木為耒以墾
草莽(筮/易)神農作耒耜(古/史)弦木為弧剡木為矢　刳木為
舟剡木為檝　斷木為杵掘地為臼　服牛乘馬以利
天下　致天下之民聚天下之貨　易之以棺槨易之
以書契　以新書石從事(魏/志)以典論刻石(魏/志)黄帝作弩
(古/史)以銅為兵(越/絶)黄帝蹵踘(劉/向)武王作翣(世/本)使馬鈞作司
南車(魏/畧)採銅鑄鼎(史/記)鑄鼎象物(春/秋)
　　　興造五十五
匠人建國辨方正位體國經野(並周/禮)始建城市而營宫
室　水地以縣(周禮注曰於四角立植而縣以水望/其高下高下既定乃為位而平地補)置
𣙗以縣眡以景(周禮注曰𤣥謂𣙗古文臬假借字於所/平之地中央樹八尺之臬以縣正之眡)
(之以其景將以/正四方也補)識日出之景(周禮曰為規識日出/之景與日入之景補)晝參
日景夜考極星(周禮曰書參諸日中之景/夜考之極星以正朝夕補)揆之以日
規天矩地(張/衡)審曲面勢　右社稷而左宗廟　九經九
緯經涂九軌(周禮注曰經緯謂涂也經緯之涂皆容方/九軌疏曰九經九緯者南北之道為經東)
(西之道/為緯補)左祖右社面朝後市(周禮注曰王宫所居也祖/宗廟面猶鄉也王宫當中)
(經之涂/也補)宫度以几堂度以筵宫中度以尋野度以步涂
度以軌　内有九室九嬪居之外有九室九卿朝焉
宫隅七雉城隅九雉(周禮注曰宫隅城隅謂角浮/思也雉長三丈高一丈補)環涂
七軌野涂五軌(周禮疏曰環涂謂遶城道如環然/故謂之環也野涂國外謂之野補)經之
營之庶民攻之不日成之經始勿亟庶民子來　築室
百堵　縮板以載作廟翼翼　捄之陾陾度之薨薨築
之登登削屢馮馮百堵皆興　迺立臯門臯門有伉迺
立應門應門將將迺立冡土戎醜攸行　疏龍首以抗
殿(張/衡)既新作於迎風增露寒與儲胥(張/衡)
　　　遷都五十六
少昊徙曲阜(帝王/世紀)盤庚遷於殷不常厥邑于今五邦古
我先王將多前功　匪棘其欲遹追來孝　作邑于豐
宅是鎬宗　召公相宅周公成周　復營洛邑如武王
意(史/記)維龜正之武王成之　卜云其吉終焉允臧　非
敢違卜用宏玆賁　度其夕陽　度其鮮原　迺陟南
岡　迺覯于京　迺正厥位　奠厥攸居　建城市營
宫室太史抱灋(周/禮)永命斯邑　安定厥邦　永建乃家
　四方和㑹　四方入貢　民利用遷
　　　守文五十七
繼禹之道　行湯之政(史/記)繼文之體(春/秋)維清緝熈文王
之典　儀式刑文王之典　嗣守文武丕訓　對揚文
武光訓　宣文武業法文武逺迹(帝王/世紀)文王有聲　昭
哉嗣服　下武維周　鴻徹奉統(東/觀)丕承基緒　右隆
世業(漢/書)以奉大業(東/觀)太平君子持盈守成　内脩諸已
思先王之道　順命尊文　繩其祖武　克終允德
世德作求　其承厥志　永保宗廟總一海内(漢/書)夏啓
以先(史/記)復命武王　閔予小子遭家不造　維予小子
未堪家多難　肆不殄厥愠亦不隕厥問　宣二祖之
重光襲四宗之緝熈(班/固)有周不顯　仁聖相襲(陳思/王)周
云成康漢言文景(前漢班固賛曰漢興掃除煩苛與民/休息至于孝文加之以恭儉孝景遵)
(業五六十載之間至于移風易俗黎/民淳厚周云成康漢言文景美矣補)守文佳主(晉陽/秋)
　　　中興五十八
功光祖宗(漢/書)𢎞宣祖業(杜/預)紹先之業　復先王之道復
文武之境土　復禹之跡(世/紀)祀夏配天不失舊物(春/秋)興
衰撥亂　復見漢官儀(東/觀)有田一成有衆一旅(春/秋)
　
　
　
　
　
　
　
　北堂書鈔卷十七
欽定四庫全書
　北堂書鈔卷十八
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　勅誡五十九　　　撫勞六十
　　責讓六十一
　　　勅誡五十九
商湯有景亳之命周武有盟津之誓(春/秋)用之于㑹同用
之于軍旅(並周/禮)申命行事　告爾朕志　明聽予告
后非民罔使民非后罔事　民之所欲天必從之　樹
德務本　作善降之百祥作不善降之百殃　若網在
綱有條弗紊若農力穡乃亦有秋　僕臣正厥后克正
　懋乃后德　匡其不及　㒺不同心　乃心王室
沃朕心　訓朕志　爾有嘉謀人告爾后　永綏厥位
毗予一人　以佑乃辟永康兆民　惟公懋德　惟時
懋哉　覽照前世紀爲鏡戒(東/觀)各守爾典　時亮天功
　顧乃德　高乃聽　正色率下　莅事惟能　欽乃
攸司　愼乃出令　省乃成　愼乃憲　敬明乃罰
敬明乃訓　敬爾繇獄　敬爾有官　舉能其官惟爾
之能　率不良　保赤子　惟民康乂　一乃心力其
克有勛　乃一德一心立定厥功　恭儉惟德　徃盡
乃心　爾有善朕弗敢蔽　予弗掩爾善　德懋懋官
功懋懋賞　汝無面從退有後言　罔以辨言亂舊政
　無以利口亂厥官　無倚勢作威無倚法以削　罔
違道　無忿疾　無傲從康　汝無起穢　無載爾僞
　勿用非謀　罔湎于酒　弗腆于酒　無彞酒　矧
敢崇飲　德將無醉　節酒愼言(魏文/帝)作福作威害于
而家凶于而國　爾惟自鞠　汝自生毒　罰及爾身
弗可悔　無替朕命　無棄朕命　陳師鞠旅　聚衆
而誓　巡師誓衆　嗟我有邦冡君越御士庶事　格
爾衆庶悉聽朕言　以爾衆士奉詞伐罪　爾其奉予
一人恭行天罰　爾尚弼予一人永清四海　予以爾
有衆奉將天罰　致天之罰　肅將天威　底天之罰
假手于我有命　予弗替上帝有夏多罪天命殛之
商罪貫盈天命誅之　予畏上帝弗敢弗正　予弗順
天厥罪惟均　朂哉夫子尚桓桓　尚迪果毅以登乃
辟　我武惟揚侵于之疆　㒺或無畏寧執非敵　威
克厥愛允濟愛克厥威允罔功　殲厥渠魁脅從罔治
　既敬既戒惠此南國　稱爾戈　鍜乃戈矛　􁄽乃
擭敜乃穽　歭乃芻茭無敢弗多歭乃糗糧無敢弗逮
　火炎崑岡玉石俱焚　功多有厚賞不迪有顯戮
用命賞于祖不用命戮于社　其或弗恭邦有常刑
爾無弗信朕弗食言
　　　撫勞六十
悅以使民民忘其勞悅以犯難民忘其死　子路問政
先之勞之　四牡勞使臣也采薇遣戍役也出車勞還
帥也杕杜勞還役也　不留不處三事就緒　鞠哉庶
正疚哉冢宰
　　　責讓六十一
晉侯築宫而美康王使讓之(紀年/云)晉帥隂戎伐潁景王
使辭於晉(春/秋)弗知稼穡之艱難　惟湛樂之從　厥父
菑厥子弗肯播厥考作室厥子弗肯堂　職事竝廢盜
賊縱横民多寃結州郡不理　非有斬將搴旗之實非
所以輔國家綏海内　未聞成言嘉謀(並漢/書)欲以身試
法耶　將軍乗傳行塞因用歸家(並漢/書)詔書千條萬端
何意臨敵㪍亂(後/漢)
　
　
　
　
　
　
　北堂書鈔巻十八
欽定四庫全書
　北堂書鈔卷十九
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　歎美六十二　　　賞賜六十三
　　哀傷六十四　　　追舊六十五
　　　歎美六十二
予懋乃德嘉乃丕績　詢事考言乃言底可績　萬世
永賴時乃功　成允成功惟汝賢　汝惟弗矜天下莫
與汝爭能汝惟弗伐天下莫與汝爭功　其爾之休有
辭永世　世世享德萬邦作式　潁川蒙太守威力
安得憂國奉公如祭征虜(後漢祭遵傳曰遵既葬車駕/復臨其墳存見夫人室家其)
(後㑹朝帝毎歎曰安得憂國/奉公之臣如祭征虜者乎補)指曰此太僕室也　差強
人意　若敵國(並東/觀)將軍被創深重猛氣益奮(魏/志)宓不
空有名(蜀志李/宓傳)每見王文章愛玩無已(魏文/帝)寫王玆領
置諸左右(魏文/帝)後出益竒斯異美矣(魏文/帝)
　　　賞賜六十三
夫賞賜者以悅下使衆(桓範世/要論)賜君子與小人不同日
　王之好賜共其貨賄言合於善有以賜之(並周/禮)黄白
氣出張天子賜諸侯(雜氣/經)黄白氣入心天子受賜黄白
氣入張天子賜黄赤氣入張天子賜客(已上並/雜氣經)悉賜有
功(魏/書)班賜羣臣(鍾離/意傳)賜及妻子(東/觀)賜爵一級百戸牛酒
八十已上賜米肉　九十已上賜帛絮　賜孝悌帛
賜鰥寡絮(並漢/書)特賜御(東/觀)御府供給(桓階/别傳)賜御府衣(續/後)
(漢/)詔賜御衣(吳/質)賜衣自服冠幘(東/觀)解所御袍賜之(魏/畧)卓
茂自修衣一襲(漢/書)桓階長者賫衣三十囊(階傳/云)杜林私
見乃賜衣被(范後/漢)朱寵家貧賜以錦被(謝承後/漢書)賜鶴綾
袍(四王遺/事云)賜紫綬(謝承後漢書曰馮魴為/安帝所寵賜紫艾綬補)賜素屏風(魏/志)
賜靈壽杖(漢/書)賜延年杖(續漢/書)賜桃枝(魏武/帝)賜食於家(漢/書)
賜食於前(東/觀)詔賜竒果(華/嶠)賜以甘果(吳越/春秋)伏日賜肉(漢/書)
南至賜餅(杜預/表)延年老乞骸骨賜安車駟馬(漢/書)卓茂束
身執節賜安車一乗　馬援振旅京師賜車一乘致宛
馬一匹(並東/觀)賜以駮犀具劍　賜驄馬一匹(殷仲/堪表)解左
驂以賜　賜所乘驪馬一　賜乘輿具劍(並東/觀)賜寶劍
玉玦(謝承後漢書曰馮魴為侍中稍遷衛尉能取悅當/時為安帝所寵帝幸其府留飲十日賜駭犀玉具)
(綬珮刀紫艾/綬玉玦補)賜龍州(漢/書)賜辟兵鉤(東/觀)賜金錯鉤珮(東觀/漢記)
(曰楊賜以病罷居無何拜太常詔賜御府衣/一襲自所服冠幘綬玉壺革帶金錯鉤珮補)賜金錯刀
(謝承後漢書曰武陵五溪蠻夷作難詔遣車/騎將軍馮緄南征緄表應奉金錯刀一具補)賜明光鎧
(曹/植)賜以素矢(皇/甫)十鈴眊(魏/武)賜玉五㲄(春/秋)賜珠三升　黄
霸治政有異賜金一百斤　周勃身入北軍賜金五千
斤(並漢/書)郭修手刃蜀將賜銀千餅(魏/志)蘇武從匈奴迴還
賜錢二百萬(漢/書)馮緄討荆州平賜錢一百億(謝漢/書)段穎
滅羌賜錢千萬　祭彤拜賜錢百萬(東觀漢記曰祭彤/為遼東太守三十)
(年衣無儲副世祖嘉/其功賜錢百萬補)鍾離意不受珠璣賜錢三十萬(列/傳)
雋不疑遷京兆尹賜錢百萬(漢/書)張輔為東郡守賜錢三
十萬(東/觀)給錢五萬(掦雄與/劉歆書)韓稜憂國忘家賜布三百匹
(後漢本傳稜/數月不休沐)賈逵奏左氏義賜布五百匹(後漢本傳論/逵能附㑹文)
(致最差/貴顯補)賜千田以明儉約(魏/書)上器其能賜以祕書之副
(漢/書)黄香詣東觀賜淮南孟子　王景治浚儀賜山海經
河渠書　詔賜黄香几杖(並東/觀)特為張遼母起殿(魏/志)賜
魯肅母帷帳(吳/志)給山濤母米酒(山濤/表)給周處醫母藥(王/隱)
賜來歙妻縑千匹(東/觀)遣楊彪室鞾一量(魏/志)馬嚴病并送
方藥(東/觀)劉超病給四順湯(劉超/表)霍光薨賜繡被百領(漢/書)
周處賜朝服一具(王晉/書)賜錢百萬起師侍之思(漢/書)賜穀
千斛以親舊也(魏/志)賜璽金劍(漢/書)賜竽瑟箜篌(班彪/上事)賜許
男駿馬十六(穆天/子傳)賜罽千張(魏/志)銅鏡百枚(魏/志)賜鹿蠡王
羽車一駟(東/觀)賜黄金之罌二九銀烏一隻貝帶五十珠
七百裹(穆天/子傳)
　　　哀傷六十四
上恤孤而民不倍　爰及矜人哀此鰥寡　諸侯薨去
樂(周/禮)既死不稱名(春/秋)感念沾襟(東/觀)嘉幽蘭兮延秀當中
夏兮下霜(漢/書)親故離灾(魏/文)士人彫落(魏文/子傳)思念不已(漢/書)
追德賦(范漢/書)
　　　追舊六十五
慎終追舊篤信允愛(潘岳/西征)王思舊勲(春/秋)帝思舊恩同席
書封陽都侯(魯國先/賢傳)飽一笥餌拜河東都尉(東/觀)有龍潛
之舊(魯國先/賢傳)有傾蓋之好　利禄先死後生　封黄帝
之後於薊　封夏后氏之後於杞　封殷之後於宋
求樂毅後(漢/書)賜王髦孫(文士/傳)詔求徴卿(漢/書)羌嘗有警思
將帥之臣　單于入朝思股肱之美(掦/雄)迺畫霍光麒麟
閣(漢/書)刻作鮑信祭為哭之(魏/志)圖黄瓊於省内(漢/書)今經比
館無復子侯封張賀家(漢/書)瞻望墳壟(魏/武)收械墳墓(魏/志)想
其餘風(後漢/書)感其知己(魏/畧)臨祀袁紹(魏志曰公臨祀紹/墓哭之流涕  孫)
(盛云紹因世艱危遂懷逆謀上議神器下干國紀荐社/汙宅古之制也而乃盡哀于逆臣之冢加恩于饕餮之)
(室為政之道于是躓矣夫匿怨友人前哲所恥/稅驂舊館義無虚涕茍道乖好絶何哭之有附)追思楊
修(文士/傳)
　
　
　北堂書鈔卷十九
欽定四庫全書
　北堂書鈔卷二十
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　猜忌六十六　　　㣲行六十七
　　恩幸六十八　　　奢侈六十九
　　廢立七十
　　　猜忌六十六
非少主臣也　若芒刺在背　寧我負人無人負我(世/語)
(曰太祖過伯奢伯奢出行五子皆備賓主禮太祖自以/背卓命疑其圖已手劒夜殺八人而去  孫盛雜記曰)
(太祖聞其食器聲以為圖已遂殺之/既而悽愴曰寧我負人無人負我補)有勝已者以法誅
之(曹瞞/傳)眠不可妄近近輒斫人　人欲危巳巳輒心動
(世/說)啖野葛飲鴆酒(博物志曰太祖習啖野葛至/一尺亦得少多飲鴆酒補)
　　　微行六十七
微服遊於康衢(列/子)㣲行期諸殿門(漢/書)夜漏乃出(漢/書)夜出
夕還　富平侯同輿(漢/書)陰戒期門㣲行要屈降尊就卑
懷璽藏黻便旋閭閻周觀郊隧(張衡西京賦/注要或為徼)亭長不内
宿於逆旅　北至湯池西至黄山　出入市里(並漢/書)微
服看(世/紀)數幸鄧通家(風俗/通)醉飽吏民家(漢/書)占逆旅夫妻
賜金千斤(漢武/故事)厭紫極之閒敞甘㣲行以遊盤(潘/賦)酲醉盤
樂極悵懷萃(西京/賦)若神龍之變化彰后皇之為貴(西京/賦)
白龍魚服見困豫且(西京/賦)棄萬乘樂賤事執干戈守空
營(並漢/書)蘭池見窘(史/記)客星通坐(志怪/記)
　　　恩幸六十八
非有材能婉媚貴幸(前漢佞幸傳曰漢興佞幸寵臣高/祖時則有籍孺孝恵有閎孺此兩)
(人非有材能但以婉媚貴幸與上卧起公卿皆因關說/故孝惠時郎侍中皆冠鵔鸃貝帶傅脂粉化閎籍之屬)
(也/補)富侔於王者(風俗/通)與人主侔　貴傾公侯　貴震朝
廷　與上卧起　嘗與晝寢　使乘副車出出則參乘
　冠鵔鸃　傅脂粉　珍寶上第盡在董氏(前漢佞幸/傳曰詔將)
(作大匠為賢起大第北闕下重殿洞門木土之功窮極/技巧柱檻衣以綈錦下至賢家僮僕皆受上賜及武庫)
(禁兵上方珍寶其選物上第盡在/董氏而乘輿所服乃其副也補)
　　　奢侈六十九
觴酌有采樽爼有飾(韓/子)食器雕琭茵飾雕文(韓/子)宫室崇
峻輿馬奢侈(帝王/世紀)披珍玉之衣(傅/子)作麗華之室(帝王/世紀)宫
人不侈樂不從懸(三輔/故事)庖廚不徙後宫不移(司馬相如/上林賦)
糟邱酒池(賈氏/新書)肉圃酒池(淮南/子)酒池肉林(三輔/故事)車行酒
騎行炙(帝王世紀曰紂宫九/市車行酒騎行炙補)桀為玉牀(淮南/子)紂為象箸
(世/紀)甲乙之帳(漢/書)珠璣為簾(三秦/記)收美女以充明光宫(漢/武)
女樂三萬人(管子/云)美女二千人(漢/書)宫内有九市坐文綺
之席衣綾紈之衣(並六/韜)席錦繡三百人(世/紀)峻宇雕墻
窮妙極麗(漢/書)臨雲雨(新/序)蔽天光(劉協星/德賦)飾以美玉(世/紀)翠
羽飾之　木衣綺繡土被朱紫(並漢/書)殿居複道周閣相
屬(史/記)大宫百里(六/韜)大宫千里(世/紀)鹿臺大三里(新/序)阿房坐
萬人(史/記)瑶臺玉鋪(管子/云)瑤臺瓊室(賈氏/新書)辟臺(穆天/子)玉堂
(漢/書)璇室象廊(淮南/子)千門萬户以銅為瓦(漢/書)以瓦為堂室
(漢/書)銅金為柱(淮南/子)石脂為泥(漢武/書)黄金塗階(漢/書)投珍物
為沙邱苑(世/紀)起土山於華林園(魏/畧)前廷植玉樹(漢/書)
　　　廢立七十
立適以長不以賢立子以貴不以長(並春/秋)選賢為立(漢/書)置
善則固事長則順立愛則孝結舊則安　年鈞以德德鈞
以年　年鈞擇賢義鈞則卜(並春/秋)太尉上璽符(史/記)太后
投璽綬(魏/志)就宗正府(漢/書)壁止西廟(魏/志)令聞日新四海注
意(王晉/書)伊尹放太甲以寜殷(魏書景王承皇太后令詔/公卿中朝大臣㑹議咸曰)
(昔伊尹放太甲以寜殷霍光廢昌邑以安漢夫權定社/稷以濟四海二代行之於古明公當之於今今日之事)
(亦唯公命景王曰諸君所以/望師者重師安所避之補)臣寜負王不負社稷　司
馬孚悲不自勝(魏畧曰景王將廢帝遣郭芝入白太后/太后曰我欲見大將軍口有所說芝曰)
(何可見耶但當速取璽綬太后意折乃遣傍侍御取璽/綬著坐側芝出報景王景王甚歡又遣使者授齊王印)
(綬當出就西宫帝受命遂載王車與太后别垂涕始從/太極殿南出羣臣送者數十人太尉司馬孚悲不自勝)
(餘多流/涕補)
　
　
　
　北堂書鈔卷二十
欽定四庫全書
　北堂書鈔卷二十一
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　昏德七十一　　　失政七十二
　　禪位七十三
　　　昏德七十一
有夏昏德　穢德彰聞　顛覆厥德　歛怨以為德
以逸豫滅厥德　黎民咸貳　爾德不明　不明于德
　太康尸位逸豫太甲既立弗明　興居無節　起居
無常(詩/含)狎侮五常怠棄三正　屏棄典刑　不用古法
威儀不類　謂敬不足行謂祭無益　弗戚于民　無
志乎民(春/秋)不臧覆用　無功者賞(六/韜)元首叢脞哉萬事
隳哉　弗惠阿衡　放黜師保　播棄黎老昵比罪人
　召彼故老訊之占夢　君子在野小人在位　君子
為下小人為上(六/韜)親小人逺賢士(諸葛/亮)不知用賢(尸/子)賢
人放逐　左彊在側(淮南/子)維此良人弗求弗迪　諫者
為謗(史/記)信者為誣(六/韜)誨爾諄諄聽我藐藐　念子慘慘
視我邁邁　出話不然　善人載尸　君子信讒如或
酬之　聞言不信聰不明也　不諂已者大而梏之(賈/誼)
(新/書)謀夫孔多是用不集發言盈庭誰敢執其咎　縱惡
口棄　博敬滋甚(魏/志)逋逃是崇　為長信宫(博物/志)起河
間第(續漢/書)内作色荒　世子為政(六/韜)婦人與政(世/紀)婦言
是用　惑後妻言　斵苕華(竹書紀年云桀命扁伐山琬/民山民納女于桀二人曰)
(曰琰后愛二人女無子焉斵其名/于苕華之玉苕是琬華是琰補)踞妲己　置妺喜膝
上　上與褒姒同乘(並列/女傳)發烽乃大笑(史記周本紀曰/褒姒不好笑幽)
(王欲其笑萬方故不笑幽王為烽燧大鼓有冦至則舉/燧火諸侯悉至至而無寇褒姒乃大笑幽王悅之為數)
(舉烽火其後不信/諸侯益亦不至補)作竒技淫巧以悅婦人　豔妻煽方
處　宫内九市(六/韜)為肆販賣(漢/書)身為商賈與從官飲(並/漢)
(書/)東園輸禮錢西園駕白􁀙　冠狗弄彘(並漢/書)外作禽
荒　般遊無度　十旬不返　朝冒霜露　晝被塵埃
　口倦叱咤手苦轡箠(漢/書)甘酒嗜音　好酒忘身(尸/子)糟
為邱(六/韜)懸肉為林(三/輔)酒池運舟(帝王/世紀)酒池牛飲(六/韜)威儀
幡幡舎其坐遷屢舞僊僊　威儀怭怭　載號載呶
亂我籩豆屢舞僛僛　側弁之俄屢舞傞傞　如蜩如
螗如沸如羮俾晝作夜　長夜之飲(世/紀)三旬不出聽政
(博物/志)七日不知厯數(世/紀)靡靡之樂(世/紀)矯誣上天　弗敬
上天　自絶于天　虧三光之明傷億兆之望(漢/書)逆天
道絶天德(世/紀)洩天氣發地藏(太/公)舉事戾蒼天發號逆四
時(淮南/子)射天笞地(國策宋王之時有雀生鸇於城之陬/使史占之曰小而生巨必霸天下王)
(大喜於是滅滕伐薛取淮北之地乃愈自信欲霸之速/成故射天笞地斬社稷而焚滅之曰威服天下鬼神補)
　　　失政七十二
天厭周德(春/秋)周室道衰　天罔不矜(曹/植)構怨連禍　周
室㣲弱政由方伯(史/記)禮樂征伐自諸侯出　周鄭交質
王祭不供(春/秋)四郊多壘　盟于太室(竹書紀年曰幽王/十年春王及諸侯)
(盟于太/室補)狩于河陽(春/秋)姬厲失權　周舎逃責(前漢諸侯/王年表曰)
(幽平之後分為二周有逃責之臺被竊鈇之言臺服􁌎/曰周赧王負責無以歸之主廹責急乃逃於此  後人)
(因以名/之補)折其玉斗失其金椎(孝經援神契曰后偷任威/折其玉斗失其金椎注后)
(桀也偷茍且自奉也玉斗/者渾儀金椎言國之寶補)失其玉鏡(尚書帝命驗期云/桀失玉鏡用其噬)
(虎注玉鏡謂清明之/道噬虎謂其暴虐補)秦失金鏡　九鼎入秦(史/記)步至河
上　次曹陽(獻/帝)﨑嶇危亂之間飄薄萬里之衢(袁山/松)質
唱乘輿(獻帝/春秋)載帝幸營(獻帝/春秋)注寶車馬乘輿器物盡入
其邸　星流矢激螢火照道(並獻帝/春秋)麴屑為粥(漢晉/陽)慘
茶煮飲(四王/遺事)御前作糜(漢/傳)客舎作食(四王/遺事)
　　　禪位七十三
貴而無位　亢龍有悔　選賢與能　格文祖　堯薦
舜于天舜薦禹于天　命禹而推受　舜有九子而授
禹(吳越/春秋)堯待舜　若棄敝履　館于貳室　贈昭華之
玉(帝王世紀曰舜夢眉長與髪等堯乃賜/舜以昭華之玉老而命舜代已攝政補)授益地圖
輯五瑞　總朕師
　
　
　北堂書鈔卷二十一
欽定四庫全書
　北堂書鈔卷二十二
　　　　　　　　　　　唐　虞世南　撰
　　　　　　　　　　　明　陳禹謨　補註
　帝王部
　　太子七十四　　　霸七十五
　　　太子七十四
主器莫若長子　爵則以上嗣　王太子王子羣后之
太子卿大夫元士之適子凡入學以齒　太子天下本
(漢/書)太子君之貳　太子國之棟(國/語)太子國儲嗣君(漢/書)社
稷之粢盛　從曰撫軍守曰監國(春/秋)震驚百里不喪匕
鬯　過闕則下過廟則趨(漢/書)記過之史徹膳之宰(大戴/記曰)
(太子既冠成人免于保傅之嚴則有司過之史虧善之/宰史之義不得不書過不書則死之宰之義不得不徹)
(膳不徹則/死之補)作禖祝(漢書曰武帝年二十九乃得太子甚/喜為立禖使東方朔枚皋作禖祝補)
生甲觀(漢書成帝紀曰孝成皇帝元帝太子也母曰王/皇后元帝在太子宫生甲觀畫堂為世嫡皇孫)
(宣帝愛之字曰太孫常置左右丙顔師古注曰甲者甲以/乙丙丁之次也元后傳言見於  殿此其例也而應氏)
(為在宫之甲地謬矣/畫堂但畫飾耳補)太師持銅太宰持升(大戴禮青史/記曰古者胎)
(教王后腹之七月而就宴室太史持/銅而御戸左太宰持升而御户右補)升西階　見南郊
　射四方　天地降祥儲君應祉慶由一人萬國作喜
(曹/植)鷄初鳴而衣服　昧爽而朝(韋/昭)問内豎命膳宰　膳
必敬視之藥必親嘗之　親齊𤣥而養　行不正履不
脫冠帶　春夏學干戈　秋冬學羽籥　教以禮樂
春誦夏弦　敏而好學温故而知新　妙思六經逍遥
百氏(魏/氏)潛思書籍(魏/志)遊談莊老(王晉/書)立太傅少傅以養
之觀徳行而審喻之　選端士以衛翼之　調䕶太子
　䕶太子家　見正事聞正言(大戴禮曰昔周成王幼/在襁褓之中選天下孝)
(悌博聞有道術者以輔翼之使與太子居/處出入故太子目見正事耳聞正言補)一人元良
一日之長(魏文/帝)行一物而三善皆得恭敬而温文教喻
而徳成　太子仁孝天下皆聞　太子名號繫於百姓
　寛惇謹慎文詞博敏(並漢/書)聽允之德(薛瑩/漢書)兼資敏達
(東/觀)先習教訓(魏/文)義德允休　天資玉裕(陸士衡侍皇太/子宣猷堂詩曰)
(茂徳川沉天/資玉裕補)聽亮雄斷(世/紀)愍懷望火(晉書宫中嘗夜失/火武帝登樓望之)
(太子時年五歳牽帝裾入闇中帝問其故太子/曰暮夜倉卒宜備非常不宜令照見人主也補)顯宗對
日(晉書明帝年數歳元帝指日問長安與日孰逺曰日/逺只聞人從長安來不聞人從日邊來居然可知帝)
(異之它日大集賓客問之曰日近/帝問之曰舉首見日不見長安補)安車班輪(漢/書)輿輪徐
動　從者文學託乗於後車(並魏/文)娛待朝夕入侍諷誦
　喜抱辛毗(世說初文帝與陳思王爭為太子既而文/帝得立抱辛毗頸而喜曰辛君知我喜不)
(毗以告女憲英憲英歎曰太子代君主宗廟社稷者也/代君不可以不戚主國不可以不懼宜戚而喜何以能)
(久/補)報至尊(語/林)
　　　霸七十五
義道以霸　取威定霸(春/秋)王霸務焉(白虎/通)駁而霸(孫卿/子)
　共工氏之霸九州也　五霸三王之罪人　五伯之
霸也勤而撫之以役王命(左傳成公二年齊/國佐對晉人云補)求諸侯莫
如勤王　明天子之威　敬王命成禮義(國/語)尊周室
和諸戎狄以正諸華　九合諸侯如樂之和　再合諸
侯三合大夫　衣裳之㑹十有一(穀梁傳註十三年㑹/北杏十四年㑹鄄十)
(五年又㑹鄄十六年會幽二十七年又會幽僖元年會檉二年/會貫三年會陽穀五年㑹首戴七年會寧母九年會葵邱已上)
(並齊/桓補)文襄之霸不煩諸侯　宣昭令名昭禮命事　大
蒐示禮　伐原示信　諸侯相滅桓公恥之　存三亡
國以屬諸侯　遷邢於夷儀(左傳僖公元年諸侯救邢/邢人潰出奔師師遂逐狄)
(人具邢器用而遷之師無/私焉夏邢遷於夷儀補)封衛於楚邱(左傳僖公二年/諸侯城楚邱而)
(封衛焉衛/國忘亡補)五侯九伯汝實征之(春/秋)三舉而悅(淮南/子)一戰
而霸　寧東夏平秦亂(春/秋)霸西戎(春/秋)并國十二開地千
里(世/紀)力制羣雄(袁山/松)芟艾姦雄(漢/書)諸侯無怨天無大灾
　
　
　
　
　
　
　
　
　
　北堂書鈔卷二十二
欽定四庫全書
　北堂書鈔卷二十三
　　　　　　　　　　　唐　虞世南　撰
　　　　　　　　　　　明　陳禹謨　補註
　后妃部
　　后妃總一　　　　　竒相二
　　靈命三　　　　　　靈感四
　　臨朝五
　　　后妃總一
天子之配謂之后　為海内小君(白虎通曰天子之配/謂之后后者君也天)
(子之配至尊故謂后也后者/何也明海内之小君也補)聽天下之内治　脩教於
内正位閨房(晉中/興書)配乾作合(東/觀)從尊聽女　皇后玉璽
(漢舊儀曰皇后玉璽文與帝/同皇后玉璽金螭虎鈕補)皇后椒房(應劭漢官儀曰/皇后稱椒房詩)
(云椒聊之實蔓衍盈升美其繁興以椒塗石亦/取溫暖除惡氣也猶天子赤泥殿上曰丹墀補)后聽女
順　后聽内職　后職内事(魏/志)王立朝后在前　君子
好俅　名家應運(晉中/興書)帝嚳納四妃(曺植姜嫄簡狄讚/曰嚳卜四妃子皆)
(為皇帝摯早崩堯承天綱𤣥鳥大跡/殷周美祥稷契既生羽化虞唐補)舜納三妃而生九
子(藝文注曰舜納三妃生九子娥皇無子女英生商均/益比生二女宵明燭光舜不告而娶不立正妃故維)
(納三妃/焉補)釐降二女　人道大倫　易基乾坤詩首闗睢
(史記曰自古受命帝王及繼體守文之君非獨内德茂/也蓋亦有外戚之助焉故易基乾坤詩首闗睢書敘釐)
(降春秋譏不親迎夫妻/之際人道之大倫也補)任姒配姬周室用熙(魏/志)　夏之興也
以塗山殷之興也以有娀紂之滅也嬖妲己周之興也
以姜嫄幽之滅也以褒姒(史記曰夏之興也以塗山而/桀之放也用末喜殷之興也)
(以有娀及有㜪而紂之滅也嬖妲己周之興/也以姜嫄及太任而幽王之禽也淫褒姒補)
　　　竒相二
此成湯之骨法(後漢鄧皇后紀云相者見/后曰此成湯之骨法也補)天下貴人(漢/武)
(故事曰漢景帝王皇后少孤始嫁與金王孫生一男矣/相工姚翁善相人千百弗失見后而歎曰天下貴人也)
(當生天/子補)貴不可言(東/觀)此女貴相乃不可言(魏書曰相者/劉良相文昭)
(甄皇后及諸子良指后/曰此女貴乃不可言補)方口美髪(後漢馬皇后紀后身/長七尺二寸方口美)
(髪/補)日角偃月(後漢梁皇后紀后時年十三相工茅通見/后驚再拜賀曰此所謂日角偃月相之極)
(貴臣所未/嘗見也補)身長七尺二寸(注見/前)長七尺一寸(後漢何皇/后紀靈思)
(何皇后南陽宛人家本屠者/以選入掖庭長七尺一寸補)
　　　靈命三
文王初載天作之合　在洽之陽在渭之涘　大帝之
女(春/秋)俔天之妹　離艮為后(春/秋)水靈是輔(曹/植)河間有竒
女　元城有聖女(前漢元皇后傳元城建公曰昔春秋/沙麓崩晉史卜之曰隂為陽雄土火)
(相乗故沙麓崩後六百四十五年宜有聖女興其齊田/乎今王翁孺徙正值其地日月當之元城郭東有五鹿)
(之墟即沙麓地也後八十年當有貴女興天下云翁孺/生禁字稚君少學法律長安為廷尉史本始三年生女)
(政君即元/后也補)有貴人之氣(列女/傳)有光景之祥(後漢梁皇后/紀后生有光)
(景之祥少善女工好史書九歳能誦論語治韓詩/大義畧舉常以列女圖畫置於左右以自監戒補)黄雲
蓋(春/秋)嘉樹沾渥(東/觀)黄雲滿室(魏/武)紫氣屬天(漢/書)披手得玉
鉤(列女/傳)玉衣覆其上(魏志文昭甄皇后生每寢寐家中/髣髴見如有人持玉衣覆其上者)
(常共怪/之補)夢飛蟲著身(後漢馬皇后紀先是數日夢有小/飛蟲無數飛著身又入皮膚中而)
(後飛出既正位宫/闈愈自謙肅補)夢捫天仰𠻳(後漢鄧皇后紀曰后嘗/夢捫天蕩蕩正青若有)
(鍾乳狀乃仰𠻳飲之以訊諸占夢言堯夢攀天而上/湯夢及天而咶之斯皆聖王之前占吉不可言補)歌
曰白狐(吕氏/春秋)讖曰銅馬(晉陽/秋)釋箸歎息　龜筮並從(東/觀)
　　　靈感四
附寶見大電感而生軒轅(河圖握拒云附寶之郊野大/電繞斗樞星耀感附寶生軒)
(轅胷文曰/黄帝子補)握登見大虹意感而生舜　瑶光貫月生黑
帝顓頊(河圖著命曰瑶光之星如蜺貫月正白/感女樞於幽房之宫生黒帝顓頊補)夢接生
白帝(春秋元命苞曰黄帝時大星如虹下/流華渚女節夢接意感生白帝補)夢日入懷(漢/書)
夢月入懷(晉中/興書)夢龍據胷(漢/書)夢龍枕膝(晉中/興書)夢帝謂已
余命而子曰虞(春/秋)夢高祖謂已生子可名為彘(漢武故/事云漢)
(景帝夢高祖謂已曰王/美人得子可名為彘補)夢人感已(河/圖)夢與神遇(史/記)大迹
出雷澤華胥履之生宓犧(河/圖)郊禖有神跡姜嫄履之生
子棄　佳已感神龍而生神農(世/紀)赤龍合慶都(春/秋)赤龍
感女媧(毛/含)𤣥鳥遺卵簡狄吞之　玉雞銜珠含始吞之
(詩/含)胷折生禹(世/紀)石破生啟(淮南/子)夢庭產棘(周/書)丹蛇入紫
宫清鳥集臺上(漢/武)羣燕銜土(前漢外戚傳定陶丁姬葬/渭陵王莽奏請發冢徙歸)
(定陶葬共王冢次既復掘平周棘其處/時有羣燕數千銜土投丁姬穿中補)暴風揚塵(史/記)發
冢無屍(漢武故事曰鉤弋夫人卒既殯尸香聞十餘里/因葬雲陵上哀悼之又疑其非常人乃發冢開)
(視空棺無屍/惟衣履存補)
　　　臨朝五
太后臨朝(前漢高皇后紀曰太后臨朝稱制師古注曰/天子之言一曰制書二曰詔書制書者謂為)
(制度之命也非皇后所得稱今吕太后/臨朝行天子事斷決萬幾故稱制詔補)太后攝政(東/觀)太
后臨朝省庶獄(漢/書)天子幼沖攝機臨朝稱制(晉中/興書)專制
朝事(漢/書)内攝時政外懷戎狄(東/觀)臨朝攝政以寜天下(晉/中)
(興/)閨房之禮任天下之重　修濟大艱(漢/書)居危能重(漢/南)
(記/)内建鴻基外糺王慝(漢/序)蕃國親睦逺近欣服
　
　
　
　
　
　
　
　
　
　
　北堂書鈔卷二十三
欽定四庫全書
　北堂書鈔卷二十四
　　　　　　　　　　　唐　虞世南　撰
　　　　　　　　　　　明　陳禹謨　補註
　后妃部
　　德行六　　　　　　母儀七
　　孝悌八　　　　　　慈仁九
　　率禮十
　　　德行六
闗雎后妃之德也　葛覃后妃之本也　卷耳后妃之
志也　兔罝后妃之化也　芣苡后妃之美也　厚德
載物　至柔而剛至静而方　德冠後宮(列女傳曰永/平三年有司)
(奏立長秋宫以率八妾上未有所言皇太后/曰馬貴人德冠後宫即其人也遂登后位補)德著閨房
　賢而有德(列女/傳)維徳之行　脩德之苦　德參姜姙
(漢/書)德牟二南(魏/書)以色親以德固　美於色厚於德　婉
瘱有節操(前漢書曰安定公太后為人婉瘱有節操/自劉氏廢常稱疾不朝㑹莽敬憚傷哀補)婉
嫟慈孝　婉順慈仁(漢/紀)矢心柔順　惠心淵塞(晉中/興書)清
淨專一　端一誠莊(列女傳曰太任者文王之母摰任/氏中女也王季娶為妃太任之性)
(端一誠莊惟/德之行補)訓正後宫　嬪御有序(並列/女傳)内檢左右外
抑宗族(續漢書曰孝和鄧后性謙慎兄弟中外皆先/帝所寵自攝政之後内檢左右外抑宗族補)性
少好樂(漢/書)而無儉詖　不忻小數　不好淫事　不喜
遊觀(東觀漢記曰明德馬皇后/不喜入游觀希常臨御補)不好戲弄(魏志曰文昭/甄皇后自少)
(至長不好戲弄年八嵗外有立騎戲馬者家人諸姊皆/上閣觀之后獨不行諸姊問之答言豈女人之所觀耶)
(補/)内無忌刻之心不以舊惡介意(續漢書云順烈梁后/立順帝崩沖帝在襁)
(褓太后攝政初章德竇后嫉害恭懷皇后獨生聖嗣陷/以非辜家屬坐徙九真章德后之從父昆弟章女為貴)
(人與太后並寵章致大位大鴻臚及上晏駕后登至/尊章惶怖太后内無忌刻之心遂不以舊惡介意補)但
當謝過(漢/書)克己求愆(漢/書)屬以婦德而不忘付之以正而
不衰(吕氏/春秋)輔佐君子　以匡主上　執策授親(漢/書)屬以
輔上(漢/書)有婦人焉　佐定天下(漢/書)太姒嗣徽音則百斯
男　纘女維莘長子維行
　　　母儀七
有母儀之德(後漢郭皇后紀曰后雖王家女/而好禮節儉有母儀之德補)思齊太姙
文王之母思媚周姜京室之婦　厯漢四世為天下母
(前漢司徒掾班彪曰三代以來春秋所記王公國君與/其失世稀不以女寵漢興后妃之家吕霍上官幾危國)
(者數矣及王莽之興由孝元后厯漢四世為天下母饗/國六十餘載羣弟世權更持國柄五將十侯卒成新都)
(位號已移於天下而元后卷卷猶握/一璽不欲以授莽婦人之仁悲夫補)太姙能為胎教目
不視惡色耳不聽淫聲(列女/傳)立而不跛坐而不差(大戴/禮)
誨以正道獨明教訓　教訓以善　化導三子皆成賢
德(列女傳曰太姜者太王之妃有台氏之女也/化導三子皆成賢德太王有事必諮謀焉補)誨啟有
力(世/紀)教諸小王試其誦論(列女傳曰置織室蠶室濯龍/中后親徃來占視於内以為)
(娯樂教諸小王試其誦論衎衎/和樂日夕論道以終厥身補)
　　　孝悌八
婉順慈孝體性慈(漢/紀)親奉供養(漢/書)躬執饋饌(漢/紀)奉事長
樂宫下至侍御皆得歡心脩序婦道(晉中/興書)定省無懈
色養不違　親侍醫藥垂涕晝夜(並漢/書)朝望幄座悲喜
感動(魏書曰大軍還鄴文昭甄皇后朝宣武皇后望幄/座悲喜感動左右武宣皇后見后如此亦泣且謂)
(之曰新婦謂吾前病如昔時困耶吾時小小耳十餘/日即差不當視我顔色乎嗟歎曰此真孝婦也補)供
養長樂宫(前漢孝宣霍皇后初許后起㣲賤登至尊日/淺從官車服甚節儉五日一朝皇太后於長)
(樂宫親奉案上食/以婦道共養補)親奉定省不避寒暑(漢/紀)大化婦道(晉/中)
(興/書)不親醫泣流離(漢/紀)不得定省晝夜泣涕(魏書曰太祖/初征闗中武)
(宣皇后從留孟津帝居守鄴時武宣皇后體小不安后/不得定省憂怖晝夜泣涕左右驟以差問告后猶不信)
(曰夫人在家故疾毎動輒厯時今疾便/差何速也此欲慰我心耳憂愈甚補)哭聲不絶飲不
入口　疏食骨立　失親數十年言及未嘗不流涕白
首未嘗不愴然泣涕(漢/記)后承兄姊恩情契敬甚篤　十
四喪兄悲哀過制(魏畧曰文昭甄皇后年十四喪中兄/儼悲哀過制事寡嫂謙敬事處其勞)
(拊養儼子慈/愛甚篤補)
　　　慈仁九
簡狄敦仁勵翼(列女傳曰契母簡狄者有娀氏之長女/也當堯之時與其妹娣浴於𤣥邱之水)
(有𤣥鳥銜卵過而墜之五色甚好簡狄與其妹娣競徃/取之簡狄得而含之誤而吞之遂生契焉頌曰契母簡)
(狄敦仁勵翼吞卵產子遂自修飭教以/事理推恩有德契為帝輔蓋母有力補)太后慈仁子孫
賴福力(漢/紀)獄訟相引承間為言(列女傳明德馬皇后時/有楚獄因證相引繫者)
(甚多后恐有單辭妄相覆冒/承間為上言之惻然感動補)
　　　率禮十
由禮　動與禮合(漢/紀)仁和有禮(晉中/興書)尊敬師傅(詩小序/曰后妃)
(在父母家則志在於女功之事躬儉節用服澣濯之衣/尊敬師傅則可以歸安父母化天下以婦道也孔穎達)
(疏曰尊敬師傅卒章上二句言告師氏是也傳曰言我/也師女師也古者女師教以婦德婦言婦容婦功祖廟)
(未毀教於公宫三月祖/廟既毁教於宗室補)
　
　
　
　
　
　
　
　
　
　
　
　
　北堂書鈔巻二十四
欽定四庫全書
　北堂書鈔卷二十五
　　　　　　　　　　　唐　虞世南　撰
　　　　　　　　　　　明　陳禹謨　補註
　后妃部
　　早慧十一　　　　　誡節十二
　　明賢十三　　　　　謙讓十四
　　節儉十五　　　　　勤勞十六
　　　早慧十一
十歳幹理(後漢馬皇后時年十嵗幹理家事/勅制僮御内外諮禀事同成人補)九嵗喜書
(魏/志)六嵗能書(後漢竇皇后年六嵗/能書親家皆竒之補)九嵗誦論語(後漢梁/皇后年)
(九嵗能誦論語治/韓詩大義畧舉補)剃髪額傷雖痛不言(東/觀)以穀賑給廣
為恩惠(魏志文昭甄皇后年十餘嵗白母曰今世亂而/多買寳物匹夫無罪懷璧其罪又左右皆饑乏)
(不如以穀振給親族鄰里廣為/恩惠也舉家稱善即從后言補)
　　　誡節十二
周宣嘗宴起姜后待罪(列女傳曰宣王嘗早卧宴起后/夫人不出房姜后脫簪珥待罪)
(於永巷使其傅母通言於王曰妾之不才妾之淫心見/矣至使君王失禮而晏以見君王樂色而忘德也夫茍)
(樂色必好奢窮欲亂之所興也原亂之興從婢子起敢/請婢子之罪王曰寡人不德實自生過非夫人之罪也)
(遂復姜后而勤於政事早/朝晏退卒成中興之名補)漢明幸離宮馬后陳戒(列女/傳)
當熊而立(前漢外戚傳建昭中上幸虎圏鬪獸熊佚出得/圈攀檻欲上殿馮倢伃直前當熊而立猛獸)
(人而止妾恐熊至御/座故以身當之補)投火而死(列女傳漢孝平王后自/劉氏廢常稱疾不朝㑹)
(及漢兵誅莽燔燒未央后曰何面/目以見漢家自投火中而死補)禍至共死(魏/書)與爾俱
死(漢/書)
　　　明賢十三
竝以賢明流芳世世(魏/書)娥皇聰明　有㜪高明(列女傳/湯妃有)
(㜪統領九嬪後宫有序咸無妬􁀬逆理/之人卒致王功君子謂妃明而有序補)質行聰明(列女/傳)
后性敏給　少而明達　聰叡天資周密畏慎　原事
得情　不敢隠情　時有所問對無遺失有所不安明
陳其故進心德適人事脩僃(並東/觀)怨不變容喜不失節
(魏/志)脫簪待罪　後庭辭輦(前漢外戚傳成帝遊於後庭/嘗欲與班倢伃同輦載倢伃)
(辭曰觀古圖畫賢聖之君皆有名臣在側三代末主迺/有嬖女今欲同輦得無近似之乎上善其言而止補)
蒙被而謝(漢/書)離宮觀畫(曹/植)鬼神有知不受不臣之愬如
其無知愬之何益(前漢外戚傳趙飛燕譖告許皇后班/倢伃挾左道祝詛後宮詈及主上許)
(皇后坐廢考問班倢伃對曰妾聞死生有命富貴在天/脩正尚未蒙福為邪欲以何望使鬼神有知不受不臣)
(之愬如其無知愬之何益故不為也/上善其對憐憫之賜黄金百斤補)
　　　謙讓十四
謙讓恭儉(列/傳)謙讓日崇(東/觀)謙退讓位委去至尊恭謹接
物先人後己(漢/書)恭讓著於幽㣲至行顯於不言(魏/志)心毎
自退(列/傳)彌自挹損(魏/志)以尊事卑終能勞苦(列/傳)先人後已
發於至誠(列女傳明德馬皇后接待同列如/承至尊先人後已發於至誠補)苦心曲體
勞謙至甚(漢/書)自省不任粢盛之事(魏書文昭甄皇后自/省愚陋不任粢盛之)
(事加以寢疾/敢守㣲志補)内有進賢之志而無嫉妬之心　不妬忌
思賢才下逮衆妾　薦達左右(後漢明德馬皇后常以/皇嗣未廣每懷憂歎薦)
(達左右若/恐不及補)參差荇菜左右流之窈窕淑女寤寐求之
則百斯男　子孫衆多
　　　節儉十五
躬儉節用　雅性儉節　吾萬乗主欲身率衆(東/觀)吾行
儉日久不能為奢(魏/書)后起㣲賤車服節儉(前漢霍皇后/傳初許后起)
(㣲賤登至尊日淺從/官車服甚節儉補)后性約儉不尚華麗(魏書武宣卞/皇后性約儉)
(不尚華麗無文繡珠玉器皆黑漆太祖嘗得名璫數具/命后自選一具后取其中者太祖問其故對曰取其上)
(者為貪取其下者為/偽故取其中者補)不好玩弄(漢/書)不好音樂(王沈魏書/曰文德郭)
(皇后性儉約不好音樂常/慕明德馬皇后之為人補)眉不施黛裝不求飾(東/觀)衣不
擇采　袍極麄疎(漢/書)厨無異膳　常衣大練(後漢明德/馬皇后常)
(衣大練裙不加緣朔朢諸姬主朝請望見后袍衣麄疏/反以為綺縠就視乃笑后辭曰此繒特宜染色故用之)
(耳六宮莫/不歎息補)身衣大帛(漢/書)食不求飽　膳不求珍(東/觀)左右
菜食金銀器珠之物悉禁斷(漢/書)主衣細縞讁不得賜
　　　勤勞十六
旦夕勤勞(列女傳曰太姒旦夕/勤勞以進婦道補)夙夜戰兢(後漢和熹鄧/皇后夙夜戰)
(兢接撫/同列補)至於憂勤(詩小序曰后妃朝夕/思念至於憂勤補)采采卷耳不盈
傾筐
　
　
　
　北堂書鈔卷二十五
欽定四庫全書
　北堂書鈔卷二十六
　　　　　　　　　　　唐　虞世南　撰
　　　　　　　　　　　明　陳禹謨　補註
　后妃部
　　誠慎十七　　　　　剛正十八
　　遊幸十九　　　　　藝學二十
　　恩惠二十一　　　　容儀二十二
　　恩寵二十三　　　　嬖㜸二十四
　　凶逆二十五　　　　廢黜二十六
　　　誠慎十七
太后慎謹　皇后素謹朴　未曾私語(東/觀)夙夜矜矜(漢/書)
無令干亂吏治(漢/記)懼有見私之譏(魏書曰文帝欲遣任/氏甄后流涕固請曰)
(妾受敬遇之恩衆人所知必謂任之出是妾之由/上懼有見私之譏下受專寵之罪願重留意補)
　　　剛正十八
為人剛義(漢/書)辟除嫉妬　冒絮提文帝(史/記)㦸士收尚書
(東/觀)不可以我故壞國法　每見外親不假顔色(魏/書)外戚
戰慄百寮肅然(漢/書)
　　　遊幸十九
巡狩四郊見孤寡(前漢元后紀曰王莽知太后婦人厭/居深宫中莽欲虞樂以市其權廼令)
(太后四時車駕巡狩四郊存見孤寡貞婦春幸繭館率/皇后列侯夫人桑遵霸水而祓除夏遊篽宿鄠杜之間)
(秋厯東館望昆明集黄山宫/冬饗飲飛羽校獵上蘭補)祓於霸上　遵霸祓除(師/古)
(注曰遵縁也/謂縁水邊補)校獵上蘭(師古注曰上蘭觀/名也在上林中補)蠶於濯龍(後/漢)
(明德馬皇后置織室蠶於濯/龍中數徃觀視以為娛樂補)春幸繭館(漢宫閣疏云上/林苑有繭觀蓋)
(蠶繭之/所也補)夏遊篽宿(師古注曰篽宿苑在長安/城南今之御宿州是也補)秋望昆明
　冬飲飛羽(師古注曰飛羽殿在未/央宫中羽字或作雨補)
　　　藝學二十
誦易經習詩論(續漢書明德馬皇后誦易經/習詩論春秋畧記大義補)誦孝經治
韓詩　好黄帝老子之言(並漢/書)解黄帝素女之書(漢元/事)
聽言視論摘發其要(漢/記)諸兄讀書難問其意博覽五經
傳記　號諸生(後漢鄧皇后志在典籍不問居家之事/母常非之曰女不習女工以供衣服乃)
(更務學寧當舉博士耶后重違母言晝/脩婦業暮誦經典家人號曰諸生補)博覽前世成敗
　女博士(魏志文昭甄皇后年九嵗喜書視字輒識數/用諸兄筆硯兄謂后言汝當習女工用書為)
(學當作女博士耶后答言聞古者賢女未有不/學前世成敗以為己誡不知書何由見之補)聰慧才
能(漢/書)聰明才巧　善史書(前漢孝成許皇后/聰慧善史書補)甲夜占書
丁夜盡畢(漢/書)治淮南音(春/秋)善歌造曲(漢/書)妙麗善舞(前漢/孝武)
(李夫人本以倡進初夫人兄延年侍上起舞歌曰北方/有佳人絶世而獨立一顧傾人城再顧傾人國寧不知)
(傾城與傾國佳人難再得上歎息曰善世豈有此人乎/平陽主因言延年有女弟上召見之實妙麗善舞補)
　　　恩惠二十一
施恩惠(漢/書)賜錢帛(漢/書)以金帛賜長公王(史/記)賜以赤綬(漢/書)
賜青蓋華(漢記/云)
　　　容儀二十二
容儀照曜絶異(漢/記)珪璋特異令儀淑美(晉中/興書)姿色殊絶
(漢/武)令色卓絶(漢/記)姿色甚偉(列/傳)顔色非凡(魏/畧)姿容有異(漢/書)
惠而有色(世/說)李夫人妙麗善舞　竇皇后有容貌才能
　　　恩寵二十三
寵之專房　貴傾後宫(前漢外戚傳曰成帝常㣲行出/過陽阿主作樂上見飛燕而說)
(之召入宫大幸有女弟復召/入俱為倢伃貴傾後宫補)遂見寵異(漢/書)姬妾莫比(漢/書)
同輿(晉陽/秋)共博(魏/志)金屋(漢/武)玉階(漢/書)舎為椒風以配椒房
(前漢哀帝寵愛董賢又召賢女弟以為昭儀/位次皇后更名其舎為椒風以配椒房云補)上憐閔焉
圖畫其形(前漢外戚傳孝武李夫人少而蚤卒/上憐閔焉圖畫其形於甘泉宫補)進思令
美乃作賦頌(漢/書)
　　　嬖㜸二十四
擅寵驕貴(漢/書)有寵驕妬　用心邪辟　佞諂邪媢厥貌
惟妖厥行惟軌所與貴之所憎誅之美好辭辨興於姦
軌　嬌媚不順嫉妬後宮王與同乗　帝方節飲　醉
飽沈湎(列女傳曰更始既惰於政事而韓夫/人嗜酒淫色日與更始醉飽沈湎補)啼泣不食
　佩劒帶冠(末/喜)嗜酒淫遊(並列/女傳)末喜好聞繒聲　褒姒
舉烽火　桀既無道又重其荒(列女傳末喜頌曰妺喜/配桀維亂驕揚桀既無)
(道又重其荒姦軌是用不恤/法常夏后之國遂反為商補)紂既無道又重相謬(列女/傳妲)
(己頌曰妲己配紂惑亂是修紂既無道又重相/謬指笑炮炙諌士刳囚遂敗牧野反商為周補)赫赫宗
周褒姒滅之　是喪王國(璅/語)
　　　凶逆二十五
巫蠱祝詛　傾亂　左道(漢/記)絶太后膳賜太子酒(晉陽/秋)
㦸擲孕婦(漢/書)宗室所怨海内之讐(漢/書)墮炭乃笑(列女傳/曰紂為)
(炮烙之法膏銅柱加之炭令有罪/者行其上輒墮炭中妲己乃笑補)溺死乃笑(列女傳曰/桀為酒池)
(可以運舟一鼔而牛飲者三千人䩭其頭而/飲之於酒池醉而溺死者末喜笑以為樂補)
　　　廢黜二十六
數懷怨懟不可承宗廟　懷挾左道不可母天下　遂
下暴室(後漢伏皇后紀曰曹操以尚書令華歆為郗慮/副勒兵入宫收后閉户藏壁中歆就牽后出時)
(帝在外殿引慮於坐后披髪徒跣行泣過訣曰不能復/相活耶帝曰我亦不知命在何時顧謂慮曰郗公天下)
(寜有是耶遂將后/下暴室以幽崩補)廢為庶人(晉陽/秋)居長門宫(司馬長卿/長門賦序)
(曰孝武皇帝陳皇后時得幸頗妬别在長門宫愁悶悲/思聞蜀郡成都司馬相如天下工為文奉黄金百斤為)
(相如文君取酒因于解悲愁之辭而/相如為文以悟主上皇后復得幸補)處昭臺宫(前漢外/戚傳曰)
(霍后立五年廢處昭臺宫/後十二嵗徙雲林館補)退就桂宫(前漢外戚傳曰哀/帝崩王莽令孝哀)
(皇后退就/桂宫補)遷於桐宫　徙雲林館(注見/前)徙居雲臺(後漢/竇皇)
(后時太后父大將軍武謀誅宦官而中常侍/曹節等矯詔殺武遷太后於南宮雲臺補)賜死金墉
城(晉陽/秋)葬於臯門亭(後漢宋皇后收葬宋氏舊塋臯門/亭  注云王之郭門曰臯門漢官)
(儀曰十二門/皆有亭補)
　北堂書鈔巻二十六
欽定四庫全書
　北堂書鈔卷二十七
　　　　　　　　　　　唐　虞世南　撰
　　　　　　　　　　　明　陳禹謨　補註
　政術部
　　　論政一
政必本天　惟辟奉天　取諸兩儀(抱朴/子)以天為本(潛/夫)
(論/)以四時為柄以日星為紀　國有二柄(韓/子)治有四術
(尸/子)治有二機(說/苑)必脩諸已以光四海(抱朴/子)欲治其國先
齊其家家齊而後國治　民從上所行　上之所為民
之歸也(春/秋)達民之情然後從命(家/語)民之從上如璽印塗
　下之從上猶金在鎔(董/子)君子篤於親則民興於仁故
舊不遺則民不偷　政者君之所藏　術者主之所執
　勢者君之輿威者君之策國者君之輿勢者君之馬
(並韓/子)夫政猶張琴瑟(新/序)治國無若五音(史/記)琴瑟不調必
解而更張為政　行變而更化(董/子)道有升降政由俗革
　政有細目法有大綱　振裘持領舉綱收網(應/璩)引其
紀萬目起引其綱萬目張(春/秋)以一國目視故視莫明焉
以一國耳聽故聽莫聰焉(韓/子)為政在人　為政以德
政有三品(說/苑)政道有三(魏/書)堯舜不易民而治治桀紂不
易民而治亂(荀/子)善治者使盜跖可信不善治者使伯夷
可疑　德惟善政政在養民　禮以體政政以正民(春/秋)
道之以政齊之以刑民免而無恥道之以德齊之以禮
有恥且格　先之以博愛而民莫遺其親先之以敬讓
而民不爭導之以禮樂而民和睦示之以好惡而民知
禁陳之以德義而民興行(並孝/經)政如農功日夜思之思
其始而成其終　政莫如猛望而畏之(並春/秋)政如冰霜
姦軌消亡(舜/云)治國若烹小鮮(老/子)治民如御奔馬(說/苑)治國
不以禮猶無耜而耕　裁國無利器猶以鉛刀(阮/子)治國
若耨去其害苗者而已(淮南/子)治亂民猶治亂繩(漢/書)治煩
事如治亂髪　禮樂治之粉澤　賞罰國之粉黛(韓/子)託
是非於賞罰屬輕重於權衡(韓/子)末產不禁則民無恥(管/子)
齊其政不易其宜脩其教不易其俗　其教不肅而成
其政不嚴而治　成其德教而行其政令(並孝/經)節用而
愛人使民以時　務其德而安民(春/秋)官爵以利民(韓/子)官
職相序君臣相正　辨上下定民志　守我理因自然
(韓/子)親仁善隣(春/秋)悅近來逺(家/語)因能受禄莫敢索官(韓/子)利
君之禄焉得不報(韓/子)與其食浮於人寜使人浮於食
為國富民　帝王富其民(並管/子)弗富不足無人不興無
以合親(六/韜)何以守位曰仁何以聚人曰財　王者藏於
天下諸侯藏於百姓(韓/詩)野與市爭民家與府爭貨(管/子)足
食足兵民信之矣　擇可勞而勞之　因民利而利之
　利以得民(韓/子)利以平民　利以安之(春/秋)利而勿害
四達不悖則王道僃　四民用足則國家安樂(黄石/公)治
國之難在知賢(列/子)民非賢則不治俗非智則不振(杜/預)案名察
實選才舉能　因任而授官脩名而責實(周/書)因事施公
仍便效才(劉/子)官人以序　綜核人才官方任能　任賢
使能(周/書)儁士登進無能降退　明時無廢人　水深則
魚鼈歸之主賢則豪傑赴之(春/秋)若飢魚之歸餌渴馬之
赴泉(管/子)崇道貴德則聖人自來任能黜否則官府理治
(家/語)物有其官官脩其方(春/秋)各勤其官以久其任　官少
則精精則職理(並桓/温)不以智累心不以私累世不吹毛
而求疵不洗垢而索瘢(並韓/子)治化貴簡易法令不欲多
(應/璩)無反無側　不僭不濫　不貴異物民乃足不寳逺
物則逺人格　不尚賢使民不爭不貴貨使民不盜(老/子)
罷無益之巧棄難得之貨(潘/尼)不履其事則亂也　漫於
政者害於國(管/子)政不正則君位危　危以動則民不與
　政寛則姦易禁政急則姦難絶(物理/論)法出而姦生(董/子)
刑肅而俗弊　刑罰不中無所措手足　緩法重刑非
治平之理　民怨者傷國　民勞者傷國(劉/子)知之者昌
不知者亡　吏不徇功民不私力　四疑不破損身失
國(韓/子)四維不張國乃滅亡(管/子)
　
　北堂書鈔卷二十七
欽定四庫全書
　北堂書鈔巻二十八
　　　　　　　　　　　唐　虞世南　撰
　　　　　　　　　　　明　陳禹謨　補註
　政術部
　　　立政二
明王立政　安民立政　璿璣七政　洪範八政　乃
施典於邦國　乃施則於都鄙　以六典治邦國(周禮/註云)
(一治典二教典三禮典四/政典五刑典六事典補)以八法治官府(注云一官屬/二官職三官)
(聯四官常五官成六官/法七官刑八官計補)以八則治都鄙(注云一祭祀二/法則三廢置四)
(禄位五賦貢六禮/俗七刑賞八田役)以八柄馭羣臣(注云一曰爵二曰禄/三曰予四曰置五曰)
(生六曰奪七曰/廢八曰誅補)以八統馭萬民(注云一親親二敬故三/進賢四使能五保庸六)
(尊貴七達吏/八禮賓補)以九職任萬民(注云一三農二園圃三虞/衡四藪牧五百工六商賈)
(七嬪婦八臣/妾九閒民補)以九式均節財用(注云一祭祀二賓客三/喪荒四羞服五工事六)
(幣帛七芻秣八/匪頒九好用補)以九兩繫民(注云一牧二長三師四儒/五宗六主七吏八友九藪)
(補/)以六敘正羣吏(注云一正其位二進其治三作其事/四制其食五受其㑹六聽其情補)
以六聮合邦治(注云一祭祀二賓客三喪荒/四軍旅五田役六斂弛補)以八成經
邦治(注云一政役二師田三閭里四稱責/五禄位六取予七賣買八出入補)以荒政十有
二聚萬民(注云一散利二薄征三緩刑四弛力五舎禁/六去幾七𤯝禮八殺哀九蕃樂十多昏十一)
(索鬼神十二/除盜賊補)頒職事十有二於邦國都鄙使以登萬民
(注云一稼穡二樹藝三作材四阜蕃五飭材六通材七/化材八斂材九生材十學藝十一世事十二服事補)
以鄉三物教萬民(注云一曰六德二曰/六行三曰六藝補)以嘉石平罷民
(注云嘉石文石也樹之外朝/門左平成也成之使善補)以肺石達窮民(注云肺石/赤石也窮)
(民天民之窮/而無告者補)小國事大國大國庇小國　罪疑從輕
功疑從重　齊八政以防淫　一道德以同俗　有勲
不廢有績而載　都鄙有章上下有服(春/秋)以阜人民以
蕃鳥獸(周禮司/徒職)立之以長幼齊之以君臣(杜預七/規云)行之
以禮守之以信　使之以和臨之以敬(並左/氏)厲之以義
敦之以仁(杜預七/規云)刑仁講讓(禮/運)通其財利(周禮合/方氏)殖有
禮覆昏暴　行其政教　攷政法覘治亂(家/語)除怨惡同
好善(周禮合/方氏)取誠言去詐偽(周/禮)角斗甬正權概　同律
禮樂制度量入以為出制國用必於嵗之杪　市㕓不
稅闗譏不征　量地以制邑度地以居民　用地大小
視年豐耗　申畫郊圻　表厥宅里　完隄防謹壅塞
以備水潦　制送死之節(家/語)為封邱之度　掌邦之委
積以待施惠鄉里之委積以恤民之囏阨門闗之委積
以養老孤郊里之委積以待賓客野鄙之委積以待羇
旅縣都之委積以待凶荒(周禮/遺人)以稍聚待賓客以甸聚
待羇旅(周禮釋曰委人掌斂野賦故以三百稍地之/聚二百里甸之聚以待羇旅過客之等補)春
入貢秋獻功　稽其功緒糾其德行(已上並/周禮)月省時考
歳終報功(淮南/子)三載考績三考黜陟幽明　明庶以功
車服以庸
　
　
　
　
　
　北堂書鈔卷二十八
欽定四庫全書
　北堂書鈔卷二十九
　　　　　　　　　　　唐　虞世南　撰
　　　　　　　　　　　明　陳禹謨　補註
　政術部
　　君道三　　　　　　臣術四
　　　君道三
君天也(左/氏)君地也(韓/子)君舟也(孫卿/子)君以出令(左/氏)羣下歸
心(白虎/通)衆才所歸(曹植/賦序)萬物之機　利害之轂(韓/子)蓋之
如天容之如地(左/氏)若冬日之陽夏日之隂(鄧祈/書)尊天事
地(新/序)敬小慎㣲(春秋/繁露)以民為體　樂從規諫(抱朴/子)儼然
𤣥黙(淮南/子)居高視尊(尸/子)君猶儀也儀正則形正　君猶
盂也民猶水也盂圓則水圓　神之主　亶聰明　民
思明君猶赤子之慕慈母　一人被之而不襃萬人䝉
之而不褊(淮南子注曰襃大/也蒙冐褊小也補)有德之君以樂樂民無德
之君以樂樂身(後漢臧宫傳詔報宮曰有德之君以所/樂樂人無德之君以所樂樂身樂人者)
(其樂長樂身者不久而亡今國無善政灾變不/息百姓驚惶人不自保而復欲逺事邊外乎補)能為上
者若縁木(家/語)善用才者如濟海(管/子)禮讓為國仁義為宅
(揚雄/傳)牢籠天地彈壓山川(淮南/子)仰順天道俯協地理(家/語)
七恕以進善九思以防惡(桓範/新書)一言倚而天下靡(車/子)五
穀俱傷君無德也(京氏易/五星占)
　　　臣術四
間氣為臣和氣為人(春/秋)在國曰市井之臣在野曰草莽
之臣　行六正則榮　犯六邪則辱　預禁未然之前
使主超然立乎顯榮之處此聖臣也功成事立歸善於
君此良臣也夙興夜寐進賢不解此忠臣也明察幽見
成敗早防而救之此知臣也守公奉法不受賂遺此正
臣也身死國安不悔所行此直臣也　安官貪禄與世
沉浮此具臣也　偷合茍容與世為樂不顧其後害此
䛕臣也　所欲進則明美隱惡所欲退則眀過匿美此
姦臣也　内離骨肉之親外則妬亂朝廷此讒臣也
擅矯主命以自貴顯此賊臣也　讒言以邪墜主不義
此亡國之臣也(以上並/説苑)上臣事君以人中臣事君以身
下臣事君以貨(董/子)有弗二心之臣　憂國奉公之臣(東/觀)
梁棟大臣(桓/子)社稷之臣(春/秋)輔弼之臣(漢/書)鄂鄂之臣(漢/書)智
嚢之臣　殺身益君　賢臣(新/序)能臣(左/氏)亂臣　謀臣(魏/志)
以道事君　有諫無訕　奉上(韋/昭)歸美報上　北面委
質無有二心(韓/子)履冰執熱不得辭焉(抱朴/子)有口不以私
言有目不以私視(韓/子)有難不死出亡不送(晏/子)不擇事而
安之(莊/子)怠則張而相之　臣哉鄰哉鄰哉臣哉　為君
既不易為臣良獨難(魏文/帝詩)
　
　
　
　
　
　
　北堂書鈔巻二十九
欽定四庫全書
　北堂書鈔巻三十
　　　　　　　　　　　唐　虞世南　撰
　　　　　　　　　　　明　陳禹謨　補註
　政術部
　　錫命五　　　　　　勸賞六
　　戒慎七　　　　　　弊政八
　　佞邪九　　　　　　貪暴十
　　　錫命五
王三錫命懷萬邦也　敬敷王命以綏四國(左/傳)策功以
命　且有後命(春/秋)諸侯有德天子錫之(韓/詩)諸侯獻功於
是錫之　錫鈇鉞然後殺錫圭瓚然後為鬯　命為二
伯　迺加九錫　奄受百國　撫征東夏(春/秋)命以天子
禮樂　得賜天子旌旗　分之采物(左/傳)錫之山川　致
於渠門(國/語)分魯公以大路封於少皡之虛(左傳蔡衛爭/長子魚曰昔)
(先王選建明德以藩屏周分魯公以大路大旂夏后氏/之璜封父之繁弱因商奄之民命以伯禽而封於少皡)
(之虛/補)分唐叔以大路密須之鼔闕鞏之甲(左傳子魚曰/分唐叔以大)
(路密須之鼔闕鞏姑洗懷姓九宗職/官五正命以唐誥而封於夏虚補)鈇鉞秬鬯弓矢大
啟南陽(文選潘元茂冊魏公九錫文命晉文/登為侯伯錫以二輅虎賁云云補)錫彤弓彤
矢　賜盧矢(左/傳)釐爾圭瓚　賚爾秬鬯　何以予之路
車乗馬又何予之𤣥袞及黼　賜冕旒(東/觀)經緯禮律為
民軌儀是用錫君大輅(漢獻帝加/魏公九錫)紀綱禮度萬國是式
是以錫公大輅戎輅(晉恭帝加/宋武九錫)綱紀江外民以安業是
用錫君大輅戎輅(魏文/帝)經用道德穆序人倫是用錫君
大輅戎輅(袁宏撰桓/温九錫文)勸分務本粟帛滯積是用錫君袞
冕之服(漢獻/帝)務力勸農倉庾盈積是用錫君袞冕之服
(魏文/帝)纎毫之惡靡不抑退是用錫君虎賁之士(漢獻/帝)顯
直厝枉羣善必舉是用錫君虎賁之士(孫權/傳)誠勇並著
清除萬慝是用錫君虎賁之士(魏文/帝)式遏㓂讐清除苛
慝是用錫公虎賁之士(晉恭/帝)謙愛為基仁愛為德是用
錫君秬鬯一卣(桓/温)文和於内武信於外是用錫君彤弓
盧弓(魏文/帝)化民以德教民興行是用錫君軒縣之樂(魏/文)
(帝/)俾民興行少長有禮是用錫君軒縣之樂(漢獻/帝)敦義
崇謙内外咸和是用錫君軒縣之樂(孫權/傳)以虛受人内
外協和是用錫君軒縣之樂(桓/温)研其明哲官才任賢是
用錫君納陛以登(漢獻/帝)任其才能官方任賢是用錫君
納陛以登(魏文/帝)官方任能網羅幽滯是用錫公納陛以
登(晉恭/帝)翼宣風化逺人囘面是用錫君朱戸以居(漢獻/帝)
(按囘面魏志作革/面此從文選補)宣美王化逺人胥萃是用錫公朱户
以居(晉恭/帝)德音逺流懷義慕化是用錫公朱户以居(桓/温)
旁眺八維折衝四海是用錫君彤弓盧弓(漢獻/帝)括囊四
海折衝無外是用錫公彤弓盧弓(晉恭/帝)禽討逆節折衝
掩難是用錫君彤弓盧弓(孫權/傳)糾䖍天刑章厥有罪是
用錫君鈇鉞各一(漢獻/帝)梟滅凶醜罪人斯得是用錫君
鈇鉞各一(晉惠/帝)明罸恤刑庶獄詳允是用錫公鈇鉞各
一(晉恭/帝)温恭為基孝友為德是用錫君秬鬯一卣(漢獻/帝)
誠肅為基恪勤為德是用錫君秬鬯一卣(桓/温)温恭孝思
致􁌎禋祀是用錫公秬鬯一卣(晉恭/帝)
　　　勸賞六
古之治民者勸賞而畏刑(左傳蔡/聲子)慶賞賜予民之所好
誅罰殺戮民之所惡(韓非子子罕謂宋君曰夫慶賞賜/予者民之所喜也君自行之殺戮)
(刑罰者民之所惡也臣請當之於是宋/君失刑而子罕用之故宋君見刼補)為國者賞不僭
刑不濫(左/氏)為政者不賞私勞不罰私惡(左/氏)先賞後罰
賞於國　賞者貴信(韓子云公/孫治秦)賞必加功　有功必賞
(新/語)至賞不費(管/子)賞一人而千萬人喜(太公/金匱)賞一人而天
下人勸(傅/子)賞重則民移(呂氏/春秋)無賞士不徃(三畧曰軍無/財士不來軍)
(無賞士不徃又曰/賞者士之所死補)死於厚賞　賞延於世　賞不踰時
(傅咸/陳事)報功　崇德　大賚四海　不恡千金(魏/書)進賢受
上賞(鶡冠/子)輔義為上賞　教我以善為次賞　數舉吾
過為末賞(並呂/覽)晉侯行賞狐偃為首(史記晉世家曰晉/侯度河北歸國行)
(賞狐偃為首或曰城濮之事先軫之謀文公曰城濮之/事偃說我毋失信先軫曰軍事勝為右吾用之以勝然)
(此一時之說偃言萬世之功奈何以一/時之利而加萬世功乎是以先之補)襄子賞功高赫
為首(韓/子)賜汶陽田(左/氏)賜雲夢田(宋玉集/小言賦)賜舟人田(尸/子)賜
魏絳歌鐘(左/氏)給周瑜鼔吹(江表/傳記)賜之千金(管/子)賜衣冠見
(淮南/子)賜獨坐(顧啟/期)賜高孟車　賜齊軿車(吳/志)賜車蓋以
勸有德(漢書循/吏傳)賜牀帳以顯節義(襄陽/記云)
　　　戒慎七
敬慎不敗　不自滿假　恪謹天命　玩人喪德　克
自抑畏　心之憂危若蹈虎尾涉於春冰　怵惕惟厲
中夜以興思免厥愆　慎乃儉德惟懷永圖　惟予小
子不聰敬止　各敬爾儀天命不又　温温恭人如集
於木惴惴小心如臨於谷　謹爾侯度用戒不虞　謂
天蓋高不敢不跼謂地蓋厚不敢不蹐　莫見乎隠莫
顯乎㣲　戒慎乎其所不睹恐懼乎其所不聞　愛其
死以有待養其身以有為　夫有尤物則必移人茍非
德義則有禍　春秋之法信以傳信疑以傳疑　師曠
聞子晉之言束躅其足　狐有牙而不敢以噬貔有爪
而不敢以橛　鑒戒善敗護守勿失　戒守以信　武
王圖商至於鮮原　綿綿不絶將成網羅　毫末不札
將尋斧柯　失在自克過在自懲　攻其所不能補其
所不備　芝蘭生於深林不以無人而不芳君子脩道
立德不以窮困而改節　爾有力於王室敬之哉無隳
乃力　畏威如疾民之上也從懷如流民之下也見懷
思威民之中也(晉語姜氏謂公子/昔管敬仲云云補)賢者寵至而益戒不
足者為寵驕　趙文子冠見張老而語之曰善哉從欒
伯之言可以滋范叔之教可以大韓子之戒可以成物
備矣(國語注滋/益也補)擇福莫如重擇禍莫如輕福無所用輕
禍無所用重(范文/子言)夫備有未至而設之有至而後救之
是不相入(國語單穆公云不注曰二者先後/各有宜不相入  相為用也補)范武子謂
文子干人怒必獲毒焉　問謗譽於路辨灾祥於謡
有邪而正之盡誡之術　無曠其衆以為亂梯　范獻
子聘魯問具敖二山魯人以鄉對曰先君獻武之諱(晉語范/獻子聘)
(於魯問具山敖山魯人以其鄉對獻子曰不為具敖乎/對曰先君獻武之諱也獻子歸徧戒其所知曰人不可)
(以不學吾適魯而名其二/諱為笑焉唯不學也補)子入太廟每事問蓋眘之至
也
　　　弊政八
弗若於政　不自為政卒勞百姓　赫赫師尹不平謂
何　不躬不親庶人不信　誣上行私不可止也　不
勝其弊未能寡怨於人(禮記曰夏虞之道寡怨於/民殷周之道不勝其弊補)無􁂋
怛之愛無忠利之教　政散人亡　上人疑則百姓惑
下難知則君長勞　矯誣犯禁　衆誰適從(左傳杜注/云聽彘子)
(趙同趙括則爲軍無/上令衆不知所從補)晉政多門　賞罰無章何以沮勸
　怠於其位　吾聞學而後入政未聞以政學也　政
不率法而制於心　弊邑失政天降之灾　善人未勸
淫人不懼　亟肄以疲之多方以誤之(左傳伍員云注/曰肄猶勞也補)
厭政甚矣(春秋夏五月公四不視朔穀梁傳曰天子告公不/朔於諸侯諸侯受乎禰廟禮也公四不視朔)
(臣也以公為厭/政以甚矣補)上有困令　聽讒自亂聽䛕自欺多易
自怠恨多無親怨多不克　繁政害力繁賦害財　淫
政破國動不時民乃不保淫好破義言不協民乃不和
淫采破服服不度民乃不順淫文破典典不式教民乃不
類(汲冡周/書補)上不知無以利事下不力無以承順佐不利
無以集衆卿不仁無以讓賢伯不勤無以行令　度之
天神則非祥也比之地物則非義也類之民則則非仁
也方之時動則非順也咨之前訓則非正也上下儀之
無所比度(周語靈王二十二年穀洛鬭將毁/王宮王欲壅之太子晉諫云云補)變前之大
章以沗天下　以智治國國之賊也(老子曰古之善為/道者非以明民將)
(以愚之民之難治以其智多故以智/治國國之賊不以智治國國之福補)水背源而流竭木
無根而不長
　　　佞邪九
無妄之灾天命不祐　有言不信尚口乃窮　比之匪
人　浚恒之凶始求深也　不恒其德或承之羞　變
動以利言吉凶以情遷　情偽相感而利害生　無以
利口亂厥官　盜言孔甘　好言自口莠言自口　巧
言如簧顔之厚矣　無易由言　耳屬於垣　言之醜
也　言之辱也　君子不以口譽人情疏貌親　小人
溺於水君子溺於口　口費而煩易出而悔易以溺人
　小人行險以僥倖　慢易以犯節沈湎以忘本　華
而不實怨之所聚　目動而言肆(左傳㬰駢曰使者目/動而言肆懼我也補)
視流行逺不安其位　愚弄其人　其言僭嫚　無信
多私　姦以事君吾所能御(左傳叔向云/注御止也補)齊人執鄭詹
書其佞也　自齊逃歸曰佞人來矣(淮南子曰鄭詹入/魯春秋曰佞人來)
(佞人/來補)極言無度　其言曲媚　曲躬要利並得厥求
面相誣蒙及爾顛覆　說者流於辨得者亂於辭　安
知是諓諓者乎(越語范蠡謂王孫子曰吾濱於東海之/陂黿鼉魚鼈之與處而鼃黽之與同陼)
(余雖靦然而人面哉吾猶禽/獸也又安知是諓諓者乎補)展而不給愛而不仁詐而
不智毅而不勇直而不哀周而不淑大臣享其禄弗諫
而阿之亦必及焉　優施謂里克之妻曰主孟啗我我
教兹暇豫事君乃歌之曰暇豫之吾吾不如鳥烏人皆
集於苑已獨集於枯(晉語驪姬與優施謀殺太子驪姬/使優施飲里克酒中飲優施起舞)
(謂里克妻云云注曰大夫之妻補主從夫稱也孟里克妻/字兹此里克也吾吾不敢自親之貎言里克欲為閒樂)
(事君之道反不敢自親吾吾然其智曾不如鳥烏苑/茂木貌已里克也喻人皆與奚齊已獨與申生也補)母
為夫人其子為君可不謂苑乎其母既死其子又有謗
可不謂枯乎(晉語里克曰何謂苑/何謂枯優施云云補)撓志以從君廢人以
自利　佞心剪剪　謬悠之說荒唐之言　恣縱不羈
　無稽之言　各興心而嫉妬(騷經云衆皆競進而貪/婪兮憑不厭乎求索羌)
(内恕己以量人兮各興心而嫉妬心王逸注云興生也/害賢為嫉害色為妬言在位之臣  皆貪婪内以其志)
(恕度他人謂與已不同則各生嫉/妬之心推棄清潔使不得用也補)荃蕙化而為茅(楚辭/曰蘭)
(芷變而不芳兮荃蕙化而為茅王逸注曰荃蕙皆美香/草也言蘭芷之草變易其體而不復香荃蕙化而為菅)
(茅失其本性也以言君子更/為小人忠信更為佞偽也補)雷開阿順而賜封之金(楚/辭)
(天問曰彼王紂之躬孰使亂惑何惡輔弼讒諂是服比/干何逆而抑沈之雷開阿順而賜封之金  王逸注曰)
(雷開佞臣也阿順於紂乃/賜之金玉而封之也補)明白不進荆棘成林　巧佞
在人賢人滅息　連蕙茞以為佩　遇鮑肆而失香
浮雲蔽悔姦臣浮說　世雷同而炫燿何毁譽之昧昧
　視忠正之何若改前賢之法度　喜囁如之妄詐
　　　貪暴十
弗迪率典　沈湎冒色敢行暴虐　作威作福玉食
害於而家凶於而國　降割於我家不少延　叨躓日
欽劓割夏邑　倚勢作威倚法以削　非人其吉惟貨
其吉　欲敗度縱敗禮以速戾於厥躬　正月大夫刺
幽王在位貪鄙無功而受禄也　終風乃刺虐也　碩
鼠刺重歛蠶食於人貪而畏人若大鼠　哀刑政之苛
　斂怨以為德　下泉思治也曹人疾其王公侵刻下
人不得其所　率人以暴而人從之　唯戮是聞　棄
命專殺不能致順至於用鉞　肆於人上以縱其淫
子木有禍人之心武有仁人之心(左傳趙文子曰宋之/盟子木有禍人之心)
(武有仁人之心是楚所以駕於晉也愛林注曰子木稱/兵是有禍人之心趙武欲弭兵是有  人之心此楚所)
(以得志陵/駕於晉補)肆其㒺極　視人如草莽艾殺其人　暴骨
如莽　反易天常斬艾百姓　呌天之無辜　駟顓殺
鄧析而用其竹刑　侵欲崇侈不可盈厭　侵欲不忌
(左傳郤至曰世之亂也諸侯貪冒侵欲不忌爭尋常以/盡其民  林注云好財曰貪盡利曰冒侵奪嗜欲無所)
(顧忌爭杜注八尺曰尋倍尋曰/常言  尺丈之地以相攻伐補)政以賄成　干國之紀
　貪貨棄命　不聞令德而聞重幣僑也惑之(左傳曰/范宣子)
(為政諸侯之幣重鄭人病之二月鄭伯如晉子產寓書於子/西以告宣子曰子為晉國四鄰諸侯不聞令德而聞重幣僑)
(也惑之僑聞君子長國家者非無賄之患而無令名之/難夫諸侯之賄聚於公室則諸侯貳若吾子賴之則晉)
(國貳諸侯貳則晉國壞晉/國貳則子之家壊云云補)何沒沒也將焉用賄　象有
齒以焚其身賄也　貪以敗官　以玉賈罪　强奪商
人無所還忌　内寵之妾肆奪於市外寵之臣僭令於
鄙(左傳晏子謂景公曰内寵云云私欲養求不給則/應民人苦病夫婦皆詛祝有益也詛亦有損補)山
林藪澤之利所以與人共也而虞之非也(左傳成公十/八年春秋書)
(築鹿囿穀梁傳曰山林藪澤之利/所以與民共也虞之非正也補)天子受獻無徴求求
車非禮也求金甚矣(春秋桓十有五年春二月天王使/家父來求車穀梁傳曰古者諸侯)
(時獻於天子以其國之所有故有辭讓/而無徴求求車非禮也求金甚矣補)君人者必時視
人之所動人之所動勤於力則功築罕勤於財則貢賦
少勤於食則百事廢　用人之力為已悉矣　財盡則
怨力盡則懟　驕頑之虎見利無親　賄無成事　專
利作威　今爾執政小人惟以貪䛕　爵以賄成　飲
食以親貨賄以處接利以合　厚顔忍恥遂非不悛
享一利亦得一惡(晉語曰欒武子中行獻子圍公於匠/麗氏乃召韓獻子獻子辭曰殺君以)
(求威非吾所能為也威行為不仁事廢/為不智享一利亦得一惡非所務也補)黄口貪食而易
得大雀善驚難得也　黄口從大雀則不得大雀從黄
口亦可得　孔子曰善驚以逺害利食以忘患君子慎
所從也(家語曰孔子見羅雀者所得皆黄口小雀問之曰/大雀獨不可得何也羅者曰大雀善驚而難得)
(黄口貪食而易得黄口從大雀則不得大雀從黄口亦/可得孔子顧謂弟子曰善驚以逺害利食而忘患自其)
(心矣而以所從為禍福故君子慎其所從以長者之/慮則有全身之階隨小人之戅則有危亡之敗也補)
　
　
　
　
　
　
　
　
　
　
　
　
　
　北堂書鈔卷三十
欽定四庫全書
　北堂書鈔巻三十一
　　　　　　　　　　　唐　虞世南　撰
　　　　　　　　　　　明　陳禹謨　補註
　政術部
　　賦斂七　　　　　　徴役八
　　貢獻九
　　　賦斂七
庶土交正底慎財賦(書孔安國注云庶土交正謂壤墳/壚也底慎者財貨貢賦取之有節)
(也/)所稅於民輕重之法(月令季秋云為來嵗受朔日與/諸侯所稅於民輕重之法貢職)
(之/數)以諭九稅(周禮掌職云以/諭鄭曰曉告也)山林藪澤有賦有稅(漢書/食貨)
(志云淳鹵之地各以肥磽多少為差有賦有税兵案稅/謂公田什一及工商衡虞之入也賦共車馬甲  士徒)
(之役充實府庫賜予之用稅給郊社宗廟百/神之祀天子奉養百官禄食庶事之費補)四郊人民
分時徴賦(周禮閭師掌國中及四郊之人民六畜之數/以任其力以待其政令以時徴其賦  案閭)
(師徴斂百里内之賦貢故云掌國中及四郊之人民及/六畜之數以其人民是出賦之數其六畜是營作之本)
(故須知數也云以任其力者謂以人民六畜任使其力/也云以待其政令者政令謂賦役皆是也以時徴其賦)
(者賦貢所徴當順其/四時故云以時也補)田籍而不稅(禮記鄭注云籍之言/借也借民力治公田)
(美惡取於此不稅/民之所自治也補)市廛而不稅(鄭注云廛市物邸舎/稅其舎不稅其物)闗
譏而不征(鄭注云譏譏異服識異言征亦稅也周/禮國凶札則無門闗之征猶譏也補)百里
之内共官千里之内為御(王制曰天子百里之内以共/官千里之内以為御鄭注云)
(謂此地之田稅所給也官謂/其文書財用也御謂衣食)百里賦納總(禹貢孔注云/甸服内之百)
(里近王城者禾稾曰/總入之供飼國馬補)二百里納銍(孔注云銍刈謂禾穗/  案釋名云銍穫禾)
(鐵也說文云銍穫禾短鐮也詩云奄觀銍刈用銍刈/者謂禾穗也禾穗用銍以刈故以銍表禾穗也補)三
百里納秸服(孔注云秸稾也服稾役亦案郊特牲云莞/簟之安而稾秸之設秸  稾也雙言之耳)
(去穗送稾易於送穗/故為逺彌輕也補)四百里粟五百里米(孔注云所納/精者少麤者)
(多/)逺郊二十三漆林二十五(周禮載師云凡任地國宅/無征園廛二十而一近郊)
(十一逺郊二十而三甸稍縣都皆無過十二唯其漆林/之征二十而五  鄭注云征稅也言征者以共國政也)
(鄭司農云任地謂任土地以起賦稅也國宅城中宅也/無征無稅也故書漆林為桼林杜子春云當為桼林𤣥)
(謂國宅凡官所有宫室吏所治者也國稅輕近而重逺/近者多役也園廛亦輕之者廛無穀園少利也古之宅)
(必樹而畺/埸有瓜補)什五而稅(前漢食貨志云天下既定民亡蓋/藏自天子不能具醇駟而將相或)
(乗牛車上於是約法省禁輕田租十五而稅一量吏禄/度官用以賦於民而山川園池市肆租稅之入自天子)
(以至封君湯沐邑皆各為私奉養不領於天子之經費/漕轉闗東粟以給中都官嵗不過數十萬石孝惠高后)
(之間衣食/滋殖補)三十而稅一(前漢食貨志云孝景二年令民/半出田租三十而稅一也補)
什一行頌聲作(公羊傳云什一/天下之中正也)以桑為均(月令孟夏之/月蠶事畢后)
(妃獻繭乃收繭稅以桑為均貴賤長幼如一以給郊廟/之服  鄭注云后妃獻繭者内命婦獻繭於后妃收繭)
(稅者收於外命婦外命婦雖就公桑蠶室而蠶/其夫亦當有祭服以助祭收以近郊之税耳補)徹田為
糧　九賦斂財賄(周禮一曰邦中二曰四郊三曰邦甸/四曰家削五曰邦縣六曰邦都七曰)
(闗市八曰山澤九/曰幣餘之賦也)邦中之賦以待賓客(周禮注云邦中/在城郭者待猶)
(給/也)四郊之賦以待稍秣(注云四郊去國百/里稍秣即芻秣也)邦甸之賦以
待工事(注云邦甸去國二百/里工事待給工器物)家削之賦以待匪頒(注云/家削)
(三百里頒為班謂/頒賜三公及羣臣)邦縣之賦以待幣帛(注云邦縣去/國四百里)邦
都之賦以待祭祀(注云邦都去/國五百里)闗市之賦以待膳服(注/云)
(闗市山澤謂占㑹百/物膳服即羞服也)山澤之賦以待喪紀(注云喪紀/即喪荒也)幣
餘之賦以待賜予(注云幣餘謂占賣國中之斥幣皆/末作當増賦者賜予即好用也)
　　　徴役八
使民任事(禮記曰凡使民任老者之事食壯者之/食  案鄭𤣥注云寛其力饒其食補)大役
任衆(周/禮)興事任力(王制鄭注云事謂/築邑廬宿市也補)木鐸徇於朝(周禮/鄉師)
(云凡四時之徴令有常者以木鐸徇於市朝月案鄭注/云徴令有常者謂田狩及正月命修封疆二  命雷且)
(發聲/補)鼛鼓役事(周禮鼔人掌教六鼔四金之音聲以節/聲樂以和軍旅以正田役教為鼔而辨)
(其聲用以雷鼔鼔神祀以靈鼓鼔社祭以路鼓鼓鬼享/以鼖鼓鼔軍事以鼛鼓鼔役事以晉鼓鼔金奏  鄭注)
(云鼛鼓長丈二尺事案緜詩云鼛鼔弗勝鄭云鼛鼓不/能止之此云鼓役  謂擊鼓起役事彼不同者但起役)
(止役皆用鼛鼔兩/處義得相兼耳補)大旗致之(鄭注云旗畫熊虎者也徴/衆刻日樹旗期於其下補)
以役國事(周禮族師云五家為比十家為聮五人為伍/十人為聮四閭為族八閭為聮使之相保相)
(受刑罰慶賞相及相共/以受邦職以役國事)行役之事(周禮州長云若國作/民而師田行役之事)
(則帥而致之掌其/戒令與其賞罰補)起徒役家無過一人(周禮小司徒云/凡起徒役毋過)
(家一人以其餘為羨/唯田與追胥竭作)用民力嵗不過三日(禮記鄭注云/治宫室城郭)
(道渠年案周禮均人云豐年旬用三日中年旬用二/日無  旬用一日年嵗不同雖豐不得過三日補)
　　　貢獻九
天子班貢(左/傳)諸侯入貢(周禮小行人云令諸侯春入貢/秋獻功王親受之各以其國之)
(籍禮之貢鄭注云貢六服所貢也物案釋曰此云貢即/太宰九  必使春入者其所貢之  並諸侯之國出稅)
(於民民税既得乃大國貢半次國三之一小國四之一/皆市取美物必經冬至春乃可入王以是令春入之也)
(補/)三邦底貢(尚書禹貢云惟箘簵楛三/邦底貢三物皆出雲夢)五官致貢(曲禮/鄭云)
(貢功也/享獻也)定九州入貢棐(漢書食貨志云禹平洪水又九/州判土田名因逺近賦貢棐)
以九貢致國用(周禮太宰云以九貢致邦國之用一曰/祀二曰嬪三曰器四曰幣五曰材六曰)
(貨七曰服八曰/斿九曰物貢也)任土作貢(禹貢孔安國曰任其土/地所有定其貢賦之差)任貢
物(周禮閭師云任衡以山事貢/其物任虞以澤事貢其物)任圃貢草(閭師云任圃/以樹事貢草)
(木鄭注貢草木/謂韭果蓏之屬)制地貢(周禮大司徒云乃分地職奠地/守制地貢而頒職事焉以為地)
(法而待政令職鄭𤣥注云/制地貢謂九  所税也)各以其職來貢(說苑云禹陂/九澤通九道)
(定九州各以其職/來貢不失厥宜補)各以其國逺物(禮器云其餘無常貨/各以其國之所有則)
(政逺物也鄭云其/餘謂九州之外夷)厥貢惟土五色(禹貢徐州云王者封/五色土為社建諸侯)
(則各割其方色土與之使立社燾以黄土苴/以白茅  案茅取其潔黄取王者覆四方補)厥貢球琳
琅玕(尚書皆玉名/琅玕石似珠)厥貢浮磬(禹貢泗濱浮磬泗水/涯中見石可以為磬)厥貢
惟金三品(禹貢云金三/品金銀銅也)厥貢瑶琨篠簜(禹貢注云瑶琨/皆美玉  案王)
(肅云瑶琨美石/次玉者也補)錫貢磬錯(尚書豫州治/玉石曰磬錯)厥貢銀鏤(尚書/梁州)
(銀鏤弩磬鐵案孔/注云鏤剛  補)厥貢怪石(禹貢青州岱畎絲枲鉛松/怪石怪石好石似玉者岱)
(出五/物貢)厥貢礪砥砮丹(尚書荆州砥細於礪/皆磨石砮石中矢鏃)厥貢漆絲(尚/書)
(兗州地宜漆林又宜/桑盛之筐篚為貢)厥篚檿絲(尚書青州檿桑蠶/絲中琴瑟絃也)厥篚
𤣥纎縞(尚書徐州云𤣥黑繒縞白繒纎/細也纎在中明二物皆當細)厥篚織文(尚書/兗州)
(云織文錦綺之屬/篚盛之為貢也)厥篚織貝(尚書揚州織細紵貝水/物案鄭𤣥云貝錦名補)厥
貢鹽絺(尚書青州/絺細葛也)厥貢絺紵(尚書/豫州)厥貢熊羆狐狸(尚書/青州)
(貢四/獸皮)厥貢羽毛齒革(尚書/荆州)厥貢羽翟(尚書徐州翟雉名/羽中旌旄羽山之)
(名/也)納錫大龜(尚書荆州尺二寸曰大龜/出九江非貢之常物也)厥貢嶧陽孤桐
(尚書徐州之嶧山/陽特生桐中琴瑟)厥貢杶榦栝柏(尚書荆州榦柘也/柏葉松身曰栝)厥
包橘柚(尚書掦州小曰橘/大曰柚命乃貢也)厥貢菁茅(尚書菁以為/葅茅以縮酒)獻其
所有(穀梁/傳)畢獻方物　正南以珠璣瑇瑁為獻正西以
龍角神龜為獻(汲冡周書伊尹受命為四方令曰臣請/正東符婁仇州伊慮漚深九夷十蠻越)
(漚鬋文身請令以魚支之鞞闕鰂之醬鮫􁀙利劍為獻/正南甌鄧桂國損子産里百濮九薗請令以珠璣瑇瑁)
(象齒文犀翠羽菌鶴短狗為獻正西崑崙狗國鬼親枳/已闟耳貫胸雕題離邱漆齒請令以丹青白旄紕罽江)
(厯龍角神龜為獻正北空同大夏莎車姑他旦畧貌胡/戎翟匈奴樓煩月氐􁊴犁其龍東胡請令以槖駞白玉)
(野馬騊駼駃騠良/弓為獻湯曰善補)内金示和　加璧尊德　獻泰山旁
邑(史記云濟北王以天子宜封/禪上書乃獻其泰山旁邑)獻魚鹽之地(論衡恢國/篇云孝平)
(元始元年越裳重譯獻白雉一黒雉二夫以成王之賢/輔以周公越裳獻一平帝得三後至四年金城塞外羌)
(良橋橋鍾良願等獻其魚鹽之地願内/屬漢遂得西王母石室因為西海郡補)元龜象齒大賂
南金　來獻其琛　來獻瓊玉(竹書紀年夷王二年蜀/人吕人來獻瓊玉賓於)
(河用/介珪)獻其白琯(大戴禮云昔虞舜以大德嗣堯布功散/德西王母來獻其白琯粒食之民昭然)
(明視舜案琯所以候氣漢明帝/時於  廟下得玉琯一枚補)獻常滿杯(十洲記云周/穆王時西胡)
(獻夜光常滿杯杯容三升案杯是白玉之精光明夜照/㝠夕出杯於中庭以向天比明而水汁已滿汁甘而香)
(美秦始皇時西胡獻切/玉刀無復此杯矣補)獻珥於齊王(韓子云薛公相齊/齊威王夫人死中)
(有十孺子皆貴於王薛公欲知王所欲立而請置一人/以為夫人欲先知王之所欲置以勸王置之於是為十)
(玉珥而美其一而獻之王以賦十孺子明日坐視美珥/之所在而勸王以為夫人  乂國策云楚王后死未立)
(后也謂昭魚曰公何以不請立后也昭魚曰王不聽是/智困而交絶也因買五雙珥令其一善而獻之王明日)
(視善珥所在/請立之補)獻璧於秦王(戰國策云張儀為秦破從連/横說楚王楚王遣車百乘獻)
(夜光之璧/於秦王)西戎獻劍(列子云周穆王大征西/戎戎獻劍切玉如泥)屠耆獻劍
(東觀漢記光武紀建武十三年是/時屠耆國獻劍直百金以賜騎士)楯鏤黄金獻呉(越記/云越)
(句踐作盾嬰以白璧鏤以黄金狀似龍蛇/行者乃使大夫種獻之於呉王吴王大悦)銅生馬箠獻
於吴(呉㑹分地記云夏山者句踐於此山鑄銅不鑠埋/之土生馬箠句踐遣使取從於南社種之飾治以)
(為箠獻之/於吴者也)􁝯韓獻良馬(穆天子傳云天子大享於平衍/之中􁝯韓之人無鳧乃獻良馬)
(百匹用牛三百/良犬七千補)屠耆獻名馬(東觀/漢武)燕人致梟騎(漢書高/帝紀云)
(北燕人致梟騎北駱/國也張晏曰梟勇)獻千里馬(漢書賈捐之上書曰孝/文帝時有獻千里馬者)
(詔曰鸞旗在前屬車在後吉行日/五十里朕乘千里馬獨先安之)獻朱鬛(太公六韜云/商王拘周伯)
(昌於羑里太公與散宜生以金千鎰求天下珍物以免/君之罪於是得犬戎氏文馬駁身朱鬛目如黄金項如)
(鷄毛名曰鷄斯之/乘以獻商王補)獻服牛(穆天子傳注/服可服用者)獻良犬(穆天子/傳注良)
(調習/者)三譯獻白雉(援神契曰周成王時越裳獻白雉去/京師三萬里王者祭祀不相踰晏食)
(袍服有節則至補感精符云魯昭公時白雉銜環入裳/抱朴子云白雉有種南越尤多今之九德則古之越)
(也/附)九真獻竒獸(漢書宣帝紀神爵元/年詔曰九真獻獸也)上翠羽(王燮雜章/云伏聞令)
(月辰立皇后謹賫翠羽/瑇瑁甲上萬嵗壽也)奉鮍皮(王/燮)道天簪(王燮云吉日/佳辰誕聖生)
(副奉道天簪二/枚珠千八百貫)獻駭雞犀(戰國策楚王獻/雞駭之犀於秦)唐叔得禾獻
之天子(書序唐叔得禾異畝同穎獻諸天子/王命唐叔歸周公於東作歸禾補)南夷奉茅
獻於天子(案左傳僖四年齊桓公責楚云爾貢包茅不/入王祭不供無以縮酒郊特牲云縮酒用茅)
(明酌也周禮甸師云祭祀供蕭茅鄭興云蕭字或為莤/莤讀為縮束茅立之祭前酒沃其上酒滲下若神飲之)
(故謂之/縮補)胡土靈膠(十洲記武帝天漢三年帝幸北海祠/恒山四月西國王使至獻此膠四兩)
(吉光毛裘武帝受以付外庫不知膠裘二物之妙用也/以為西國雖逺而上貢者不竒稽留使者未遣又時武)
(帝幸華林園射虎而弩絃斷使者時從駕又上膠一分/使口濡以續弩絃帝驚曰異物也乃使武士數人共對)
(掣引之終日不脱如未續時也膠色青如碧玉吉光毛/裘黄色蓋神馬之類也裘入水數日不沈入火不燋帝)
(於是乃悟厚謝/使者而遣去補)胡王獻神香(十洲記征和三年武帝幸/安定西胡月支國王遣使)
(獻香四兩大如雀卵黒如桑椹帝以香非國中所有以/付外庫案香一名驚精香一名震靈丸一名反生香一)
(名震檀香一名人鳥精一名却死香一種六名斯靈物/也香氣聞數百里死者在地聞香氣乃却活不復亡也)
(以香薫死人更加神驗後元元年長安城内病者數百/亡者太半帝試取月支神香燒之於城内其死未三月)
(者皆活芳氣經三月不歇於是信知其/神物也乃更祕録餘香後一旦失之補)獻不死之藥(戰/國)
(䇿云有獻不死之藥於荆王者謁者操以入中射之士/問曰可食乎曰可因奪而食之王怒使人殺中射之士)
(中射之士使人說王曰臣問謁者謁者曰可食臣故食/之是臣無罪而罪在謁者也且客獻不死之藥臣食之)
(而王殺之是死藥也王殺無罪之/臣而明人之欺王王乃不殺補)赤烏之人獻女於天
子(穆天子傳曰赤烏之人丌獻好女於天子女聽女/列為嬖人曰赤烏氏美人之地也寳玉之所在也)越
飾美女獻於吴王(史記越王乃飾美女西施鄭旦使大/夫種獻之於吳吳王悦之  案拾遺)
(記云越謀滅吴有美女二人一名夷光二名脩明以貢/於吴吴處以椒華之房貫細珠為簾幌朝下以蔽景夕)
(捲以待月二人當軒並坐理鏡靚粧於珠幌之内竊窺/者莫不動心驚魂謂之神人矣乃嗟而目之若雙鸞之)
(在輕霧沚水之漾芙蕖吴王妖惑怠於國政及越兵入/國乃抱二女以逃吴苑越軍亂入見二女在樹下皆言)
(神女望而不敢侵今吴蛇門/内有朽株尚為祠神女處附)
　
　
　
　
　
　北堂書鈔卷三十一
欽定四庫全書
　北堂書鈔卷三十二
　　　　　　　　　　　唐　虞世南　撰
　　　　　　　　　　　明　陳禹謨　補註
　政術部
　　禁令十　　　　　　急假十一
　　黜免十二　　　　　去官十三
　　　禁令十
命以防欲　禁以齊衆　巽以申命　所存者命(穀梁/傳云)
(君之所以存者命也為人臣而侵其君之命/為用是不臣也為人君而失其命是不君也)奮鐸以令
(月令云仲春之月雷乃發聲始電蟄蟲咸動啟户始出/先雷三日奮木鐸以令兆民曰雷将發聲有不戒其容)
(止者生子不/備必有凶灾)振鐸於朝(周禮小宰職云正嵗帥治官之/屬而觀治象之法徇以木鐸曰)
(不用法者國有常刑木鄭注云古者將有新令必奮木/鐸以警衆使明聽也  鐸木舌也文事奮木鐸武事奮)
(金鐸/補)殷其雷在南山之陽(鄭箋云雷/以喻號令)懲肆去貪(左傳云/齊豹為)
(衛司宼守嗣大夫作而不義其書為盜邾庶其莒牟夷/邾黑肱以土地出求食而已不求其名賤而必書此二)
(物者所以懲/肆而去貪也)結信止訟(周禮司市云以質劑結信而止/訟鄭注云質劑謂兩書一札而)
(别之/也)外内時禁(周禮宫正云辨外内而時禁鄭注/云分别外人内人禁其非時出入)先後
刑罰(周禮土師之職以五戒先後刑罰毋使罪麗於民/一曰誓用之於軍旅二曰誥用之於㑹同三曰禁)
(用諸田役四曰糾用諸/國中五曰憲用諸都鄙)法令由一(史記秦始皇本紀云/二十六年丞相奏曰)
(今陛下興義兵誅殘賊定天下海内為郡縣法/令由一統自上古以來未嘗有五帝所不及也)禁民為
非　去其竒衺(周禮宫正云去其淫怠與其竒衺之民/鄭注云民宫中吏之家人淫放濫也怠)
(懈慢竒衺譎觚非常觚案兵書有譎/觚之人謂譎詐桀出  角非常也補)為之律度(左傳云/古之王)
(者並建聖哲為之/律度與之法制)議事以制(春秋傳云鄭人鑄刑書叔/向使遺子産書曰昔先王)
(議事以制不為刑/辟懼民之有爭也)禁以横行(周禮野廬氏曰禁野之横/行徑踰者鄭注曰皆為防)
(姦也横行妄由田中徑/踰射邪趨疾越隄渠也)禁山為苑(周禮雍氏云禁山之/為苑澤之沈者鄭注)
(云為其就禽獸魚鼈/自然之居而害之)禁虣而去盜(周禮司市云以刑罰/禁虣而去盜鄭注云)
(刑罰憲狥扑也農案狥舉以示其地之衆/也扑撻也鄭司  云憲罰播其肆也補)禁偽而除詐
(周禮司市云以賈民禁偽而除詐鄭注云賈民胥師/賈師之屬必以賈民為之者知物之情偽與實詐)禁
原蠶(周禮馬質注曰原再也天文辰為馬蠶書蠶為龍/精月直大火則浴其種是蠶與馬同氣物莫能兩)
(大禁再蠶為傷馬王案淮南王蠶經云周禮忌原蠶嵗/再登非不利也然  者法禁之謂其殘桑也然則夏天)
(最不宜/多育補)禁物靡(周禮司市云以正令禁物靡而均市鄭/云物之靡者易售而無用禁之則市均)
(也/)圭璧金璋不粥於市　禽獸魚鼈不中殺不粥於市
　布帛精麤不中數不粥於市　五穀不時果實未熟
不粥於市表裘不入公門　振絺綌不入公門　竒
服怪民不入宫(周禮鄭注云竒服非/常衣怪民狂易也)不掩弱不暴寡(淮/南)
(子曰黄帝治天下使强不得掩弱/衆不得暴寡人民相保而不失也)不墮山不崇藪(國語/曰周)
(靈王二十二年穀洛鬬将毀王宫王欲壅之太子晉諫/曰不可晉聞古之長民者不墮山不崇藪不防川不竇)
(澤夫山土之聚也藪物之歸/也川氣之導也澤水之鍾也)民不遷農不移(太公曰民/有三械知)
(之者昌不知者亡春無奪農夏無奪功/秋無奪斂冬無奪藏此仁人之王機也)獺祭魚然後虞
人入澤梁豺祭獸然後田獵　昆蟲未蟄不以火田
不殺胎不殀夭　無障谷(公羊傳何休註曰無障斷川/谷專水利也水注川曰溪注)
(溪曰/谷)無貯粟(何注曰有/無當相通)謹闗梁塞蹊徑　塞阱杜檴(周/禮)
(雍氏職曰秋令塞阱杜檴鄭注云阱穿地為塹所以禦/禽獸檴作鄂也堅地阱淺則設作鄂於其中秋而杜塞)
(阱檴收刈之時/為其陷害人也)幾酒(周禮萍氏鄭注曰苛察/沽買過多及非時者)謹酒(鄭注/云使)
(民節用/酒也)不得以地相與(春秋鄭伯以璧假許田穀梁傳/曰假不言以言以非假也非假)
(而曰假諱易地也禮天子在/上諸侯不得以地相與也)不得以屬通(春秋鄭伯使/其弟禦來盟)
(穀梁傳曰諸侯之尊弟兄不得以屬/通其弟云者以其來我舉其貴者也)不與世子同名
五大不在邊五細不在庭(春秋左傳云在又曰親/不在外羈不  内補)裔不
謀夏夷不亂華(左/傳)始禍者死(左/傳)越職即死(韓非子曰昔/者韓昭侯醉)
(而寢典冠者見君之寒也故加衣於君之上覺寢而說/問左右曰誰加衣者左右對曰典冠君因兼罪典衣與)
(典冠其罪典衣以為失其事也其罪典冠以為越其職/也非不惡寒也以為侵官之害甚於寒故明主之畜臣)
(臣不得越官而有功不得/陳言而不當越官則死補)倒筴側龜於君前有誅振書
端書於君前有誅　命夫過市罰一蓋　命婦過市罰
一帷　夫人過市罰一幕(周禮司市云國君過市則刑/人赦夫人過市罰一幕世子)
(過市罰一帟命夫過市罰一蓋命婦過市罰一帷過鄭/注云謂諸侯及大夫世子過其國之市大夫内子  其)
(都之市也市者人之所交利而行刑之處君子無故不/遊觀焉若遊觀則施惠以為說也國君則赦其刑人夫)
(人世子命夫命婦則使/之出罰異尊卑也補)宅不毛者有里布(周禮載師注/云謂不桑樹)
(麻也不毛者罰以一里二十五家之泉泉錢也以其/流布則謂之布以其轉易不窮則謂之泉布者也)田
不耕者出屋粟(載師注云空田者罰以三家之/税粟以供吉凶二服及喪器也)不耕者
祭無盛(周禮閭師云凡民不耕者祭無/盛鄭云掌罰其家事盛黍稷也)不畜者祭無牲
(又云凡庶民不畜者祭無牲注云牲/羊豕屬也庶民不養者祭不得用也)不蠶者不帛(又云/几庶)
(民不蠶者不帛注/云不帛不衣帛也)不績不衰(又云庶民不績者不衰也/注云不衰喪不得衣衰)
(皆所以/恥不勉)無君者不二采　士不衣狐白　莫予荓蜂自
求辛螫
　　　急假十一(急假凡七則無攷姑以傳疑/首則􁀙音烏引也又音枯)
尚書不上皆􁀙急(傳咸相諭草云黄帋故事鋪不上皆/取急於自須多廢輒皆移病前門自)
(今以後尚書鋪/不上門􁀙急)請急跨月有違憲制(元喜起居注云王/韻之彈著作佐郎)
(王燮法坐十月十四/日正直請急二朝)禁旅請急無經宿文(又云御史中/丞劉武之奏)
(彈强弩将軍陶文朗請急二日半經之正輒彈/表辭省尋禁旅之官惟請急出三十五里外)隨所欲
之適任取日多少(范甯啟􁀙衆官管改解故事云伏見/内外正官皆陳假紛煩瀆無已臣謂)
(宜去疾病假紛解故之制一令令陽/改日隨其所欲逼其任取日多少也)顧榮得還欣然自
得(文士傳曰顧榮觀中國日弊乃求/病急還中既造江渚欣然自得也)李登得假(風俗通/曰濟北)
(李登為從事吏病得假皈自嫌不甚羸瘦謂雙生弟寜/我兄弟相似不得别汝差數病者我代居府後人所言)
(廢事見時相弊久弟大怒/曰濟北而乃欲相為也)毛據請假(范甯斷啟二千石/急假事云江南太)
(守毛據尋後請假臣則失甚/多且建國以來急制所不及)
　　　黜免十二
河水溢三公黜(京房/云)三公以灾異免(謝承後/漢書)成王黜廷
理(說苑云楚令尹子文之族有干法者廷理拘之聞其/令尹之族也而釋之子文召廷理而責之曰何廷理)
(之駮於法也今吾族犯法甚明而使廷理因緣吾心而/釋之是吾不公之心明著於國也執一國之柄而以私)
(聞與吾生不以義不若吾死也遂致其族人於廷理曰/不是刑也吾将死廷理懼遂刑其族人成王聞之不及)
(履而至子文之室曰寡人幼少置理失其人/以違夫子之意於是黜廷理而尊子文補)晏子逐高
糺(晏子使高糺治家三年而辭焉儐者諫曰高糺之事/夫子三年曾無以爵位而逐之敢請其罪晏子曰若)
(夫方立之人維聖人而已如嬰者反陋之人也若夫左/嬰右嬰之人不舉曰維将不正今此子事吾三年未嘗)
(弼吾過也吾/是以辭之補)柳下惠三黜　安仁再免(潘岳閒居賦云/自弱冠涉於知)
(命之年八徙官而一進階再免一除名一不拜職/遷者三而已矣雖通塞有遇抑亦拙者之效也補)無賴
被斥(漢武故事云西王母降東方朔於朱牖/之中窺母母曰此兒無賴人被斥退也)鳴舌免官
(典略云梁太后臨朝使梁冀下治山陵尚書欒巴上書/欲勿令壞民冢太后詔曰巴小子弄口鳴舌遂免官)
(案後漢欒巴傳云順帝崩營起憲陵陵左右或有小人/墳冢主者欲有所侵毁巴連上書苦諫時梁太后臨朝)
(詔詰巴曰大行皇帝晏駕有日卜擇陵園務從省約塋/域所極裁二十頃而巴虛言主者壞人冢墓事既非)
(實寢不報下巴猶固遂其愚復上誹謗茍肆/狂瞽益不可長巴坐下獄抵罪禁錮還家補)陳遵置酒
跳梁(前漢陳遵傳遵為河南太守弟級為荆州牧當之/官俱過長安富人左氏飲酒作樂陳崇劾奏之)
(案遵嗜酒每大飲賓客滿堂輒闗門取客車轄投井中/雖有急終不得去嘗有部刺史奏事過遵值其方飲刺)
(史大窮候遵霑醉時突入見遵母叩頭自白/當對尚書有期㑹状母迺令從後閤出去補)廖立視屋
憤咤(蜀志廖立本意自謂才名宜為諸葛亮之貳而更/游散在李嚴等下常懐怏怏亮表立曰誹謗先帝)
(疵毁衆臣人有言國家兵衆簡練部伍分明者立舉頭/視屋憤咤作色曰何足言凡如是者不可勝數羊之亂)
(羣猶能為害况立托在大位中人以下識真偽耶於是/廢立為民徙汶山郡立躬率妻子耕殖自守聞亮卒垂)
(泣嘆曰吾終/為左袵矣補)李密作詩奏免(晉書李密傳密有才能常/望内轉而朝廷無援乃遷)
(漢中太守自以失分懷怨及賜餞東堂詔密令賦詩末/章曰人亦有言有因有縁官無中人不如歸田明明在)
(上斯語豈然武帝忿之於是都官從事奏免密官戀案/李密字令伯父早亡母何氏改醮密時年數嵗感  彌)
(至烝烝之性遂以成疾祖母劉氏/躬自撫養密奉事以孝謹聞補)謝瞻種蔥免官(義熙/十二)
(年有司奏太常謝瞻/四人還家種蔥免官)上司空印綬(前漢何武傳武為九/卿後母在郡遣吏歸)
(迎㑹成帝崩吏恐道路有盜賊後母留止左右或/譏武事親不篤哀帝亦欲改易大臣遂策免武)收丞
相印綬(漢書王鳯怨王商隂求其短使人上書言王商/隂事制曰勿治鳯固爭之遣使者收丞相印綬)
(商免相三日嘔血而死大案王商傳曰商為人多質有/威重長八尺餘身體鴻  容貌甚過絶人河平四年單)
(于來朝引見白虎殿丞相商坐未央庭中單于前拜謁商/商起離席與言單于仰視商貌大畏之遷延却退天子聞)
(而歎曰此真/漢相矣補)上印就第(前漢傳喜傳傅太后欲求稱尊號/與成帝母齊尊喜與丞相孔光大)
(司空師丹共執正議傳太后大怒上不得已先免師丹以/感動喜喜終不順後數月遂策免  案喜以光禄大夫養)
(病大司空何武尚書令唐林皆上書言喜行義修潔忠誠/憂國内輔之臣也今以寢病一旦遣歸衆庶失望皆曰傳)
(氏賢子以論議不合於定陶太后故退百寮莫不為國恨/之忠臣社稷之衛魯以季友治亂楚以子玉輕重魏以無)
(忌折衝項以范増存亡故楚跨有南土帶甲百萬鄰國不/以為難子玉為將則文公側席而坐及其死也君臣相慶)
(百萬之衆不如一賢故秦行千金以間㢘頗漢散萬金以/疏亞父喜立於朝陛下之光輝傅氏之廢興也上亦自重)
(之/補)上印綬還第(前漢佞幸傳曰傳太后從弟喜先為大司/空輔政數諫失太后指免官上舅丁明代)
(為大司馬亦任職頗害賢寵及丞相王嘉死明甚憐/之上寖重賢欲極其位而恨明如此遂䇿免明補)特
進歸第(後漢竇憲傳憲既平匈奴威名大盛以耿䕫任/尚等為爪牙鄧疊郭璜為心腹班固傅毅之徒)
(皆置幕府以典文章刺史守令多出其門尚書僕射郅/壽樂恢並以忤意相繼自殺由是朝臣震懾望風承旨)
(而篤進位特進得舉吏見理依三公景為執金吾瓌光/禄勲權貴顯赫傾動京都雖俱驕縱而景為尤甚奴客)
(緹騎依倚形勢侵凌小人强奪財貨篡取罪人妻畧婦/女商賈閉塞如避冦讐有司畏懦莫敢舉奏太后聞之)
(使謁者策免景官/以特進就朝位補)庶人終家(前漢諸葛豐傳云豐上書/告光禄勲周堪光禄大夫)
(張猛上不直豐迺制誥御史城門校尉豐告案無證之/辭暴揚難驗之罪毁譽恣意不顧前言不信之大者也)
(朕憐豐之耆老不忍加刑/其免為庶人終於家補)免歸田里(謝承/漢書)免徙合浦
徙歸故郡(後漢竇融傳融長子穆尚内黄公主代友為/城門校尉穆子勲尚東海恭王彊女泚陽公)
(主友子固亦尚光武女涅陽公主顯宗即位融在宿衞/十餘年年老子孫縱誕多不法帝大怒乃盡免穆等官)
(諸竇為郎吏者皆將家屬歸故郡補案竇氏/一公兩侯三公主四二千石皆相與並時附)西歸故里
(後漢馮衍傳帝懲西京外戚賓客故皆以法繩之大者/抵死徙其餘至貶黜衍由此得罪嘗自詣獄有詔赦不)
(問西歸故郡閉門自保/不敢復與親故通補)寮位儡其隆替名節漼以隳落
(潘岳西/征賦)門可設羅(漢書汲黯傳云先是時翟公為廷/尉賓客填門及廢門可設羅也)反
服私門(潘岳西征賦云甄大義/於明責反初服於私門)
　　　去官十三
趙溫去官(東觀漢記趙溫為京兆丞歎曰/大丈夫當雄飛何能雌伏也)周􁘠去官(㑹/稽)
(典録云周/􁘠為湘令)投板去官(范曄/漢書)上還舉板(荆州先賢傳云董/正少有美姿太守)
(舉孝亷正負/笈單步也)即投傳去(豫章云孔/恂為别駕)投劾而歸(後漢崔駰/傳曰篆王)
(莽時為郡文學以明經徴詣公車太保甄豐舉為步兵/校尉篆辭曰吾聞伐國不問仁人戰陳不訪儒士此舉)
(奚為至哉遂投劾歸乎案篆為建新大尹所至之縣獄/犴填滿篆垂涕曰嗟  刑罰不中乃陷人於穽此皆何)
(罪而至於是遂平理所出二千餘人掾吏叩頭諫曰朝/廷初政州牧峻刻宥過申枉誠仁者之心然獨為君子)
(将有悔乎篆曰邾文公不以一人易其身君子謂之/知命如殺一大尹贖二千人蓋所願也遂稱疾去補)迺
以疾歸(汝南先賢傳云黄憲舉孝廉聞案後漢書范曄/論曰黄憲言論風旨無所傳  然士君子見之)
(者靡不服深逺去玼吝将以道周性全無徳而稱乎余/曾祖穆侯以為憲隤然其處順淵乎其似道淺深莫臻)
(其分清濁未議其方若及/門於孔氏其殆庶乎補)稱病歸家(文士傳云高岱有/操都将盛憲以為)
(上計吏岱辭不行謂司卿/曰懐書千卷隠光藏暉)表送章綬(晉書魏舒為司徒/  案舒以年老每)
(稱疾遜位後因正旦朝罷還第表送章綬帝手詔敦勉/而舒執意彌固於是賜安車駟馬門施行馬舒為事必)
(先行而後言遜位之際莫有知者時論以為/晉興以來三公能辭榮禄終者未之有也補)
　
　
　北堂書鈔卷三十二
欽定四庫全書
　北堂書鈔卷三十三
　　　　　　　　　　　唐　虞世南　撰
　　　　　　　　　　　明　陳禹謨　補註
　政術部
　　　薦賢十四
三年一貢士(儀/禮)三嵗而貢士(鄭云大國三人次國/二人小國一人是也)貢於
天子　貢之天朝(虞預/晉書)貢之宰相(荀爽云陳季方才能/秀出超世逸羣金相)
(玉質文章/虎變也)薦之宰相(趙穆/傳云)薦於府門(先賢/傳)薦升公朝
薦之朝廷(漢書/何武)抱玉朝君不如貢賢(琴操云史魚薦蘧/伯玉於靈公未用)
(史魚有/是言也)限年後失舉賢才(崔瑗上疏以孝亷/限年後失舉賢才)拔茅征吉
　薑桂因地(新序曰宋玉因其友以見於楚襄王襄王/待之無以異宋玉讓其友其友曰夫薑桂)
(因地而生不因地而辛婦人因媒而嫁不因媒而親子/之事王未耳何怨於我  案宋玉曰不然昔者齊有良)
(兔曰東郭㕙良狗曰韓盧並一旦而走五百里使之遥/見而指屬則雖韓盧不及衆兔之塵若躡迹而縱緤與)
(則雖東郭㕙亦不能離今子之屬臣也躡迹而/縱緤與遥見而指屬與其友人曰僕人有過補)薦白屋
　薦良能(吴志華覈傳覈前後陳便宜及貢薦/良能解釋罪過書百餘上皆有補益)推賢士
(後漢鄧隲傳隲崇節儉罷力役推進天下賢士置之幕/府故天下復安  案范曄論曰漢世外戚自東西京十)
(有餘族非徒豪横盈極自取灾故必於貽釁後主以致/顛敗者其數有可言焉何則恩非已結而權已先之情)
(疏禮重而枉性圖之來寵方授地既害之隙開勢謝讒/亦勝之悲哉隲悝兄弟委逺時柄忠勞王室而終莫之)
(免斯樂生所以/泣而辭燕也補)貢賢士(鍾離/意)舉遺逸(王逸臨預州教云/舉遺逸於山藪黜)
(奸邪/於國)達史(周禮太宰職云七曰達吏/鄭注云察舉勤勞之吏)除吏(前漢田蚡傳/云上初即位)
(富於春秋蚡以肺腑為相非痛折節以禮屈之天下不/肅當是時丞相入奏事語移日所言皆聽薦人或起家)
(至二千石權移主上上乃曰/君除吏盡未吾亦欲除吏補)達賢(黄石公/三畧)進賢(白虎/通)表
賢(范曄漢書云魯丕/為州吏務在表賢)表能(荀悅漢紀夫立典有五志一/曰達道二曰章法三曰一古)
(今四曰著功/勲五曰表能)薦吏揚善(漢書張湯為廷尉奏/事薦吏揚人之善云)舉賢置之
　舉無失才(晉書山濤傳濤再居選職十有餘年每一/官缺輒啟擬數人詔旨有所向然後顯奏)
(隨帝意所欲為先故帝之所用或非舉首衆情不察以/濤輕重任意或譛之於帝故帝手詔戒濤曰夫用人惟)
(才不遺疎逺單賤天下便化矣而濤行之自若一年之/後衆情乃寢濤所奏甄拔人物各為題目時稱山公啟)
(事/補)推舉皆賢已(前漢韓安國傳安國為人多大畧知足/以當世取舎而出於忠厚貪嗜財利然)
(所推舉皆廉士賢於己者此案安國於梁舉壺遂臧固/至它皆天下名士士亦以  稱慕之唯天子以為國器)
(補/)所舉甚得人(漢書馮奉世傳云先時漢數出使西域/多辱命不稱或貪汚外國所苦時選可)
(使外國者前將軍韓増舉奉世奉世進擊莎車攻拔其/城諸國悉平威震西域乃罷兵以聞宣帝召見増曰賀)
(將軍所舉/得其人補)外舉不避讐(吕氏春秋晉平公問於祁黄羊/曰南陽無令其誰可而為之祁)
(黄羊對曰解狐可平公曰解狐非子之讐耶對曰君問/可非問臣之讐也平公曰善遂用之國人稱善焉居有)
(間平公又問祁黄羊曰國無尉其誰可而為之對曰午/可平公曰午非子之子耶對曰君問可非問臣之子也)
(平公曰善又遂用/之國人稱善焉)内舉不失親(左傳晉囚叔向樂王鮒/見叔向曰吾為子請叔)
(向弗應出不拜其人皆咎叔向叔向曰必祁大夫室老/聞之曰樂王鮒言於君無不行求赦吾子吾子不許祁)
(大夫所不能也而曰必由之何也叔向曰樂王鮒從君/者也何能行祁大夫外舉不棄讐内舉不失親其獨遺)
(我乎/補)不如音(漢書王鳯傳鳯病天子自臨問執其手垂矣/泣曰將軍病如不可言平阿侯譚次將軍)
(鳯曰譚等雖與臣至親皆僭奢無以率/導百姓不如御史大夫音敢以死保之)𤣥堪此任(晉書/謝𤣥)
(傳云於時苻堅强盛邊境數被侵宼朝廷求文武良將/可以鎮禦北方者無如𤣥  案郄超曰吾嘗與𤣥共在)
(桓公府見其使才雖履屐/間亦得其任所以知之補)田光進荆軻(史記荆軻傳太/子曰燕秦不兩)
(立願先生留意也田光曰臣聞騏驥盛壮之時一日而/馳千里至其衰老駕馬先之今太子聞光盛壮之時不)
(知臣精已消亡矣雖然光不敢/以圖國事所善荆卿可使也補)翟璜薦樂羊(韓非/子)桓範
薦管寧　山濤舉汜源(山濤書云源有/徳素久沈滯也)子胥論兵以薦
孫武(吴越春秋云孫子者名武吴人也善為兵法辟隠/深居世人莫知其能胥乃明知鑒辯知孫子可以)
(折衝銷敵乃一旦與吴王論兵七薦孫子吴王曰子胥/託言進士欲以自納而召孫子問以兵法每陳一篇王)
(不知口之/稱善補)虞邱辭位進升孫敖(新序云楚荘王晏朝樊/姬問荘王曰旦與賢相)
(語不知/曰之晏)陳平須魏倩韓信賴蕭何(前漢朱邑傳張敞為/膠東相與邑書曰明)
(主游心太古廣延茂士此誠忠臣竭思之時也直敞逺/守劇郡馭於繩墨胸臆約結固亡竒也雖有亦安所施)
(足下以清明之徳掌周稷之業猶饑者甘糟糠穰嵗餘/梁肉何則有亡之勢異也昔陳平雖賢須魏倩而後進)
(韓信雖竒賴蕭公而後信故事各達其時之英俊若必/伊尹吕望而後薦之則此人不因足下而進矣邑感敞)
(言貢薦賢士大夫/多得其助者補)用公山於前擢正禮於後(吴志劉繇/傳曰平原)
(陶邱洪薦繇欲令舉茂才刺史曰前年舉公山奈何復/舉正禮乎洪曰若明使君用公山於前擢正禮於後所)
(謂御二龍於長塗騁騏/驥於千里不亦可乎)善治國家者其管夷吾(國語云/齊桓公)
(使鮑叔牙為宰辭曰臣君之庸臣/也若必治國家者其管夷吾乎)必欲爭天下非信無
與計(前漢韓信傳蕭何聞信亡不及以聞自追之人有/言上曰丞相何亡上怒如失左右手居一二日何)
(來謁上且怒且喜罵何曰若亡何也何曰臣非敢亡追/亡者耳上曰所追者誰也曰韓信上復罵曰諸将亡者)
(以數十公無所追追信詐也何曰諸将易得至如信國/士無雙王必欲長王漢中無所事信必欲爭天下非信)
(無可與計/事者補)侍衞則孫尹其人(山濤/云)薛宣明文法(前漢薛/宣傳大)
(将軍王鳯聞其能廌宣為長安令治果有名以明習文/法詔補御史中丞  案谷永上疏曰臣聞賢才莫大於)
(治人宣已有效其法律任廷尉有餘經術文雅足以謀/王體斷國論身兼數器有退食自公之節宣無私黨游)
(說之助臣恐陛下忽於羔羊之詩舎公實之臣任華虛/之譽是用越職陳宣行能唯陛下留神考察上然之遂)
(以宣為御/史大夫補)蘇武明習故事(前漢蘇武傳衛将軍張安世/薦武明習故事奉使不辱命)
(先帝以為遺言宣帝即時召武待詔宦者署數進見復/為右曹典屬國以武著節老臣令朝朔朢號稱祭酒補)
薛宣達於從政(漢書谷永云御史大夫内承本朝之風/化外佐丞相統理天下任重職大非庸)
(材所能堪今當選/於羣卿以充其缺)魯肅才宜佐時(吴志周瑜疏曰當今/天下方有事役是瑜)
(乃心夙夜所憂願至尊先慮未然然後康樂今既與曹/操為敵劉備近在公安邊境密邇百姓未附宜得良将)
(以鎮撫之魯肅智畧足任乞以代瑜瑜隕踣之日所懐/盡矣補案周瑜為居巢長将數百人故過候肅并求資)
(糧肅家有兩囷米各三千斛肅乃指一囷與周/瑜瑜益知其竒也遂相親結定僑札之分附)冦恂文
武備足(後漢冦恂傳云光武南定河内而更始大司馬/朱鮪等盛兵據洛陽又并州未安光武難其守)
(問於鄧禹曰諸将誰可使守河内者禹曰昔高祖任蕭/何於闗中無復西顧之憂所以得專精山東終成大業)
(今河内帶河為固户口殷實北通上黨南迫洛陽冦恂/文武備足有牧人御衆之才非此子莫可使也乃拜恂)
(河内太/守附)鄧殷道識文武(山公/啟事)桓譚才學洽聞(後漢桓譚/傳譚以父)
(任為郎因好音律善鼓琴博學多通徧習五經皆詁訓/大義不為章句能文章尤好古樂數從劉歆揚雄辯析)
(疑異性嗜倡樂簡易不修威儀而/喜非毁俗儒由是多見排抵補)賀循才鑒清逺(晉書/賀循)
(傳著作郎陸機上疏薦循曰伏見武康令賀循徳量逺/茂才鑒清逺補案賀循字彦先其先慶普漢世傳禮世)
(所稱慶氏學族高祖純博學有重名漢安帝時為侍中/避安帝父諱改為賀氏循少嬰家難流放海隅吴平乃)
(還本郡操尚高厲童齔不/羣言行進止必以禮讓附)趙岐愽古(後漢趙岐傳趙岐/字邠卿京兆長陵)
(人也初名嘉生於御史臺因字臺卿後避難故自改名/字示不忘本土也岐少明經有才藝娶扶風馬融兄女)
(融外戚豪家岐常鄙之不與融相/見仕州郡以亷直疾惡見憚補)裴楷通理(晉書裴楷/傳楷風神)
(高邁容儀俊爽博涉羣書特精理義時人謂之/玉人又稱見裴叔則如近玉山照映人也補)裴楷清
通王戎簡要(晉書裴楷傳云楷善宣吐左右屬目聽者/忘倦武帝為撫軍妙選僚采以楷為㕘軍)
(事吏部郎闕文帝問其人於鍾㑹㑹/曰裴楷清通王戎簡要皆其選也補)清真寡欲物不能
移(世説新語山公舉阮咸為吏部郎目曰清真寡欲萬/物不能移也補名士傳曰咸字仲容陳留人籍兄子)
(也任達不拘當世皆怪其所為及與之處少嗜欲哀樂/至到過絶於人然後皆忘其向議晉陽秋曰咸行已多)
(違禮度濤舉以為吏部郎世祖不許竹林七賢論曰山/濤之舉阮咸固知上不能用蓋惜曠世之儁莫識其意)
(故耳/附)確然難動社稷之節　秉節持重有不可奪(東觀/漢紀)
敦風篤俗邃學𢎞達(晉書成公綏傳云張華雅重綏每/見其文歎伏以為絶倫薦之太常)
(徴為博士厯祕書郎轉丞遷中書郎毎與華受詔並為/詩賦  案成公綏幼而聰敏博涉經傳性寡欲不營貲)
(產家貧嵗寒常晏如也少有俊才詞賦甚麗閑黙自守/不求聞達時有孝烏每集其廬舎綏謂有反哺之徳以)
(為祥禽乃作/賦美之補)性與道合思若有神(後漢禰衡傳禰衡字/正平淑質貞亮英才)
(卓礫初涉藝文升堂覩奥目所一見輒誦於口耳所瞥/聞不忘於心性與道合思若有神𢎞羊潛計安世黙識)
(以衡凖之誠不足怪忠果正直志懷霜雪見善若驚疾/惡如讐任座抗行史魚厲節殆無以過也鷙鳥累百不)
(如一鶚使衡立朝必有可觀飛辯騁辭溢氣坌涌解疑/釋結臨敵有餘如得龍躍天衢振翼雲漢掦聲紫㣲垂)
(光虹蜺足以昭近署之/多士増四門之穆穆補)魯璠之遺英楚和之祕曜(王鑒/薦丹)
(陽馮/訪)帝室之瑰寳清廟之偉器(陸雲薦張/瞻文云)東南之遺寳
宰相之竒璞(陸機薦戴/若思文云)奕世不刋之文斷金之良佐(後/漢)
(竇章傳竇章字伯向少好學有文章與馬融崔瑗同好/更相推薦補案融集與竇伯向書曰孟陵奴來賜書見)
(手跡歡喜何量見於面也書/雖兩紙紙八行行七字附)利見顯衝必能騰跳天路
(東觀/漢記)龍躍天衢增四門之穆穆(注見/前)紓迹儒冠必足𢎞
振禮樂(晉書戴逵傳云孝武帝時以散騎常侍國子博/士累徴辭父疾不就郡縣敦追不已乃逃於吴)
(吴國内史王珣有别館在武邱山逵潛詣之與珣遊處/積旬補案戴逵少博學好談論善屬文能鼓琴工書畫)
(其餘巧藝靡不畢綜總角時以雞卵汁溲白瓦屑作鄭/𤣥碑又為文而自鐫之詞麗器妙武陵王晞聞其善鼓)
(琴使人召之逵對使者破琴/曰戴安道不為王門伶人補)奉法作政有周召風(後漢/書謝)
(夷吾傳第五倫薦夷吾曰奉法作政有周召之風督案/謝夷吾少為郡吏學風角占候太守第五倫擢為  郵)
(時烏程長有臧釁倫使收案其罪夷吾到縣無所驗但/望閤伏哭而還一縣驚怪不知所為及還白倫曰竊以)
(占候知長當死近三十日逺不過六十日遊魂假息非/刑所加故不收之倫聽其言至月餘果有驛馬齎長印)
(綬上言暴卒倫以/此益禮信之補)明畧威重任國柱石(前漢辛慶忌傳/云大将軍王鳯)
(薦慶忌前在兩郡著功迹徴入厯位朝廷莫不信卿質/行正直仁勇得衆心通於兵事明畧威重任國柱石父)
(破羌将軍武賢顯名前世有威/四夷臣鳯不宜久處慶忌之右)有智謀諸將鮮及(東觀/漢記)
(鄧禹破邯/鄲誅王郎)有才義宰相之儁(山公/啟事)喜立於朝陛下之光
輝(傅/喜)使衡立朝必可觀(注見/前)按以千里之路(應/璩)歸以公
相之位(海内先賢傳云陳寔為海内/髙名在位之臣歸以公相位)舉授之政國可使
寧(說苑云楚令尹虞/邱子言於荘王)表為祭酒(魏志潁川盛志才籌/忠蓋太祖甚器之)薦
為廷尉(續漢書云高𤣥素與南陽太守/陳琳有隙及在位薦為廷尉)為世表儀宜備
司空(典/畧)果勁不撓宜為御史(山公啟事云孔顥有/才能果勁不撓補)質直
威重宜備諫官(漢書張禹傳禹成就弟子尤著者淮陽/彭宣至大司空沛郡戴崇至少府九卿)
(宣為人恭儉有法度而崇愷弟多智二人異行禹心親/愛崇敬宣而疏之崇每候禹常責師宜置酒設樂與弟)
(子相娱禹将崇入後堂飲食婦女相對優人筦絃鏗鏘/極樂昏夜乃罷而宣之來也禹見之於便坐講論經義)
(日晏賜食不過一肉巵酒相對宣未嘗/得至後堂及兩人皆聞知各自得也)方毅廉直宜拜
尚書(後漢李固曰陛下之有尚書猶天之有北斗也斗/為天喉舌尚書亦為陛下喉舌斗斟酌元氣運平)
(四時尚書出納王命賦政四海權尊勢重責之所歸若/不平心灾𤯝必至誠宜審擇其人以毗聖政補案春秋)
(合誠圖曰天理在斗中司三公也如人喉在咽以理舌/語宋均注曰斗為天之舌口主出政教三公主導宣君)
(命喻於人則宜如人喉在咽以理舌口使言有條理又/春秋保乾圖曰天皇於是斟元氣陳樞以五易威宋均)
(注曰威則也法也天皇斟元氣/陳列樞機受行次之當得也附)得人懽心任為大將(王/朗)
(云幽州刺/史王雄)器識朗拔誠可洗馬(陸機薦/郭納)左雄宜在喉舌
(後漢左雄傳云虞詡以雄有忠公節上疏薦之曰臣見/方今公卿以下類多拱黙以樹恩為賢盡節為愚至相)
(戒曰白璧不可為容容多後福伏見議郎左雄數上封/事至引陛下身遭難戹以為警戒實有王臣蹇蹇之節)
(周公謨成王之風宜擢在喉舌之/官必有匡弼之益由是拜雄尚書)慶忌宜在爪牙(漢雜/事云)
(辛慶忌為光禄寺丞何武上封/事云夫將不預設則無以應卒)羊祜秉德可久其事(山/濤)
處别駕任當展驥足(蜀志魯肅遺先主書曰龎士元非/百里才也使處治中别駕之任始)
(當展其驥足耳怪案統性好人倫勤於長養毎所稱述/多過其才時人  而問之統答曰當今天下大亂雅道)
(陵遲善人少而惡人多方欲興風俗長道業不美其譚/即聲名不足慕企不足慕企而為善者少矣今拔十失)
(五猶得其半而可以崇邁世教/使有志者自勵不亦可乎補)
　
　
　
　
　
　
　
　
　北堂書鈔卷三十三
欽定四庫全書
　北堂書鈔卷三十四
　　　　　　　　　　　唐　虞世南　撰
　　　　　　　　　　　明　陳禹謨　補註
　政術部
　　任賢十五　　　　　禮賢十六
　　　任賢十五
君好士則賢士至(新序晉平公浮西河中流而歎曰嗟/乎安得賢士與共此樂者船人固桑)
(進對曰君言過矣夫劒産於越珠產江漢玉産昆山此/三寳者皆無足而至今君茍好士則賢士至矣平公曰)
(固桑來吾門下食客者三千餘人朝食不足暮收市租/暮食不足朝收市租吾尚可謂不好士乎固桑對曰今)
(夫鴻鵠高飛冲天然其所恃者六翮耳夫腹下之毳背/上之毛増去一把飛不為高下不知君之食客六翮耶)
(将腹背之/毳也補)善用才者棄其邪(左傳鄭駟歂殺鄧析而用/其竹刑君子謂子然於是)
(不忠茍有加於國/家者棄其邪可也)善用木者不以膚寸之盤節而指干
雲之梓善用人者不以名行之不著而遺治世之才(抱/朴)
(子/)授方任能(春秋傳曰衛文公大布之衣大帛之冠/務材訓能通商惠工敬教勸學云云)拔
賢舉善(汝南先賢傳云薛勤/聰哲仕郡為功曹云)舉賢用之(韓非子郢人有/遺燕相國書者)
(夜書火不明因謂持燭者曰舉燭云而過書舉燭舉燭/非書意也燕相受書而説之曰舉燭者尚明也尚明也)
(者舉賢而任之燕相白王大説/國以治治則治矣非書意也補)必聘賢士(漢書韓延壽/為潁川守上)
(禮義好古教化所至必聘其/賢士納諫爭姦人莫敢入界)招聘隠逸(後漢岑彭為魏/郡守招聘隠逸)
(與參政事無為而化視事二年輿人歌之曰我有枳棘/岑君伐之我有蟊賊岑君遏之狗吠不驚足下生氂含)
(哺鼔腹焉知凶灾我喜我生獨/丁斯時美矣岑君於戲休茲補)甄拔隠屈(王晉書山濤/為冀州刺史)
董昆清約守貧署上計吏(㑹稽先/賢讚)顧和體履平貴請為
别駕(王丞相集以顧和為别駕宜得其才此案晉書顧/和總角便有清操族叔榮雅重之曰  吾家麒麟)
(興吾宗者必此子也時宗人球亦有令聞為州别駕榮/謂之曰卿速步君孝超卿矣王導為揚州辟從事月旦)
(當朝未入停車門外周顗遇之和方擇蝨夷然不動顗/既過顧指和心曰此中何所有和徐應曰此中最是難)
(測地顗入謂導曰卿州吏中有一/令僕才導亦以為然請為别駕補)龎統州里所信召為
功曹(荆州先德傳云周瑜為南郡太/守以龎統有重名召為功曹)任旭立操清修請
為功曹(晉書任旭傳旭幼孤弱兒童時勤於學及長立/操清修不染流俗鄉曲推而愛之郡将蔣秀嘉)
(其名請為功曹秀居官貪穢毎不奉法旭正色/苦諫秀既不納旭謝去閉門講習養志而已補)陸續為
功曹郡内大治(後漢陸續傳續幼孤仕郡户曹史時嵗/荒民饑困太守尹興使續於都亭賦民)
(饘粥續悉簡閲其民訊以名氏事畢興問所食幾/何續因口說六百餘人皆分别姓名無有差謬補)王基
為别駕流稱青土(魏志王基少孤與叔父翁居翁撫養/甚篤基亦以孝稱黄初中察孝廉除)
(郎中是時青土初定刺史王凌特表請基為别駕補案/管輅見基基令作卦輅曰當有三怪基驚問吉凶輅曰)
(直客舎久逺魑魅魍魎為怪耳兒生便走非能自走直/宋無忌之妖将其入竈也大虵銜筆直老書佐耳烏與)
(鷰鬬直老/鈴下耳附)署鍾離意為功曹威儀嚴肅(鍾離意傳竇翔/召意署為功曹)
用岑晊為功曹褒善黜惡(後漢岑晊傳晊有高才郭林/宗朱公叔等皆為友李膺)
(王暢稱其有幹國器雖在閭里慨然有董正天下之志/太守𢎞農成瑨下車欲振威嚴聞晊高名謂為功曹補)
以趙勤為功曹委以郡事(東觀/漢記)署華譚從事以為賓客
友(晉書華譚好學不倦爽慧有口辯為隣里所重揚州/刺史周浚引為從事史愛其才器待以賓友之禮補)
(案譚在郡政嚴而與上司多忤掦州刺史劉陶素與譚/不善因法收譚下壽陽獄鎮東将軍周馥與譚素相親)
(善理而出之及甘卓討馥百姓奔散謂譚已去遣人視/之而更移近馥馥歎曰吾嘗謂華令思是臧子源之儔)
(今果效/矣附)用沈窽補儒林祭酒　拔孟嘉為勸學　辟李
固為中郎(後漢梁商自以戚屬居大位毎存謙柔虛已/進賢辟漢陽巨覽上黨陳龜為掾屬李固周)
(舉為從事中郎於是京師翕/然稱為良輔帝委重焉補)檄為文學(魏志管輅傳清/河太守華表召)
(輅為文學掾安平趙孔曜薦輅於冀州刺史裴徽曰輅/雅性寛大與世無忌仰觀天文則同妙甘公石申俯覽)
(周易則齊思季主今明使君方垂神幽藪留精九皋輅/宜蒙隂和之應得及羽儀之時徽於是辟為文學從事)
(初應州召與弟季儒共載至武城西自卦吉凶語儒云/當在故城中見三貍爾者乃顯前到河西故城角正見)
(三貍共踞城側/兄弟並喜補)舉劉毅(晉書劉毅傳平陽太/守杜恕請毅為功曹)其所辟命
皆海内長者(後漢王龔拜太尉在位恭慎白非公事不/通州郡書記其所辟命皆海内長者補案)
(龔政崇溫和好才愛士引進郡人黄憲陳蕃等憲雖不/屈蕃遂就吏蕃性氣高明初到龔不即召見之乃留記)
(謝病去龔怒使除其録功曹袁閬請見言曰聞之傳曰/人臣不見察於君不敢立於朝蕃既以賢見引不宜退)
(以非禮龔改容謝曰是吾過也乃復厚遇/待之由是後進知名之士莫不歸心焉附)拔用武官(世/語)
(云夏侯𤣥世名知人為中䕶軍拔用武官參㦸衙門無/非俊傑  案魏志夏侯𤣥傳云太傅司馬宣王問以時)
(事𤣥議以為夫官才用人國之柄也故銓衡專於臺閣/上之分也孝行存乎閭巷優劣任之鄉人下之敘也夫)
(欲清教審選在明其分/敘不使相涉而已補)政事所施意為節度(鍾離/意傳)文武
之事一以委昭(吴志張昭傳云孫策創業命昭為長史/撫軍中郎將升堂拜母如比肩之舊文)
(武之事一以委昭補案昭每得北方士大夫書疏專歸/美於昭昭欲嘿而不宣則懼有私宣之則恐非宜進退)
(不安策聞之歡笑曰昔管子相齊一則仲父二則仲父/而桓公為霸者宗今子布賢我能用之其功名獨不在)
(我乎/附)任以郡職(後漢劉平傳平舉孝㢘拜濟隂郡丞太/守劉育甚重之任以郡職上書薦平㑹)
(平遭父喪去官服闋拜全椒長政有恩惠百姓懷感人/或増貲就賦或減年從役刺史太守行部獄無繫囚人)
(自以得所不知所問/唯班詔書而去補)隂代其政(後漢韓稜初為郡功曹/太守葛興中風病不能)
(聽政稜隂代興視事出入二年令無違者興子嘗發教/欲署吏稜拒執不從因令怨者章之事下案驗吏以稜)
(掩蔽興病專典郡職遂至禁錮/顯宗知其忠後詔特原之補)風聲大行(後漢陳寵為/廣漢太守西)
(州豪右并兼吏多姦貪訴訟日百數寵到顯用良吏王/渙鐔顯等以為腹心訟者日減郡中清肅先是洛縣城)
(南每隂雨常有哭聲聞於府中積數十年寵聞而疑其/故使吏案行還言世衰亂時此下多死亡者而骸骨不)
(得葬儻在於是寵愴然驚歎即敕/縣盡收斂葬之自是哭聲遂絶補)州境獲寧(王晉書云/王仲秤為)
(别/駕)寡人之有仲父猶飛鴻之有羽翼(管/子)孤之有孔明猶
魚之有水(蜀/志)高選長吏委任責成(王晉書王戎代王渾/為司徒  案王戎傳)
(戎為司徒雖位總鼎司而委事寮宷間乘小馬從便門/而出游見者不知其三公也故吏多至大官道路相遇)
(輒避/之補)南陽宗資主畫諾　𢎞農成瑨但坐嘯(後漢書黨/錮傳云汝)
(南太守宗資任功曹范滂南陽太守成瑨亦委功曹岑/晊二郡為之謡曰汝南太守范孟慱南陽宗資主畫諾)
(南陽太守岑公孝𢎞/農成瑨但坐嘯補)
　　　禮賢十六
用上敬下謂之尊賢　北面以求臣則朋友之才至西
面以求臣則賓師之才至(說苑燕昭王問於郭隗曰寡/人地狹人寡齊人削取八城)
(匈奴馳驅棲煩之下以孤之不肖得承宗廟恐危社稷/存之有道乎郭隗曰有然恐王之不能用也昭王避席)
(願請聞之郭隗曰帝者之臣其名臣也其實師也王者/之臣其名臣也其實友也霸者之臣其名臣也其實賓)
(也危國之臣其名臣也其實虜也今王将東面目指氣/使以求臣則厮役之材至矣南面聽朝不失損讓之禮)
(以求臣則人臣之材至矣西面等禮相亢下之以色不/乘勢以求臣則朋友之材至矣北面拘指逡巡而退以)
(求臣則師傳/之材至矣補)賢者之可得處禮之也(吕氏春秋周公旦/曰吾不如者吾不)
(與處累我者也與我齊者吾不與處無益我者也惟賢/者必與賢於已者處賢者之可得與處也禮之也補)
國之才人無不事(左傳文公十二年宋公子鮑禮於國/人宋饑竭其粟而貸之年自七十以)
(上無不饋詒也時嘉羞珍異無日不數於六卿之/門國之材人無不事也親自桓以下無不恤也補)九九
薄能因為禮之(說苑齊桓公設庭燎為士之欲造見者/朞年而士不至於是東野鄙人有以九)
(九之術見者桓公曰九九何足以見乎鄙人對曰臣非/以九九為足以見也夫九九薄能耳而君猶禮之况賢)
(於九九乎桓公曰善乃因禮之/朞月四方之士相攜而並至補)一分之善莫不加禮(後/漢)
(孔融傳融聞人之善若出諸已言有可採必演而成之/面告其短而退稱所長薦達賢士多所奬進知而未言)
(以為已過故海内/英俊皆信服之補)朝隘巷之士(戰國策李疵觀中山之/君所傾蓋與車者而朝)
(窮閭隘巷之/士者七十家)見窮閭之士(韓子云/趙文侯)卑體下士(前漢倪寛/為左内史)
(勸農業緩刑罰理獄訟卑體下士務在於得人心擇/用仁厚士推情與下不求名聲吏民大信愛之補)謙
恭下士(前漢于定國為廷尉乃迎師學春秋身執經北/面備弟子禮為人謙恭尤重經術士雖卑賤徒)
(步徃過定國皆與鈞禮恩/敬甚備學士咸稱焉補)賓客所歸傾心折節(後漢/袁紹)折
節待士坐不重席(典畧/荀生)周公下白屋之士(說苑周公攝/天子位七年)
(布衣之士執贄所師見者十二人窮巷白屋所先見者/四十九人時進善者百人教士者千人官朝者萬人補)
齊桓下布衣之士(韓子云/齊桓公)賓客千人與文等(史記孟嘗/君在薛招)
(致諸侯賓客及亡人有罪者皆歸孟嘗君孟嘗君舎業/厚遇之以故傾天下之士食客數千人無貴賤一與文)
(等補案索隠曰舎業者捨棄其家產業而厚事賓/客也劉氏云舎音赦謂為之築舎立居業也附)平原
君側行襒席(史記孟子傳云騶衍重於齊適梁梁惠王/郊迎執賓主之禮適趙平原君側行襒席)
(如燕昭王擁篲先驅請列弟子之座而受業築碣石宫/身親徃師之作主運補案字林云襒音疋結反韋昭音)
(敷蔑反張揖三蒼訓詁云襒拂也謂側行而衣襒席為/敬不敢正坐當賓主之禮也劉向别録云鄒子書有主)
(運篇/附)燕太子側階迎光(史記鞠武謂燕太子丹曰燕有/田光先生其為人智深而勇沈)
(可與謀太子曰願因太傅而得交於田先生可乎鞠武/曰敬諾出見田先生道太子願圖國事於先生也田光)
(曰敬奉教乃造焉太子逢/迎却行為導跪而蔽席補)倦不敢息(説苑魏文侯見段/干木立倦而不敢)
(息及見翟璜踞堂而與之言翟璜不說文侯曰段干木/官之則不肯禄之則不受今汝欲官則相至欲祿則上)
(卿既受吾賞又責/吾禮毋乃難乎補)執轡愈恭(史記信陵君傳云魏有隠/士曰侯嬴年七十家貧為)
(大梁夷門監者公子聞之徃請欲厚遺之不肯受曰臣/脩身潔行數十年終不以監門困故而受公子財公子)
(於是乃置酒大㑹賓客坐定公子從車騎虚左自迎夷/門侯生侯生攝敝衣冠直上載公子上坐不讓欲以觀)
(公子公子執/轡愈恭補)楚王郊迎至舎(說苑田忌去齊奔/楚楚王郊迎至舎)齊王延
之於門(戰國策云先生王斗造門而欲見齊宣王宣王/使謁者延入王斗曰斗趨見王為好勢王趨見)
(斗為好士於王何如使者復還報王曰先生/徐之寡人請從宣王因趨而迎之於門補)魏王郊迎
(孔叢子魏王遣使者聘孔子/曰君久聞下風願委國先生)曹參避堂(漢書注/見前)擁篲先
驅(史記注/見前)駕車而徃(㑹稽典録/云范蠡)虚左徃迎(史記注/見前)虛館
以候(魏志管寧遇天下大亂徃遼東投公孫度因案傳/子曰寧徃見度語唯經典不及世事還乃  山為)
(廬鑿坏為室越海避難者皆來就之而居旬月而成邑/遂講詩書陳俎豆飾威儀明禮讓非學者無見也由是)
(度安其賢民化其德邴原性剛直清議以格物度已下/心不安之寧謂原曰潜龍以不見成德言非其時皆招)
(禍之道也密遣令西還度庶子康代居郡外以将軍太/守為號而内實有王心卑已崇禮欲官寧以自鎮輔而)
(終莫敢發言其/敬憚如此補)以朝車迎之(吕氏春秋齊桓公告魯曰/管夷吾寡人之讐也願得)
(之而親加手焉魯君許諾乃使吏鞹其拳膠其目盛之/以鴟夷置之車中至齊境桓公使人以朝車迎之祓以)
(爟火釁以犧猳焉生與之如國/命有司除廟筵几而薦之補)備禮以待之(漢書/掦雄)躧履
起迎(前漢雋不疑傳暴勝之素聞不疑賢至勃海遣吏/請與相見不疑冠進賢冠帶櫑具劒佩環玦褒衣)
(慱帶盛服至門上謁門下欲使解劒不疑曰劒者君子/武備所以衛身不可解請退吏白勝之勝之開閣延請)
(望見不疑容貌尊嚴衣冠/甚偉勝之躧履起迎補)屣履造門(范曄後/漢書)擥履而起
(魏志邴原别傳太祖北伐三郡單于還住昌國燕士大/夫酒酣太祖曰孤反鄴守諸君必將來迎今日明旦度)
(皆至矣其不來者獨有邴祭酒耳言訖未久而原先至/門下通謁太祖大驚喜擥履而起逺出迎原曰賢者誠)
(難測度孤謂君將不能來而逺自/屈誠副饑虛之心謁訖而出補)衣下及席(續漢書/皇甫規)聞
粲在門倒屣迎之(魏志王粲徙長安左中郎將蔡邕見/而竒之時邕才學顯著貴重朝廷常)
(車騎填巷賓客盈坐聞粲在門倒屣迎之粲至年既幼/弱容狀短小一坐盡驚邕曰此王公孫也有異才吾不)
(如也吾家書籍文/章盡當與之補)晏聞弼來倒履迎之(世語云何晏為/吏部郎時賓客)
(盈坐聞王弼來倒履迎之案裴松之注曰裴徽為吏部/郎弼未弱冠徃造焉徽一見而異之問弼曰夫無者誠)
(萬物之所資也然聖人莫肯致言而老子申之無已者/何弼曰聖人體無無又不可以訓故不說也老子是冇)
(者也故恒言無所不足尋亦為傅嘏所知於是何晏為/吏部尚書甚竒弼歎之曰仲尼稱後生可畏若斯人者)
(可與言天人/之際乎補)誠副饑虚之心(魏志註/見前)接以師友之道(後/漢)
(班彪避地河西河西大将軍竇融以為從事深敬待之/接以師友之道彪乃為融畫策事漢總河西以拒隗囂)
(及融徴還京師光武問曰所上章奏誰與參之融對曰/皆從事班彪所為帝雅聞彪材因召入見舉司隸茂才)
(補/)待以交友之禮(吴志虞翻歸孫策命為功曹待以交/友之禮  江表傳曰策書謂翻曰今)
(日之事當與卿共之勿謂孫策作郡吏相待也補案策/好馳騁游獵翻諌曰明府用烏集之衆驅散附之士皆)
(得其死力雖高帝不及也至於輕出㣲行從官不暇嚴/吏卒長苦之夫君人者不重則不威故白龍魚服困於)
(豫且白虵自放劉季害之願少留意策曰君言是也然/時有所思端坐悒悒有禆諶草創之計是以行耳附)
築碣石(史記註/見前)起客館(前漢公孫𢎞起徒步數年至宰/相封侯於是起客館開東閣以)
(延賢人與/㕘謀議補)欽賢之館以待大賢翹材之館以待大才(西/京)
(雜記平津侯自以布衣為宰相乃開東閣營客館以招/天下之士其一曰欽賢館以待大賢次曰翹材館以待)
(大才次曰接士館以待國士其有徳任毗贊佐理隂陽/者處欽賢之館其有才堪九列将軍二千石者居翹材)
(之館其有一介之善一方之藝居接士之/館而躬自菲薄所得俸祿以奉待之補)置郭隗上賓
(國策燕昭王於破燕後即位卑身厚幣以招賢者欲将/報讐故徃見郭隗先生曰敢問以國報讐者奈何郭隗)
(先生對曰王誠博選國中之賢者而朝其門下天下聞/王朝其賢臣天下之士必趨於燕矣昭王曰寡人将誰)
(朝而可郭隗先生曰今王誠欲致士先從隗始隗且見/事况賢於隗者乎豈逺千里哉於是昭王為隗築宫而)
(師之士爭/湊燕補)舎貌辨上舎(國策靖郭君善齊貌辯齊貌辯之/為人也多疵門人弗說士尉以)
(証靖郭君靖郭君不聽士尉辭而去孟嘗君又竊以諫/靖郭君大怒曰剗而類破吾家茍可慊齊貌辨者吾無)
(辭為之於是舎之上舎令/長子御之旦暮進食補)特設一榻(後漢徐穉傳時陳/蕃為太守以禮請)
(署功曹穉既謁而退蕃在郡不接賓/客唯穉來特設一榻去則縣之補)為設几杖(後漢鄭/𤣥傳云)
(初中興之後范升陳元李育賈逵之徒争論古今學後/馬融答北地太守劉瓌及𤣥答何休義據通深由是古)
(學遂明靈帝末黨禁解大将軍何進聞而辟之州郡以/進權戚不敢違意遂迫脅𤣥不得已而詣之進為設几)
(杖禮待甚優𤣥不受朝服/而以幅巾見一宿逃去補)修曾子之舎(説苑魯人攻鄪/曾子辭於鄪君)
(曰請出㓂罷而後復來請姑毋使狗豕入吾舎鄪君曰/寡人之於先生也人無不聞今魯人攻我而先生去我)
(我胡守先生之舎魯人果攻鄪而數之罪十而曾子/之所爭者九魯師罷鄪君復修曾子舎而後迎之補)軾
干木之閭(新序魏文侯過段干木之閭而軾其僕曰君/何為軾曰此非段干木之閭乎段干木蓋賢)
(者也吾安敢不軾且吾聞段干木未嘗肯以己易寡人/也吾安敢高之段干木光乎德寡人光乎地段干木富)
(乎義寡人富乎財地不如德財/不如義寡人當事之者也補)賫黄金百斤聘以為相
(韓詩外傳楚荘王使使賫黄金百斤聘北郭先生先生/曰臣有箕箒之使願入計之即謂婦人曰楚欲以我為)
(相今日相則結駟列騎食方丈於前如何婦人曰夫子/以織屨為食食粥毚履無怵惕之憂者何哉與物無治)
(也今如結駟列騎所安不過容膝食方丈於前所甘不/過一肉以容膝之安一肉之味而殉楚國之憂其可乎)
(於是遂不應聘/與婦去之補)賜黄金百鎰為趙上卿(史記平原君傳/云虞卿者游說)
(之士也躡蹻擔簦説趙孝成王一見賜黄金百/鎰白璧一雙再見為趙上卿故號為虞卿補)奉書致
羊酒(魏志張臶為廣平太守盧毓到官三日綱紀白承/前致版謁臶毓教曰張先生所謂上不事天子下)
(不友諸侯者也此豈版謁所可光/飾哉遣主簿奉書致羊酒之禮)愛士好賓盛脩肴膳
(後漢崔瑗愛士好賓客盛脩肴膳單極/滋味不問餘產居嘗蔬食菜羮而已補)勞謙接納坐無
空席(晉書王渾時吴人新附頗懐畏懼渾撫循羇旅虚/懐綏納座無空席門不停賓於是江東之士莫不)
(悦/附)文信待賓(史記吕不韋傳云魏有信陵楚有春申趙/有平原齊有孟嘗皆下士喜賓客以相傾)
(吕不韋以秦之强羞不如亦招/致士厚遇之至食客三千人補)田伯好士(韓/詩)淮南養士
(前漢淮南王安為人好士鼓琴不喜弋獵狗馬馳騁亦/欲以行隂德拊循百姓流名譽招致賓客方術之士數)
(千人/補)公子愛客(魏陳思/王詩)愛敬君子不恤小人(蜀志張飛/傳關公善)
(待卒伍而驕於士大夫飛愛敬君子而不恤小人先主/常戒之曰卿刑殺既過差又日鞭撾健兒而令在左右)
(此取禍之/道也補)士雖徒步皆與鈞禮(前漢于定/國注見前)士無貴賤與
之抗禮(後漢袁紹姿貎威容愛士養名既累世台司賓/客所歸傾心折節莫不争赴其庭士無貴賤與)
(之抗禮輜軿柴轂填接街陌内官皆惡之中常侍趙忠/言於省内曰袁本初坐作聲價好養死士不知此兒終)
(欲何作叔父太傅隗聞而呼紹以忠言責之紹終不改/補案英雄記曰紹不妄通賓客非海内知名不得相見)
(又好游俠與張孟卓何伯求吴/子卿許子逺皆為奔走之友附)入與共食出與同衣(說/苑)
(宋司城子罕之貴子韋也入與共食出與同衣司城子/罕亡子韋不從子罕來復召子韋而貴之左右曰君之)
(善子韋也君亡不從來又復貴之君獨不愧於君之忠/臣乎子罕曰吾唯不能用子韋故至於亡今吾之得復)
(也尚是子韋之遺德餘教也吾故貴之且我之亡/也吾臣之削迹拔樹以從我者奚益於吾亡哉補)出則
同輿坐則同席(蜀志先主傳曹公還許表先/主為左將軍禮之愈重云云)同席而坐
同簋而食(魏書劉平結客刺備備不知而待客甚厚客/以狀語之而去是時人民饑饉屯聚鈔暴備)
(外禦冦難内豐財施士之下者必與同席/而坐同簋而食無所簡擇衆多歸焉補)同輿而載共
帳而寢(吴志太子孫登傳云權欲登讀漢書習知近代/之事以張昭有師法重煩勞之乃令張休從昭)
(受讀還以授登登待接寮屬畧用布衣之/禮與休等或同車而載或共帳而寐補)隗囂與馬援
共卧(後漢馬援從南幸黎邱轉至東海及還以為待詔/使太中大夫來歙持節送援西歸隴右隗囂與援)
(共卧起問以東方流/言及京師得失補)闗張與先主同牀(蜀志闗公傳云/先主為平原相)
(以關張為别部司馬分統部曲先主與二人寢則同牀/恩若兄弟而稠人廣坐侍立終日隨先主周旋不避艱)
(險/補)權肅對飲(吴志魯肅傳云周瑜薦肅才宜佐時權即/見肅與語甚悦之衆賓罷退乃獨引肅還)
(合榻對飲因密議曰今漢室傾危四方雲擾孤承父兄/餘業思有桓文之功君既惠顧何以佐之肅對曰昔高)
(帝區區欲尊事義帝而不獲者以項羽為害也今之曹/操猶昔項羽將軍何由得為桓文乎肅竊料之漢室不)
(可復興曹操不可卒除為將軍計惟有鼎足江東以觀/天下之釁規模如此亦自無嫌何者北方誠多務也因)
(其多務𠞰除黄祖進伐劉表竟長江所極據而有/之然後建號帝王以圖天下此高帝之業也補)蓋覆
劉基(吴志劉基傳云孫權大暑時嘗於船中宴飲於船/樓上值雷雨權以蓋自覆又命覆基餘人不得也)
(補案騎都尉虞翻醉酒犯忤權欲殺/之威怒甚盛由基諫諍翻以得免附)不釋服而徃遂以
襚之　寫范蠡之狀(國語范蠡辭於王曰君王勉之臣/不復入於越國矣遂乗輕舟以浮)
(於五湖莫知其所終極王命工以良金冩范蠡之狀而/朝禮之浹日而令大夫朝之環㑹稽三百里者以為范)
(蠡地曰後世子孫有敢侵蠡之地者使無/終沒於越國皇天后土四鄉地主正之補)禮徐穉之墓
(吴志顧劭為豫章太守下車祀/先賢徐孺子之墓優待其後補)
　
　
　
　
　
　
　
　
　北堂書鈔卷三十四
欽定四庫全書
　北堂書鈔卷三十五
　　　　　　　　　　　唐　虞世南　撰
　　　　　　　　　　　明　陳禹謨　補註
　政術部
　　德化十七　　　　　德感十八
　　遺愛十九
　　　德化十七
王政化之為貴(説苑云政有三品王者之政化之霸者/之政威之强國之政脅之三者各有所)
(施化之/為貴)德者化所由興(說苑云治國有二機刑德是也/王者尚其德而希其刑霸者刑)
(德並湊强國先其刑而後徳夫刑德者化之所由興也/德者養善而進闕者也刑者懲惡而禁後者也故德化)
(之崇者至於賞刑罰/之甚者至於誅補)以仁為首以惠為先(劉梁碑云召/遷桂陽太守)
(班序以正/以仁為首)養之以仁敬之以禮(新序子夏/云子產)篤義多恩(典/略)
(云趙喜為平原/守百姓為作歌)政清民和(晉中興書諸葛恢為㑹/稽守二年政清民和)及於
寛政(春秋陳公子完奔齊齊侯使敬仲為/卿辭曰羇旅之臣幸若獲宥云云)為政寛恕(後/漢)
(魏霸守鉅鹿以簡朴寛恕為政毎掾史有過要先誨其/失不改者乃罷之吏或相毁訴霸輒稱他吏之長終不)
(及人短言者懐/慙譛訟遂息補)政唯仁簡(後漢吴祐傳祐以光禄四行/遷膠東侯相政惟仁簡以身)
(率物民有爭訴者輒閉閣自責然後斷其訟以道譬之/或身到閭里重相和解自是之後爭隙省息補案漢官)
(儀曰四行敦厚質/朴遜讓節儉也附)撫以恩信(後漢祭彤為遼東守撫夷/狄以恩信皆畏而愛之案)
(彤質厚重毅體貌絶衆有勇力能貫三百/斤弓虜每犯塞常為士卒鋒數破走之補)以寛治民(左/傳)
(子產謂子太叔曰唯有德者/能以寛服民其次莫如猛)惠在愛民(家語子游/問孔子)不言
而治(漢書原涉為谷口令不言而治嵗案涉先是季父/為茂陵秦氏所殺涉居谷口半  所自劾去官欲)
(報仇谷口豪傑為殺秦氏亡命嵗餘逢赦出郡國諸豪/及長安五陵諸為氣節者皆歸慕之客或譏涉涉曰子)
(獨不見家人寡婦耶始自約敕之時意乃慕宋伯姬及/陳孝婦不幸一為盜賊所汚遂行淫失知其非禮然不)
(能自還吾猶此矣補師古曰五陵謂長/陵安陵陽陵茂陵平陵也失讀曰佚附)口無惡言(漢書/卓茂)
(遷密/令)仁化(後漢劉昆為政三年仁化大行北案昆前/在江陵反風滅火後守𢎞農虎  渡河補)恩
化(魏志劉馥為揚州刺史空城建立恩化大行貯案馥/高為城壘多積木石編作草苫數千萬枚益  魚膠)
(數千斛為戰守備孫權率衆攻圍合肥城百餘日時天/連雨城欲崩於是以苫蓑覆之夜然脂照城外視賊所)
(作而為備賊以破走揚士民追思/之以為安于之守晉陽不過也補)施道教民上下和洽
(史記孫/叔敖)民服德化宿惡奔迸(吴録王譚/為武城長)吏民向化(漢書/黄霸)
一郡慕化(益部耆舊傳云/張霸為㑹稽守)仰如日月(荀氏傳云藐為榆/次令為政有德)
潤同江海(王晉書應舉為南/平守郡人歌之)百姓愛之(又云鄭柔/廣平守)生為
立祠(晉書荀勗/為安陽令)民有訟者移病思過(漢書韓/延壽)吏有相訴
閉閤自責(吴/祐)蒲鞭相恥(漢書劉寛為南/陽守遇民如子)葦杖示刑(陳思/王賦)
休囚於家(陳留風俗傳云蒙/焦為小黄門令)放囚還家(臨淄令放囚/如期而至)遣
徒歛親果還入獄(後漢鍾離意傳意為棠邑令縣人防/廣為父報讐繫獄其母病死廣哭泣)
(不食意憐傷之乃聽廣歸家使得殯殮丞掾皆爭意曰/罪自我歸義不累下遂遣之廣歛母訖果還入獄意密)
(以狀聞廣竟得/以減死論補)遣徒歸家應期而還(陳留耆舊傳虞先/為令每一年伏臘)
(輒遣徒/歸家)子賤治單父民不忍欺(史/記)延壽為東郡守民不
忍欺(漢書韓/延壽)豎子不戲狎班白不提挈(史記列傳云子/產為相一年豎)
(子云云僮子不犂畔二年市不豫賈三年門不夜闗道/不拾遺四年田器不歸五年士無尺籍喪期不令而治)
(補/)小大不為非(新序云/子產)小人知恥(蔡邕胡伯/史碑文云)風俗和平
囹圄空虛(新序云子產相鄭七年/而教宣風行國無刑人)吏民富實獄訟止息
(漢書龔遂為渤海躬/率以儉勸民務農)市不預賈(子/產)市無二價(王晉書甘/卓為相州)
(刺/史)天下無寃民(漢書于定/國為廷尉)罪無重囚(漢書黄霸為潁/川守治獄八年)道
不拾遺(韓子子產相/鄭五年云云)田者讓畔(漢書黄霸/為潁川守)遺錦詣吏(益/都)
(傳/云)遺粟繫樹(魏志桓階為/趙郡太守)狗吠不驚(華嶠漢書岑熙/為東郡太守)生
男字吴(後漢吴祐傳云安邱男子母丘長與母俱行市/道遇醉客辱其母長殺之而亡安丘追蹤得之)
(祐呼長謂曰白日殺人赦若非義刑若不忍將如之何/長以械自繫祐知長未有子即移安丘逮長妻使同宿)
(遂懷孕至冬盡行刑長齧指而吞之含血言曰妻若生/子名之吴生言我臨死吞指為誓屬兒以報吴君因投)
(繯而/死補)生男名駱(㑹稽典/録駱駿)以江為字(江祚為守民感其/德生子以江為字)以
孟為字(吴書孟宗為豫章守民感/其德是時生子故名云)男名賈男女名賈女
(賈/彪)願借冦君(後漢冦恂傳云潁州盜賊羣起帝曰惟念/獨卿能平之耳即日車駕南征恂從至潁)
(川盜賊悉降而竟不拜郡百姓遮/道曰願從陛下復借冦君一年補)吏民請董和(蜀志董/和為成)
(都令縣界豪彊憚和嚴法說劉瑋轉和為巴東/屬國都尉吏民老弱相攜乞留和者數千人補)戍卒願
留一年以贖太守罪(漢書魏相為河南太守人有告相/賊殺不辜事下有司河南卒戍中)
(都官者二三千人遮大將軍自/言願復留作一年以贖太守罪)衞卒請留一年以報寛
饒德(漢書蓋寛饒傳寛饒初拜為司馬未出殿門斷其/襌衣令短離地冠大冠帶長劍躬案行士卒廬室)
(視其飲食居處有疾病者身自撫循臨問加致醫藥遇/之甚有恩及嵗盡交代上臨饗罷衛卒衛卒數千人皆)
(叩頭自請願復留共更一年以報寛饒厚德/宣帝嘉之以寛饒為大中大夫使行風俗補)老少攀車
(東觀記第五倫為㑹稽守/代到百姓攀車以留之)吏民攀轅(華陽國志云嚴遵/為揚州牧去吏民)
(塞路/攀轅)老弱號哭(後漢侯霸為淮平大尹政理有能名莽/敗霸保固自守卒全一郡更始徴霸老)
(弱相攜號哭遮使者車或當/道而卧皆曰願乞侯君補)五夷號哭(續漢書种暠遷/漢陽守吏民五)
(夷男女號泣歎案暠為梁州刺史被徴當遷吏人詣闕/請留之太后  曰未聞刺史得人心如是後遷漢陽守)
(戎夷男女送至漢陽界暠與/相揖謝千里不得乘車補)百姓揮涕(陳留風/俗云)王侯泣
涕(後漢班超傳班被徴發還疏勒舉國憂恐其都尉黎/弇曰誠不忍見漢使去因以刀自頸超還至于窴王)
(侯以下皆號泣曰依漢使如父母/誠不可去互抱超馬脚不得行補)鄴有聖令為史公(吕/氏)
(春秋魏襄王時史起為/鄴令潟鹵生稻粱也)賴遇賢令彭子陽(謝承漢書海/賊欲向郡太)
(守請彭循/守吴令)桑無附枝麥秀兩岐張君為政樂不可支(東/觀)
(漢記張堪為/漁陽太守)我有枳棘岑君伐之我有蛑賊岑君遏之
(岑/熙)王世容治無雙省徭役盜賊空(吴録云王鐔為/武城長人歌之)百姓
歌來暮(東觀漢記亷范為蜀郡守舊制禁民/夜作范至乃除削先令嚴儲水而已)巷路歌來
晚(後漢賈琮傳云舊交阯土多珍產明璣翠羽犀象瑇/瑁異香美木之屬莫不自出前後刺史率多無清行)
(上承權貴下積私賂財計盈給輒復求見遷代故吏民/怨叛有司舉琮為交阯刺史訊其反狀咸言賦歛過重)
(百姓莫不空單故聚為盜賊琮即移書告示各使安其/資業招撫荒散蠲復徭役誅斬渠帥為大害者簡選良)
(吏試守諸縣嵗間蕩定百姓以安巷路為之歌曰賈父/來晚使我先反今見清平吏不敢飯在事三年為十三)
(州最/補)既見君子德音孔膠　雨雪瀌瀌見晛曰消
　　　德感二十二
風不摇條(博物志文王/以太公為令)反風滅火(陳留耆舊傳劉昆為/江陵令火災昆向天)
(叩頭濡然/下雨云)甘雨輒澍(謝承漢書百里/嵩為徐州刺史)甘雨即降(桂陽先/賢傳張)
(喜為平興令天旱積/柴自燒甘雨即降)應時澍雨(范漢書周暢為緱氏令/天旱自責稽首流血云)
(云/)積薪自焚火起而雨(濟北先賢傳云/戴封為西華令)請以身禱雨下
滂沛(先賢傳云𢎞農有螟蟲太守請/以身禱同雲四集雨下云云)以身填堤波稍還
却(前漢王尊傳尊為徐州刺史遷東郡太守久之河水/盛溢泛浸瓠子金隄尊親執圭璧使巫策祝請以身)
(填金隄因止宿廬居隄上及水盛隄壊吏民/皆奔走尊旁立不動而水波稍却迥還補)縣獨不雹
(後漢韓稜傳曰竇憲有功還尚書以下議欲拜之伏稱/萬嵗稜正色曰禮無人臣稱萬嵗之制議者皆慙而止)
(能案稜為尚書令與僕射郅壽尚書陳寵同時俱以才/  稱肅宗嘗賜諸尚書劍唯此三人特以寳劍自手署)
(其名曰韓稜楚龍淵郅壽蜀漢文陳寵濟南椎成時論/者為之說以稜淵深有謀故得龍淵壽明達有文章故)
(得漢文寵敦朴善不/見外故得椎成補)鄒獨無灾(㑹稽鄭𢎞/為鄒縣令)子產治鄭蒺
藜不生(梁冀别傳云子產治鄭蒺藜不生䲭鶚不至不/又晉書郭誦禱鄭子產祠云君昔相鄭惡鳥)
(鳴凶胡臭羯/何得過庭附)張君為政桑無附枝　化及鳥獸(後漢魯/恭傳云)
(建初七年郡國螟傷稼犬牙縁界不入中牟河南尹袁/安聞之疑其不實使仁恕掾肥親徃廉之恭隨行阡陌)
(俱坐桑下有雉過止其旁傍有童兒親曰兒何不捕之/兒言雉方將雛親瞿然而起與恭訣曰所以來者欲察)
(君之政迹耳今蟲不犯境此一異也化及鳥獸此二/異也豎子有仁心此三異也久畱徒擾賢者耳補)山
無豺狼(捜神記王業/為荆州刺史)牛入界逃疾(東觀漢記建武十六/年四方牛大疫臨淮)
(獨不鄰郡人多牽牛入界補案朱暉為臨淮守好節槩/有所拔用皆厲行士其諸報怨以義犯率皆為求其理)
(多得生濟其不義之囚即時僵仆吏人畏愛為之/歌曰彊直自遂南陽朱季吏畏其威民懷其惠附)虎出境
渡江(後漢宋均為九江守郡多虎暴數為民患常募設/檻穽而猶多傷害均到下記屬縣曰夫虎豹在山)
(黿鼉在水各有所托且江淮之有猛獸猶北土之有雞/豚也今為民害咎在殘吏而勞勤張捕非憂恤之本也)
(其務退姦貪思進忠善可一去檻穽除/削課制其後傳言虎相與東游渡江補)鳯凰集境内(荀/氏)
(傳藐為榆次令/有鳯凰集境)鸞鳥至學宫(東觀/漢記)雉兎棲牀下(漢記東/郡守恤)
(孤老雉兎/棲牀下)鳩巢屋上(益都景益/為白水令)蝗不入茂陵(益都楊銶/為茂陵令)
(蝗不/入界)蝗不入密界(後漢卓茂為密令數年教化大行道/不拾遺平帝時天下大蝗河南二十)
(餘縣皆被其灾獨不入密縣界督郵言/之太守不信自出案行見乃服焉補)蝗蟲消死(捜神/記何)
(敞為無/錫令)蟲飛不集(謝承漢書曰謝夷吾為壽張令永平/十五年蝗發泰山流徙郡國荐食五)
(穀過壽張界飛逝不集補案夷吾雅性明逺能决斷罪/疑行部始到南陽縣遇孝章皇帝巡狩駕幸魯陽有詔)
(勅荆州刺史入傳録見囚徒誡長吏勿廢舊儀朕將覽/焉上臨西廂南面夷吾處東廂分帷隔中央夷吾所決)
(正一縣三百餘事事與上合而朝廷歎息曰諸/州刺史盡如此者朕不憂天下常以勵羣臣附)螟不犯
境(漢書魯恭/為中牟令)荆州三虎(抱朴子云王業卒荆州/白虎三頭匍匐於轜車)日南雙
雁(交州記昔日有/雙雁隨太守)
　　　遺愛十九
子產卒仲尼出涕曰古之遺愛也(春/秋)思其人愛其樹(春/秋)
(左氏傳曰/甘棠云)思其人至其鄉(東觀記東平/王東巡狩)所居民富所去
見思生有榮號死見奉祀(前漢循吏傳班固云王成黄/霸朱邑龔遂鄭𢎞召信臣等)
(補/)悅其化敬其樹　百姓追思歌之至今(前漢趙廣漢/為京兆尹亷)
(明威制豪彊小民/得職百姓云云補)周人懷召伯之德甘棠為之不伐越
王思范蠡之功鑄金以存其像(襄陽記諸/葛初亡)大夫哭於朝
商賈哭於市(韓子云子/產病死也)處女泣於室農人哭於野(說苑/云子)
(產/死)向方而道哭抱手而憂行(賈誼新書/鄒穆公死)丁壯號哭老人
兒啼(史記鄭子產/為鄭相死)婦人捨簮珥丈夫㢮琴瑟(說苑云子/產相鄭而)
(卒/)婦人抶珠瑱大夫釋玦靬(賈誼新書云/鄒穆公死)耕人輟耘紡
婦遺索(張衡大司/豐鮑德云)遨童不謳歌舂築不相杵(賈誼新書/鄒穆公死)
童子不歌謡舂者不相杵(史記趙良見商君云五羖大/夫之相秦也功名藏於府庫)
(德行流於後世及死/秦國男女流涕補)沽者不讎其酒屠者罷列而歸(賈/誼)
(新書鄒/穆公死)市人為散舉市皆哭(荆州記羊/祜在荆州)大小感恩旦夕
臨哭(後漢鄧訓卒官羌胡愛惜旦夕臨者日數千人戎/俗父母死恥悲泣皆騎馬歌呼至聞訓卒莫不吼)
(號或以刀自割又刺殺其犬馬牛羊/曰鄧使君已死我曹亦俱死耳補)懐其恩信舉國號
哭(後漢耿秉傳曰匈奴聞秉卒舉國號/哭或至𠢐面流血注云𠢐割也補)過冢拜謁仰天
號哭(後漢祭彤傳曰烏桓鮮卑追思彤無已每/朝賀京師常過冢拜謁仰天號泣乃去補)民為立
祠嵗時致祭(漢書文翁為蜀/郡縣小吏也)民共立祠至今不絶(漢書/朱邑)
(為桐鄉/□夫云)南陽為立祠(漢書召/信臣)汲民為立祠(崔/瑗)百姓巷祭
戎夷野祠(襄陽記諸/葛亮初亡)百姓道祀(范漢書王蒙/為洛陽令)吏民立祠
(魏/公)西土樹碑者皆拜(王晉書扶/風王峻)吏民立碑頌德記迹(後/漢)
(崔瑗傳瑗為汲令在事數言便宜為人開稻田數百頃/視事七年百姓歌之補案華嶠書曰瑗愛士好賓客盛)
(脩肴膳或言其太奢瑗聞之怒勅妻子曰吾并日而食/以供賓客而反以獲譏士大夫不足養如此後勿過菜)
(具無為諸子所嗤終不能/改俸禄盡於賓饗也附)見碑悲感(晉書羊祜傳云襄/陽百姓於峴山祜)
(生平遊憩之所建碑立廟嵗時饗祭焉望其碑者莫不/流涕杜預因名為墮淚碑荆州人為祜諱名屋室皆以)
(門為稱改户曹/為辭曹焉補)見樹哀泣(晉書孫晷卒緼案晷未及大/歛有一老父  袍草履不通)
(姓名徑入撫柩而哭哀聲慷慨感於左右哭止便出容/貌甚清眼瞳又方門者告之喪主怪而追焉直去不顧)
(同郡顧和等百餘人歎其/神貌有異而莫之測也補)
　
　
　
　北堂書鈔卷三十五
欽定四庫全書
　北堂書鈔巻三十六
　　　　　　　　　　　唐　虞世南　撰
　　　　　　　　　　　明　陳禹謨　補註
　政術部
　　清淨二十　　　　　明察二十一
　　威嚴二十二　　　　疾惡二十三
　　勤官二十四　　　　稱職二十五
　　守職二十六
　　　清淨二十
治貴清淨(前漢曹參傳參之相齊天下初定召長老諸/先生問所以安集百姓而齊故諸儒以百數)
(言人人殊參未知所定聞膠西有蓋公善治黄老言使/人厚幣請之既見蓋公蓋公為言治道貴清靜而民自)
(定推此類具言之參於/是避正堂舎蓋公焉補)理民好靜(前漢汲黯傳黯遷東/海太守學黄老言治)
(官民好清浄擇丞史任之/責大指而已不細苛補)清淨少欲(東觀漢/記甄宇)曹參為相
不事(前漢曹參傳參日夜飲酒卿大夫以下吏及賓客/見參不事事來者皆欲有言至者參輒飲以醇酒)
(度之欲有言復飲酒醉而後去終莫得開說以為常相/舎後園近吏舎吏舎日飲歌呼從吏患之無如何乃請)
(參遊後園聞吏醉歌呼從吏幸相國召按之乃反取酒/張坐飲大歌呼與相和參見人之有細過掩匿覆蓋之)
(府中無/事補)王丞相未令不看事(郭子/云)五日一聽事(仲長統/昌言云)
(宋均為九江守/夏以旦冬以中)逍遥無事(袁崧後漢書云/周璆為高唐令)朝廷清淨官
曹無事(崔瑗/書云)
　　　明察二十一
先王求明察之官(左傳云鄭人鑄刑書叔向使詒子產/書曰昔先王議事以制不為刑辟懼)
(民之有/爭心也)外寛内明(前漢黄霸以外寛内明得吏民/心户口嵗増治為天下第一補)厥德
文明(東觀漢記郭貨為荆/州刺史百姓歌之)為政清明(汝南先賢傳云黄/浮為濮陽令為政)
(清明號/為神明)在事清明(晉書山濤為尚書吏部郎文帝與濤/書曰足下在事清明雅操邁時念多)
(所乏今致錢二十萬穀二百斛魏帝嘗賜景帝/春服帝以賜濤又以母老并賜藜杖一枚補)進善黜
惡(魏志徐邈立學明訓禁厚葬斷淫祀進善黜惡風化/大行百姓歸心焉西域流通荒戎入貢皆邈勛也補)
(案魏國初建為尚書郎時科禁酒而邈私飲至於沈醉/校事趙達問以曹事邈曰中聖人達白之太祖太祖甚)
(怒渡遼將軍鮮于輔進曰平日醉客謂酒清者為聖人/濁者為賢人邈性脩慎偶醉言耳文帝踐祚問邈曰頗)
(復中聖人不邈對曰昔子反斃於穀陽御叔罰於飲酒/臣嗜同二子不能自懲時復中之然宿瘤以醜見傳而)
(臣以醉見識帝大笑顧/左右曰名不虛立附)表章善惡(廣川先賢傳云/黄豪拜司隸)吏不
容姦(蜀志諸/葛亮)民不能欺(典畧云西/門豹治鄴)罔敢匿詐(司馬/傳云)獄無
寃民(三輔/決録)官無停事(應璩與母丘仲恭/書云客館不留賓)丙吉議小兒(風/俗)
(通不案今/本  載)不疑收方遂(前漢雋不疑傳云始元五年有/一男子自謂衛太子京兆尹不)
(疑叱從吏收縛補案夏陽人姓成名方遂居湖以卜筮/為事有故太子舎人嘗從方遂卜謂曰子狀貌甚似衛)
(太子方遂心利其言幾得以富貴即詐自稱詣闕廷尉/逮召鄉里識知者張宗禄等方遂坐誣罔不道要斬東)
(市一姓張/名延年附)咸稱神明(前漢黄霸識事聰明吏民/不知所出咸稱神明補)謂之神
明(後漢度尚除上虞長為政嚴峻明於發擿姦非吏人/謂之神明補案謝承書曰尚進善愛人坐以待旦擢)
(門下書佐朱儁恒歎述之以為有不凡之操儁/後官至車騎將軍逺近竒尚有知人之鑒附)志在理
察枉訟(後漢張禹初拜揚州刺史當過江行部中土民/皆以江有子胥之神難於濟涉禹将渡吏固請)
(不聽禹厲言曰子胥如有靈知吾志在理察枉訟豈危/我哉遂鼔棹而過補案酈原水經注曰吴王賜子胥死)
(浮屍於江夫差悔與羣臣臨江設祭修/塘道及壇吴人因為立廟而祭焉附)入境高褰襜帷
(後漢賈琮為冀州刺史舊典傳車驂駕垂赤帷裳迎於/州界及琮之部升車言曰刺史當逺視廣聽糾察美惡)
(何有反垂帷裳以自掩塞乎乃命御者褰之百城/聞風自然竦震其諸臧過者望風解印綬去禱)民之
情偽盡知之矣(左/傳)
　　　威嚴二十二
有威可畏(左傳北宫文子言於衛侯曰/楚令尹無威儀民無則焉)威而不猛　威
能震敵(桓階為/趙郡守)威能討姦(范曄漢書張堪世祖召見諸/郡計吏樊顯曰堪昔在蜀其)
(仁以惠下/威能討姦)畏以雷霆(王逸/論云)誅暴立威(東觀漢記朱/暉為臨淮守)州郡
畏威(前漢朱博傳博遷冀州刺史行部吏民數百人遮/道自言官寺盡滿從事白請且留此縣録見諸自)
(言者事畢乃發欲以觀試博博心知之告外趣駕既白/駕辦博出就車見自言者使從事明敕告吏民欲言縣)
(丞尉者刺史不察黄綬各自詣郡欲言二千石墨綬長/吏者使者行部還詣治所其民為吏所寃及言盜賊詞)
(訟事各使屬其部從事博駐車決遣四五百人皆罷去/如神吏民大驚不意博應事變迺至於此後博徐問果)
(老從事教民聚㑹博殺/此吏州郡畏博威嚴補)吏畏其威(東觀漢記朱暉斥/逺佞人吏畏其威)民
不敢欺(典畧云董安/于治晉陽)公卿憚之(晉中興書卞壼為尚書/令  案壼幹實當官以)
(褒貶為己任勤於吏事欲軌正督世不肯苟同時好然/性不𢎞裕才不副意故為諸名士所少而無卓爾優譽)
(明帝深器之於諸大臣而最任職阮孚每謂之曰卿恒/無閑泰常如含瓦石不亦勞乎壼曰諸君以道德恢𢎞)
(風流相尚執鄙吝者非壼而誰時貴遊子弟多慕王澄/謝鯤為達壼厲色於朝曰悖禮傷教罪莫斯甚中朝傾)
(覆實由於此欲奏推之王導庾亮/不從乃止然而聞者莫不折節補)舉朝憚之(漢/書)姦猾縮
首(吴志士燮上案燮兄弟並為列郡雄長一州偏在萬/里威尊無  出入鳴鐘磬備具威儀笳簫鼔吹車騎)
(滿道妻妾乗輜軿子弟從兵騎當時/貴重震服百蠻尉佗不足喻也補)姦慝自弭(前漢孫/寳傳寳)
(為京兆尹故吏侯文署東部督郵入見敕曰今口鷹隼/始擊當順天氣取姦惡以成嚴霜之誅掾部渠有其人)
(乎文卬曰無其人不敢空受職寳曰誰也文曰霸陵杜/穉季寳曰其次文曰豺狼當道不宜復問狐狸寳黙然)
(文怪寳氣索知其有故因曰明府素著威名今不取穉/季當且闔閤勿有所問穉季耳目長聞知之杜門不通)
(水火穿舎後牆為小户但持/鉏自治園遂不敢犯法補)王甫死杖下(後漢陽球傳/云中常侍王)
(甫曹節等姦謔弄權扇動外内球嘗拊髀發憤曰若陽/球作司隸此曹安得容乎光和二年遷為司隸校尉王)
(甫休沐里舎球詣闕謝恩奏收甫等送洛陽獄甫等五/毒備極甫子萌謂球曰父子既當伏誅少以楚毒假借)
(老父球曰若罪無状死不滅責乃欲球假借耶萌乃罵/曰爾前事吾父子如奴奴敢反汝主乎今日困吾行自)
(及也球使以土窒萌口箠扑交至父子悉死杖下拜案/球能擊劍習弓馬性嚴厲好申韓之學有理姦才  九)
(江太守球到設方畧凶賊殄破收郡中姦吏盡殺之遷/平原相出教曰相前莅高唐志掃姦鄙遂為貴郡所見)
(枉舉昔桓公釋管仲射鉤之讐高祖赦季布逃亡之罪/雖以不德敢忘前義况君臣分定而可懐宿昔哉今一)
(蠲徃愆期諸來効若受教之後而/不改姦状者不得復有所容矣補)破柱取張朔(後漢李/膺傳膺)
(拜司隸校尉時張讓弟朔為野王令貪殘無道至乃殺/孕婦聞膺厲威嚴懼罪逃還京師因匿兄讓第舎藏於)
(合柱中膺知其狀率将吏卒破柱取朔付洛陽獄受辭/畢即殺之讓訴寃於帝詔膺入殿御親臨軒詰以不先)
(請便加誅辟之意膺對曰昔仲尼為魯司冦七日而誅/少正卯令臣到官已積一旬私懼以稽留為愆不意獲)
(速疾之罪誠自知釁責死不旋踵特乞留五日剋殄元/惡退就鼎鑊始生之願也自此諸黄門常侍皆鞠躬屏)
(氣休沐不敢復出宫省帝怪問/其故並叩頭泣曰畏李校尉補)號為取龍(益部耆/舊傳)號為
蒼鷹(漢書郅都為中尉丞相條侯至貴倨也而都揖丞/相是時民樸畏罪自重而都獨先嚴酷致行法不)
(避貴戚見者側目而視號曰蒼鷹補案都為人勇有氣/公廉不發私書問遺無所受請寄無所聽常稱曰已背)
(親而出身固當奉職死節/官下終不顧妻子矣附)不敢朝飲羊(孔子家語仲尼/為大司冦沈猶)
(氏不敢/朝飲羊)桃李不潜掇(韓子云子/產治鄭)不惡而嚴　嚴刑必斷
(應劭云/王章)間何闊逢諸葛(前漢諸葛豐傳師古注云言間/者何久闊不相見以逢諸葛故)
(也/)屬縣解印四十餘城(汝南先賢傳周/乗為交州刺史)郡縣聞之莫不
震慄(張璠記云賈琮/為荆州刺史)奏二千石必先露章(前漢何武為/掦州刺史所)
(舉奏二千石長吏必先露章服罪者為虧除免之而已/不服極法奏之抵罪或至死補案九江太守戴聖禮經)
(號小戴者也行治多不法前刺史以其大儒優容之及/武為刺史行部録囚徒有所舉以屬郡聖曰後進生何)
(知迺欲亂人治皆無所決武使從事廉得其罪聖懼自/免後為博士毁武於朝廷武聞之終不揚其惡而聖子)
(賓客為羣盜得繫廬江聖自以子必死武平心決之卒/得不死自是後聖慙服武每奏事至京師聖未嘗不造)
(門謝/恩補)二千石阿縱皆舉免之(魏志賈逵為豫州刺史考/竟其二千石以下阿縱不)
(如法者皆舉奏免之帝曰逵真刺史矣布告天下當以/豫州為法賜爵闗内侯州南與吴接逵明斥候繕甲兵)
(為守戰之備賊不敢犯外修軍旅内治民事遏鄢汝造/新陂又斷山溜長溪水造小弋陽陂又通運渠二百餘)
(里所謂賈侯/渠者也補)百寮嚴憚罔不肅然(益部耆舊傳曰/羅衡為萬年令)白巾
出府(前漢朱博為琅邪太守齊部舒緩養名博新視事/右曹掾史皆移病卧博奮髥抵几曰觀齊兒欲以)
(此為俗耶皆斥罷諸病吏白巾走出府門郡中大驚補/案博出教敇功曹官屬多褒衣大袑不中節度自今掾)
(史衣皆令去地三寸博尤不愛諸生所至郡輒罷去議/曹曰豈可復置謀曹耶文學儒吏時有奏記稱說云云)
(博見謂曰如太守漢吏奉三尺律令以從事耳亡奈生/所言聖人道何也且持此道歸堯舜君出為陳說之其)
(逆折人/如此附)不敢舎郵亭(前漢黄霸為潁川太守吏出不敢/舎郵亭食於道傍烏攫其肉民有)
(欲詣府口言事者適見之霸與語道此後日吏還謁霸/霸見迎勞之曰甚苦食於道傍乃為烏所盜肉吏大驚)
(以霸具知其起居所問豪釐不敢有所隠鰥寡孤獨有/死無以葬者鄉部書言霸具為區處某所大木可以為)
(棺某亭猪子可以/祭吏徃皆如言補)
　　　疾惡二十三
見惡如農夫之務去草焉絶其本根勿使能植(春/秋)疾惡
若仇(謝漢書張佺為山/陽令御政清潔)疾惡如讎(王晉/書)戮於兩觀尸朝
三日(家語孔子為魯司寇朝政七日而誅亂政大夫少/正卯戮之於兩觀之下尸於朝三日子貢進曰夫)
(少正卯魯之聞人也今夫子為政而始誅之或者為失/乎孔子曰居吾語女以其故天下有大惡者五而竊盜)
(不與焉一曰心逆而險二曰行辟而堅三曰言偽而辯/四曰記醜而博五曰順非而澤此五者有一於人則不)
(免君子之誅而少正卯皆兼有之其居處足以撮徒成/黨其談說足以飾褒瑩衆其强禦足以返是獨立此乃)
(人之姦雄者也/不可以不除補)捕郡内豪猾(前漢王溫舒為河内太守/捕郡中豪猾相連坐千餘)
(家盡十二月郡中無犬吠之盜其頗不得失之旁郡追/求㑹春溫舒頓足歎曰嗟乎令冬月益展一月足吾事)
(矣補案溫舒多諂善事有勢者即無勢視之如奴有勢/家雖有姦如山弗犯無勢雖有貴戚必侵辱舞文巧請)
(下户之猾以動大豪其治中尉如此姦猾窮治大氐盡/糜爛獄中行論無出者其爪牙吏虎而冠後坐事罪至)
(族自殺其時兩弟及兩婚家亦各自坐它罪而族光禄/勲徐自為曰悲夫夫古者三族而王溫舒罪至同時而)
(五族/乎附)問貴戚放横(後漢周䊸徴拜洛陽令下車先問大/姓主名吏數閭里豪彊以對䊸厲聲)
(怒曰本問貴戚若馬竇等輩豈能知此賣菜傭乎補案/䊸初為勃海太守每赦令到郡輒隠閉不出先遣使屬)
(縣盡決刑乃出詔書坐徴詣廷尉免歸䊸廉潔無資常/築墼以自給肅宗聞而憐之復以為即再遷召陵侯相)
(廷掾憚䊸嚴明欲損其威乃晨取死人斷手足立寺門/䊸聞便徃至死人邊若與死人共語状隂察視口眼有)
(稻芒乃宻問守門人曰悉誰載藁入城者門者對唯有/廷掾耳又問鈴下外頗有疑令與死人語者不對曰廷)
(掾疑君乃收廷掾考問具服不殺/人取道邊死人後人莫敢欺者附)近臣奢僣充皆舉劾
(前漢江充為謁者使匈奴還拜為直指繡衣使者督/三輔盜賊禁察踰侈貴戚近臣多奢僣充皆舉劾補)陳
相罪惡𤣥收具考(後漢橋𤣥少為縣功曹時豫州刺史/周景行部到梁國𤣥謁景因伏地言)
(陳相羊昌罪惡乞為部陳從事窮案其姦景壮𤣥意署/而遣之𤣥到悉收昌賓客具考臧罪昌素為大将軍梁)
(冀所厚冀為馳檄救之景承旨召𤣥𤣥/還檄不發案之益急昌坐檻車徴補)誅鋤姦黨門夜
不閉(益部耆舊傳云/羅衡為萬年令)窮竟其姦道不拾遺(前漢嚴延年/為涿郡守大)
(姓西高氏東高氏自郡吏以下皆畏避之莫敢與牾咸/曰寜負二千石無負豪大家賓客放為盜賊發輒入高)
(氏吏不敢追其亂如此延年至遣掾蠡吾趙繡案高氏/得其死罪繡見延年新將心内懼即為兩劾欲先白其)
(輕者觀延年意怒迺出其重劾延年已知其如此矣趙/掾至果白其輕者延年索懐中得重劾即收送獄夜入)
(晨将至市論殺之先所按者死更遣吏分考兩高窮竟/其姦誅殺各數十人郡中震恐道不拾遺補案延年巧)
(為獄文善吏書所欲誅殺奏成於手中主簿親近吏不/得聞知奏可論死奄忽如神冬月傳屬縣囚㑹論府上)
(流血數里河南號曰屠伯是時張敞為京兆尹素與延/年善敞治雖嚴然尚頗有縱舎聞延年用刑刻急迺以)
(書喻之曰昔韓盧之取莬也上觀下獲不甚多殺願次/卿少緩誅罰思行此術延年報曰河南天下喉咽二周)
(餘弊莠盛苗穢/何可不鉏也附)斥逺佞惡(東觀漢記朱/暉為臨淮守)沙汰郡吏(晉書/劉毅)
(幼有孝行少厲清節然好臧否人物王公貴人望風憚/之僑居平陽太守杜恕請為功曹沙汰郡吏百餘人三)
(魏稱焉為之語曰但聞劉功曹不聞杜府君補案毅夙/夜在公坐而待旦言議切直無所曲撓為朝野之所式)
(瞻嘗散齋而疾其妻省之毅便奏加妻罪而請解齋妻/子有過立加杖箠其公正如此然以峭直故不至公輔)
(附/)貪饕流放潔士盈朝(汝南先賢傳許子將守案後漢/許劭初為郡功曹太  徐璆甚)
(敬之府中聞子將為吏莫不改操飾行同郡袁紹公族/豪俠去濮陽令歸車徒甚盛將入郡界乃謝遣賓客曰)
(吾輿服豈可使許子將/見遂以單車歸家補)樊煜為天水盜無出獄(後漢樊/煜為天)
(水太守政嚴猛好申韓法善惡立斷人有犯其禁者率/不生出獄吏人及羌胡畏之道不拾遺行旅至夜聚衣)
(裝道傍曰以付樊公涼州為之歌曰游子常苦貧力子/天所富寧見乳虎穴不入兾府寺大笑期必死忿怒或)
(見置嗟我樊府君安可再遭值補案曄初光武㣲時嘗/以事拘於新野煜為市吏餽餌一笥帝德之不忘仍賜)
(曄御食及乘輿服物因戲之/曰一笥餌得都尉何如附)何竝為潁川頭縣於市(前漢/何竝)
(為潁川太守使文吏治鍾威趙季李欵三人獄武吏徃/捕之各有所部敕曰三人非負太守迺負王法不得不)
(治鍾威所犯多在赦前驅使入函谷闗勿令汙民間不/入闗迺收之趙李桀惡雖逺去當得其頭以謝百姓鍾)
(威負其兄止雒陽吏格殺之亦得/趙李它郡持頭還並皆縣頭補)
　　　勤官二十四
民生在勤勤則不匱(在傳欒書曰楚自克庸以來其君/無日不討國人而訓之於民生之)
(不易禍至之無日戒懼之不可以怠在軍無日不討軍/實而申儆之於勝之不可保紂之百克而卒無後訓之)
(以若敖蚡冒篳路籃縷以啟山林/箴之曰民生在勤勤則不匱補)夙夜罔或弗勤　克
勤於家　勤恤民隱而除其害(國語周穆王將征犬戎/祭公謀父諫曰昔商王)
(帝辛大惡於民庶民弗忍欣戴武王以致戎於/商牧是先王非務武也勤恤民隠而除其害也)自朝至
昃弗遑暇食　日仄坐朝幽枉必達(范漢書明帝論云/明帝日仄坐朝幽)
(枉必/達)治民祇懼不敢康寧　朝夕勤恪守以惇篤(國語/祭公)
(謀父曰我先王不窋不敢怠業時序其德纂修其緒/脩其訓典朝夕恪勤守以惇篤奕世載徳不沗前人)王
事靡盬不遑啟處　王事靡盬繼嗣我日　夙興夜寐
無沗所生　夙興夜寐洒掃庭内　夙夜在公　夙夜
匪懈　不懈於位　不敢怠遑　黽勉從事　朝夕從
事　古訓是式威儀是力　精力於職事(前漢書張安/世精力於職)
(休沐未嘗出上行幸河東嘗亡書三篋詔問莫能知唯/安世識之具作其事後購求得書以相校無所遺失補)
(案魏相上封事曰車騎將軍安世事孝武皇帝三十餘/年忠信謹厚勤勞政事夙夜不怠與大將軍定策天下)
(受其福國家/重臣也附)勤心有補益(范漢/書)盡瘁事國　盡心奉職
(東觀漢記周榮傳云榮/為尚書令盡心不敢怠)不入内舎(謝漢書云范令不入/内舎常卧㕔事上)
常伏閤下(華嶠漢書馮豹字仲文為尚書郎勤力不/懈每從昏至明帝聞而嘉之乃加賞賜)冠
劍不解(東觀漢記桓文高每當直事駐車而傳漏雖居/閒鏁署冠劍不解於身為郎二十載未嘗被奏)
(三署服其/重慎也)抱書而寐(魏民春秋曰高柔為刺史既處法/平允又夙夜匪懈至擁膝抱文書)
(而寢太祖見而哀之徐解衣裘覆之而去自是辟焉其/案䕶軍營士竇禮近出不還營以為亡表言逐捕沒)
(妻盈及男女為官奴婢盈連至州府稱寃自訟莫有省/者乃辭詣廷尉柔問曰汝何以知夫不亡盈垂泣對曰)
(夫少單特養一老嫗為母事甚恭謹又哀兒女撫視不/離非是輕狡不顧室家者也柔重問曰汝夫不與人有)
(怨讐乎對曰夫良善與人無讎又曰汝夫不與人交錢/財乎對曰嘗出錢與同營士焦子文求不得時子文適)
(坐小事繫獄柔乃見子文問所坐言次曰汝頗曾舉人/錢不子文曰自以單貧初不敢舉人錢物也柔察子文)
(色動遂曰汝昔舉竇禮錢何言不耶子文怪知事露應/對不次柔曰汝已殺禮便宜早服子文於是叩頭具首)
(殺禮本末埋/藏處所附)不離省闥(後漢書黄香為尚書郎嘗獨止/宿臺上晝夜不離省闥上聞善)
(之告案元和元年肅宗詔香詣東觀讀所未嘗見書香/後  休及歸京師時千乗王冠帝㑹中山邸乃詔香殿)
(下顧謂諸王曰此天下無雙江夏黄童者也後管樞機/甚見親重而香亦祇勤物務憂公如家十二年東平清)
(河奏妖言卿仲遼等所連及且千人香科别據奏全活/甚衆又曉習邊事均量軍政皆得事宜帝知其精勤數)
(加恩賞疾病存問賜醫藥在位多所/薦達寵遇甚盛議者譏其過倖補)沈迷簿領(劉楨詩/云職事)
(煩填委文墨紛消散沈迷簿領閒回回自昏亂為案典/畧曰文帝嘗賜楨廓落帶其後師死欲借取以  像因)
(書嘲楨曰夫物因人為貴故在賤者之手不御至尊之/側今雖取之勿嫌其不反也楨答曰楨聞荆山之璞曜)
(元后之寳隨侯之珠燭衆士之好南垠之金登窈窕之/首鼲貂之尾綴侍臣之幘此四寳者亦皆未能初自接)
(於至尊也夫尊者所服卑者所修也貴者所御賤者所/先也故夏屋初成而大匠先立其下嘉禾始熟而農夫)
(先嘗其粒恨楨所帶無他妙/飾若實殊異尚可納也附)白日接賓客夜間省文書
(吴志滕𦙍為太常白日接賓客夜省文書白案吴書曰/𦙍年十二而孤單㷀立能治身厲行為人  晳威儀可)
(觀每正朔朝賀脩勤在位大臣見者無不歡賞又曰𦙍/上表陳及事宜及民間優劣多所匡弼權以𦙍故增重)
(公主之賜屢加存問𦙍每聽辭訟斷罪法察言觀色務/盡情理人有窮寃悲苦之言對之流涕又曰𦙍寵任彌)
(高接士愈勤表奏書疏/皆自經意不以委下補)馳翰未遑食日昃不知晏(劉楨/詩)
　　　稱職二十五
吏稱其職(前漢書贊曰孝宣之世信賞必罰綜核名實/政事文學法理之士咸精其能至於技巧工)
(匠器械自元成間鮮能及之亦足以知吏稱其職民安/其業也遭值匈奴乖亂推亡固存信威北夷單于慕義)
(稽首稱藩功光祖宗業垂後嗣/可謂中興侔徳殷宗周宣矣)官人稱允(晉諸公贊曰/山濤為吏部)
(尚書官/人稱職)官脩其方(左傳蔡墨對魏獻子曰夫物有其官/官修其方朝夕思之一日失職則死)
(及之/也)能業其官(左傳子產對叔向曰昔金天氏有裔子/曰昧為𤣥㝠師生允格臺駘能業其官)
(宣汾洮障大澤以處大原/帝用嘉之封諸汾川補)佐天子理隂陽(史記世家周/勃為右丞相)
(文帝問勃曰一嵗決獄錢榖出入幾何勃謝不知汗出/沾背問陳平平曰有主者上曰君所主者何事乎平曰)
(主上佐天子理隂陽順四時下育萬物/之宜外鎮撫四夷内親附百姓上曰善)拔貞實斥華偽
(先賢行状曰毛玠雅量公正在官清恪其典選舉拔貞/實斥華偽進遜行抑阿黨諸宰臣治民功績不著而私)
(財豐足者皆免黜停廢久不選用於時四海翕然莫不/勵行至乃長吏還者垢面羸衣常乗柴車補案魏志玠)
(嘗為東曹掾與崔琰並典選舉其所舉用皆清正之士/雖於時有盛名而行不由本者終不得進務以儉率人)
(由是天下之士莫不以亷節自勵雖貴寵之臣輿服不/敢過度太祖歎曰用人如此使天下人自治吾復何為)
(哉文帝為五官將親自詣玠屬所親眷玠答曰老臣以/能守職幸得免戾今所説人非遷次是以不敢奉命附)
匡政理務拾遺補闕(漢記陳蕃為汝南功曹/匡政理務拾遺補闕)執憲御下
舉正非法(東觀漢記樊凖字幼陵為御史中丞執憲御/下舉正非法百姓官寮震慄  案後漢樊凖)
(傳云永平初郡國多被飢困凖上疏太后從之悉以公/田賦與貧人即擢凖守光禄大夫使冀州凖到部開倉)
(廩食慰安生業流人咸得蘇息還拜鉅鹿太守時飢荒/之餘人庶流迸家户且盡凖課督農桑廣施方畧朞年)
(間穀粟豐賤數十倍而趙魏之郊數為羌所/鈔暴凖外禦冦虜内撫百姓郡境以安補)居位持重
為任職臣(王晉書魏舒傳云山濤薨以舒領司/徒有頃即真舒居位持重為任職臣)舉得其
罪(漢書田延年傳延年為河南太守以尹翁歸為督郵/河東二十八縣分為兩部閎孺部汾北翁歸部汾南)
(所舉應法得其罪辜屬縣/長吏雖中傷莫有怨者)罰當其過(韓詩外傳云季孫/之治魯也衆殺人)
(而必當其罪多罰人而必當其過子貢曰暴哉治乎季/孫聞之曰吾殺人必當其罪罰人必當其過先生以為)
(暴何也子貢曰夫奚不若子產之治鄭一年而負罰之/過省二年而刑殺之罪亡三年而庫無拘人故民歸之)
(如水就下愛之如孝子敬父母今竊聞夫子疾之時則/國人喜活則國人皆駭以死相賀以生相恐非暴而何)
(哉/補)契為司徒百姓和睦䕫主賓客逺人畢至(典/畧)耿恭為
校尉烏孫遣子(後漢耿恭為戊校尉屯後王部金蒲城/謁者闗寵為已校尉屯前王部柳中城)
(恭至部移檄烏孫示漢威徳大昆彌以下皆遣子入侍/也  案恭以疏勒城傍有澗水可固乃引兵㨿之匈奴)
(來攻恭遂於城下擁絶澗水恭於城中穿井十五丈不/得水吏士渴乏笮馬糞汁而飲之恭仰歎曰聞昔貳師)
(將軍拔佩刀刺山飛泉涌出今漢徳神明豈有窮哉乃/整衣服向井再拜為吏士禱有頃水泉奔出乃令吏士)
(掦水以示虜虜以/為神明遂引去補)郭展為太僕廏馬充丁(晉諸公賛云/郭展為太僕)
(廏馬充丁其後/征吴得以濟事)田仁刺三河奏事稱意(漢書武帝時田/仁以壯勇為衞)
(將軍舎人後使刺三河還奏事稱意拜為京輔都尉月/餘遷司直  案田叔為魯相卒官魯以百金祠少子仁)
(不受曰義不傷先人名後為司直數嵗戾太子/舉兵仁部閉城門令太子得亡坐縱反者族補)孫㑹記
室書檄立成(王晉書云孫㑹以策干東海王越詭其姓/名自稱南岳逸民動以勤王辭義甚美王)
(以為記室㕘軍每造檄或馹/馬催之應命立成皆稱旨)牟融為司農稱為名卿(東/觀)
(漢記牟融為大司農性明逺稱為名卿延案融為大司/農時顯宗方勤萬機公卿數朝㑹每輒  謀政事判折)
(獄訟融經明才高善論議朝廷皆服/其能帝數嗟嘆以為才堪宰相補)袁安為河南尹名
重朝廷(後漢袁安為河南尹政號嚴明然未曾以臧罪/鞫人常稱曰凡學仕者高則望宰相下則希牧)
(守錮人於聖世尹所不忍為也聞之者皆感激自勵在/職十年京師肅然名重朝廷補案安父初沒母使安訪)
(求葬地道逢三書生問安何之安為言其故生乃指一/處云葬此地當世為三公須㬰不見安異之於是遂葬)
(其所占之地故/累世隆盛焉附)翁歸曉文法(漢書尹翁歸少孤為/獄小吏曉習文法)王基
明制度(魏志王基為荆州刺史明制/度整軍農修學校南方稱之)挈瓶之智守不假
器(左傳晉人來治杞田季孫將以成與之謝息為孟孫/守不可曰人有言雖有挈瓶之知守不假器禮也夫)
(子從君而守臣喪邑雖吾子猶有猜焉以杜注/曰挈瓶汲者喻小知為人守器猶知不  借人)君子得
輿　飲食衎衎
　　　守職二十六
守道不如守官(左傳云齊侯田于沛招虞人以弓不進/公使執之辭曰昔先君之田也旃以招)
(大夫弓以招士皮冠以招虞人臣不見皮冠故不/敢進乃舎之仲尼曰守道不如守官君子韙之)不在
其位不謀其政　君子思不出其位　敬恭朝夕恪居
官次(左傳季氏以公鉏為馬政慍而不出閔子馬見之/曰子無然禍福無門惟人所召公鉏然之敬恭朝)
(夕恪居/官次)小國供職(左傳昭公四年楚子合諸侯于申王/使問禮于左師與子產左師曰小國)
(習之大國用之敢不薦聞獻公合諸侯之禮六子產曰/小國共職敢不薦守獻伯子男㑹公之禮六君子謂左)
(師善守先代子產善相小國之杜注云宋爵公故獻公/禮鄭伯爵故獻伯子男㑹公  禮其禮同所從言之異)
(補/)諸國正封(左傳云天子經畧諸侯正封古/之制也杜注云封疆有定分補)世不失職
(左傳少皡氏有四叔曰重曰該曰脩曰熙實能金木及/水使重為句芒該為蓐收脩及熙為𤣥㝠世不失職遂)
(濟窮桑職案杜注云窮桑少皡之號也四子能治其官/使不失  濟成少皡之功死皆為民所祀窮桑地在魯)
(北/補)據法守職(韓詩外傳云據法守職/而不敢為非者人吏也)奉職佳吏(吴志呂/蒙常以)
(部曲事為江夏太守蔡遺所白蒙無恨意及豫/章太守顧劭卒權問所用蒙因薦遺奉職佳吏)真守法
臣(韓非子楚王急召太子楚國之法車不得至茆門天/雨庭中有潦太子遂驅車至茆門庭理舉殳擊其馬)
(敗其駕太子入為王泣請必誅之王曰前有先主而不/踰後有儲主而不屬矜矣是真吾守法之臣也乃益爵)
(二級而開後門出太子勿復過馬一說荆荘王有茅門/之法曰羣臣大夫諸公子入朝  蹄踐霤者廷理斬其)
(輈戮其御於是太子入朝馬蹄踐霤廷理斬其輈戮其/御太子怒入為王泣曰為我誅戮廷理王曰法者所以)
(敬宗廟尊社稷故能立法從令尊敬社稷者社稷之臣/也焉可誅也夫犯法廢令不尊敬社稷者是臣乘君而)
(下尚校也臣乘君則主失威下尚校則上位危威失位/危社稷不守吾将何以遺子孫於是太子乃還走避舎)
(露宿三日北面/再拜請死罪補)善守先代(左傳/見前)典司宗祏(左傳云鄭厲/公入使謂原)
(繁曰寡人出伯父無裏言入又不念寡人寡人憾焉對/曰先君桓公命我先人典司宗祏社稷有主而外其心)
(其何貳如之茍主社稷國内之民/其誰不為臣臣無二心天之制也)妻為組善吳起使歸
(韓子云吴子示其妻以組曰子為我織組令之如是組/已就而效之其組異善起曰使子為組令之如是而今)
(也異善何也其妻曰用財一也加務善之吴起曰非語/也使之衣歸其父徃請之吳起曰起家無虚言  一説)
(吴起衛左氏中人也使其妻織組而幅狹于度吴子使/更之其妻曰諾及成復度之果不中度吴子大怒其妻)
(對曰吾始經之而不可更也吴子出之其妻請其兄而/索入其兄曰吴子為法者也其為法也且欲以與萬乘)
(致功必先踐之妻妾然後行之子毋幾索入矣其妻之/弟又重於衛君乃因以衛君之重請吴子吴子不聽遂)
(去衛而入/荆也補)帝至尚書陳矯跪問(魏志陳矯傳云明帝車/駕卒至尚書門矯跪問)
(帝曰陛下欲何之帝曰欲案行文書耳矯曰此自臣職/分非陛下所宜臨也若臣不稱其職則請就黜退陛下)
(宜還帝慙回車而返羣案矯從征漢中還為尚書行前/未到鄴太祖崩洛陽  臣拘常以為太子即位當須詔)
(命矯曰王薨于外天下惶懼太子宜割哀即位以繫逺/近之望且又愛子在側彼此生變則社稷危矣即具官)
(備禮一日皆辦明旦以王后令策太子即位大赦蕩然/文帝曰陳季弼臨大節明畧過人信一時之俊傑也帝)
(即踐阼轉署吏/部遷尚書令補)
　
　
　
　
　
　
　
　
　北堂書鈔卷三十六
欽定四庫全書
　北堂書鈔巻三十七
　　　　　　　　　　　唐　虞世南　撰
　　　　　　　　　　　明　陳禹謨　補註
　政術部
　　　公正二十七
夫公治化之本德教之基也(應厚哭/州將牋)治天下必先公則
天下平矣(吕氏春秋曰昔光聖王之治天下也必先公/公則天下平矣平得於公嘗試觀於上志有)
(得天下者衆矣其得之以公其失之必以偏凡主之立/也生於公故鴻範曰無偏無黨王道蕩蕩隂陽之和不)
(長一類甘露時雨不私一物萬民之/主不阿一人補注曰上志古記也)治天下者當無私
矣(吕氏春秋曰治天下者固必通乎性命之情通乎性/命之情者當無私矣夏不衣裘非愛裘也煖有餘也)
(冬不用􁁉非愛􁁉也清有餘也聖人/之不為私也非愛貴也節乎已也)古之公也篤今之
公也薄(任子/云)水至平而邪者取法鏡至明而醜者亡怒
(習鑿齒曰昔管仲奪伯氏駢邑三百沒齒而無怨言聖/人以為難諸葛亮之使廖立垂泣李平致死豈徒無怨)
(言而已哉夫水至平而邪者取法鏡至明而醜者亡怒/水鏡之所以能窮物而無怨者以其無私也水鏡無私)
(猶以免謗况大人君子懐樂生之心流矜恕之德法行/於不可不用刑加乎自犯之罪爵之而非私誅之而不)
(怒天下有不服者乎諸葛/亮於是可謂能用刑矣補)直繩者枉木所憎清公者姦
慝所讐(抱朴子名/實篇云)天無私覆地無私載(吕氏春秋云天/無私覆地無私)
(載日月無私燭四時無私行/行其德而萬物得遂長焉)總天下當與天下同心(晉/紀)
(劉/𢎞)奉三無私以勞天下　無偏無黨　不私其身不外
其民(任子太王不務私其身不外其民故曰百姓之/身猶吾身也為戎翟之病棄國之富杖策而去)以
公滅私民其允懷　常無私於上均恩澤於下(劉向諌/成帝云)
(聖人即天地以耀物常無私於上均恩澤於下協/和萬邦黎民無怨用能隆興𦙍嗣與天無窮也)不賞
私勞不罰私怨(左傳仲尼曰周任有言為/政者不賞私勞不罰私怨)益時者雖讐
必賞犯法者雖親必罰(蜀志陳壽評曰諸葛亮之為相/國也撫百姓示儀軌約官職從)
(權制開誠心布公道盡忠益時者雖讐必賞犯法怠慢/者雖親必罰服罪輸情者雖重必釋游辭巧飾者雖輕)
(必戮善無㣲而不賞惡無纎而不貶庶事精練物理其/本循名責實虚偽不齒終於邦域之内咸畏而愛之刑)
(政雖峻而無怨者以其用心平而勸戒明也可謂識治/之良才管蕭之亞匹矣然連年動衆未能成功蓋應變)
(將畧非其所長歟補案漢晉春秋曰樊建為給事中晉/武帝問諸葛亮之治國建對曰聞惡必改而不矜過賞)
(罰之信足感神明帝曰善哉使我得/此人以自輔豈有今日之勞乎附)平役均賦抑强扶
弱(王彪之臨㑹稽教云平役均賦則民/皆來蘇抑强扶弱則衆無寃訟矣)柔亦不茹剛亦
不吐　公正無私(孔子家語澹臺滅明有君子之姿孔/子嘗以容貌望其才其才不充孔子)
(之望然其為人公正無私其案子貢曰貴之不喜賤之/不怒茍利於民廉於行已  事上也以祐其下是澹臺)
(滅明之行也孔子曰獨貴獨/富君子恥之夫也中之矣補)公平無私(韓詩外傳云正/直者順道而行)
(順理而言公平無私不/為安肆志不為危激行)公正不私(前漢朱邑為人惇厚/篤於故舊然性公正)
(不可交以私/天子器之)公直無私(吕氏春秋荆昭王之時有士焉/曰石渚其為人也公直無私王)
(使為政廷有殺人者石渚追之則其父也還車而反立/于廷曰殺人者僕之父也以父行法不忍阿有罪廢國)
(法不可失法伏罪人臣之義也於是乎斧鑕請死于王/王曰追而不及豈必伏罪哉子復事矣石渚辭曰不私)
(其親不可謂孝子事君枉法不可謂忠臣君令赦之上/之惠也不敢廢法臣之行也不去斧鑕歿頭乎王廷)
(韓詩外傳楚昭王有士曰石奢其為人也公而好直王/使為理於是道有殺人者臣之父也以父成政非孝也)
(不行君法非忠也弛罪廢法而伏其辜臣之所守也遂/伏斧鑕曰命在君君曰追而不及庸有罪乎子其治事)
(矣石奢曰不然不私其父非孝也不行君法非忠也以/死罪生不亷也君欲赦之上之惠也臣不能失法下之)
(義也遂不去斧鑕刎頸而死乎廷君子聞之曰貞夫/法哉石先生乎補案石渚石奢當是一人故並存之)能
正其志　正直順事(詩/箋)正而不譎　正身率下(晉諸公/贊季𦙍)
(為吏部尚書正身/率下職不傾撓)執法守正(東觀/漢記)剛正直繩(王隠晉書/傅咸張華)
(建議起咸為司隸校尉固辭不免乃/力疾視事每剛正直繩師師嚴憚)志在奉公(前漢蓋/寛饒為)
(人剛直高節志在奉公寛案平恩侯許伯入第丞相御/史將軍中二千石皆賀  饒不行許伯請之迺徃從西)
(階上東鄉特坐許伯自酌曰蓋君後至寛饒曰無多酌/我我迺酒狂丞相魏侯笑曰次公醒而狂何必酒也坐)
(者皆屬目卑下之酒酣樂作長信少府檀長卿起舞為/沐猴與狗鬪坐皆大笑寛饒不說仰視屋而歎曰美哉)
(然富貴無常忽則易人此如傳舎所閲多矣唯謹慎/為得久君侯可不戒哉因起趨出劾奏長信少府補)奉
法不黨(說苑虞丘子舉孫叔敖為令尹少焉虞丘子家/干法孫叔敖執而戮之虞丘子憙入見於王曰)
(臣言孫叔敖果可使持國政奉國法而不黨施刑/戮而不骫可謂公乎荘王曰夫子之賜也已補)奉法
不避(後漢祭遵為軍市令舎中兒犯法遵格殺之光武/怒命收遵時主簿陳副諫曰明公常欲衆軍整齊)
(今遵奉法不避是教令所行也光武乃貰之以為刺姦/將軍謂諸將曰吾舎中兒犯法尚殺之必不私諸卿矣)
刺舉無避(漢書諸葛豐以明經為郡文學名特/立剛直為司隸校尉刺舉無所避)無所阿
避(史記石奢者楚昭王相/也堅正亷直無所阿避)無所屈撓(後漢申屠剛為尚/書令蹇諤直言無)
(所屈撓不案光武嘗欲出遊剛以隴蜀未平不宜宴安/逸豫諫  見聽遂以頭軔乘輿輪帝遂為止時内外羣)
(官多帝自選舉加以法理嚴察職事過苦尚書近臣/至乃捶撲牽曳於前羣臣莫敢正言剛每輒極諫補)不
避貴戚(史記尹齊以刀筆稍遷至御史事張湯湯數稱/以為亷武使督盜賊所斬伐不避貴戚遷為闗)
(内都尉聲/甚于寗成)不避强禦(後漢書鮑永傳永為司𨽻校尉/鮑恢為都官從事恢亦抗直不)
(避彊禦帝嘗曰貴戚且宜歛手以避二鮑之案永行縣/到霸陵路經更始墓引車入陌從事諫止  永曰親北)
(面事人寜有過墓不拜雖以獲罪司隸所不避也遂下/拜哭盡哀而去西至扶風椎牛上苟諫冡帝聞之意不)
(平問公卿曰奉使如此何如太中大夫張湛對曰仁者行之/宗忠者義之主也仁不遺舊忠不忘君行之高者也帝意乃)
(釋/補)不畏豪族(謝承後漢書王閲傳云吴郡王閱為/冀州刺史不畏豪族號曰王獨坐也)不以
私欲撓意(典畧云荀彧折節侍王坐不累/席在於臺閣不以私欲撓意)言事無所違
(東觀漢記第五倫傳云倫為司/空奉公不撓言事無所作違)正色立朝(春秋公羊傳/云宋華督殺)
(殤公孔父生而存則殤公不得殺也於是先攻孔父之/家殤公知孔父死已必死趨而救之皆死孔父正色而)
(立於朝則人莫敢致難於其君/者故孔父可謂義形於色矣)正色當階(續漢書趙熹/為太尉受遺)
(詔典喪禮時承王莽之亂國無舊典皇太子與諸王等/離止同席熹乃正色横劍殿階扶下諸王以明尊卑也)
當朝正色(㑹稽典録云魏朗轉功曹書佐功曹史吴翁/被裘以加朝朗以裘非臣服非翁不敬勅卒)
(徹去府君嘉朗當朝正色有不/撓之節遂退翁以朗代之也)雅然正色(傅咸中郎將/曹府君碑云)
(伊父文朝雅然正色/既侍皇帷讜言常則)直道而行(益部耆舊傳云任昉遷/司隸校尉杜門自守不)
(與豪右交通由/是貴戚歛手)惟官是視(晉書崔洪傳洪薦雍州刺史/郤詵代己為左丞詵後糾洪)
(洪謂人曰我舉郤丞而還奏我是挽弩自射也詵聞曰/崔侯為國舉才我以才見用惟官是視各明至公何故)
(私言乃至此洪/聞其言而重之)書法不隠為法受惡(春秋左傳云趙穿/攻靈公於桃園太)
(史書曰趙盾弑其君以示於朝宣子曰不然對曰子為/正卿亡不越境反不討賊非子而誰宣子曰嗚呼我之)
(懐矣自貽伊戚其我之謂乎孔子曰董狐古之良/史也書法不隠趙宣子古之良大夫也為法受惡)董狐
奮筆(帝王世紀云董狐/奮筆趙孟受惡)劉暾索紙(晉諸公贊云劉暾為/侍御吏部尚書郭彰)
(呵暾我不敢截君角暾厲色曰天子法官而索截角彰/何敢爾索紙筆奏之彰伏坐不敢與校衆人解而止暾)
(嚴直之望/聞於内外)南史執簡(左傳齊太史書曰崔杼弑其君崔/子殺之其弟嗣書而死者二人其)
(弟又書乃舎之南史氏聞太史/盡死執簡以徃聞既書矣乃還)司隸舉節(漢書諸葛豐/為司隸校尉)
(侍中許章以外屬貴幸奢淫不奉法度賓客犯事與章/相連豐案劾章欲舉其事適逢許侍中私出豐駐車舉)
(節詔章曰下欲收之章迫窘馳車去豐追之許侍中因/得入宫門自歸上豐亦上奏於是收豐節司隸去節自)
(豐始/補)案太后外孫(前漢義縱為長安令直法行治不避/貴戚以捕案太后外孫修成子中上)
(以為能遷為河内都尉至則族滅/其豪穰氏之屬河内道不拾遺補)治皇客(陳留耆舊傳/云虞延為外)
(后家洛陽令姦案後漢虞延為洛陽令是時隂氏有客/馬成者常為  盜延收考之隂氏屢請獲一書輒加篣)
(二百信陽侯隂就乃訴帝譛延多所寃枉帝乃臨御道/之館親録囚徒延陳其獄状可論者在東無理者居西)
(成乃回欲趨東延前執之帝知延不私謂成曰汝犯王/法身自取之呵使速去後數日伏誅於是外戚斂手莫)
(敢干/法𥙷)鞭太子傳令(梅陶自敘云余為中丞鞭太子傳令/親友莫不致諫余笑而應之堂高由)
(於陛下皇太子所崇上由吾奉正法豈在枉/道曲媚家人皇太子特見延請賜以清宴)為檄詔鄧
通(前漢申屠嘉為丞相鄧通方愛幸入朝居上旁有怠/慢之禮嘉罷朝坐府而為檄召通通至責曰夫朝廷)
(者高皇帝之朝廷也通小臣戲殿上大不敬當斬吏合/行斬之通頓首首盡出血不解上度丞相已困通使使)
(持節召通而謝丞相此吾弄臣君釋/之鄧通既至為上泣曰丞相幾殺臣)奏請誅晁錯(前漢/申屠)
(嘉為丞相五嵗文帝崩孝景即位二年晁錯為内史貴/幸用事門東出不便更穿一門南出南出者太上皇堧)
(垣也嘉聞錯穿宗廟垣為奏請誅錯上曰錯所穿非真/廟垣乃外堧垣且又我使為之錯無罪罷朝嘉謂長史)
(曰吾悔不先斬錯乃請之/為所賣至舎因嘔血死)王尊奏匡衡(前漢匡衡傳云初/元帝時中書令石)
(顯用事自丞相韋𤣥成及衡皆畏顯不敢失其意至成/帝初即位衡乃與御史大夫甄譚共奏顯追條其舊惡)
(并及黨與於是司隸校尉王尊劾奏衡譚居大臣位知/顯等專權埶作威福為海内患害不以時白奏行罰而)
(阿䛕曲從附下罔上無大臣輔政之義既奏顯等不自陳不/忠之罪而反揚著先帝任用傾覆之徒罪至不道有詔勿劾)
(衡慙懼上疏謝罪因稱病乞/骸骨上丞相樂安侯印綬補)解光奏王根(前漢元后傳/云哀帝時司)
(隸校尉解光奏曲陽侯王根三世據權五將秉政根行/貪邪臧累鉅萬大治室第第中起土山立兩市殿上赤)
(墀户青瑣遊觀射獵上宿離宫水衡共張山陵未成公/聘取故掖庭女樂五官殷嚴王飛君等置酒歌舞及根)
(兄子成都侯况亦聘取故掖庭貴人以為妻/皆無人臣禮天子遣根就國免況為庶人補)宋公違命
無畏抶其僕(左傳楚子田孟諸宋公為右孟鄭伯為左/盂期思公復遂為右司馬子朱及文之無)
(畏為左司馬令夙駕載燧宋公違命無畏抶其僕以徇/或謂子舟曰國君不可戮也子舟曰當官而行何彊之)
(有官案杜注云盂田獵陳名子舟無畏字林注言/當  而行刑罰不當以宋君為彊而避之也補)揚干
亂行魏絳戮其僕(春秋傳云晉侯之弟楊干亂行於曲/梁魏絳戮其僕晉侯怒謂羊舌赤曰)
(合諸侯以求榮也揚干為戮何辱如之必殺魏絳對曰/絳無二志事君不避難有罪不逃刑其將來辭何辱命)
(焉言終/絳至)趙孟干行獻子戮之(國語趙宣子言韓獻子於/靈公以為司馬河曲之役)
(趙孟使人以其乘車干行獻子執而戮之衆咸曰韓厥/必不沒矣其主朝升之而莫戮其車其誰安之宣子召)
(而禮之曰吾聞事君者比而不黨吾言汝於君懼汝不/能也舉而不能黨孰大焉事君而黨吾何以從政吾故)
(以是觀汝汝勉之茍從是行也臨長晉國者非汝其誰/皆告諸大夫曰二三子可以賀我矣吾舉厥也而中乃)
(今知免/於罪矣)虞丘干法叔敖戮之(說苑/見前)梁冀帶劒張陵奪之
(後漢張陵為尚書元嘉中嵗首朝賀大將軍梁兾帶劒/入省陵呵叱之令出勅羽林虎賁奪兾劍即劾奏兾初)
(兾弟不疑為河南尹舉陵孝亷不疑疾陵之奏兾因謂/曰昔舉君適所以自罰也陵對曰明府不以陵不肖誤)
(見擢序今申公憲以報/私恩不疑有愧色補)桓譚鼓琴宋𢎞讓之(後漢宋𢎞/傳云帝嘗)
(問𢎞通博之士𢎞乃薦沛國桓譚於是召拜議郎給事/中帝每讌輒令鼓琴好其繁聲𢎞聞之不悅悔於薦舉)
(遣吏召之譚至不與席而讓之後大㑹羣臣帝使譚鼔/琴譚見𢎞失其常度帝怪而問之𢎞乃離席免冠謝曰)
(臣所以薦桓譚者望能以忠正導主而令/朝廷耽悦鄭聲臣之罪也帝改容謝補)亭長白奴鄧
𢎞賞之(東觀漢記鄧𢎞傳𢎞和熹后兄也奴辭繫長/壽亭𢎞見亭長賞錢五千厲之曰徤直當然)不
吐剛而諂上不茹柔而黷下(漢陽太守銘敦方足以正/衆邪肅清足以濟殊俗云)
公法不阿親(說苑云人臣之公治官事則不營私家在/公門則不言貨利當公法則不阿親戚奉)
(公舉賢則不避仇讐/忠於事君是之謂公)行公去私惡(吕氏春秋曰桓公行/公去私惡用管子而)
(為五伯長行私阿所愛/用豎刁而虫出於户)不可干以私(漢書云尹翁歸為/東海太守過辭廷)
(尉于定國定國家在東海欲屬託邑子兩人令坐後堂/待見定國與翁歸語終日不敢見其邑子既去定國乃)
(謂邑子曰此賢將汝不/任事也又不可干以私)不敢以私人(謝承後漢書范滂/傳云太守宗資署)
(滂功曹滂外甥西平李頌公族子孫而為鄉曲所棄中/常侍唐衡書屬宗資資勅公曹占署文學滂不聽衡復)
(有書責資資召功曹書佐朱零問不占署意朱零以告/滂滂謂曰答教當言頌則滂之姊子豈不樂其仕進但)
(頌洿穢小人不宜玷汚清/朝不敢以私人是以不占)堯舜至公(吕氏春秋云堯有/子十人不與其子)
(而授舜舜有子九人不/與其子而授禹至公也)老聃至公(吕氏春秋云荆人有/遺弓不肯索曰荆人)
(遺弓荆人得之何索焉孔子聞曰去其荆而可矣/老聃聞之曰去其人而可矣故老耼則至公也)解狐
薦讐(韓非子解狐薦其讐於簡主以為相其讐以為且/幸釋已也乃因徃拜謝狐乃引弓送而射之曰夫)
(薦汝公也以汝能當之也夫讐汝吾私怨也不以私怨/汝之故擁汝於吾君故私怨不入公門  一曰解狐舉)
(邢伯柳為上黨守柳徃謝之曰子釋罪敢不再拜/曰舉子公也怨子私也子徃矣怨子如初也補)謝安
舉親(晉書謝安傳云于時苻堅强盛朝廷求文武良將/可以鎮禦北方者安乃以𤣥應舉中書郎郄超雖)
(素與𤣥不善聞而歎之曰安違/衆舉親明也𢎞必不負舉才也)外舉不為諂立其子不
為比(左傳祁奚請老晉侯問嗣焉稱解狐其讐也將立/之而卒又問焉對曰午也可於是羊舌職死矣晉)
(侯曰孰可以代之對曰赤也可於是使祁午為中軍尉/羊舌赤佐之君子謂祁奚於是能舉善矣稱其讐不為)
(諂立其子不為比/舉其偏不為黨補)范滂不署文學(後漢范滂傳滂不聽/宗資署李頌文學資)
(遷怒捶功曹佐朱零零仰曰范滂清裁猶以/利刃齒腐朽今日寧受笞死而滂不可違)荀彧不可
議郎(典畧云荀彧有羣從一人才徳實薄謂彧曰以君/當事不可以某為議郎耶彧笑曰官者以表才也)
(若汝不任人/其謂我何)吕子明薦蔡遺(吴志呂蒙/傳見前)鍾離意白周樹
(鍾離意别傳云意為功曹常非周樹白事誕欺朝中皆/知意心限中部平永缺意牒白賊曹吏周樹結髪佐吏)
(服勤不怠果於從政/石折而不撓請宜部)　(如玉/也)桓公置射鉤而使管仲相
(左傳云吕郤畏偪將焚公宫而殺晉侯寺人披請見公/使讓之曰蒲城之役君命一宿女即至其後余從狄君)
(以田渭濱女為惠公來殺予君命汝三宿汝中宿至雖/有君命其何速也夫袪猶在汝其行乎對曰君命無二)
(古之制也除君之惡惟力是視蒲人狄人余何有焉今/君即位其無蒲狄乎齊桓公置射鉤而使管仲相君若)
(易之何辱命焉/公見之以難告)好不廢過惡不去善(左傳晉圍柏人苟/寅士吉射奔齊初)
(范氏之臣王生惡張柳朔言諸昭子使為柏人昭子曰/夫非而讐乎對曰私讐不及公好不廢過惡不去善義)
(之經也臣敢違之及范氏出張柳朔謂其子爾從主勉/之我將止死王生授我矣吾不可以僣之遂死於柏人)
所爭者私情所陳者國事(范後漢書袁紹傳云官渡敗/審配二子為曹操所擒逢紀)
(與配不睦紹以問之紀對曰配天性烈直每所言行慕/古人之節不以二子在南為不義也紹曰君不惡之耶)
(紀曰先所争者私情今所陳/者國事紹曰善乃不廢配也)先國家後私讐(史記藺相/如傳云相)
(如拜上卿位在㢘頗之右頗曰相如素賤我必辱之相/如每朝常稱疾不欲與亷頗争列常出見頗引車避匿)
(舎人諫之相如曰公之視亷將軍孰與秦王夫以秦王/之威而相如廷叱之獨畏廉將軍哉吾念秦不加兵於)
(趙者徒以吾兩人在耳今兩虎共鬪其勢不俱生吾所/以為此者先國家之急而後私讐也頗聞之肉袒負荆)
(至門謝罪卒/為刎頸之交)不以私事害公義(說苑云晉文公問於咎/犯曰誰可使為西河守)
(者對曰虞子羔可也公曰非汝之讐與對曰君問可為/守者非問臣之仇也羔見咎犯而謝之曰幸赦臣之過)
(咎犯曰薦子者公也怨子者私也吾不以/私事害公義子其可去矣顧吾射子也補)不以私好害
公義(東觀漢記隂興盡忠竭思不以私好害公義興與/同郡張宗上谷鮮于褒不相好知其有用猶稱所)
(長而達之友人張汜杜禽與興厚善以/為華而少實但私之以財終不為言也)荆王不朝保申
跪而加笞(說苑荆文王得如黄之狗箘簬之矰畋於雲/夢三月不返得丹之姬淫期年不聽朝保申)
(諌曰先王卜以臣為保吉今王期年不聽朝王之罪當/笞匍伏將笞王王曰願請變更而無笞保申曰臣承先)
(王之命不敢廢王伏保申束細箭五十跪而加之王背/如此者再謂王起矣王乃殺如黄之狗折箘簬之矰逐)
(丹之姬兼國三十今荆國廣/大至於此者保申之功也補)郎君升危咸遂杖二十(吴/録)
(云包咸吴郡人黄府君署户曹府君行春咸留守郎君縁/樓探雀卵咸責數之以春月不宜破卵升危非子道也)
(遂杖/二十)殺卿者刺史哭弟者道將(干寳晉紀云苟晞為兗/州刺史從母有子坐事)
(從母向晞流涕叩頭中外皆乞終不得生死後哭之甚/悲曰殺卿者兗州刺史哭弟者茍道將也  案晞以嚴)
(刻立功號曰屠伯弟純領青州刑殺/更甚於晞百姓號小苟酷於大茍補)飲者私恩案者公
法(續漢書蘇章為冀州刺史故人為清河太守章行部/案其奸臧乃請太守為設酒肴陳平生之好甚歡太)
(守喜曰人皆有一天我獨有二天章曰今夕蘇孺文與/故人飲者私恩也明日冀州刺史案事者公法也遂舉)
(正其罪州境知章/無私望風畏肅補)雖同嵗子所不能赦(汝南先賢傳云/黄浮為濮陽令)
(同時子為市掾犯罪當死一郡望浮為主浮曰周公誅/二弟石碏討其子今雖同嵗子所不能赦也遂竟治之)
(也/)周公殺管叔(左傳鄭放游楚於吳將行子産咨於太政/叔太叔曰吉不能亢身焉能亢宗彼國)
(也非私難也子圖鄭國利則行之又何疑焉周公殺管/叔而蔡蔡叔夫豈不愛王室故也吉若獲戾子將行之)
(何有於/諸游)叔向數叔魚(左傳仲尼曰叔向古之遺直也治/國制刑不隠於親三數叔魚之惡)
(不為末減曰義也夫可/謂直矣案叔魚向弟)子文公心致族廷理(說苑/見前)孟玉
抗直不恤其親(風俗通曰樂安周糾孟玉為大將軍掾/弟子使客殺人捕得太守盛亮隂為宿)
(留糾亦自劾去詣府亮與相見不乞請又不辭謝亮告/賓客周孟玉欲作抗直不恤其親我何能枉憲乎遂斃)
(於獄弟婦不哭/死子而哭孟玉)日磾殺弄子(前書金日磾傳曰磾子二/人為武帝弄兒後壮大不)
(謹自殿下與宮人戲日磾適見之惡其淫亂遂殺之案/日磾輸黄門養馬時年十四矣久之武帝游宴見馬後)
(宫滿側日磾等數十人牽馬過殿下莫不竊視至日磾/獨不敢日磾長八尺二寸容貌甚嚴馬又肥好上異而)
(問之具以本状對上竒焉既親近未嘗有過失上甚信/愛之貴戚多竊怨曰陛下妄得一胡兒反貴重之上聞)
(愈厚/焉補)陶丹責任子(晉書陶丹子操任在武昌私還視丹/病丹遣人責之曰朝廷以我為邊將)
(取汝為任而敢越法移/行速還前任竟不見也)忍所私以行大義(吕氐春秋云/墨者有鉅子)
(腹䵍居秦其子殺人秦惠王曰先生之年長矣非有他/子寡人已令吏弗誅對曰墨者之法曰殺人者死傷人)
(者刑此所以禁殺傷天下大義也王雖以賜而令吏弗/誅腹䵍不可以不行墨者之法遂殺之子人之所私也)
(忍所私以行大義/鉅子可謂公矣)任公平而塞私謁(王晉書李重云云/  案重與李毅同)
(為吏部郎時王戎為尚書重以清尚見稱毅淹通有智/識雖二人操異然俱處要職戎以識㑹待之各得其所)
(補史臣曰李重銳志銓衡留心隠/逸濬沖期之識㑹豈虚也哉附)公㑹相見退無私面
(吴志諸葛瑾傳云孫權遣瑾使蜀通好劉備與其弟亮/俱公㑹相見退無私面  案時或言瑾别遣親人與備)
(相聞權曰孤與子瑜有死生不易之誓/子瑜之不負孤猶孤之不負子瑜也補)不受私謁(後漢/楊震)
(傳云震公亷/不受私謁)不發私書(後漢樊凖為州從事臨職公正/不發私書  㑹稽典録云董昆)
(遷廷尉持法清峻閉門不發私書不吴録云王閲為/冀州刺史乘傳到州千里乗車坐  依倚不發私書)不
通書記(後漢王龔為太尉在位恭慎自非公事不通州/郡書記  案龔深疾宦官専權志在匡正乃上)
(書極言其状請加放斥諸黄門恐懼各使賓客誣奏龔/罪順帝命亟自實前掾李固時為大將軍梁商從事中)
(郎乃奏記於商曰今旦聞下王公沈静内明不可加以/非理昔絳侯得罪袁盎解其過魏尚獲戾馮唐訴其寃)
(語曰善人在患飢不及餐斯其時/也商即言之於帝事乃得釋補)斷絶書屬(後漢河東/太守史弼)
(被詔舉孝廉弼知權貴多請托弼乃預勅斷絶書屬中/常侍侯覽果遣諸生齎書請之積日不得通生乃說以)
(他事謁弼弼怒曰太守沗荷重任當選士報國爾何人/而偽詐無状即日考殺之  案弼後被覽誣被徴弼曰)
(誰為荼苦其甘如薺昔人刎頸九死不恨孝亷魏劭毁/變形服詐為家僮瞻䕶於弼弼遂受誣事當棄市劭與)
(同郡人賣郡邸行賂於侯覽得减死罪一等論輸左校/時人或譏曰平原行貨以免君無乃蚩乎陶丘洪曰昔)
(文王牖里閎散懐金史弼遭/患義夫獻寳亦何疑焉補)得屬託書一無所發(魯國/先賢)
(傳云孔翊為洛陽令置水前廷得屬託書皆投水中一/無所發  益部耆舊傳云趙瑛為青州刺史凡得屬託)
(書於聽事置大器悉/投置水中一無所發)所薦來謝絶不復通(漢書張安世/傳云安世嘗)
(有所薦其人來謝安世以為舉賢/達能豈有私謝耶絶弗復為通)因書於令距而不受
(後漢書袁安為人嚴重有威見敬于州里初為縣功曹/奉檄詣從事從事因安致書於令安曰公事自有郵驛)
(私請則非公曹/所持辭不肯受)致貨因市皆以挂壁(魏志陳泰傳云泰/為䕶匈奴中郎將)
(京邑貴人多寄寳貨因泰市奴婢泰皆/以挂之於壁及徴為尚書悉以還之)陳平為社宰里
老善之(史記陳丞相世家云平為宰分肉食甚均里長/老曰善陳孺子之為宰平曰嗟乎使平宰天下)
(亦如是/肉矣)任安為人分衆人皆喜(史記任安傳云邑中人/民俱出獵任安長為人)
(分麋鹿雉兔部署老小當壯劇易衆人皆喜曰無傷也/任少卿分别平有智略明日復合㑹㑹者數百人任少)
(卿曰某子甲何為不來乎/諸人皆怪其見之疾也補)周澤收妻自劾(後漢周澤為/太常嘗卧病)
(齋宫其妻哀澤老病窺問所苦澤大怒收妻詣獄内自/劾時人為之語曰生世不諧作太常妻一嵗三百六十)
(日三百五十九日齋一日不齋醉如/泥補案末句出漢官儀本傳不載附)劉毅自表戒齋(晉/書)
(劉毅為司隸校尉曾齋而疾/其妻出省毅毅自表戒齋)鍾離獨委珠(後漢鍾離意/為尚書時交)
(趾太守張恢坐臧千金徴還伏法以資物簿入大司農/詔班賜羣臣意悉以委地而不拜賜帝怪而問其故對)
(曰臣聞孔子忍渴於盜泉之水曾參回車於勝母之閭/惡其名也此臧穢之寳誠不敢拜帝嗟嘆曰清乎尚書)
(之言/補)紀山不視眩(華陽國志云巴郡陳紀山為司隸校尉/嚴明正直西域獻眩玉公卿以為嬉)
(紀山獨不視/京師稱之)晏嬰辭茵席之臣(晏子侍於景公朝寒公/曰請進煖食對曰嬰非)
(君奉餽之臣也敢辭公曰請進服/裘對曰嬰非君茵席之臣也敢辭)陳完辭未卜其夜(左/傳)
(陳公子完奔齊齊侯使為工正飲桓公酒樂公曰以火/繼之辭曰臣卜其晝未卜其夜不敢君子曰酒以成禮)
(不繼以淫義也以君成禮弗納于淫仁也注曰夜飲為/淫樂也  晏子春秋云晏子飲景公酒日暮公呼具火)
(晏子辭曰嬰已卜其日未卜其/夜公曰善舉酒祭之再拜而出)太子嗜魚太公弗與(賈/誼)
(新書周文王使太公傅太子發太子嗜鮑魚而公/弗與曰禮鮑不登乎俎豈有非禮而可養太子哉)太子
賂遺鄭衆不受(後漢鄭衆傳建武中皇太子及山陽王/荆因虎賁中郎將梁松以縑帛聘請衆)
(欲為通義引籍出入殿中衆謂松曰太子儲君無外交/之義漢有舊防藩王不宜私通賓客遂辭不受松復風)
(衆以長者意不可逆衆曰犯禁觸罪不如守正/而死太子及荆皆竒之及松敗唯衆不染云補)吴質統
事崔林不及奉箋(魏志崔林傳云文帝踐阼出林為幽/州刺史中郎將吴質統河北軍事涿)
(郡太守王雄謂林别駕曰吴中郎將杖節統事州郡莫/不奉牋而崔使君初不與相聞若以邊塞不修斬卿使)
(君寧能䕶卿耶别駕具以白林林曰刺史視去此州如/脫屣寜當相累耶此州與胡虜接宜鎮之以靜擾之則)
(動其逆心特為國家生/北顧憂故不欲致煩)周谷能欺孫權更簿不用(吴孫/權少)
(時守陽羨長有所私用策或科覆功曹周谷輒易簿書/使無所遣問權臨時悦之及後以其能欺更簿不用也)
掾皆言甘露鄭敬獨曰樹汁(汝南先賢傳云新蔡鄭敬/為郡都尉高臺㕔事前槐)
(樹白露穎甘者臺問掾屬皆言是甘露敬獨曰明/府正未能致甘露但樹汁耳臺不悦因托疾而去)太守
敇除道周􁘠拒而不聽(㑹稽典録云周􁘠為臨湘令長/沙太守丹陽徐祝二月行縣以)
(草穢勅縣除道路􁘠以妨農作時/損夫力拒而不聽遂棄官而去)以言受進終不肯謁
(後漢吴良初為郡吏嵗旦與掾史入賀門下掾王望舉/觴上壽諂稱太守功德良於下坐勃然進曰望佞邪之)
(人欺諂無狀願勿受其觴太守歛容而止讌罷轉良為/功曹良恥以言受進終不肯謁  案東觀漢記王望言)
(曰齊郡敗亂遭罹盜賊不聞雞鳴犬吠之音明府視事/五年土地開闢盜賊滅息五穀豐熟家給人足今日嵗)
(首請上雅壽掾史皆稱萬嵗良時跪曰門下掾佞諂明/府勿受其觴盜賊未盡人庶困乏今良曹掾尚無絝望)
(曰議曹惰窳自無絝寜足為不家給人足/耶太守曰此生言是賜良鰒魚百枚補)以清減責辭
疾不聽(後漢宦者傳云刺史二千石遷除皆責助軍修/宫錢大郡至二三千萬時鉅鹿太守河内司馬)
(直新除以有清名減責三百萬直被詔悵然曰為民父/母而反割剥百姓以稱時求吾不忍也辭疾不聽  案)
(直行至孟津上書極陳當世之失古今禍敗/之戒即吞藥自殺書奏帝為暫絶修宫錢補)市無阿枉
百姓悦服(後漢第五倫為督鑄錢掾領長安市倫平銓/衡正斗斛市無阿枉云云  案東觀漢記曰)
(時長安市未有秩又鑄錢官姦軌所集無能整齊理之/者閻與署倫督鑄錢掾領長安市其後小人爭訟皆云)
(第五掾所平/市無姦枉補)奪伯氏邑沒齒無怨　吾心如秤不作輕
重(諸葛亮書云吾心如/秤不能為人作輕重)以方正稱(後漢吴良為司徒長/史以清白方正稱)
號為亷平(晉書李𦙍為吏部尚書/清慎選舉號為亷平)貴其公亮(魏志崔琰/傳云魏國)
(初建未立太子臨淄侯植有才而愛太祖狐疑以函令/密訪于外唯琰露板答曰春秋之義立子以長加五官)
(將仁孝聰明宜承正統植琰之兄女壻也太祖貴其公/亮  案魏畧曰明帝時崔林嘗與司空陳羣共論冀州)
(人士稱琰為首羣以智不存身貶之林曰大/丈夫為有邂逅耳即如卿諸人良足貴乎補)
　
　
　北堂書鈔卷三十七
欽定四庫全書
　北堂書鈔卷三十八
　　　　　　　　　　　唐　虞世南　撰
　　　　　　　　　　　明　陳禹謨　補註
　政術部
　　　廉潔二十八
以廉爲本(周禮小宰職云以官之六計弊羣吏之治/五曰廉法鄭𤣥注曰廉以爲本守法不失)以
清爲基(陳留耆舊傳云髙順爲東萊太守其妻謂之曰/君累宰守積有歳年何能不少爲儲蓄以遺子)
(孫順曰我之勤身以清明爲之/基以二千石遺之不亦可乎)不貪爲寶(左傳云宋之/人或得玉獻)
(諸子罕子罕弗受曰我以不貪爲寶爾以玉/爲寶若以與我皆喪其寶不如人有其寶也)不利爲利
(呂氏春秋云孫叔敖將死屬其子曰我死王必封汝汝/必無受利地越荆之間有寢邱其地不利而名甚惡可)
(長有也其子受之至今不失叔敖可謂以不利爲利叔/按寢邱縣名後漢改爲固始今光州固始縣也有孫)
(敖祠/焉補)在朝清廉(東觀漢記郭丹傳云丹爲/司徒在朝名清廉公正)在職公廉(漢/書)
(馮立為五原太守徙西河上郡居職公㢘治行畧與野/王相似而多知有恩貸好為條教吏民嘉美野王立相)
(代為太守歌之曰大馮君小馮君兄弟繼踵相因循聰/明賢智惠吏民政如魯衛德化鈞周公康叔猶二君補)
廉潔奉公(後漢祭遵為征虜將軍廉潔奉公光武歎/曰安得憂國奉公之臣如祭征虜者也)廉
潔下士(漢書趙廣漢傳云廣漢廉/潔下士有名譽州舉茂才)爲人廉直(漢書申屠/嘉傳云文)
(帝以申屠嘉為丞相嘉/為人廉直門不受私謁)儉約自居(晉中興書庾冰傳云/氷天性清愼常以儉)
(約自居子襲嘗貸官絹十/疋冰怒捶之市絹還官)清修自守(南海先賢傳云劉/盛作令清修自守)
(布被菜食州郡表/烈仍受九真太守)清潔自守(前漢尹翁歸傳云翁歸為/扶風大治常以三輔最在)
(公卿之間清潔自守語不及私温良謹退不以行能驕/人甚得名譽病卒家貧無餘財天子賢之賜金百斤奉)
(其祭/祀)治身清素(魏志王觀傳云觀為南陽太守治身/清素率下以儉寮屬聞風莫不自厲)清
白廉素(荆州先德傳云呂乂為尚書令躬屬萬/機清白廉素不畜婢妾以節儉自守)廉潔過
人(晉書吳隱之有清操雖日晏歠菽不饗非其粟儋石/無儲不取非其道及居清顯禄賜皆班親族廣州包)
(帶山海珍異所出一篋之寶可資數世故前後刺史皆/多黷貨朝廷欲革嶺南之弊隆安中以隱之為廣州刺)
(史地名石門有水曰貪泉飲者懷無厭之欲隱之既至/語其親人曰不見可欲使心不亂越嶺喪清吾知之矣)
(乃至泉所酌而飲之因賦詩曰古人云此水一㰱懷/千金試使夷齊飲終當不易心及在州清操踰厲補)清
恐人知(晉春秋云晉武帝謂胡威曰卿清孰與父清威/對曰臣不如父帝曰以何為不如對曰臣父清)
(恐人知臣清惟恐人/不知是以不如父也)以清白稱(東觀漢記髙翊以儒學/徴拜大司農在朝以清)
(白方正/見稱)清廉見稱(謝承後漢書張盤傳云丹陽張盤以/操行清廉見稱為廬江太守京師諺)
(曰聞清白/張子石)周繹廉吏(東觀漢記周繹傳云北地太守廖/信貪汚下獄詔以信田宅奴婢錢)
(財賜廉吏/太守周繹)許允清吏(魏志許允為吏部郎明/帝望其衣敗曰清吏)子文逃禄
(國語曰鬬子三舍令尹無一日之積恤民故也成王每/出子文之禄必逃王止而後復人謂子文曰人生求富)
(而子逃之何也對曰夫從政者以庇民也民多曠者而/我取富焉是勤民以自封也死無日矣我逃死非逃富)
(也/)劉寔水清(王隱晉書劉寔傳寔性水清每還州里鄉/人載酒肉以候問寔難逆其意輒共啖而)
(返其/餘)畏四知(後漢楊震為荆州刺史知其民王密舉茂/才除昌邑縣令震復為東萊太守路經密)
(璄密夜懷金十斤奉公公不受密曰無知莫若于夜公/曰天知神知我知汝知何謂無知密慙而退范曄贊云)
(震畏/四知)三不惑(後漢書楊秉曰我有三不惑/酒色財也贊云秉去三惑)以儉化俗(謝/承)
(後漢書趙咨傳云咨為東海相人遺/其雙枯魚噉之二歳以儉化俗也)廉讓率下(東觀漢/記鄧彪)
(為太尉在位清/白以廉讓率下)趙儼爲驃騎义手上車(魏畧云太和内/舊置四征有官)
(厨毎遷轉之際無不因取之趙/儼自征西徴為驃騎义手上車)陸納拜尚書止有被襆
(晉書陸納拜佐民尚書臨發止有被襆而已安按謝安/嘗欲詣納納殊無供辦其兄子俶密為之具  至納設)
(茶果而已俶遂陳盛饌客罷納大怒曰汝不能光益父/叔乃復穢我素業耶時㑹稽王道子專政納望闕歎曰)
(好家居纎兒欲撞壞之/耶朝士咸服其忠亮補)乗薄笨車(魏畧云時苗始令壽/春乗薄笨車黄牸牛)
(皮布被嚢居官歲餘牛生一犢及去留其犢謂/主簿曰令初來時本無此犢是淮南所生也)乗折轅
車(東觀漢記云張湛去蜀郡乗折轅車白布被囊馬傳/云光武臨朝或有惰容湛輒陳諌其失常乗白  帝)
(每見湛輒言白馬生且復諌矣補案湛矜嚴好禮動止/有則居處幽室必自修整雖遇妻子若嚴君焉及在鄉)
(黨詳言正色三輔以為儀表人或謂湛僞詐湛聞而/笑曰我誠詐也人皆詐惡我獨詐善不亦可乎附)乗
柴車(後漢趙壹傳壹為郡時諸計吏多盛飾車馬帷幙/而壹獨柴車草屏露宿其傍延河南尹羊陟前坐)
(於車下左右莫不歎愕陟遂與言談至熏夕極歡而去/執其手曰良璞不剖必有泣血以相明者矣陟乃與袁)
(逢共稱/薦之補)私奴裝(晉書陸納傳納為吳興太守徴拜佐民/尚書外白宜裝幾船納曰私奴裝粮食)
(來無所/復須也)船輕載土(宣城記云涇縣吳矩時為廬江太守/有清稱徴還船輕載土時歲暮逐除)
(者就乞所獲甚少矩乃/語之逐除人見土而去)船小而漏(世説云周顗罷臨川/郡還都未及住王丞)
(相往見之暮雨卒至舫船既小而又大/漏殆無坐處王曰胡威之清何以過此)家貧爲吏步檐
上下(會稽典録云陳脩家/貧為吏常步檐上下)不止亭轉露宿樹下(㑹稽典/録云太)
(守時出按行常預勅吏卒行客持鐮所在自刈/馬草不止亭轉露宿樹下將從不過十餘人也)坐無完
席(後漢薛惇為北海長史坐無完席妻謂惇曰君為長/史既無俸禄給供子孫復無完席惇因以善席與妻)
(自坐敗席㑹稽先賢傳云董昆/清約守貧補大司農坐無完席)常席羊皮(後漢李恂為/兗州刺史以)
(清約率下常席羊皮服布被子案恂持節領西域副校/尉西域殷富多珍寳諸國侍  及督使賈胡數遺恂奴)
(婢宛馬金銀香㓹/之屬一無所受補)冬坐羊皮夏坐板榻(謝承後漢書髙/𢎞為瑯邪郡悉)
(出舍中供設付外冬坐云云以桑杯盈漿水羊茂為郡/太守冬坐白羊皮夏坐丹板榻常食乾飯出界買鹽豉)
(也/)受俸米不受錢(㑹稽典録云陳脩為豫章太/守毎月受俸米不受俸錢)受俸常
取赤米(後漢第五倫為㑹稽太守常/蔬食衣布受俸常取赤米)計日受(後漢書云/楊秉為刺)
(史二千石計日受俸餘禄不入私門故吏齎錢百萬遺/之閉門不受以廉潔稱又羊陟傳云陟為河南尹計日)
(受俸常食乾/飯茹菜而已)甕𤬪無儲(陳留耆舊傳云髙順厯二縣令/東萊太守老病歸草屋蓬户甕)
(𤬪無/儲也)敝衣薄食(後漢羊續為南陽太守時郡内多尚奢/麗續深􁂑之常敝衣薄食車馬羸敗)
麤衣惡食(魏志司馬朗為兗州刺史政化大行百姓/稱之雖在軍旅常麤衣惡食儉以率下)布
衣蔬食(魏志國淵為太僕居列卿位布衣蔬食之案淵/遷魏郡太守時有投書誹謗者太祖疾  欲必)
(知其主淵請留其本書而不宣露其書多引二京賦淵/勅功曹曰此郡既大今在都輦而少學問者其簡開解)
(年少欲遣就師功曹差三人臨遣引見訓以所學未及/二京賦博物之書也世人忽畧少有其師可求能讀者)
(從受之又密喻㫖旬日得能讀者遂往受業吏因請使/作箋比方其書與投書人同手收攝案問具得情理補)
十月無被(京兆舊事云長安縣孫農家貧為郡功曹/十月無被有蒿一束暮卧其中旦收之)身
服布被(漢書公孫𢎞傳云𢎞為/丞相封侯身服布被)卧麤布被(謝承後漢書/劉寵傳云劉)
(寵為司徒/卧麤布被)布衾敝裯(後漢羊續為南陽太守妻與子祕/俱往郡舍續閉門不内妻自將祕)
(行其資藏惟有布衾敝祇裯鹽麥數斛而已顧勅祕曰/吾自奉若此何以資爾母乎使與母俱歸  案説文曰)
(祇裯短衣也廣雅/曰即襜䄖也補)衣敝履空(㑹稽典録云徐𢎞為右扶/風都尉家無餘産衣敝履)
(空鄉人嘉/其髙操)衣不周身(豫章彦士傳云羊茂為功曹病布/被不覆軀布衣不周身郡將遺之)
(布被衣褲/皆不受也)衣不重帛(尸子曰晉國苦奢文公以儉矯之/衣不重帛食不兼肉  晉書劉超)
(為中書舍人治身清苦衣不重帛而案超毎帝所賜皆/固辭曰凡陋小臣横竊賞賜無德  禄殃咎是懼帝嘉)
(之不奪/其志補)幘毁不改膠墨傅之(謝承後漢書羊續傳云續/幘毁不復改易以水澡膠)
(墨傳/之)布裯穿敗糊紙補之(謝承後漢/書隱暹)十日一炊(㑹稽典/録云陳)
(脩為豫章太/守十日一炊)并日而炊(㑹稽先賢贊云董昆清約/守貧幷日而炊茄菜不獻)并日
而食(魏志裴潛為兖州刺史/家人大小或并日而食)食脫粟飯(前漢公孫𢎞為/丞相食一肉脫)
(粟飯謝承後漢書朱寵為太尉家貧脫粟/飯卧布被朝廷賜錦被粱米皆不敢當之)長食乾飯(謝/承)
(後漢書左雄為冀州刺/史不舉烟火長食乾飯)恒食乾糧(㑹稽典録云陳脩家/貧為吏恒食乾糧毎)
(至正臘僵卧不起同僚飲食/虔請不一徃其志操如此)食麥飯(謝承後漢書豫章/宋度為定陵令素)
(食麥/飯)食糟糠(華嶠後漢樂松家貧為郎常獨直宿臺上/無被食糟糠明帝每入臺輒見松問其故)
(而喜/之)食豆􁀙(桓階傳階為趙郡太守俸盡食豆/􁀙上數戲曰卿家醬頗得成否)食不二
味(東觀漢記李恂為兗州味/刺史清約率下食不二)食不重肴(英雄記曰幽州刺/史劉虞食不重肴)
(藍縷/繩履)食不過一肉(張蕃漢記荀爽為三公食/不過一肉脫粟飯坐皮褥)私童樵採
(晉中興書禇裒為江州刺史每/崇清約雖居官恒使私僮樵採)不然官燭(謝承後漢書/巴祗為揚州)
(刺史夜與士對坐處/明暗之中不然官燭)不然官薪(㑹稽典録云陳脩為豫/章太守不然官薪㕔事)
(薦編絶不改布被/覆形簞瓢蔬食)唯飲郡水(晉書鄧攸為吳郡守載米/之郡俸禄無所受惟飲吳)
(水而已後去職百姓牽留攸船夜中發去吳人歌曰紞/如打五鼔鷄鳴天欲曙鄧侯挽不留謝令推不去補)
徹去什器(東觀漢記黄香為魏郡太守俗毎太守將交代/添設儲峙輒數千萬香未入界移勅悉出所)
(設什器及到頗有即徹去到官/之日不祭竈求福閉門絶客)瓦器(益部耆舊傳云趨/典為太常身處上)
(卿而布/被瓦器)桑杯(謝承後漢/髙𢎞見前)不與民争利(東觀漢記宋𢎞為/司空當受俸得鹽)
(令諸生糶諸生以賤不糶/𢎞怒悉賤糶不與民争利)不與孤寡争粒(語林何/宏云)不治
産業(蜀志鄧芝為大將軍衣/食資仰於官不治産業)不别治生(諸葛亮表云臣/初奉先帝資仰)
(於官不自治生今成都有桑八百株薄田十五頃子弟/衣食自有餘饒至於臣在外任無别調度隨身衣食悉)
(仰於官不别治/生以長尺寸)逐婦燔機(史記云公儀休為魯相食茹/而美拔其園葵而棄之見其)
(家織布好而疾出其家婦燔其機/曰欲令農士女工安所讎其貨乎)賣田自給(魏志和洽/為太常清)
(貧守約至賣/田宅以自給)珠璫以封上(吳録云袁傅吳人太守黄君/髙其德行舉孝廉為尚書郎)
(遷左丞出補江陵其女英得壞墻中/珠璫百餘枚傅書上之詔以賜也)委珠璣而不拜(鍾/離)
(意見/前)公廉不受私謁(東觀楊震性公廉不受私謁子孫/常蔬食步行故舊長者或欲令為)
(開産業震不肯曰使後世稱為清/白吏子孫以此遺之不亦厚乎)公廉不受餽送(漢書/尹翁)
(歸為市吏公亷不/受餽百賈畏之)秋毫無私(後漢張堪守蜀郡成都既/拔堪先入據其城檢閲庫)
(藏收其珍寳悉條/列上言秋毫無私)一無所取(晉中興書陶侃破杜彌應/詹亦隨侃在軍城既陷諸)
(將競取諸物詹家至貧而一/無所取莫不歎其清介也)不掠財物(後漢李忠從光/武攻下屬縣至)
(苦陘世祖㑹諸將問所得財物唯忠獨無所掠世祖曰/我欲特賜李忠諸卿得無望乎即以所乗大驪馬及繡)
(被衣物/賜之補)使馬如羊不以入廏使金如粟不以入懷(後漢/張奐)
(以永夀九年遷安定屬國都尉郡界以寧羌豪帥感奐/恩徳上馬二十匹先零酋長又遺金鐻八枚奐並受之)
(而召主簿於諸羌前以酒酹地曰/使馬如羊云云悉以馬金還之)舉袖受金(魏畧曰田/豫為并州)
(刺史鮮卑素利等數來客見多以牛馬遺豫豫轉送官/胡以為前所與豫物顯露不如持金乃密懐金三十斤)
(謂豫曰願避左右我欲有所道豫從之胡因跪曰我見/公貧故前後遺公牛馬公輒送官今密以此上公可以)
(為家資豫張袖受之答其厚意胡去之後皆悉付外具/以狀聞於是詔褒之曰昔魏絳開懐以納戎今卿舉袖)
(以受狄金朕/甚嘉焉補)齎金還奉(謝承後漢書豫章張兾為廣陵/守舉孝子吳奉為孝廉奉賫金)
(為禮兾閉門不受而奉以囊盛金夜投兾/園中而逝兾追不及賫金至廣陵還奉)遺錢不敢拒
閤内埋之(三輔決録云公孫晨為郡功曹其將軍馬防/聞名餽錢四百萬晨不敢拒受而埋之閤内)
送錢數百萬悉皆不受(晉書鄧攸為吳郡守郡常有送/迎錢數百萬攸去郡不受一錢)
劉寵各受一錢(後漢劉寵為㑹稽太守徴入為將作大/匠若耶山谷間有五六老叟人賫百錢)
(以送寵寵為人/選一大錢受之)張盤取柑付外(謝承後漢書張盤為廬/江太守潯陽令嘗餉盤)
(柑一奩其小男年七歳就取一枚與之/盤奪兒柑鞭卒曰何故行賂于吾子)餽魚不受(韓非/子云)
(公儀休相魯而嗜魚國人争餽魚公儀子不受曰夫受/人之惠必有下人之色色下于人將枉于法法枉則免)
(于相/矣)受魚懸之(謝承後漢書羊續為南陽太守續好啖/生魚府丞焦儉以三月朢餉鯉魚一頭)
(續不為意受而懸之於庭少有皮骨明年三月儉/復致一魚續出昔枯魚以示儉遂終身不復食)脂膏
不潤(後漢書孔奮為姑臧長姑臧稱為富邑通貨羌胡/市日四合每居縣者不盈數月輒至豐積奮在職)
(四年財産無所増事親孝謹雖為儉約奉養極求珍膳/躬率妻子同甘菜茹或以為身處脂膏不能以自潤徒)
(益苦辛耳及去姑臧吏民及羌胡更相謂曰孔君清廉/仁賢舉縣蒙恩如何今去不共報德遂相賦歛牛馬器)
(物千萬以上追送數/百里奮謝之而已補)酌泉而飲(晉書吳隱/之見前)文子相三君
而無私積(左傳云季文子之忠於公室也相三君矣而/無私積國語曰昔鬬子文三舍令尹而無一)
(日之積恤/民故也)魏舒無宅(晉書魏舒從司徒年過致仕有遜/讓意而無居宅乃僅以俸秩散餘)
(為第/一所)張翕步還(華陽國志張翕為郡自乗二馬之官/一馬死一馬病翕曰吾將步還也)牛
産犢以遺之(晉書羊祜傳羊篇為鉅平侯厯官清/慎有私牛於官舍産犢及遷而留之)胡牀
留以挂柱(魏畧曰裴潛為兗州刺史嘗作一胡牀及其/去也留以挂柱  案潛毎之官不將妻子妻)
(子貧乏織蔾芘以自供其家教上下相奉事有似于石/奮其履檢校度自魏興少能及者潛為人材博有雅要)
(容然但如此而已終無所推進/故世歸其潔而不宗其餘補)家無餘財(漢書公孫𢎞/為丞相故人)
(客來仰衣食家無餘財魏志司馬芝為河南尹及卒家/無餘財晉書魏舒為司徒所得俸散之九族家無餘財)
家無遺産(後漢書郭丹為司徒而/家無遺産子孫困匱)家無餘産(㑹稽典録/云徐𢎞為)
(右扶風都尉家無/餘産妻紡績也)家無餘禄(晉書潘岳賈充誄云年踰/知命位極人臣家無餘禄)
(貴而/食貧)田畝不增(後漢書郭丹為司徒名為清廉視事五/年卒賜送甚寵百官㑹朝詔問丹家時)
(宗正劉匡對曰郭丹為三/公典牧州郡田畝不増)在位者服其清(晉書王敦籍/周顗家收得)
(素簏數枚盛故絮而已酒五/甕米數石在位者服其清約)莫不歎其清介(應詹/見前)妻子
不厯官舎(謝承後漢羊茂為東/郡太守致妻子云云)在官不迎妻子(謝承後/漢巴祗)
(為揚州刺史在官不迎/妻子俸禄不使其餘)閉門不内妻子(謝承後漢羊續/為南陽太守病)
(困謂子祕曰吾有馬一疋賣以買/棺牛車一乗載喪歸勿受郡送也)妻子饑寒(蜀志鄧芝/為大將軍)
(不治産業妻/子飢寒云云)妻子饑乏(吳志吕岱為并州刺史厯年不/餉家妻子飢乏孫權聞之歎息)
妻息素食(晉書鄧攸選吏部尚書/牧馬于家庭妻息素食)妻子衣食不充(魏志/徐邈)
(為涼州刺史賞賜皆散士卒妻/子衣食不充天子嘉之拜司空)子弟耕而後食(晉書祖/逖為豫)
(州刺史剋已務施不畜資産子弟耕耘負擔樵薪父案/逖嘗置酒大㑹耆老坐中流涕曰吾等老矣更得  母)
(死將何恨乃歌曰幸哉遺黎免俘虜三辰既朗遇慈父/𤣥酒忘勞甘瓠脯何以詠思歌且舞其得人心如此補)
夫人裳不加綵(後漢祭遵為人廉約小心克己奉公賞/賜輒盡與士卒家無私財身衣韋袴布)
(被夫人裳不加縁帝以是/重焉補綵本傳作縁附)妾不衣帛(左傳晉執季文子/欒武子曰季孫於)
(魯相二君矣妾不衣帛馬不食粟可不謂忠乎乃舍季/孫國語曰季文子相宣成無衣帛之妾無食粟之馬)
妾無副服(諸葛亮答李嚴書云吾受賜八/千斛今畜財無餘妾無副服)子常步行(漢/書)
(蓋寛饒為司隸子常步行自戍北/邊注曰子自行戍不使代之也)唯有賜衣(魏志吳質/為荆州刺)
(史性沈實内察不以其節檢物所在見思嘉平三年薨/家無餘財唯有賜衣書篋而已  案質仕東莞士盧顯)
(為人所殺質曰此士無讐而有少妻所以死乎悉見其/比居年少書吏李若見問而色動遂窮詰情狀若即自)
(首質每軍功賞賜皆散/之於衆無入家者補)無絹為歛(晉中興書庾冰臨卒/謂長史曰吾將逝矣)
(恨報國之志不展死之日歛以時服無/以官物也及卒無絹為衾世以此稱之)廉士甚可愍書
柩顯其魂(漢書薛宣為馮翊池陽令舉廉吏獄掾王立/未及召立妻獨受囚家錢六千立不知慙恐)
(自殺宣聞之移書池陽曰縣舉廉吏獄掾王立家私受/財而立不知殺身以自明立誠廉士甚可愍惜其以府)
(决曹掾書立之柩以顯其魂也紀案宣為吏賞罰明用/法平而必行所居皆有條教可  多仁恕愛利宣子惠)
(為彭城令宣過其縣橋梁郵亭不修宣心知惠不能留/彭城數日案行舍中處置什器觀視園菜終不問惠以)
(吏事惠自知治縣不稱宣意遣門下掾送宣至陳留令/掾進見自從其所問宣不教戒惠吏職之意宣笑曰吏)
(道以法令為師可問而知及能與不能自有/資財何可學也衆人傳稱以宣言為然補)
　
　
　
　
　
　
　
　
　
　北堂書鈔卷三十八
欽定四庫全書
　北堂書鈔卷三十九
　　　　　　　　　　　唐　虞世南　撰
　　　　　　　　　　　明　陳禹謨　補註
　政術部
　　施惠二十九　　　　振恤三十
　　興利三十一　　　　方畧三十二
　　摘伏三十三　　　　勸課三十四
　　異績三十五
　　　施惠二十九
雲行雨施　博施於民　施其惠散其利(周禮旅師職/云以質劑致)
(民施其惠散其利鄭𤣥注謂恤民之艱/阨也以賙衣食曰惠以作事業曰利)其養民也惠其
使民也義　惠在愛民(孔子家語子游問於孔子曰夫/子之極言子産之惠可得聞乎)
(孔子曰惠在愛民而已子游曰/愛民之謂德教何翅任惠者哉)康濟小民　治有惠政
(范後漢張訓遷丹/陽太守治有惠政)外播惠政(應璩與梁州刺史劉文爽/書曰足下内挹叔夷之清)
(節外播二/南之惠政)民懷其惠(東觀朱暉為臨淮/太守民懷其惠)吏民所愛(范後/漢劉)
(寵除平陵令以仁惠為吏民所/愛母疾棄官去百姓將送塞道)愛利爲行(漢書朱邑少/為桐鄉嗇夫)
(廉平不苛以愛利為/行未嘗笞辱人也)大小感悅(東觀鄧訓為䕶羌校尉/諸胡俗皆恥病臨困輒)
(以刀自刺訓聞有疾困者輒使醫藥瘳之差者甚多大/小感悦訓卒遂家家為訓立祠每有疾病輒禱請求福)
(也/)視民如傷(左傳云國之興也視民如傷是其福/也及其哀也以民為土芥是其禍也)視民
如子(賈誼書鄒穆公親賢以定國視民如子漢書邵信/臣為上蔡長視民如子遷南陽太守其治民如在)
(上蔡/也)薄征緩刑(周禮司徒職云大荒大札則令邦/國移民通財舍禁弛力薄征緩刑)省除
煩苛(華嶠漢書劉寵拜㑹/稽太守省除煩苛)手筆作議所活甚多(東觀徐/寵為廷)
(尉/云)冬月斷囚夫妻垂泣(㑹稽典録云盛吉字君逹拜廷/尉至冬月罪囚當斷吉夜省刑)
(狀其妻執燭吉手持/丹筆夫妻相向垂泣)愍哀病徒(東觀曹褒為城門校尉/愍哀病徒親自省治醫)
(藥糜/粥)義𦵏流民(潁川太守王立義𦵏流民蔡邕頌云哀/此骼骴寛體孤魂遭水為泥逢風成塵)
(殮以時服/𦵏以洛濱)仁足惠下威能討姦(東觀張堪世祖召見諸/郡計吏問前後太守能)
(否蜀郡諸掾樊顯曰張堪昔/治蜀其仁足惠下咸能討姦)仁風翔於路衢禮讓行於
士女(太常趙咨贊云天下信之如日/月仰之如雲雨仁風翔云云)
　　　振䘏三十
君子周急　救患䘏隣(左傳曰晉荐饑使乞糴於秦秦/伯謂百里奚與諸乎對曰天灾)
(流行國家代有救患䘏隣道也行道有福於是/輸粟於晉自雍及絳相繼命之曰汎舟之役)分貧拯
窮(左傳楚子使然丹簡上國之兵於宗邱/且撫其民分貧拯窮長幼孤養老疾)恤孤振困(管/子)
(云九惠之教一曰老老二曰慈幼三曰恤孤四曰養病/五曰合獨六曰問病七曰通窮八曰振困九曰接絶)
賙民艱阨(周禮鄉師職云以歲時巡國及野而賙/萬人之艱阨鄭𤣥注曰艱阨饑乏也)哀窮
賤(裴秀新詩云姬文發號先哀哀務窮賤齊景吐德音/嬰稱治國半注曰齊景見長年負薪而饑色悽然傷)
(心命吏養焉晏聞之再拜而/賀曰君吐此音宜治國半也)賜貧窮振乏絶　出貨財
振困乏(春秋繁露董仲舒五行逆順云火者夏成長也/本朝舉賢良進茂才官得其能任得其力賞有)
(功封有德出貨財振困乏正封疆使四/方恩及於火則火順人而甘露降補)巡孤寡供乏困
(左傳子西曰昔闔閭在國天有菑癘親巡孤/寡而供其乏困在軍熟食者分而後敢食)恤鰥寡振
不足(新序云楚人有獻魚楚王者曰今日漁穫食之不/盡賣之不售棄之又惜故來獻也左右曰鄙哉辭)
(也楚王曰子不知漁者仁人也蓋聞囷倉粟有餘者國/有飢民後宫多幽女者下民多曠夫餘衍之蓄聚於府)
(庫者境内多貧困之民皆失君人之道故厨庖有肥魚/廏有肥馬民有飢色是以亡國之君藏於府庫寡人聞)
(之久矣未能行也漁者知之其以此諭寡人也且今行/之於是乃遣使恤鰥寡而存孤獨出倉粟發幣帛而振)
(不足罷去後宫不御者出而妻鰥夫楚民欣欣大悦鄰/國歸之故漁者一獻餘魚而楚國賴之可謂仁智矣補)
私財爲饘粥(王薈為吳郡内史其年大饑荒薈/出私財為百姓饘粥全活甚多)私米振
餘敝(虞氏家記曰虞潭為南康内史於時年/荒潭乃出私米二千七百斛振其餘敝)載米給貧
民(東觀記梁髙飢年榖貴有飢餒輒遣蒼/頭以車載米菜錢於四城外給與貧民)出穀贍貧民
(㑹稽典録云駱俊拜丞相/出倉見榖以贍貧乏者)出粟以貸(左傳云宋飢平/公出粟以貸)以
穀給民(晉書華譚為郟令于時兵亂之後境内饑饉譚/傾心撫恤司徒王戎聞而善之出穀三百斛以)
(助之曰案譚素以才學為東土所推博士王濟於衆中/嘲之  君吳楚之人亡國之餘有何秀異而應斯舉譚)
(答曰秀異固産于方外不出于中域也是以明珠文貝/生於江鬱之濱夜光之璞出乎荆藍之下故以人求之)
(文王生於東夷大禹生/於西羌子弗聞乎附)開倉振民(晉書郭黙為東郡太/守値歲荒人飢黙輒)
(開倉振給乃舍都亭自表待罪朝廷嘉黙憂國詔書褒/歎比之汲黯頒告天下若郡縣有此比者皆聽出給)
振貸貧民(鄧攸/見前)出裘衣寒者(賈誼云楚昭王當房而立/愀然有寒色曰寡人朝飢)
(饉時酒二􁀙重裘而立猶憯然有寒氣將奈我元元之/百姓何是日也出府之裘以衣寒者出倉之粟以賑飢)
(者居二年闔閭襲郢昭王奔隨諸當房之賜者請還死/冦闔閭一夕而五徙卧不能賴楚曳師而去昭王乃復)
(當房之/德也)解裘老人(戰國䇿齊襄王立田單相之過淄水/有老人涉淄而寒出不能行坐於沙)
(中田單見其寒欲使後車分衣/無可以分者單解裘而衣之也)五羖贖百里奚(史記云/穆公以)
(五羊皮贖百里奚於/楚號為五羖大夫)左驂贖越石父(史記云越石父賢/在於縲絏中晏子)
(出遭之塗解左驂贖之載歸弗謝入閨久之越石父請/絶晏子戄然攝衣冠謝曰晏雖不仁免子於厄子何求)
(絶之速也越石父曰不然吾聞君子屈於不知己而申/於知己方吾在縲絏中彼不知我也夫子既已感悟而)
(贖我是知己知己而無禮固不如/在縲絏中晏子於是延入為上客)外御妻貧人(管子云/桓公之)
(平陵家有九子年老而自養者公問其故對曰吾有子/九人家無以妻之盡居傭而未返也桓公出外御者五)
(人而/妻之)乘輿濟溱洧
　　　興利三十一
爲民興利務在富之(漢書召信臣遷南陽太守好為民/興利務在富之躬勸耕農行視水)
(泉開通溝瀆起水門堤閼凡數十處以廣溉灌嵗歲増/加多至三萬頃民得其利信臣為民作均水約束刻石)
(立於田畔/以防分爭)爲百姓興利郡以殷富(漢書荆州刺史奏召/信臣為百姓興利郡)
(以殷富賜黄/金三十斤)富民之術日引月長(魏志劉馥子靖出為/河南尹應璩書與靖)
(曰入作納言出臨京任富民之術日引月長藩落髙峻/絶穿窬之心五種别出逺水火之災農器必具無失時)
(之闕蠶麥有苫備之用無雨濕之虞封符指期無流連/之吏鰥寡孤獨蒙廪振之實加之以明摘幽㣲重之以)
(秉憲不撓有司供承王命百里垂拱仰/辦雖昔趙張三王之治未足以方也補)必先富民(管子/云凡)
(為國之道必先富民民富則易治民/貧則難治治國常富而亂國必貧也)入務利民(春秋云/晉侯出)
(定襄王入/務利民)開澮興造民賴其利(崔氏集崔瑗為汲令有/澤田不殖五榖瑗為開)
(澮興造民/賴其利)稻田歲增民賴其利(魏志鄭渾為沛郡太守/郡界下溼興陂遏開稻)
(田頃畝歲増民賴其利刻石頌之號曰鄭陂課案渾為/山陽魏郡太守又以郡下百姓苦乏材木乃  樹榆為)
(籬並益樹五果榆皆成藩五果豐實入魏/郡界村落齊整如一民得財足用饒補)開道通溝民
得其利(召信臣/見上)嚴使儲水百姓爲便(東觀漢記廉范為/蜀郡太守舊制禁)
(民夜作以防火災而更相隱蔽燒者相屬范乃毁削先/令嚴使儲水百姓為便歌之曰廉叔度來何暮不禁火)
(民安厝生平無一襦今有五袴案後漢書曰廉叔/度來何暮不禁火民安作平生無襦今五絝補)開治
稻田百姓殷富(東觀張堪為漁陽太守開治/稻田八十餘頃百姓殷富)興鴻郄陂
常以豐熟(東觀鄧晨為陳留郡興鴻郄陂益地數/千頃溉郡稻常以豐熟兼流給他郡)教民
糞種(氾勝之奏云昔湯有旱灾伊尹作區教民糞種乃/負水澆稼收至畝百石勝之試為之收至畝四十)
(石/)教民牛種(續漢書任延為九真太守治/民牛耕鑄作田器民以利之)治作水排教
化大行(張璠漢記杜詩為南陽太守治/作水排教化大行號曰杜母)因流爲排利益
三倍(魏志韓暨為監冶謁者舊時冶作馬排每一孰石/用馬百匹更作人排又費功力暨乃因長流為水)
(排計其利益/三倍於前)決漳水灌鄴傍終古斥鹵生稻粱(吕氏春/秋云魏)
(襄王時史起為鄴令決漳河灌田鄴民大怨欲籍起起/不敢出而避之王乃使他人遂為之水已行民大得其)
(利相與歌曰鄴有聖/令史公決漳水云云)田於河所池陽谷口且溉且糞長
我禾黍(漢書溝洫志太始二年趙中大夫白公復奏穿/渠引涇水首起谷口尾入櫟陽注渭中袤二百)
(里溉田四千五百餘頃因名曰白渠民得其饒歌之曰/田於何所池陽谷口鄭國在前白渠起後舉臿為雲決)
(渠為雨涇水一石其泥數/斗且溉且糞長我禾黍)蒲萑之地更爲沃壤(崔瑗為/汲令見)
(前/)曩之鹵田化爲甘壤(蔡邕京兆樊君頌云曩之鹵田/化為甘壤熈怡悦豫相與謳歌)
益蓄菱芡(漢書龔遂為渤海太守見齊俗奢侈好末技/不田作乃躬率以儉約勸民農桑令口種一)
(樹榆百本薤五十本蔥一畦韭家二母彘五鷄春夏不/得不趨田畆秋冬課收歛益畜果實菱芡勞來循行郡)
(中皆有蓄積/吏民皆富實)育養漆園(魏志嶺南太守傅方到郡以來/育養漆園之樹念存軍國用心)
(􁊴/㣲)
　　　方畧三十二
方畧耳目發伏禁姦(漢書張敞為京兆尹/方畧耳目發伏禁姦)治有方畧爲
民興利(漢書召信臣為/人勤力有方畧)長於計䇿功費約省(漢官儀云/成帝時王)
(延世以校尉領河隄語曰東郡決河流漂二州校尉延/世隄防立塞改為河平元年惟延世長於計䇿功費約)
(省以延世為光禄/寺大夫秩二千石)以一警百吏民恐懼(漢書尹翁歸為/東海大守其治)
(以一警百吏民皆/服恐懼改行自新)以便宜從事(龔遂為渤海太守上問/何以息盜賊遂曰臣聞)
(治亂民猶治亂䋲不可急也唯緩之然後可治臣願丞/相御史且無拘臣以文法得一切便宜從事上許焉)
有莅任之方(晉中興書云琅邪諸葛禄為㑹稽太守臨/行上為置酒謂之曰足食足兵在於良守)
(以君有莅任之/方是以相屈也)西門豹爲河伯投巫於河(史記西門豹/為鄴令到縣)
(㑹長老問民間所苦長老云苦為河伯娶婦後因河伯/娶婦豹親徃觀焉謂三老巫祝曰是女不堪娶大巫嫗)
(為入報河伯更為求好女即使抱大巫嫗投之河有頃/曰巫何久也復投一弟子如此復使一人趣之凡投三)
(弟子豹曰巫嫗及弟子皆不能事煩三老入復投三老/於河豹磬折向河上立待報長吏傍觀者皆驚恐豹頃)
(曰巫及三老不還奈之何欲復投廷掾及豪長入/趣之皆叩頭破額從是後無復言為河伯娶婦者)宋均
爲唐山娶巫家女(東觀漢記宋均為九江太守有兩山/名曰唐后山有神祠衆至共為嫁娶)
(皆取百姓男女不復要娶巫家女百姓患之長吏莫敢/改之均乃移書曰自今已去當為山娶巫家女其後乃)
(絶百案均本傳浚遒縣有唐后二山民共祠之衆巫遂/取  姓男女以為公嫗歲歲改易既而不敢嫁娶前後)
(守令莫敢禁均乃下書曰自今以後為山娶者皆娶巫/家勿擾良民於是遂絶注云以男為山公以女為山嫗)
(猶祭之有尸主也補愚自幼讀漢書至宋均傳毎/以山公嫗可對河伯婦乃行祕書已先得之矣附)印綬
示劫(典録云張敞為太原太守有三人劫郡界持三人/以為質敞聞之自徃詣劫所諭曉之曰釋質大守)
(釋汝乃解印綬以示之曰大夫不敢欺賊釋/質自首遂解縱之遂自劾詔復其冠履如故)破械遣囚
(魏志田豫為南陽太守先是郡人侯音反前太守收其/黨五百人表奏皆當死豫悉見慰諭破械遣之諸囚叩)
(頭願自效即相/告語一朝解散)石犀厭水(華陽國志云秦孝文王以李/冰為蜀守作石犀五頭以厭)
(水精穿石犀溪於江南命曰犀牛里後轉為耕牛二頭/一在府市市橋門今所謂石牛門是也一在淵中補)
聽民輸芋(汝南先賢傳云袁安為隂平長民飢/租調不入聽民輸芋頭惠澤流著)桴鼓希
鳴市絶偷盜(漢書張敞為京兆尹署偷長為吏小偷悉/來賀且飲醉偷長以赭汙其衣裾吏坐里)
(閭閲出赭汙者輒收縛之窮治/所犯由是枹鼓稀鳴市絶偷盗)除藻飾割浮費(汝南先/賢傳云)
(應華為將作大匠發姦/摘伏除藻飾割浮費)賴遇賢令(謝承後漢書彭脩字/子陽海賊丁義欲向)
(郡郡内驚惶不能捍禦太守聞脩義勇請守吳令身與/義相見宣國威德賊遂解去民歌之曰時歲倉卒盜賊)
(縱横大㦸强弩不可當賴遇賢令彭子陽州案脩後州令/辟從事時賊張子林等數百人作亂郡言  請脩守吳)
(脩與太守俱出討賊賊望見車馬競交射之飛矢雨集/脩障扞太守而為流矢所中死太守得全賊素聞其思)
(信即殺弩中脩者餘悉降散言曰/為彭君故降不為太守服也補)　(自/)風俗頗革(後漢周/舉為并)
(州刺史太原一郡舊俗以介子推焚骸有龍忌之禁至/其亡月咸言神靈不樂舉火由是士民毎冬中輒一月)
(寒食莫敢烟爨老小不堪歲多死者舉既到州乃作弔/書以置子推之廟言盛冬去火殘損民命非賢者之意)
(以宣示愚民使還温食於/是衆惑稍解風俗頗革補)
　　　摘伏三十三
發姦摘伏(漢書趙廣漢守京兆/尹其發姦摘伏如神)發伏禁姦(張敞/見前)發摘姦
伏京師稱有神筭(范後漢王渙為洛陽令能發摘/姦伏京師稱歎以渙有神筭)明於
摘伏吏民謂之神明(范後漢度尚為上虞長為政嚴/峻明於摘伏吏民謂之神明)善
爲鈎距以得事情(漢書趙廣漢守京兆尹善為鉤距以/得事情鉤距者設欲知馬價則先問)
(狗已問羊又問牛然後及馬參伍其價以類相準則知/馬之貴賤不失實矣唯廣漢至精能行之他人效者莫)
(能及/也)
　　　勸課三十四
敬教勸學(左傳衛文公大布之衣大帛之冠務財訓農/通商惠工敬教勸學授方任能元年革車三)
(十乗季年/乃三百乗)正學爲基(潛夫論云凡為治之體莫善於抑/末而務本夫為國者以富民為本)
(以正學為基民富乃/可教學正乃得義也)起學成都(漢書文翁為蜀郡選郡/縣小吏十餘人造詣京)
(師受業又修起學宫於是蜀地學於京師者比齊魯焉/文翁終於蜀吏民為立祠  案師古曰文翁學堂于今)
(猶在益州/城内附)執經教授(魏志杜畿為河東太守冬月修戎/講武又開學宫親自持經教授郡)
(中化/之)崇肅肅之儀揚濟濟之化(張衡南陽文學儒林書/贊云南陽太守上黨鮑)
(君愍文學之弛廢懐儒林之陵遲乃命/匠修而新之崇肅肅之儀揚濟濟之化)一農不辦民有
飢者一女不織民有寒者(管子/云)一年之計莫若樹穀十
年之計莫若樹木終身之計莫若樹人(管子/云)務財訓農
(左傳/見前)勞農勸民　命農勉作　巡其稼穡(周禮遂師職/云巡其稼穡)
(而移用其民以救其時事耕鄭𤣥注云移用其民使得/轉相助救時急事也四時  耨歛艾芟地之宜晚早不)
(同而有天期地/澤風雨之急)勸民農桑(漢書召信/臣見前)農無廢業野無空
地(新序云子/産相鄭)使習壤者相澤仁才者播種(陳思王/籍田論)饁彼
南畝田餕至喜　星言夙駕說于桑田　書爾于茅宵
爾索綯　登金商之館察田夫之私者(陳思王/籍田論)能明農
事者置黄金一斤使蠶不病者置黃金一斤(管/子)田修理
賜之以巨觴田蕪穢戮之以柔桑(陳思王/籍田論)龔遂令渤海
種榆(漢書龔/遂見前)王景教廬江種桑(東觀建初八年王景為/廬江太守乃教民種麻)
(桑而/養蠶)教民織履(東觀桂陽郡俗不種桑無蠶織之利盛/冬皆以火燎郡守令屬縣教民種桑柘)
(養蠶織履數年/之間大賴其利)教民紡績(崔寔傳云五原土地宜麻枲/而俗不知紡績民冬月無衣)
(積細草而卧其中見吏則衣草而出寔至官斥賣儲峙/為作紡績織絍練緼之具以教之民得以免寒苦)
　　　異績三十五
治有殊政(東觀郭賀為荆州刺史治有殊政顯/宗巡狩賜以三公之服黻冕之旒)治有異
績(范漢書王渙為洛/陽令治有異跡)潁川八年治有異政(漢書黄霸臨/潁川八年治)
(有異政鳯凰/頻見其境)膠東九載治有異政(後漢書吳祜傳云袩/為膠東相九載治有)
(異/政)治績尤異(王隱晉書曰太康十年詔曰陽平太守/梁栁治績尤異賜粟千斛秩中二千石)前
有趙張後有二王(漢書贊曰自孝武置左馮翊右扶風/京兆尹而吏民為之語曰前有趙張)
(後有二王不廣漢聰明下不能欺延夀厲善所居移風/然皆訐上  信以失身墮功翁歸抱公潔已為近世表)
(張敞衎衎履忠進言縁飾儒雅刑罰必行縱赦有度條/教可觀然被輕媠之名王尊文武自將所在必發譎詭)
(不經好為大言王章剛直守節不量/輕重以陷刑戮妻子流遷哀哉補)吏民稱之(漢書趙/廣漢守)
(京兆尹吏民稱之不容於口長老傳以為自漢興以來/治京兆者莫能及  案廣漢嘗記召湖都亭長界上亭)
(長戲曰至府為我多謝問趙君既至廣漢問事畢謂曰/界上亭長寄聲謝我何以不為致問因曰還為我謝勉)
(思職事有以自效京兆不忘卿厚意其發摘如神皆此/類也  左馮翊右扶風皆治長安中犯法者從跡喜過)
(京兆界廣漢歎曰亂吾治者常二輔/也誠令廣漢得兼治之直差易耳補)
　
　北堂書鈔卷三十九
欽定四庫全書
　北堂書鈔卷四十
　　　　　　　　　　　唐　虞世南　撰
　　　　　　　　　　　明　陳禹謨　補註
　政術部
　　　奉使三十六
凡其使也必以旌節(周禮行夫職云掌邦國傳遽之小/事媺惡而無禮者凡其使也必以)
(旌節雖道有難而不時必逹鄭𤣥注曰傳遽若今時乗/傳騎驛而使者也媺福慶也惡喪荒也此事之小者無)
(禮行夫主使之道有難謂遭疾病他/故不以時至也必逹王命不可廢也)皇皇者華君遣使
臣也　入國而問俗　使於四方不辱君命可謂士矣
　使於四方不能專對雖多亦奚以爲　結二國之好
(左傳秦伯使西乞術來聘襄仲辭玉對曰不腆敝器不/足辭也主人三辭賓答曰不腆先君之敝器使下臣致)
(諸執事以為瑞節要結好命所以藉/寡君之命結二國之好是以敢致之)採代方言(方言云/遣輶軒)
(使者採絶/代方言也)遣輶軒之使(風俗通云周秦常以歲八月遣/輶軒之使採異代方言還奏籍)
(之於祕/室也)馳四乗之傳(史記司馬相如傳云是時邛筰之/君長開南夷與漢通得賞賜多多)
(欲願為内臣妾請吏比南夷天子問相如相如曰邛筰/冉駹者近蜀道易通異時嘗通為郡縣矣至漢興而罷)
(今誠復通為置縣愈于南夷天子以為然乃拜相如為/中郎將建節往使副使者王然于壺充國吕越人馳四)
(乗之傳因巴蜀吏/幣物以賂西南夷)申盟載好(蜀志陳震傳云孫權稱尊/號以為衛尉賀權踐祚震)
(入吳界移闗侯曰東之與西驛使徃來冠蓋相望申盟/載好日新其事國典異制懼或有違幸必斟誨  案震)
(到武昌孫權與震升壇㰱血交分天下以徐豫幽青/屬吳并涼冀兗屬蜀其司州之土以函谷闗為界補)南
北通好(吳録云張儼使於晉孫皓謂曰今南/北通好以君有出境之才故相屈行)循行風俗
(後漢書周舉傳順帝時詔遣八使循行風俗選素有威/名者乃拜舉侍中與侍中杜喬守光禄大夫周栩前青)
(州刺史馮羨尚書欒巴侍御史張綱兗州刺史郭遵太/尉長史劉班並守光禄大夫分行天下於是八使同時)
(俱拜天下號曰八俊舉於是奏/劾貪猾表薦公清朝廷稱之)循行州郡(李郃别傳郃/居漢中和帝)
(即位分遣使者循行州郡觀風俗皆微服單行使者二/人到益州投公舍宿公察其人異焉時日暮露坐為出)
(酒與啖公仰視星問曰二君發京師時寧知使者何日/發耶二人驚相視問公何以知之郃指星曰有二使星)
(來向/益郡)任之以事不制以辭(説苑云趙王遣使者之楚方/鼔琴而遣之誡之曰必如吾)
(言使者曰明君之使人也任之以事/不制以辭遭吉則賀之㓙則弔之)以安社稷專之可
也(春秋公羊傳云禮大夫受命不受辭出境以安社稷/利國家者則專之可也何休注曰外事不素制不豫)
(設故云不/受辭也)時聘以結諸侯之好(周禮大行人職鄭𤣥注/曰時聘者亦無常期天)
(子有事諸侯使大夫來聘親以禮/見之禮而遣之所以結其恩好也)間問以諭諸侯之志
(鄭𤣥注云此王使臣於諸侯之禮也間問者間歲一問/諸侯謂存省之屬諭諸侯之志者諭言語諭書名其類)
(也/)賀慶以贊諸侯之喜(鄭𤣥注云/贊助也)致禬以補諸侯之災
(鄭𤣥注曰致禬凶禮之弔禮禬禮也補/諸侯烖者若春秋澶淵之㑹謀歸宋財)聞喪徐行不反
(公羊傳曰公子遂如齊至黄乃復有疾也夫以君命聞/喪行而不及何休注曰聞父母之喪不忍疾又為君當)
(使人追代己以喪喻疾/者喪尚不反况于疾也)壇帷復命於介(左傳云公孫歸/父以襄仲之立)
(公也有寵欲去三桓以張公室與公謀我殺適立庶以而聘於晉欲以/晉人去之冬公薨季文子言於朝曰使            我殺適立庶以)
(失大援者仲也夫遂逐東門氏子家還及笙壇帷復命/於介杜預注曰歸父襄仲子也襄仲居東門故曰東門)
(氏子家歸父字適謂子惡齊外甥也襄仲殺之而立宣/公除地為壇而張帷也介副也將去使介反命於君)
繡衣持斧(漢書雋不疑傳云武帝末郡國盜賊羣起暴/勝之為直指使者衣繡衣持斧逐捕盜賊督)
(課郡國東至海以軍興/誅不從命者威振州郡)錦車持節(漢書西域傳云烏孫/公主侍者馮嫽常持)
(漢節為公主使行賞賜於城郭諸國敬信之號日馮夫/人為烏孫右大將妻右大將與烏就屠相愛都䕶鄭吉)
(使馮夫人説烏就屠降漢烏就屠曰願得小號宣帝徴/馮夫人自問狀遣謁者竺次期門甘延壽為副送馮夫)
(人乗錦車持節詔烏就/屠為小昆彌賜印綬也)風舉龍堆(班固曰今朝廷昭明/海内寧静空令朱輪)
(之使風舉/龍堆之表)星向益都(李郃/見前)揚虎視之威厲秋鷹之爪(華/覈)
(表云今雖遣大夫循行風俗銜命糺察黜陟為名揚虎/視之威厲秋鷹之爪則在人之畏威結舌未肯言人短)
(也/)枉屈麟鸞奉計王室(蔡邕與故郡將/子橋伯尉書云)銜命糺察黜陟
爲名(華覈表/見前)挺刃交兵陳說其間(家語孔子登農山謂/二三子各言爾志子)
(貢進曰願使齊楚合戰於漭瀁之野兩壘相望塵埃相/接挺刃交兵賜著縞衣白冠陳説其間推論利害釋二)
(國之患唯賜能/之夫子日辯哉)磨厲鋒鍔思不辱命(吳録云張儼使晉/曰皇皇者華臣蒙)
(其榮懼無古人延譽之美/磨厲鋒鍔思不辱命也)辨於辭習於禮(説苑晏子使/吳吳王謂行)
(人曰吾聞晏嬰蓋北方之辨於辭習於禮者命儐者客/見則稱天子明日晏子有事行人曰天子請見晏子蹙)
(然者三曰臣受命敝邑之君將使於吳王之所不佞而/迷惑入於天子之朝敢問吳王惡乎存然後吳王曰夫)
(差請見見以/諸侯之禮)能專對有智謀(吳書曰沈珩少總經藝尤/善春秋内外傳孫權以珩)
(有智謀能專對乃使至魏魏文帝問曰吳嫌魏東向乎/珩曰不嫌曰何以曰信恃舊盟言歸于好是以不嫌若)
(魏渝盟自有豫備又問太子當來寧然乎珩曰臣在東/朝朝不坐宴不與若此之議無所聞也文帝善之乃引)
(珩自近談語終日珩隨/事響應無所屈服補)孔子適齊(孔叢子孔子適齊齊/景公讓登夫子降一)
(等景公三辭然後登既坐曰夫子降德辱臨寡人寡人/以為榮也而降階以逺自絶於寡人寡人未知所以為)
(罪孔子答曰君惠顧外臣君之賜也然以匹/夫敵國君非所敢行也雖君私之其若義何)晏子使楚
(晏子春秋晏子使楚王謂左右曰嬰習辭者吾欲病之/酒酣吏縛一人來王問何為對曰齊人也坐盜王視晏)
(子曰齊人固善盜乎嬰曰嬰聞橘生淮北為枳葉徒相/似其味不同水土異也今民生於齊不盜入楚則盜得)
(無水土使之為盜耶/王曰寡人反取病焉)淳于到楚(說苑云齊使淳于髠到/楚楚王薄賤之王曰齊)
(無人也而使子來對曰臣無長腰中七尺劍/欲斬無狀王王曰吾戲子耳即與髠共飲)公孫觀秦
(吕氏春秋曰孟嘗君為從公孫𢎞謂孟嘗君曰君不若/使人西觀秦王孟嘗君曰善願因請公徃矣公孫見昭)
(王昭王曰薛之地小大幾何公孫𢎞對曰百里昭王笑/曰孟嘗君之地方百里而因欲以難寡人猶可乎公孫)
(𢎞對曰孟嘗君好士義不臣乎天子不友乎諸侯得意/則慙為人君不得意則不屑為人臣如此者三人能治)
(可為管商之師説義聽行其能致主霸王如此者五人/萬乗之嚴主辱其使者退而自刎也必以其血汙其衣)
(有如臣者七人昭/王笑而謝焉補)叔孫如晉必葺其牆(左傳叔孫昭子/所館者雖一日)
(必葺其牆屋去之如始至杜預注曰/葺補治也不以當去而有所毁壞也)棄疾如晉禁芻牧
採樵(左傳楚公子棄疾如晉報韓子也過鄭鄭罕虎公/孫僑游吉從鄭伯以勞諸柤辭不敢見固請見之)
(見如見王以其乗馬八匹私面見子皮如上卿以馬六/匹見子産以馬四匹見子太叔以馬二匹禁芻牧採樵)
(不入田不樵樹不採蓺不抽屋不强匄誓曰有犯命者/君子廢小人降舎不為暴主不慁賓徃來如是鄭三卿)
(皆知其將為王也補按林注曰三卿罕虎公孫/僑游吉皆知棄疾將為楚王以其愛人也附)陸賈使
南越(史記孝文元年召陸賈使南越讓尉佗自立之意/佗甚恐為謝自稱曰蠻夷大長老夫臣佗頓首謝)
(願長為藩臣奉貢職帝按佗下令國中曰吾聞兩雄不/俱立兩賢不並世皇  賢天子也自今以後去帝制黄)
(屋左纛陸賈還報孝文帝大說至孝景時稱臣使人朝/請然南越其居國竊如故號名其使天子稱王朝命如)
(諸侯/補)相如使西夷(史記司馬相如傳云是時邛筰之君/長聞南夷與漢通得賞賜多多欲願)
(為内臣妾請吏比南夷天子乃拜相如為中郎將建節/往使因巴蜀吏幣物以賂西夷至蜀蜀太守以下郊迎)
(縣令負弩矢先驅便畧定西夷邛筰冉駹斯榆之君皆/請為内臣除邊闗闗益斥西至沫若水南至牂牁為徼)
(通零闗道橋孫水以通邛/都還報天子天子大說補)趙咨使魏文帝善之(吳書趙/咨博聞)
(多識應對辯㨗孫權為吳王擢中大夫使魏魏文帝善/之嘲咨曰吳王頗知學乎咨曰吳王浮江萬艘帶甲百)
(萬任賢使能志存經畧雖有餘閒博覽書傅厯史籍採/竒異不效諸生尋章摘句而已  按趙咨使魏魏帝問)
(曰吳王何等主也咨對曰聰明仁智雄畧之主也帝問/其狀咨曰納魯肅於凡品是其聰也拔吕蒙於行陣是)
(其明也獲于禁而不害是其仁也取荆州而兵不血刃/是其智也據三州虎視於天下是其雄也屈身於陛下)
(是其畧/也補)費禕使吳舉坐稱之(荆州先德傳云諸葛亮以/費禕有俊才宜遣使吳權)
(好嘲戲以觀人時琅邪諸葛恪羊衜等各知名皆在坐/並發異端之論以難禕禕應機輒對舉坐稱之  按禕)
(别傳曰孫權毎别酌好酒以飲禕視其已醉然後問以/國事并論當世之務辭難累至禕輒辭以醉退而撰次)
(所問事事條答無所遺失權乃以手中嘗所執寶刀贈/之禕答曰臣不才何以堪明命然刀所以討不庭禁暴)
(亂者也但願大王勉建功業同奬/漢室臣雖闇弱終不負東顧補)展喜犒師(春秋傳齊孝/公伐我北)
(鄙使展喜犒師受命於展禽齊侯未入境喜從之/曰寡君聞君親舉玉趾將辱敝邑使下臣犒執事)倉唐
奉使(說苑魏文侯封太子擊於中山三年使不往來趙/倉唐曰君何以不遣人使大國太子曰願之久矣)
(未得可使者對曰臣願奉使侯何嗜好太子曰侯嗜晨/鳧好北犬於是遣倉唐緤北犬奉晨鳧文侯悦曰擊愛)
(我哉乃復太子擊故曰倉唐/一使文侯為慈父擊為孝子)奉使如魏(于寶晉紀曰陟/璆奉使如魏入)
(境而問諱入國而問俗壽春將王布示之馬射既而問/之曰吳之君子亦能斯乎陟曰此軍人騎士肄業所及)
(士大夫君子未有為之者矣布大慙曰按璆既至魏帝/見之使儐問曰來時吳王何如陟對  來時皇帝臨軒)
(百寮陪位御膳無恙晉文王饗之問吳之戍備幾何對/曰自西陵以至江都五千七百里又問曰道里甚逺難)
(為堅固對曰疆界雖逺而其險要必争之地不過數四/猶人雖有八尺之軀靡不受患其䕶風寒亦數處耳文)
(王善之厚為之禮補裴松之以為人有八尺之體靡不/受患防䕶風寒豈唯數處取譬若此未足稱能若曰譬)
(如金城萬雉所急防者四門/而已方陟此對不猶愈乎附)奉命使吳(蜀志陳/震見前)獻民於
荆王(韓詩外傳云越王句踐使廉稽獻民於荆王荆王/使者曰越夷狄之國也臣請欺其使者荆王曰越)
(王賢人也其使者亦賢子其慎之使者出見廉稽曰冠/則得以俗見不冠不得見廉稽曰夫越亦周室之列封)
(也不得處於大國而處江海之陂與魭鱣魚鱉為伍文/身翦髪而後處焉今來至上國必曰不冠不得見如此)
(則上國使適越亦將劓墨文身翦髪而後/得以俗見可乎荆王聞之被衣出謝補)執梅遺梁王
(說苑越使諸發執一枝梅遺梁王梁王之臣曰韓子顧/謂左右曰惡有以一枝梅以遺列國之君者乎請為二)
(三子慙之出謂諸發曰大王有命客冠則以禮見不冠/則否諸發曰彼越亦天子之封也不得冀兗之州乃處)
(海垂之際而蛟龍又與我争焉是以翦髪文身爛然成/章以像龍子者將避水神也今大國其命冠則見不冠)
(則否假令大國之使時過敝邑敝邑之君亦有命矣曰/客必翦髪文身然後見之於大圃何如意而安之願假)
(冠以見意如不安願無變國俗梁/王聞之被衣出見諸發乃逐韓子)臣願奉使(説苑趙/唐見前)
臣請使之(漢書髙紀漢王曰孰能為我使淮南使之發/兵背楚留項王於齊數月我之取天下可以)
(萬全隨何曰臣請使之/乃與二十人俱使淮南)登車攬轡(續漢書范滂少厲清/節為州里所服舉孝)
(廉光禄四行時冀州飢荒盜賊羣起乃以滂為清/詔使按察之滂登車攬轡慨然有澄清天下之志)受命
埋輪(後漢書張綱安帝元年遣八使循行風俗皆耆儒/知名唯綱年少官次最微餘人受命之部而綱獨)
(埋其輪於洛陽都亭曰豺狼當路安問狐狸乃舉大/將軍梁冀河南尹不疑十五事皆臣子所切齒者也)縣
令負弩先驅(史記司馬/相如見前)守令望風解印(續漢書范滂至/州境守令自知)
(臧汙望風解印綬去其/所舉奏莫不壓塞衆議)夜縋而出見秦伯(左傳晉侯秦/伯圍鄭晉軍)
(函陵秦軍氾南佚之狐言於公曰國危矣若使燭之武/見秦君師必退武夜縋而出見秦伯曰秦晉圍鄭鄭既)
(知亡矣若亡鄭而有益於君敢以煩執事越國以鄙逺/君知其難也焉用亡鄭以倍隣隣之厚君之薄也若舎)
(鄭以為東道主行李之徃來供其困乏君亦無所害夫/晉何厭之有既東封鄭又欲肆其西封若不闕秦將焉)
(用之闕秦以利/晉唯君圖之)登諸樓車致君命(左傳晉使解揚如宋/使無降楚曰晉師悉)
(起將至矣鄭人囚而獻諸楚楚子厚賂之使反其言不/許三而許之登諸樓車使呼宋人而告之遂致其君命)
(楚子將殺之使與之言曰爾既許不穀而反之何故非/我無信汝則棄之速即爾刑對曰臣聞之君能制命為)
(義臣能承命為信信載義而行之為利謀不失利以衛/社稷民之主也受命以出有死無霣寡君有信臣下臣)
(獲考死又何求/楚子舎之以歸)見犀而行(左傳楚子使申舟聘于齊曰/無假道於宋申舟以孟諸之)
(役悪宋曰鄭昭宋聾晉使不害我則/必死王曰殺汝我伐之也見犀而行)見溷而行(左傳/宋樂)
(祁言於景公曰諸侯使唯我事晉今使不徃晉其憾矣/他日公謂樂祁曰唯寡人説子之言子必徃陳寅曰子)
(立後而行吾室亦不亡唯君亦以我/為知難而行也乃見其子溷而行)介子刺樓蘭(漢書/傅介)
(子傳介子謂大將軍霍光曰樓蘭龜兹數反覆而不誅/無所懲艾介子過龜兹時其王近就人易得也願徃刺)
(之以威示諸國大将之軍曰龜兹道逺且驗之於樓蘭於/是白遣之介子至樓蘭樓蘭王意不親介子介子陽引)
(去至其西界使譯謂曰漢使者持黄金錦繡行賜諸國/王不來受我去之西國矣王貪漢物來見使者介子謂)
(王曰天子使我私報王王起隨介子入帳中屛語壯士/二人從後刺之刃交胷立死其貴人左右皆散走介子)
(告諭以王負漢罪天子遣我來誅王漢兵方/至毋敢動動滅國矣遂持王首還詣闕補)㑹宗刃昆
彌(漢書成帝時段㑹宗小昆彌末振將殺大昆彌而死/漢遣㑹宗到昆彌手劍擊末振太子畨邱還封闗内)
(侯賜金/百斤)唐蒙通夜郎(漢書西南夷傳云番陽令唐蒙上/書曰南越王黄屋左纛地東西萬)
(餘里名為外臣實一州主仐以長沙豫章徃水道多絶/難行竊聞夜郎所有精兵可得十萬浮船牂牁出不意)
(此制越一竒也誠以漢之强巴蜀之饒通夜郎道為置/吏甚易上許之乃拜蒙以中郎將將千人從巴莋闗入)
(遂見夜郎侯諭以/威德約為置吏)郴近單于(應劭漢/官儀)下惠見齊侯解兵
(說苑昔齊起兵攻魯魯患之栁下惠見齊侯齊侯曰魯/君懼乎曰不懼齊侯忿然怒曰何也栁下惠曰臣之君)
(所以不懼者以其先人出周南門刳羊相約曰自後子/孫敢有鬭攻者令其罪若刳羊矣臣之君固以刳羊不)
(懼矣不然百姓非不急/也齊侯乃解兵三百里)子貢使簡子按兵(說苑趙簡子/將襲衛使史)
(黯徃視之期以一月六日而後反簡子曰何其久也黯/曰謀利而得害由不察也蘧伯玉為相史鰌佐焉孔子)
(為客子貢使令於君前其/佐多賢矣簡子按兵不動)和合二國唯有鄧芝(蜀志鄧/芝傳云)
(後主遣鄧芝修好於孫權權果狐疑芝對曰蜀有負險/之固吳有三江之阻合此二長共為唇齒進可并兼天)
(下退可鼎足而立大王今若委質於魏江南之地非大/王有也權與諸葛亮書曰丁厷掞張隂化不盡和合二)
(國唯有鄧芝前掞音夷念反或作艷裴松之按漢書禮/樂志曰長離  掞光耀明左思蜀都賦摛藻掞天庭孫)
(權蓋謂丁厷之/言多浮豔也補)引刀自刺蘇武何異(吳書馮熈為中大/夫使於魏魏使陳)
(羣誘之啗以重利熈不為迴送至摩陂欲困苦之熈懼/見迫不從必危身辱命乃引刀自刺御者覺之得不死)
(孫權垂涕曰此與蘇/武何異竟死于魏也)以單車之使適萬乗之虜(李陵與/蘇武書)
(云足下以單車之使適萬乗之虜丁年奉使皓首而歸/  文選李善注曰丁年謂丁壯之年也漢書曰武留匈)
(奴凡十九歲始以强壯/出及還鬢髪盡白補)周流絶域十有餘年(王逸子云/或問張騫)
(可謂名使者歟周流絶域十有餘年自京師以西安息/以東方數萬里有餘國或逐水草或逐城郭騫經厯之)
(知其習始得大/蒜蒲萄苜蓿也)風告單于(漢書匈奴傳云天子巡邊親/至朔方勒兵十八萬騎以見)
(武節而使郭吉風告單于既至匈奴匈奴主客問所使/郭吉卑體好言曰吾見單于而口言單于見吉吉曰南)
(越王頭已懸於漢北闕下今單于即能前與漢戰天子/自將兵待邊即不能亟南面而臣於漢何但逺走亡匿)
(於幕北寒苦無水草之地為語卒單于/大怒立斬主客而留吉遷辱之北海上)振威西域(漢書/馮奉)
(世傳前將軍韓增舉奉世以衛候使持節送大宛諸國/客至伊脩城都尉宋將言莎車與旁國共攻殺漢所置)
(莎車王從鄯善以西皆絶不通奉世與其副嚴昌計以/為不亟擊之其埶難制必危西域遂以節諭告諸國王)
(因發其兵進擊莎車攻拔其城莎車王自/殺傳其首詣長安諸國悉平威振西域)虜欲令拜不
爲屈(東觀時北匈奴遣使求和親上遣鄭衆使匈奴衆/至北庭虜欲令拜衆不為屈單于大怒圍守閉之)
(不與水火衆拔刀/自誓單于恐而止)啗以重利不爲回(吳書馮熈/傳見前)單于壯
其節(漢書蘇武傳武帝遣武以中郎將使持節送匈奴/使留在漢者而武與副中郎將張勝及假吏常惠)
(等既至匈奴單于方欲發使送武㑹緱王與長水虞常/等謀反張勝許之㑹單于出獵其一人夜亡告單于及)
(發兵緱王等皆死虞常生得張勝聞之恐前語發以狀/語武武曰事如此此必及我虞常果引勝單于怒召武)
(受辭武謂惠等屈節辱命雖生何面目以歸/漢引佩刀自刺氣絶半日復息單于壯其節)持漢節不
失(漢書張騫以郎應募使月氐與堂邑氐奴甘父俱出/隴西徑匈奴得之傳詣單于單于曰月氐在吾北漢)
(何以得徃使留騫十餘歲予/妻有子然騫持漢節不失)持節至匈奴(三輔故事婁/敬曰臣願為)
(髙車使者持/節徃匈奴庭)捕羣盜活萬人(漢書外戚傳王賀為繡衣/御史逐捕魏郡羣盜黨與)
(及吏畏懦逗遛當坐者賀縱不誅以奉使不稱免嘆/曰吾聞活千人有封吾所活者萬餘人後世其興乎)持
節歸南陽(東觀郭丹傳丹從師於長安買符入函谷闗/乃慨然嘆曰丹不乗使者車終不出闗更始)
(二年三公舉丹賢能徴為諌議大夫持節使歸南/陽丹自去家十有二年果乗髙車出闗如其志焉)發倉
粟振貧民(史記汲黯為謁者河内失火燒千餘家上使/黯徃視之還報曰家人失火比屋延燒不足)
(憂也臣過河内貧人傷水旱萬餘家或父子相食臣/謹以便宜持節發河内倉粟以賑貧民上賢而釋之)賜
裝千金(漢書陸賈傳尉佗平南越因王之髙祖使賈賜/佗印為南越王賈至大悦留與飲數月曰越中)
(無足與語至生來令我日聞所不聞賜賈囊中裝直千/金他送亦千金賈卒拜佗為南越王令稱臣奉漢約歸)
(報髙帝大悦拜賈為太中大夫二按賈有五男乃出所/使越槖中裝賣千金分其子子  百金令為生産賈常)
(乗安車駟馬從歌鼔瑟侍者十人寳劍值百金謂其子/曰與汝約過汝汝給人馬酒食極欲十日而更所死家)
(得寳劍車騎侍從者一歲中以徃來過它/客率不過再過數擊鮮毋乆溷汝為也補)遺珠一石(蜀/志)
(宗預傳預將命使吳孫權問預曰東之與西譬如一家/而西増白帝之守何也預對曰東益巴邱之兵西増白)
(帝之守此皆事勢宜然俱不足相問/權捉預手泣涕而别遺預大珠一石)奏事稱意(漢書樓/護傳護)
(方正為諌大夫使郡國多持幣帛過齊上書求上先人/冢因㑹宗族故人各以親疏與束帛一日散百金之費)
(使還奏事稱意擢/為天水太守也)可謂名使(王逸子/見前)
　
　
　
　
　
　
　
　
　
　
　
　北堂書鈔卷四十
欽定四庫全書
　北堂書鈔卷四十一
　　　　　　　　　　　唐　虞世南　撰
　　　　　　　　　　　明　陳禹謨　補註
　政術部
　　亂政三十七　　　　貪冒三十八
　　掊剋三十九　　　　暴虐四十
　　　亂政三十七
不軌不物謂之亂政(左傳云公將如棠觀/魚臧僖伯諌云云)夏有亂政(左/傳)
(云夏有亂政/而作禹刑)秦爲亂政(漢書張/耳傳)晉政多門　政在家門
(並左/傳)上慢下暴　下陵上替(左/傳)廢時亂日　以亂濟亂
大敗天下(董仲/舒傳)編户騷動天下思亂(薛瑩靈/帝贊云)天下騷動
起爲盜賊(續漢書/靈帝時)三輔苦之罵詈載道　世亂則學校
不修　孔氏之道抑孫吳之術興(劉歆/移書)焚滅詩書圖籍
散亂(史記秦/始皇云)天下學士逃難　太史令終古出其圖法
奔商(呂氏春秋云夏太史令終古出其圖法執而泣之/夏桀迷惑暴亂愈甚太史令終古乃出奔如商湯)
(喜而告諸侯曰夏王無道暴虐百姓窮其父兄恥其功/臣輕其賢良棄義聽讒衆庶咸怨守法之臣自歸於商)
(補按殷内史向摯見紂之愈亂迷/惑也於是載其圖法出亡之周附)太史屠黍以其圖法
歸周(吕氏春秋曰晉太史屠黍見晉之亂也見晉公之/驕而無德義也以其圖法歸周周威公見而問焉)
(曰天下之國孰先亡對曰晉先亡威公問其故對曰臣/比在晉也不敢直言示晉公以天妖日月星辰之行多)
(以不當曰是何能為又示以人事多不義百姓皆鬱怨/曰是何能傷又示以鄰國不服賢良不舉曰是何能害)
(如是是不知所以亡也故臣曰/晉先亡也居三年晉果亡補)蕩析離居㒺有定極
長㦸詣闕(漢書息/夫躬傳)火燒官府(獻帝/春秋)蕩覆王室(典論云初/平之元董)
(卓殺主鴆/后云云)京室爲虛(薛瑩靈/帝贊云)邊境雷動四野風起(息夫/躬傳)
四方州郡擁强兵(獻帝/春秋)𤓰分臠切塵消鼎沸(袁宏後/漢書)山
無嵈幹澤無注水(淮南子云/夏之法)黃巾盛於海嶽山寇暴於
并冀(典論云董卓遷大駕西都長安而山東大者連郡/國中者嬰城邑小者聚阡陌以還相吞倂㑹黄巾)
(盛於海嶽山寇暴於并冀乗勝轉攻席捲而南郷邑/望烟而奔城郭覩塵而潰百姓死亡暴骨如莽補)帝
躬擐甲胄稱無上將軍(後漢靈帝中平五年帝自稱無/上將軍燿兵於平樂觀補按平)
(樂觀在洛/陽城西附)
　　　貪冒三十八
上貪於利則下叛　先財後禮則民利　貪以敗官(左/傳)
(晉邢侯與/雍子争)貪人敗類　貪受不祥　貪貨棄命　貪婪
無厭　專利不厭(並左/傳)好利不顧　多饗大利　猶思
不義(左傳云子/服景伯)安官貪禄(説苑云安官貪禄營於私家/不務公事懷其智藏其能主)
(飢於論渴於䇿猶不肯盡節容容乎與世/沈浮上下左右觀望如此者具臣也補)受爵不讓至
於已斯亡　違不出境則利禄也　聚斂積實不知紀
極(傳云縉雲氏/不才子也)蓄聚無厭積禍滋多(國語云子韋相楚/君無令名於四方)
有豐富者誣以大罪(後漢書侯覽傳云覽兄參為益州/刺史民有豐富者輒誣以大逆皆)
(誅滅之没入財物前後累億計太尉楊秉奏參檻車徴/於道自殺京兆尹袁逢於旅舍閲參車三百餘兩皆金)
(銀錦帛珍玩不可/勝數覽坐免補)聚斂無厭取譏當世(晉中興書謝/萬安石弟)懷
璧以賈害(左傳虞叔有玉虞公求旃弗獻既而悔之曰/匹夫無罪懐璧其罪吾焉用此其以賈害也)
(乃獻之又求其寶劍叔曰是無厭也無厭/將及我遂伐虞公故虞公出奔共池補)爲富不仁(左/傳)
(云陽虎奔齊請師以伐魯曰三加必取之齊侯將許之/鮑文子諫曰夫陽虎有寵於季氏而將殺季孫以不利)
(魯國而求容焉親富不親仁君焉用之君富於季氏而/大於魯國兹陽虎所欲傾覆也魯免其疾而君又收之)
(無乃害乎齊/侯執陽虎補)非人其吉惟貨其吉　不聞令德而聞重
幣(左/傳)公聚朽蠧三老凍餒(左傳云齊使晏嬰於晉叔向/從之宴相與語叔向曰齊其)
(何如晏子曰此季世也吾弗知齊其為陳氏矣民參其/力二入於公而衣食其一公聚朽蠧而三老凍餒國之)
(諸市屨賤踊貴民人痛疾而或燠休之其愛之/如父母而歸之如流水欲無獲民將焉避之補)入錢五
百萬以買司徒(後漢崔寔傳云靈帝時開鴻都門榜賣/官爵公卿州郡下至黄綬各有差其富)
(者則先入錢貧者到官而後倍輸或因常侍阿保别自/通達是時段熲樊陵張温等雖有功勤名譽然皆先輸)
(貨財而後登公位崔烈時因傳母入錢五百萬得為司/徒及拜日天子臨軒百僚畢㑹帝顧謂親倖者曰悔不)
(小靳可至千萬烈從容問其子鈞曰吾居三公於議者/何如鈞曰大人少有英稱厯位卿守論者不謂當為三)
(公而今登其位天下失望烈曰何/為然也鈞曰論者嫌其銅臭補)輸錢一億萬位至太
尉(范曄云曹嵩貨賂中官靈帝時輸西園錢一億萬位/至太尉也  後漢靈帝紀云初開西邸賣官自闗内)
(侯虎賁羽林入錢各有差私令左右賣公卿公千萬卿/五百萬補按山陽公載記曰時賣官二千石二千萬四)
(百石四百萬其以德次應選者半之/或三分之一於西園立庫以貯之附)許芝每争肉(魏/志)慕
容恒賣水(慕容評恒賣/水與軍人)廢爲殘賊莫知其尤　秋日凄
凄百卉具腓
　　　掊尅三十九
初稅畝(穀梁傳云初稅畝古者/公田什一籍而不稅)多賦斂(説苑云晉平公/好樂多賦斂也)
田萊多荒　杼軸其空　重賦於民　侵刻小民(王莽/傳云)
頭㑹箕斂(漢書張耳傳耳説豪傑曰秦爲亂政虐刑殘/滅天下北為長城之役南有五嶺之戍外内)
(騷動百姓罷敝補按服虔曰吏到/其家人人頭數出穀以箕斂之附)民饑重斂(管/子)賦斂甚
數(太公/兵法)賦斂羌胡(後漢馬防兄弟貴盛奴婢各千人以/上資産巨億皆買京師膏腴美田又)
(大起地觀連閣臨道彌亘街路多聚聲樂曲度比諸郊/廟賓客奔湊四方畢至京兆杜篤之徒數百人常為食)
(客居門下刺史守令多出其家歲時賑給鄉閭故人莫/不周給防又多牧馬畜賦斂羌胡帝不喜之數加譴勅)
(所以禁遏甚備由是權/勢稍損賓客亦衰補)收田畝錢(後漢書靈帝紀中平/二年税天下田畝十)
(錢補注云以/修宫室附)責治官錢(靈帝/紀云)繇役無止時徴發傾四海(傅/𤣥)
(擬班氏/詩云)海内虛耗户口減半(前漢昭帝贊曰孝昭承孝/武奢侈餘敝師旅之後海)
(内虛耗户口減半光知時務之要輕繇薄賦與民休息/至始元元鳯之問匈奴和親百姓充實舉賢良文學問)
(民所疾苦議鹽鐵而罷𣙜/酤尊號曰昭不亦宜乎補)
　　　暴虐四十
不戒視成謂之暴不教而殺謂之虐慢令致期謂之賊
　殺人不忌爲賊(左/傳)夏王滅德作威　商王罪人以族
　斬艾百姓　百姓懍懍若崩厥角　小大戰戰罔不
懼於非辜　棄五帝之德刑摧三王之法籍(淮南子/云夏桀)結
怨于民　降災下民　罔密文峻姦軌不勝(漢書景/帝紀)害
虐烝民　民不勝痛(漢武故/事云)民泣於道(漢書王/莽傳云)封豨其
士猰窳其民(揚雄長/楊賦云)視民如讎(左傳子西曰今聞/夫差視民如讎)汚吏
爲虐(春秋感/精符)毒痡四海　流毒下國　剝喪元良　殘
賊天下(尚書中/侯云)道路以目(國語云厲王/虐國人謗王)海内無聊(荀悦/漢紀)
(云武帝/奢侈)敖虐是作　敢行暴虐　囚箕子(史記殷/本紀)殺季
厯(竹書紀年云文丁十一年周公季厯伐醫徒之戎獲/其三大夫來獻㨗王殺季厯補按沈約注王嘉季厯)
(之功錫之圭瓉秬鬯九命為伯既而執/諸塞庫季厯困而死因謂文丁殺厯附)殺管修(左傳云/楚作亂)
(殺管/修也)殺人奪其餉　殺人恐弗勝(韓詩外傳云/龍逢諌桀)殺人以
興謗　偶語詩書棄市以古非今者族(史記始/皇本紀)焚炙無
罪(墨子云/殷紂)斮朝涉之脛剖賢人之心　刳剔孕婦好剖
人心　炮烙始于熨斗(淮南子糟邱生於象/箸炮烙始於熨斗)銅柱加于
㸐炭(帝王世紀紂為/銅柱以膏塗之)爛金爲烙骨肉成泥(桓子新論云/紂爛金為烙)
(溢酒為池/骨肉成泥)醢九侯　炙翼侯(俱帝王世/紀云紂)脯九侯以饗諸
侯　酌梅酒以賜文王(帝王/世紀)用鄫子於次睢之社(左傳/云宋)
(公使邾文公用鄫/子於次睢之社也)用隱太子於岡山(左傳楚子滅蔡用/隱太子於岡山)
虐而好劍鑄必試之(左/傳)燒鋸斷頭　舍我穡事而割正
夏　率割夏邑　劓割夏邑　以虎充市而視者驚(世/紀)
(云紂/之為)㣲文深詆殺者甚衆(史記臧宣傳云/宣為御史丞)書夜驗治竟
致死事(前漢張敞傳云敞使賊捕掾絮舜有所按驗舜/以敞劾奏當免不肯為敞竟事私歸其家人或)
(諫舜舜曰吾為是公盡力多矣今五日京兆耳安能復/按事敞聞舜語即部吏收舜繫獄是時冬月未盡數日)
(按事吏晝夜驗治舜竟致其死事舜當出死敞使主簿/持教告舜曰五日京兆竟何如冬月已盡延命乎乃棄)
(舜/市)寧見乳虎無直甯成怒(前漢酷吏傳云甯成為闗都/尉歲餘闗吏税肄郡國出入)
(闗者號曰寧見乳虎無直甯成之怒其暴如此補成家/居上欲以為郡守御史大夫𢎞曰臣居山東為小吏時)
(甯成為濟南都尉其治如狼牧羊誠不可令治民又史/記酷吏傳甯成以郎謁者事景帝好氣為人小吏必陵)
(其長吏為人上操下如/束溼薪滑賊任威附)流血成川號曰屠伯(茍晞/見前)無罪
無辜讒口囂囂　天降罪罟蟊賊内訌
　
　
　
　
　
　
　
　北堂書鈔卷四十一
欽定四庫全書
　北堂書鈔卷四十二
　　　　　　　　　　　唐　虞世南　撰
　　　　　　　　　　　明　陳禹謨　補註
　政術部
　　亡徴四十一　　　　亡國四十二
　　　亡徴四十一
山崩川竭亡之徴也(史周本紀/幽王二年)國家將亡必有妖孽
國家將亡神又降之(左/傳)夏之亡也囘禄信於耹隧(國語/注云)
(囘禄火神再宿為/信耹隧地名補)商之亡也夷羊在牧(國語注云夷羊/神獸牧商郊牧)
(野/補)鬼哭山鳴(帝王世紀云殷紂六/月雪或雨赤血也)黃神嘯吟(淮南子云/夏桀之時)
五星錯行(世紀云/桀時)三川皆震(史記周本紀云幽/王二年西周如之)桀失玉
鏡(帝書/命云)秦失金鏡(尚書考/靈曜云)亡金虎(河圖云金虎/喻秦君也)亡玉羊
(易緯云泰山失金/鷄西岳亡玉羊也)秦有三七之戹(漢武/故事)漢家運衰(漢書/哀帝)
(紀/云)赤精漸㣲(漢南記/序云)天奪之監(左傳云虢公敗戎於桑/田郭偃曰虢必亡矣)
天降時喪　檿弧箕服寔亡周國(史記周本紀云/幽王嬖褒姒)楚矢
箕服是喪王國(璅/語)其細已甚是其先亡(左/傳)伐智而專事
(汲冢周書史記解云昔者曲集之君伐智而專事/忠良皆伏愉州氏伐之君孤而無使曲集以亡補)愎諫
而好勝(韓非子亡徴篇云狠剛而不和愎諌而好/勝不顧社稷而輕為自信者可亡也補)狠而
無親(史記解云狠而無親者亡昔者縣宗之君狠而無/聽執事不從宗職者疑發大事羣臣解體國無立)
(功縣宗/以亡補)狠而無聽(見/上)大心無悔國亂自多(亡徴篇云大/心而無悔國)
(亂而自多不料境内之資/而易其隣敵者可亡也補)期而不當言而不信(世紀云/殷紂)
喜淫不周於法(亡徴篇云喜淫而不周於法好辯説而/不求其用濫於文麗而不顧其功者可)
(亡也/補)聽以爵不待參驗(亡徴篇云聽以爵不待參驗/用一人為門户者可亡也補)恃
交援而簡近鄰(亡徴篇云恃交援而簡近鄰怙强大/之救而侮所迫之國者可亡也補)簡
侮大臣無禮父兄(亡徴篇云簡侮大臣無禮父兄勞/苦百姓殺戮不辜者可亡也補)親
臣進而故人退不肖用事而賢良伏(亡徴篇云親臣進/而故人退不肖用)
(事而賢良伏無功貴而勞苦賤/如是則下怨下怨者可亡也補)挫辱大臣而狎其身刑
戮小民而逆其使(亡徴篇云挫辱大臣而狎其身刑戮/小民而逆其使懐怒思恥而專習則)
(賊生賊生者/可亡也補)羣臣易慮(亡徴篇云太子已置而娶於强/敵以為后妻則太子危如是則)
(羣臣易慮羣臣易/慮者可亡也補)臣怒生變(史記解云昔者有巢氏有/亂臣而貴任之以國假之)
(以權擅國而主斷君已而奪/之臣怒而生變有巢以亡補)以智矯法以私襍公(亡徴/篇云)
(好以智矯法時以私襍公法禁/變易號令數下者可亡也補)淺薄而易見漏洩而無
藏(亡徴篇云淺薄而易見漏洩而無藏不/能周密而通羣臣之語者可亡也補)怯懾而弱守
蚤見而心柔懦(亡徴篇云怯懾而弱守蚤見而心柔懦/知有謂可斷而弗敢行者可亡也補)
多怒而好用兵(亡徴篇云主多怒而好用兵簡/本教而輕戰攻者可亡也補)饕貪而
無饜(亡徴篇云饕貪而無饜近/利而好得者可亡也補)后妻淫亂主母畜穢(亡/徴)
(篇云后妻淫亂主母畜穢外内混通男/女無别是謂兩生兩生者可亡也補)后妻賤而婢妾
貴(亡徴篇云后妻賤而婢妾貴太子卑而庶子尊相室/輕而典謁重如此則内外乖内外乖者可亡也補)
女子用國刑餘用事(亡徴篇云不為人主之孝而慕匹/夫之孝不顧社稷之利而聽主母)
(之令女子用國刑餘/用事者可亡也補)婢妾之言聽愛玩之智用(亡徴篇/云婢妾)
(之言聽愛玩之智用外内悲/惋而數行不法者可亡也補)輕其適正庶子稱衡(亡徴/篇云)
(輕其適正庶子稱衡太子未/定而主即世者可亡也補)太子卑而庶子尊(見/上)大臣
兩重父兄衆强(亡徴篇云大臣兩重父兄衆强内/黨外援以争事勢者可亡也補)嬰兒
爲君大臣專制(亡徴篇云嬰兒為君大臣專制樹羇旅/以為黨數割地以待交者可亡也補)
權專於臣刑專於民(史記解云樂專於君者權專於臣/權專於臣則刑專於民君娛於樂)
(臣争於權民盡於/刑有虞氏以亡補)減爵損䘵禁罰不行(史記解云斧小/不勝柯者亡昔)
(有鄶君嗇儉減爵損禄羣臣卑讓上下/不臨禁罰不行重氏伐之鄶君以亡補)貴臣相妬大臣
隆盛(亡徴篇云貴臣相妬大臣隆盛外藉敵國内/困百姓以攻怨讎而人主弗誅者可亡也補)國小
而家大權輕而臣重(亡徴篇云凡人主之國小而家/大權輕而臣重者可亡也補)命
將太重任守太尊(亡徴篇云出軍命將太重邊地任守/太尊專制擅命徑為而無所請者可)
(亡也/補)大臣甚貴偏黨衆强(亡徴篇云大臣甚貴偏黨衆/强壅塞主斷而重擅國者可)
(亡也/補)官職可以重求爵禄可以貨得(亡徴篇云官職可/以重求爵禄可以)
(貨得者可/亡也補)罷露百姓煎靡貨財(亡徴篇云好宫室臺榭/陂池事車服器玩好罷)
(露百姓煎靡貨/財者可亡也補)
　　　亡國四十二
亂其紀綱乃厎滅亡　赫赫宗周滅爲亡國(潘岳西/征賦云)桀
以奢亡紂以淫敗(説苑/云)頭懸赤旗(王孫書云/桀紂為君)赴火而死
(史記殷本紀厚按汲冢周書曰時甲子夕商王紂取天/智玉琰㻱身  以自焚凡厥有庶告焚玉四十五日武)
(王乃俾於千人求之四千庶則/銷天智玉五在火中不銷補)成周西傾(揚子/法言)宗周既
滅　奔南巢(世紀云/桀之敗)避宣室(漢書王莽傳云火及掖庭/承明黃皇室主所居也莽)
(避火宣室前殿火輒隨之宫人婦女謕謼曰當奈何時/莽紺袀服帶璽韍持虞帝匕首天文郎按拭於前日時)
(加某莽旋席隨/斗柄而坐補)倒戈而戰(世/紀)瓦解而走(淮南/子)殺豨飲血
(漢書王莽傳云莽遣使者分赦城中諸獄囚徒皆授/兵殺豨飲其血與誓曰有不為新室者社鬼記之補)搏
心大哭(漢書王莽傳云崔發言周禮及春秋左氏國有/大災則哭以厭之故易稱先號咷而後笑宜呼)
(嗟告天以求赦莽自知敗迺率羣臣至南郊陳其符命/本末仰天曰皇天既命授臣莽何不殄滅衆賊即令臣)
(莽非是願下雷霆誅臣莽因搏心大哭氣盡伏而叩頭/又作告天䇿自陳功勞千餘言諸生小民㑹旦夕哭為)
(設飱粥甚悲哀及能誦䇿文/者除以為郎至五千餘人補)係頸以組奉符璽(史記秦/始皇本)
(紀云子嬰為王四十六日楚將沛公破秦軍入武闗遂/至霸上使人約降子嬰子嬰即係頸以組白馬素車奉)
(天子璽符降/軹道旁補)輿櫬自縛詣壘門(蜀志云後主輿櫬自縛/詣軍壘門鄧艾解縛焚)
(櫬延請相見補按晉諸公贊曰劉/禪乘騾車詣艾不具亡國之禮附)賜陽人地(史記莊襄/王元年大)
(赦罪人修先王功臣施德厚骨肉而布惠於民東周君/與諸侯謀秦秦使相國呂不韋誅之盡入其國秦不絶)
(其祀賜以陽人地補按地理/志河南梁縣有陽人聚附)爲歸漢王(愍/帝)願黔黎其誰
聽惟請死而獲可(文選潘岳西征賦云野蒲變而成脯/苑鹿化以為馬假讒賊以天權鉗衆)
(口而寄坐兵在頸而顧問何為不早而告我願黔黎其/誰聽惟請死而獲可逮子嬰之果決敢討賊以舒禍勢)
(土崩而莫振作降王於路左補按風俗通云/秦相趙髙指鹿為馬束蒲為脯二世不覺附)竟橫噬於
虎口輸文武之神器(潘岳西征賦云踰十葉以逮赧邦/分崩而為二竟橫噬於虎口輸文)
(武之神器補按文選濟注曰葉代也自敬王元王定王/哀王思王考王威王烈王安王而及赧王十代周分為)
(二赧王都王城號西周立考王後惠公少子於鞏為東/周二周竟為秦所滅虎口喻秦也文王武王神器之位)
(皆輸之於/秦也附)天下無主四十九年(史記正義曰按赧王卒/後天下無主三十五年)
(七雄並争至秦始皇立天下一/統十五年海内咸歸於漢矣補)三后之姓於今爲庶(左/傳)
(史墨對/趙簡子)戎成不退饑成不遂
　
　
　
　
　
　
　
　
　
　
　
　
　
　北堂書鈔卷四十二
欽定四庫全書
　北堂書鈔卷四十三
　　　　　　　　　　　唐　虞世南　撰
　　　　　　　　　　　明　陳禹謨　補註
　刑法部
　　　刑總一
刑者法五行(白虎通云刑所以五何法五行也又/曰科條三千者應天地人情也補)法者
象四時(管/子)象天道而行刑(刑法志云書/所謂象刑也)因天討而作刑
(漢書刑法志云刑罰威獄以類天之震曜殺戮也故聖/人因天討而作五刑大刑用甲兵其次用斧鉞中刑用)
(刀鋸其次用鑽鑿薄刑用鞭撲大者陳諸/原野小者致之市朝其所繇來者上矣補)五刑者五常
之鞭䇿(白虎/通云)刑罰威獄類天震曜(見/上)刑罰威獄使民畏
忌(左傳太叔/對趙簡子)刑者成也一成不變　刑者教也質罪示
終(孝經鉤/命訣云)刑以正刑(臧榮緒刑/德志云)刑以輔教(尸/子)刑以明威
(漢書云制禮以崇/敬作刑以明威補)刑期無刑　刑以正邪(左/傳)設刑罰者
明有懼也(白虎通云懸罰賞者示有勸/也設刑罰者明有所懼也補)嚴斷刑罰以威
其淫(左/傳)刑法所以懲過　刑法所以助治(白虎通云聖/人治天下必)
(有刑法何所以/佐德助治也)明于五刑以弼五教　惟敬五刑以成
三德　紀之以刑(國語管子云勸之以/賞賜紀之以刑罰)齊之以刑　明
慎用刑　明慎刑罰(後漢/書)聖君任法(管子云聖君任/法而不任智)聖
王立法(韓/子)正法直度(管子云正法直/度罪殺不疑)明法正義　法立
私善不行(慎子云有道之國/法立則私善不行)使法民莫之犯(韓子云董/閼于爲上)
(地守行石邑山中澗深峭如牆深百仞因問其旁鄉左/右曰人嘗有入此者乎對曰無有曰嬰兒癡聾狂悖之)
(人嘗有入此者乎對曰無有牛馬犬彘嘗有入此者乎/對曰無有董閼于喟然太息曰吾能治矣使吾治之無)
(赦猶入澗之必死也則人莫/之敢犯也何為不治之補)有道之君重變法(韓/子)置法
不變(管子云黃帝之治天下/置法不變使民安泰)以道變法(慎子云守法不/變則衰以道變)
(法者君/長也)刑德制臣(韓/子)法令治民(商/子)齊刑以綜眞僞(傅𤣥/云善)
(惡相蒙故齊/之以刑也)張法以制陸梁(阮子云漁人羅於淵以制/吞舟之魚明主張法天下)
(以制陸梁/之士也)敬宗廟尊社稷(韓子荆王有/茅門法見前)立朝廷(管/子)理人
情(劉恭/嗣云)國之脂澤(韓子云賞罰者國/之脂澤粉黛也)國之大信(馮奉世/傳云)
民之鞭策(尸子云刑罰者/民之鞭䇿也)法嚴如火(傅𤣥云法之/嚴如火烈)罰擬
秋霜(抱朴子云明君罰擬/秋霜而無詭時之嚴)抑暴扶弱難犯易避(刑法志/元帝詔)
(曰夫法令者所/以抑暴扶弱)釋法思治堯不能正一國(韓子/云)刑罰不
中則民無所措手足　同罪異罰非刑也　夏有亂政
而作禹刑　商有亂政而作湯刑　周有亂政而作九
刑三辟之興皆叔世也(上並/左傳)爲禁令者急於未然(物理/論云)
(為禁令者急之於/未然寛之於已發)爲法者宜舉其要(傅子云塞一蟻孔/而河決息掩一車)
(轄而覆/乗止也)治則刑重亂則刑輕(刑法志云殺人者死傷人/者刑百王之所同未有知)
(其所由來者也/故治則云云)鞭扑不可弛於家刑罰不可廢於國(刑/法)
(志又云征伐不可偃於天下用之有本末行之有逆順/耳補按吕氏春秋古之賢王有義兵而無偃兵家無怒)
(笞則豎子嬰兒之有過也立見國無刑罰則百姓之互/相侵也立見天下無誅伐則諸侯之相暴也立見故怒)
(笞不可偃於家刑罰不可偃於國誅伐不可/偃於天下有巧有拙而已矣刑法志本此附)刑肅俗弊
　法重民惡(説苑云殷法棄/灰於街者刑)德薄任刑(文子云道狹任/智德薄任刑)
强國争刑(管/子)惟刑之恤　其審克之　五帝有流殛放
殺之誅三王有大辟刻肌之刑(東觀梁統傳云是以五/帝三王之刑除殘去亂)
臯陶作刑(吕氏/春秋)伯夷作刑(世/本)八刑糾萬民(周禮司徒職/云以鄉八刑)
(糾萬民一曰不孝之刑二曰不睦之刑三曰不婣之刑/四曰不弟之刑五曰不任之刑六曰不恤之刑七曰造)
(言之刑八曰/亂民之刑)五刑糾萬民(周禮司寇職云以五刑糾萬/民一曰野刑上功糾力二曰)
(軍刑上命糾守三曰鄉刑上德糾孝四曰官刑上/能糾職五曰國刑上愿糾暴鄭𤣥注云糾察異也)司刑
掌五刑之法以麗萬民之罪(周禮司刑掌五刑之法以/麗萬民之罪墨罪五百劓)
(罪五百宫罪五百刖罪五百殺罪五百補按鄭注云墨/黥也先刻其面以墨窒之劓截其鼻也今東西夷或以)
(墨劓爲俗古刑人亡逃者之世類與宫者丈夫則割其/勢女子閉於宫中若今宦男女也刖斷足也周改臏作)
(刖殺死刑也書傳曰決闗梁踰城郭而畧盜者其刑臏/男女不以義交者其刑宫觸易君命革輿服制度姦軌)
(盜攘傷人者其刑劓非事而事之出入不以道義而誦/不詳之辭者其刑墨降畔寇賊劫畧奪攘撟虔者其刑)
(死此二千五百/罪之目畧也附)五服三就　五刑五用　大刑用斧鉞
　大罪陳原野(刑法/志云)出入不以道義者其刑墨　革
輿服制度者其刑劓　踰城郭而盜者其刑臏　男女
不義交者其刑宫　降叛寇賊劫掠者其刑死(並書/大傳)殺
王親者辜之(周禮掌戮職云凡殺王之親/者辜之注云親為緦麻也)行僞而堅言
僞而辨學非而博以疑衆殺　析言破律亂名改作執
左道以亂政殺　假於鬼神時日卜筮以疑衆殺　作
淫聲異服竒技竒器以疑衆殺　改衣服易禮刑則放
(尸子/云)棄灰者刑(韓非子云殷之法棄灰於街者刑子貢/以重問之仲尼仲尼曰棄灰於街必燔)
(人人必怒怒則鬬鬬則三族/相殺然則雖刑之可也補)僞金棄市(漢書景帝六年/改諸官名定鑄)
(錢僞黃金棄市律偽按應劭曰文帝五年聽民放鑄律/尚未除先時多作  金偽金終不可成而徒損費轉相)
(誑燿窮則起為盜賊故定其律也孟康曰民先時多作/偽金故其語曰金可作世可度費損甚多而終不成民)
(亦稍知其意犯者/希因此定律也補)有爵者殺之于甸師(周禮掌戮職云/唯王之同族與)
(有爵者殺之/于甸師氏)公侯有罪聲于甸人　刑人于市
　
　
　
　
　
　
　
　
　
　
　
　
　北堂書鈔卷四十三
欽定四庫全書
　北堂書鈔卷四十四
　　　　　　　　　　　唐　虞世南　撰
　　　　　　　　　　　明　陳禹謨　補註
　刑法部
　　聽訟二　　　　　　象刑三
　　肉刑四　　　　　　贖刑五
　　　聽訟二
子曰聽訟吾猶人也必也使無訟乎　凡聽五刑之訟
必原父子之親立君臣之義　明辟以聽訟聽之棘木
之下(禮記王/制云)五聲聽獄訟(周禮小司寇云以五聲聽獄/訟求民情一曰辭聽二曰色)
(聽三曰氣聽四曰耳聽五曰目聽補釋曰按下五事惟/辭聽一是聲而以五聲目之者四事雖不是聲亦以聲)
(為本故也按吕刑云惟貌有稽在獄定之後則此五聽/亦在要辭定訖恐其濫失更以五聽觀之以求民情也)
(附/)三刺斷獄訟(周禮司刺職云掌三刺三宥之法以贊/司寇聽獄訟一刺曰訊羣臣再刺曰訊)
(羣吏三刺曰訊萬民一宥曰不/識再宥曰過失三宥曰遺忘補)三宥聽獄訟(見/上)兩造具
備師聽五辭　五辭簡孚正于五刑　五刑不簡正于
五罰　五罰不服正于五過　知法者省刑(漢書刑法/志云古之)
(知法者/能省刑)惟良折獄哀敬折獄　片言折獄　察其情色
(魏志胡/質云)動不失情　察其要辭　明于單辭　非從惟
從　惟察惟法　意論輕重之序慎測淺深之量　附
從輕赦從重　罪疑惟輕　刑故無小　𤯝災肆赦怙
終賊刑　閲實其罪　意茍不惡釋而無罪(董仲/舒)意惡
功遂不免於誅(漢薛/宣傳)不可曲生意(後漢郭躬云君王法/天刑不可以委曲生)
(意/補)不假以喜怒　以怒增刑(漢雜事篇云/博士申威也)疑獄氾與衆
共之　罪疑者令羊觸之(論/衡)決獄觀璧(賈子云梁嘗有/疑獄乃召朱公)
(而問之朱公曰臣鄙人也不知當獄然臣家有二白璧/其色相如也其徑相如也然其價一者千金一者五百)
(金王曰徑與色澤皆相如也一者千金一者五百金何/也朱公曰側而視之其一者厚倍之是以千金王曰善)
(故獄疑則從去/賞疑則從予補)治獄如水(桓子/新論)穆公明於聽訟(尸子云/秦穆公)
(明于聽/獄斷刑)定國治獄精明(于定/國傳)丙吉處度得所(風俗通云/陳留富公)
(年九十無子娶田家女為婦一交接便/絶氣後生得男其女爭財丙吉決之)何武原情得理
　于公所決皆不隱情(說苑云定國父號于公為縣獄/吏決曹掾決獄平法未嘗有所)
(寃郡中罹文法者于/公所決皆不敢隱情)郭公所決退無怨情(後漢郭躬傳/躬父𢎞習小)
(杜律太守寇恂以𢎞為決曹掾斷獄至三十年用法平/諸為𢎞所決者退無怨情郡内比之東海于公補按躬)
(為廷尉家世掌法務在寛平及典理官決獄斷刑多依/矜恕乃條諸重文可從輕者四十一事奏之事皆施行)
(著於令注曰小杜律者杜周武帝時為廷尉御史大夫/斷獄深刻少子延年亦明法律宣帝時又為御史大夫)
(對父故/言小附)陳寵平治無所不服(漢雜事云陳寵為司徒/掾天下之訟所平皆伏)于
公所決皆不恨(于定/國傳)長婦盜兒詰責具服(風俗通云潁/川有富家兄)
(弟婦爭子三年不/決丞相黃霸決之)後人争縑悉歸本主(薛宣能/決獄也)在家之
女從父之制既醮之婦從夫之戮(王隱晉書/何曽云)文姜去氏
(孔叢/子)禽獸處之(搜神記云漢靈帝時燕代有三男共/娶一婦生四子范廷壽斷子從母)定
公失席(邾婁/定公)穆公失教(尸子云秦穆公明於聽獄/斷刑曰寡人不敏教不至)決獄
不當援刀自割(淮南子云/越王如是)如得其情哀矜勿喜
　　　象刑三
唐虞象刑　畫衣冠異章服(刑法/志云)犯墨者蒙巾(以下並/書大傳)
犯劓者赭其衣　犯臏者象其臏(又云犯髕者以墨/幪其髕處而畫之)犯
大辟者衣無領(又云犯大辟/者布衣無領)畫跪當黥(以下並/慎子)草纓當
劓　履屝當刖　艾􁄊當宫(按晉刑法志云犯黥者皂/其巾犯劓者丹其服犯臏)
(者墨其體犯宫者雜其屨大辟之罪/殊刑之極布其衣裾而無領縁補)
　　　肉刑四
害輕全重去死取生(肉刑論開按漢除肉刑除墨劓剕/耳大隋  皇之初始除男子宫刑)
(婦人猶閉/於宫補)劓象七政　臏象七精　墨象斗度(並德/刑考)臏
去節木(禮/綂)大辟法水之滅火(白虎通云大/辟者謂死也)宫者法土之
壅水(又云宫者女子淫執置宫中不/得出也丈夫淫割去其勢也)臏者法金之剋木
(又云脱/其臏也)劓者法木之穿土　墨罪五百　宫罪五百
刖罪五百　殺罪五百(已上並周禮司/刑職注見前)墨者使守門(周/禮)
(掌戮職鄭𤣥注云/黥者無妨於禁御)劓者使守闗(鄭𤣥注云截鼻亦/無妨以貎醜逺之)宫者
使守内(鄭𤣥注云以/其人道絶也)刖者使守囿(鄭𤣥注云斷足驅/衛禽獸無急行)
　　　贖刑五
金作贖刑(書舜/典云)誤者之試(張斐律序云贖/罰誤者之試)墨辟疑赦其
罰百鍰　劓辟疑赦其罰惟倍　宫辟疑赦其罰六百
鍰　大辟疑赦其罰千鍰　甲兵贖死(管子令齊桓公/制重罪贖以犀)
(甲一㦸輕罪楯一㦸補按/注云謂征伐不足也)贖死金二斤　贖囚金四兩
　諸侯不敬皆贖論　八議得減皆收贖(已上並/晉律)入錢
五十萬減死(漢武帝紀天漢四年秋九月令死/罪入贖錢五十萬減死罪一等)買爵三
十級免罪(漢書惠帝紀云民有罪得買爵三十級以免/死罪按應劭曰一級直錢二千凡為六萬若)
(今贖罪入三十疋縑矣師古/曰令出買爵之錢以贖罪補)
　
　
　
　
　
　
　
　
　
　
　
　
　
　北堂書鈔卷四十四
欽定四庫全書
　北堂書鈔卷四十五
　　　　　　　　　　　唐　虞世南　撰
　　　　　　　　　　　明　陳禹謨　補註
　刑法部
　　杖刑六　　　　　　徒刑七
　　流刑八　　　　　　死刑九
　　族刑十　　　　　　獄刑十一
　　幽囚十二　　　　　律令十三
　　　杖刑六
鞭作官刑　朴作教刑　夏楚收威　用威如狼(釋名/曰槌)
(而死曰掠狼/也用威如狼)蒲鞭(續漢書云劉寛為南陽太守遇民/如子吏有罪以蒲鞭示其恥也)法
杖(晉令云應得法杖者以/小杖過五寸者稍行之)竹箠長五尺(刑法志云請笞/者箠長五尺其)
(本大一寸其竹也末薄半寸皆平其節也背按刑法志/又云當笞者笞臀如淳注曰然則先時笞  也毋得更)
(人畢一罪乃更人師古注曰/謂行笞者不更易人也補)生荆長六尺(晉令云杖皆/用荆長六尺)
(制杖大頭圍一/寸尾三分半)生革去四廉(又云鞭皆用牛皮生革/廉或法鞭生革去四廉)立
秋施鞭朴(馬融云立秋/乃施鞭扑)笞者無更人(刑法/志)丁邯不就郎
杖之數十(三輔決録云丁邯選為郎托疾不就詔問實/病否曰實不病恥以孝廉為令史職耳世祖)
(怒杖之/數十)白裒表出濤詔杖五十(王隱晉書山濤傳曰武/帝以山濤為司徒頻讓)
(不許濤出遂歸家為左丞白裒所奏詔杖裒五十白按/濤除尚書僕射加侍中領吏部久不攝職為左丞  褒)
(所奏帝曰濤以病自聞不得有所問濤表謝曰陛下不/可以一老臣為加曲私乞如所表帝再手詔曰白裒奏)
(君甚妄所以不即推/直不喜㓙赫耳補)張儀掠笞數百(史記張儀傳云儀/從楚相飲亡璧意)
(儀盜之/笞數百)傅咸受罰大重(傅咸傳云楊濟與咸書曰昨遣/人相視受刑大重按晉書楊濟)
(與咸書曰江海之流混混故能成其深廣也天下大器/非可稍了而相觀毎事欲了生子癡了官事官事未易)
(了也了事正作/癡復為快耳補)遣拒上命財如罪黜(傅咸云楊/濟與書云)上捎雲
根下拂地足(世説云桓公在荆州全欲以德被江漢恥/以威刑肅物令史受杖正從朱衣上過桓)
(式年少從外來云向從閣下過見令史受杖上捎雲根/下拂地足意譏不著桓公云我猶患其重  按劉孝標)
(注曰式桓歆小字桓氏譜曰/歆温第三子仕至尚書補)
　　　徒刑七
城旦三歲(張蒼定律諸當髠者完為城旦舂滿三歲為/鬼薪白粲鬼薪白粲一歲入于𨽻臣妾𨽻臣)
(妾一歲免為庶人𨽻臣妾滿二歳為司寇司/寇一歲及作如司寇二歳皆免為庶人補)司寇二歲
(見/上)任人以事(周禮司圜職掌收教罷民凡害人者/弗使冠飾而加明刑焉任之以事)役諸
司空(司寇職云以嘉石平罷民凡萬民之有罪過而未/麗於法而害於州里者桎梏而坐諸嘉石云云)
男子入於罪隷(司厲職云其奴男子入于/罪𨽻女子入于舂槀補)圜土罰人而
不虧財(周禮司圜職云凡圜土之刑人也不虧體其罰/人也不虧財  按註云言其刑人但加以明刑)
(罰人但任之/以事耳補)收教罷民(又云掌收/教罷民)聚教罷民(周禮司寇/職云以圜)
(土聚教/罷民)上罪三年而舍　中罪二年而舍　下罪一年
而舍(並周禮/司圜職)髠頭衣赭(風俗通云秦始皇遣蒙恬築/長城令徒卒皆髠頭衣赭)秋
落之象(髠/刑)英布爲黥徒(漢書云黥布姓英氏少時客相/之當刑而王及壯坐法布欣然)
(笑曰人相我當刑而王幾是乎人有聞者共戯笑之布/以論輸驪山驪山之徒數十萬人布皆與其徒長豪傑)
(交通後為/九江王補)曹宗爲城旦(曹參傳云參世孫/宗有罪免為城旦)許厯完士(王/粲)
(云許厯為完士/一言猶敗秦)劉楨輸作(典畧云太子嘗請文學酒酣/坐歡命夫人甄氏出拜坐中)
(衆人咸伏而楨獨平視太祖/聞之乃收楨減死輸作也)
　　　流刑八
五流有宅　分北三苗　流宥五刑　舜流共工　禹
疏儀狄(淮南/子)流共工於幽州(大戴禮云宰我曰請問帝/堯孔子曰堯舉舜彭祖而)
(任之四時先民治之流共工於幽州以變北狄放驩兠/於崇山以變南蠻殺三苗於三危以變西戎殛鯀於羽)
(山以變/東夷補)居檮杌於四裔(左傳投之四裔以禦/魑魅盖指四㓙補)殺三苗於
三危以變西戎　放驩兜於崇山以變南蠻(並大戴/禮見上)不
韋遷蜀(司馬遷答任安書云/不韋遷蜀世傳吕覽)淮南遷蜀(文帝紀云六年/淮南王長謀反)
(徙蜀/青衣)蔡邕徙朔方(後漢蔡邕傳初邕與司徒劉郃素不/相平叔父衛尉質又與將作大匠楊)
(球有隙球即中常侍程璜女夫也璜遂使人飛章言邕/質數以私事請托於郃郃不聽邕含隱切志欲相中於)
(是詔下尚書召邕詰狀論棄市有詔/減死一等與家屬髠鉗徙朔方補)禦魑魅(見/上)徙不毛
　　　死刑九
象天之刑(書刑德教考云大辟/之屬二百象天之刑)如水滅火(白虎通云大/辟謂死也如)
(水滅/火)磔之於市(刑法志云中元二年改曰棄市注曰/先時死刑皆磔之於市今改曰棄市)肢
體分散(釋名曰車磔/曰轘轘散也)失道之刑(孔叢子云齊王行車磔/之刑羣臣諫不聽子髙)
(見齊王曰聞君行車磔之刑竊/為下吏之過齊乃除車磔之刑)上不及天下不及地(晉/律)
(註云梟斬棄之於市者斬頭/也令上不及天下不及地也)考得其情竟命於獄(釋名/曰死)
(囚曰考得其情/竟其命於獄也)狂矞亂法易教(韓子曰太公望東封於/齊海上賢者名狂矞太)
(公望聞之往請焉三却馬於門而狂矞不報見也太公/誅之周公曰狂矞天下賢者也何為誅之太公曰矞也)
(義不臣天子不友諸侯/吾恐其亂法易教也)少正順非而澤(家語云孔子為/魯司寇攝相朝)
(政七日而誅少正卯門人進問孔子曰天下有大惡者/五而竊盜不與焉一曰心逆而險二曰行辟而堅三曰)
(言偽而辯四曰記醜而博五曰順非而澤此乃/人之姦雄不可不誅也按王肅註醜謂非義補)丁公爲
臣不忠(後漢季布傳云丁公為項王將常窘髙祖曰兩/賢豈相阨哉丁公引兵還及項王滅高祖以丁)
(公狥軍中曰丁公為項王臣不忠斬之彭按楚漢春秋/云丁公薛人名固兩賢孟康曰丁公及  城頼齮追上)
(故曰兩賢也師古曰孟説非也兩賢髙帝自謂并謂固/耳言吾與固俱是賢豈相阨困也故固感此言而止也)
(雖與頼齮俱追而髙/祖獨與固言耳補)誅伯鯀於羽郊(竹書紀年云堯欲/禪舜共工鯀諫以)
(為不可舜即位/殛鯀於羽山補)斬防風於㑹稽(韓非子云昔者舜使吏/決鴻水先令有功而舜)
(殺之禹朝諸侯之君㑹稽之上防風之君後至而禹斬/之以此觀之先令者殺後令者斬則古者必貴如令矣)
(補/)晉文斷顛頡之脊(左傳云晉侯圍曹令無入僖負羈/之宫而免其族報施也魏犫顛頡)
(怒曰勞之不圖報於何有爇僖負羈氏魏犫傷於胷公/欲殺之而愛其材使問且視之病將殺之魏犫束胷見)
(使者曰以君之靈不有寧也距躍三/百曲踊三百殺顛頡以狥于師補)魏綘戮揚千之僕
(左傳云晉侯之弟揚千亂/行于曲梁魏綘戮其僕)管叔挾武庚作亂周公殺之
(史記管蔡世家云武王封叔鮮於管封叔/度於蔡二叔乃挾武庚以作亂周公誅之)鄧析操兩
可之説子産誅之(列子云鄧析操兩可之説設無窮之/辭當子産執政作竹刑子産戮而誅)
(之/)威王烹大夫(史記齊威王召阿大夫語曰自子之守/阿譽言日聞然使使視阿田野不闗民)
(貧苦昔日趙攻鄄子弗能救衛取薛陵子不知是子以/幣厚吾左右以求譽也是日烹阿大夫及左右嘗譽者)
(皆并/烹之)簡子沈鸞徼(呂氏春秋趙簡子沈鸞徼於河曰吾/嘗好聲色矣而鸞徼致之吾嘗好宫)
(室臺榭矣而鸞徼為之吾嘗好良馬善御矣而鸞徼來/之今吾好士六年矣而鸞徼未嘗進一人也是長吾過)
(絀善也故若簡子者能後/以理督責於其臣矣補)
　　　族刑十
三族者先黥劓菹骨肉(刑法志云當三族者皆先黥劓骨/斬左右趾笞殺之梟其首菹其)
(肉於市其誹謗詈詛者又/先斷舌故謂之具五刑)罪人以族　誹謗者族(漢書/髙紀)
(云漢王元年沛公還霸上十一月告諸豪傑/曰父老苦秦苛法乆矣誹謗者族偶語棄市)以古非今
者族(秦始皇本紀云十三年丞相李斯奏曰臣/請史官非秦記皆燒之以古非今者族之)威以參
夷之刑(張衡東京賦曰秦政利觜長距終得擅場思專/其侈以莫己若也乃搆阿房起甘泉結雲閣觀)
(南山征稅盡人力殫然後收以/太半之賦威以參夷之刑補)垣平夷三族(漢書文紀/云中元年)
(冬十月新垣平詐覺/謀反夷之三族也)荆軻沈七族(文選應劭注曰荆軻/為燕刺秦王不成而)
(死其七族坐之沈没也張晏曰/七族者上至髙祖下至曾孫)温舒罪至五族(漢書王/温舒傳)
(云温舒為右輔行中尉遇有變告温舒受員騎錢它姦/利事罪至五族自殺其時兩弟及兩婚家亦各自坐它)
(罪而/族)髙后除三族罪(高后紀云元年正月/詔曰合除三族之刑)
　　　獄刑十一
臯陶造獄(史游急就章/云臯陶造獄)三王有獄(白虎通云三王始有/獄夏曰夏臺殷曰牖)
(里周曰/囹圄)圜土内之(周禮鄭注云/圜土獄城也)員者象斗(春秋元命苞/云獄者刻􁀙)
(也/)振賁獄(漢書云賁於治水/事屬水衡尉也)東市獄(漢舊儀云東市獄/屬京兆尹西市獄)
(屬左馮/翊也)郡邸獄(舊儀云未央廏獄主/治獄五署郎屬太僕)司空詔獄(舊儀云/司空詔)
(獄治列侯二/千石屬宗正)若盧詔獄(王商傳左將軍丹等請詔謁者/召商詣若盧詔獄按孟康曰若)
(盧獄名屬少府/黄門北寺補)掖庭秘獄(漢書云劉輔上言不宜立趙/倢伃為皇后上使侍御史收)
(縛掖庭/獄也)太子家獄(舊儀云太子家獄治太/子官屬太子太傅也)獄屋完固(晉/令)
(獄屋皆當完固厚/其草蓐無令漏濕)憤氣生䖝(東方朔别傳云孝武皇帝/時上行甘泉至長陵馳道)
(中有䖝伏地而赤如生肝狀上召朔視之還曰怪哉上/曰謂何也朔曰秦始皇拘繫無道悲哀之苦仰天嘆曰)
(怪哉感動皇天此憤氣之所生也故名之曰/怪哉是地必秦之獄也丞相按圖果秦獄也)
　　　幽囚十二
囚者梏拲(周禮掌囚職云凡囚者上罪梏拲而桎中罪桎/梏下罪梏王之同族拲有爵者桎以待弊罪)
係用徽纆　荷校滅耳　屨校滅趾　拘者滿圄(晏子/春秋)
(景公籍重而獄多拘/者滿圄怨者滿朝)楚囚鍾儀(左傳云晉侯觀於軍府/見鍾儀問之曰南冠而)
(縶者誰也有司對曰鄭人所獻楚囚也使税之召而弔/之再拜稽首問其族對曰伶人也公曰能樂乎對曰先)
(父之職官也敢有二事/使與之琴操南音補)秦囚孟嘗(史記孟嘗君傳云為/秦相或説曰孟嘗賢)
(而父齊族今相秦必先齊而後秦/昭王乃囚欲殺之上狐白裘免也)灌夫繫居室(漢書灌/夫傳云)
(有詔劾灌夫罵坐不敬繫居室曰按師古曰/居室署名也屬少府其後改名  保宫補)劉輔繫秘
獄(漢書/見前)囚之於士弱氏(左傳云衛獻公如晉晉人執而/囚之于士弱氏按杜注士弱晉)
(主獄大/夫補)梏之疏屬山(山海經云貳負之臣殺窫窳帝乃/梏之疏屬之山桎其右足反縛兩)
(手石按劉秀上山海經曰孝宣帝時擊磻石於上郡陷/得  穴其中有反縛盜械人時臣秀父向為諫議大夫)
(言此貳負之臣也詔問何/以知之以山海經對補)吏侵周勃(漢書周勃為丞相/十餘月乃免相就)
(國後人有上書告勃欲反下廷尉逮捕勃治之勃恐不/知置辭吏稍侵辱之勃以千金與獄吏獄吏乃書牘背)
(示之曰以公/主為證補)囚獄上書(吳志韋曜傳孫皓積前後嫌忿/收曜付獄曜因獄吏上辭  按)
(皓時所在承指數言瑞應皓以問曜曜答曰此人家筐/篋中物耳又皓欲為父和作紀曜執以和不登帝位宜)
(名為傳如是者非一漸見責怒曜所飲不過二升初見/禮異時常為裁減或密賜茶荈以當酒至於寵衰更見)
(偪彊輒以/為罪補)
　　　律令十三
律者以罪名(杜預律序云律者八正罪名令/者八序事制二者相須為用也)令者令民
知事(管/于)定分止争(管子曰律者/定分止争也)使不相犯(釋名云令者/領也領理使)
(不相/犯之)咎繇遺訓(傳云律咎/陶遺訓也)百王不易(風俗通云臯陶謀/虞始造律蕭何成)
(九章此百王/不易之道也)黃帝五法(素王妙論云黃帝/設五法布之天下)漢祖三章(刑/法)
(志云髙祖初入闗約法三章曰殺人者死/傷人及盜抵罪蠲削煩苛兆民大説補)鄭鑄刑書晉
作執秩(張斐/律序)政事之經萬機之緯(張斐律序云令者/政事之經云云)金
科玉條(揚雄劇秦美新云懿律嘉量金科玉條/注曰科條謂法令也言金玉貴之也)未清本
末(杜預奏事云被勅以臣造新律事律吏杜/景李復等造律皆未清本末之意者也)懸之象魏
(劉邵云採漢律為/魏律懸之象魏)銘之鍾鼎(杜預云古之刑書銘之鼎/鍾鑄之金石所以寒異端)
(絶異/理也)蕭何次律令(漢書髙祖紀云漢興蕭/何次律令韓信申軍法)蕭何九章(風/俗)
(通見/前)取宜於時(刑法志云三章之法不足以禦姦於是/相國蕭何攟摭秦法取其宜於時者)
(作律九/章補)班下施用(王隱云荀勗與賈充共定/律令班下施用各加禄賜)是繩墨之
斷(杜預奏帝王法書者/蓋是繩墨之斷也)律見兩科是失省刑之意(漢書/云一)
(律見兩科是失/省刑之意也)輕重不齊姦吏因縁爲市　明君愼令
(申子云君之所以尊者令令之/不行是無君也故明君慎之)三尺律令人事出其内
　古今一也(鹽鐵論大夫曰夫善言天者合之人善言/古者考之今令何為施法何為加湯武全)
(肌骨而殷周治秦國用之法弊而犯二尺四寸之律古/今一也或以治或以亂今願聞治亂之本周秦所以然)
(乎文學曰春夏生長聖人象而為令秋冬殺藏聖人則/而為法二者治亂之具也在上所任湯武經禮義明好)
(惡以道其民殷周所以治也劓鼻盈蔂斷足盈車舉河/以西不足以受天下之徒終而以亡者秦王也非二尺)
(四寸之律異所行反/古而悖民心也補)
　
　
　北堂書鈔卷四十五
欽定四庫全書
　北堂書鈔卷四十六
　　　　　　　　　　　唐　虞世南　撰
　　　　　　　　　　　明　陳禹謨　補註
　封爵部上
　　總篇一　　　　　　親戚封二
　　　總篇一
明王之所貴者爵也(禹書/云)主之勸者爵(商君書云凡人/主之所以勸民)
(者官/也)爵禄者人臣之銜轡(淮南/子云)爵尊禄重圖難犯危(管/于)
(云爵不尊禄不重/不輿圖難犯危)爵以馭貴(周禮大宰職云一/曰爵以馭其貴也)爵以辯
貴　以賢制爵(周禮司徒職云以賢/制爵則民慎德也)以德詔爵(司士職/云以德)
(詔/爵)爵有德封有功(白虎通云景風至/爵有德封有功)以著其德(白虎通/云必封)
(諸侯何重民之至也善惡比而易故知擇賢而封使治/其民以著其德極其才上以尊天子備藩輔下以子養)
(百姓施行/其道補)論功封爵(晉百官表注云髙祖定天下論功/封爵一百三十有三人大侯邑至)
(萬户小者/五六百户)任官然後爵之　稱人美則爵之　修天爵
則人爵從之　爵罔及惡德惟其賢　我有好爵吾與
爾縻之　王三錫命懷萬邦也　利建侯　建萬國
建侯樹屏　開國承家　以蕃王室　蕃衛天子(史記/髙祖)
(功臣表序云書曰恊和萬國遷於夏商或數千歲蓋周/封八百幽厲之後見於春秋尚書有唐虞之侯伯厯三)
(代千有餘載自全以蕃衛天子/豈非篤於仁義奉上法哉補)上以尊天子下以子百
姓(白虎通/見上注)取象剛柔(晉百官表注曰王者之/制公侯伯子男五等)取法於雷
(漢光武紀建武二年正月益封諸侯大國四縣博士丁/恭議曰古帝王封諸侯不過百里故利以建侯取法於)
(雷强幹弱枝所以為治也今封諸侯四縣不合法制帝/曰古之亡國皆以無道未嘗聞功臣地多而滅亡者乃)
(遣謁者即/授印綬補)封諸侯以夏養賢也(白虎通曰封諸侯以夏/何陽氣盛養故封諸侯)
(盛養賢也封立人/君陽德之盛者補)繼世以立諸侯象賢也(白虎/通)爵人於
朝與士共之(白虎通云爵人於朝者示不/私人以官與衆共之義也)封侯於廟不
自專也(白虎通云封諸侯於廟者示不自專也/明法度皆祖之制也舉事必告焉補)名山大
澤不以封(白虎通曰不以封者與百姓共之不使一國/獨專也山木之饒水泉之利千里相通所以)
(均有無/贍不足)巖險之邑不以封(魏書相國/晉王奏)斬一將封侯(袁子/云)
從無爵封侯(王粲爵論云後世賞人不由/等級從無爵封為列侯也)大者食邑小
者食鄉亭(解語云功隨/大小而侯也)大侯萬家(史記髙祖功臣表序/云漢興功臣受封者)
(百有餘人天下初定故大臣名都散亡户口可得而數/者十二三是以大侯不過萬家小者五六百户  按索)
(隱曰髙祖功臣百三十七人兼外戚/及王子凡一百四十三人受封補)地方百里　立社
於國(雜事云天子大社以五色土為壇封諸侯/各以其所方之色以立社于其受土也)臣其吏
民(漢書解語云大小/隨邑縣鄉所食也)國爲己土衆皆我民(陸機云立五/等則知國為)
(己土衆/皆我民)大小相維　萬國相維(功臣/表云)國以及苗裔(史記/功臣)
(表序云封爵之誓曰使黃河如𢃄太山若礪國以永寧/爰及苗裔  按應劭注曰𢃄衣𢃄也礪砥石也河當何)
(時如衣𢃄山當何時如厲/石言如𢃄礪國乃絶耳補)五等之制始於皇唐(陸機云/五等之)
(制始於皇唐郡縣/之制創於秦漢也)立爵五等(晉百官表注云周道興隆/三聖制法立爵五等封國)
(八百親親建國則周公宅魯康叔/啟衛賢賢表德則太公封齊也)制土三等(白虎通云/制土地三)
(等何因土地有/高下中三等)五等法五行三等法三光(白虎通云爵/五等者法五)
(行也三等者/法三光也)能移於衆謂之公(逸周書正按白虎通曰/公者公  無私之意補)
樹名生物謂之侯(逸周書也按白虎通曰/侯者候  候逆順也補)齊衆時作謂
之伯(逸周書者按白虎/通曰伯  百也補)孳孳恤下曰子(環濟要畧云孳/孳恤下子之稱)
任治政事曰男(環濟要畧云男任也任/治政事受王命為君也)剖符之封析圭
之爵(司馬相如喻巴蜀檄云夫邊郡之士觸白刃冐矢/石人懐怒心如報私讐故有剖符之封析圭為爵)
(位為通侯居/列東第補)金章朱綬(晉百官表注云三等諸/公周官也金章朱綬)金章紫
綬(百官表云縣侯漢官也自縣/已下通號列侯金章紫綬)公執桓圭(周禮大宗伯/職云以玉作)
(六瑞以等邦國王執鎮圭公執桓圭侯執信圭伯執躬/圭子執穀璧男執蒲璧補按鄭注云公二王之後及王)
(之上公雙植謂之桓桓宫室之象所以安其/上也桓圭蓋亦以桓為瑑飾圭長九寸附)侯執信圭
　伯執躬圭(鄭注云信當為身聲之誤也身圭躬圭蓋/皆象以人形為瑑飾文有麄縟耳欲其慎)
(行以保身圭/皆長七寸補)子執穀璧男執蒲璧(鄭注云穀所以養人/蒲為席所以安人二)
(玉蓋或以穀為飾或以蒲為瑑飾璧/皆徑五寸不執圭者未成國也補)五命賜則(周禮大/宗伯職)
(云以九儀之命正邦國之位一命受職再命受服三命/受位四命受器五命賜則六命賜官七命賜國八命作)
(牧九命作伯謂案鄭注云則者法也/出為子男𤣥  則地未成國之名補)七命賜國(鄭注云/王之卿)
(六命出封加/一等者補)八命作牧(鄭注云謂侯伯有功德者/加命得專征伐於諸侯補)九命
作伯(鄭注云上公有功德者加命/為二伯得征五侯九伯者補)以五爲節(周禮典命/掌諸侯之)
(五儀諸臣之五等之命上公九命為伯其國家宫室車/旗衣服禮儀皆以九為節侯伯七命其國家宫室車旗)
(衣服禮儀皆以七為節子男五命其國/家宫室車旗衣服禮儀皆以五為節補)受命器於王室
(左/傳)錫爾介圭　以作爾寶　金路九就同姓以封(周禮/巾車)
(職云掌公車之政令辨其用與其旗物而等敘之以治/其出入王之五路一曰玉路錫樊纓十有再就建大常)
(十有二斿以祀金路鉤樊纓九就建大旂以賓同姓以/封象路朱樊纓七就建大赤以朝異姓以封革路龍勒)
(條纓五就建大白以即戎以封四衛木/路前樊鵠纓建大麾以田以封蕃國補)象路七就異姓以
封　革路龍勒以封四衛(見/上)木路鵠纓以封蕃國(並見/上)
子弟封者爲諸侯(蔡邕獨斷云侯王之/子弟封者為諸侯也)異姓者爲徹侯
(獨斷云異姓諸侯封者為/徹侯避武帝諱曰通侯也)小國隨時㑹見(獨斷云其小/國侯以肺腑)
(宿衛親公主子孫奉墳墓在京者/亦隨時見㑹謂之猥朝侯也補)
　　　親戚封二
王者始起封諸父昆弟(白虎通云王者始封諸父昆弟/示與已共財之義故可以共土)
(也/)天下太平乃封親屬(白虎通云天下太平乃/封親屬者示不私也)封建親
戚(左傳王將以狄伐鄭富辰諫曰不可臣/聞之太上以德撫民其次親親以相及)竝建母弟(左/傳)
(云召伯盈逐王朝奔楚使告於諸侯曰昔武/王克殷成王靖四方康王息民並建母弟也)割名都以
建周親(范曄後漢書章帝紀論云/章帝割裂名都以崇周親)推私恩以分子弟(史/記)
(王子侯表序云制詔御史諸侯王或/欲推私恩分子弟邑者令各條上)褒有德(史記諸侯/年表太史)
(公曰殷以前尚矣周封五等公侯伯子男然封伯禽/康叔於魯衛地各四百里親親之義褒有德也)愛
所愛(韓詩外傳云惟明主能愛其所愛闇主則必危其/所愛夫文王非無便辟親比已者超然乃舉太公)
(於舟人而用之豈私之哉文王欲立貴道欲白貴名兼/制天下以惠中國而不可以獨故舉是人而用之貴道)
(果立貴名果白兼制天下立國七十二姬姓獨居五十/二周之子孫茍不狂惑莫不為天下顯諸侯夫是之謂)
(能愛其所/愛矣補)犬牙相制(漢文帝紀云髙帝崩丞相陳平等/謀立代王郎中令張武等議願稱)
(疾無往以觀其變中尉宋昌進曰羣臣之議皆非也夫/秦失其政豪傑並起人人自以為得之者萬數然卒踐)
(天子位者劉氏也天下絶望一矣髙帝王子弟地犬牙/相制所謂磐石之宗也天下服其彊二矣漢興除秦煩)
(苛約法令施德惠人人自安難動揺三矣故大/臣因天下之心而欲迎立大王大王勿疑也補)封城相
近(晉起居注/武帝詔)輔衛王室(史記諸侯年表曰武王成康所/封數百而同姓五十五地上不)
(過百里下三十/里以輔衛王室)鎮撫四海承衛天子(年表又云天下初/定骨肉同姓少故)
(廣彊庶孽以鎮撫四/海用承衛天子也補)蕃輔京師(年表又曰吳楚時前後/諸侯或以適削地是以)
(燕代無北邊郡吳淮南長沙無南邊郡齊趙梁楚支郡/名山陂海咸納於漢諸侯稍微大國不過十餘城小侯)
(不過數十里上足以奉貢職下足以貢祭祀以蕃輔京/師而漢郡八九十形錯諸侯間犬牙相臨秉其阸塞地)
(利彊本幹弱枝葉之勢也尊卑明而萬事/各得其所矣索隱曰適音宅或作過補)大宗維翰
宗子維城　同姓五十五(諸侯年/表見前)淮南之四子(漢淮南/王傳云)
(孝文八年憐淮南王王有子四人年皆七八歲迺封子/安為阜陵侯子勃為安陽侯子賜為陽周侯子良為東)
(城侯/補)齊王子七人(漢書文帝紀云四年封齊悼惠王肥/子七人為列侯  按齊悼惠王肥髙)
(祖六年立孝惠二年入朝帝與齊王燕飲太后前置齊/王上坐如家人禮太后怒迺令人酌兩巵鴆酒置前令)
(齊王為壽齊王起帝亦起欲俱為壽太后恐自起反巵/齊王怪之因不敢飲陽醉去問知其鴆迺憂自以為不)
(得脫長安内史士曰太后獨有帝與魯元公主今王有/七十餘城而公主乃食數城王誠以一郡上太后為公)
(主湯沐邑太后必喜王無患矣於是齊王獻城陽郡以/尊公主為王太后呂太后喜而許之補師古曰王太后)
(為齊王太后也言以母/禮事之所以自媚也附)封周公於曲阜(史記魯周公世/家云封周公於)
(少昊之虚曲阜按括地志云兖州曲/阜縣外城即魯公伯禽所築也補)封康叔於河淇(史/記)
(衛康叔世家云以武庚殷餘民封康叔為衛君/於河淇間故商墟  按宋忠云今定昌也補)周公宅
魯康叔啓衛(晉百官表注云周道興隆三聖制/法以懿親建國則周公宅魯云云)桓公封
鄭(史記鄭桓公世家云鄭桓公友者周厲王少子而宣/王庶弟也宣王立二十二年友初封於鄭  按索隱)
(曰鄭縣名/屬京兆補)周章君吳(史記吳太伯世家云武王克殷求/太伯仲雍之後得周章以君吳因)
(而封/之)封之於畢(史記魏世家云畢公髙與周同姓武王/封之於畢  按杜預注曰畢在長安縣)
(西北/補)封之韓原(史記韓世家云韓之先與周同姓其後/苗裔事晉得封於韓原曰韓武子  按)
(括地志云韓原在同州/韓城縣西南八里補)建爾元子俾侯於魯　周公拜
前魯公拜後(公羊傳云世室屋壊世室者何魯公之廟/也周公稱太廟魯公稱世室羣公稱宫此)
(魯公之廟也曷為謂之世室世室猶世世也世世不毁/也周公何以稱太廟於魯封魯公以為周公也周公拜)
(乎前魯公拜乎後曰生以養周公死以為周公主然則/周公之魯乎曰不之魯也封魯公以為周公主然則周)
(公曷為不之魯欲天/下之一乎周也補)援梧葉而封虞(吕氏春秋成王與/唐叔虞燕居剪梧)
(桐葉以為圭而授唐叔虞曰余以此封汝唐叔虞喜以/告周公周公以請曰天子封虞耶成王曰余一與虞戲)
(也周公對曰臣聞之天子無戲言言則史書之工誦之/士稱之於是遂封唐叔虞於晉周公旦可謂善説矣一)
(稱而成王益重言明愛弟/之義有輔王室之固補)得葉以與弟(説苑云周成王/幼與弟戲於地)
(得葉以與弟曰以此封汝周公曰選王曰戲耳不封也/周公曰王者重言封人而悔者不信於是遂封之也)
克庸祇德邦之于蔡　骨肉之親粲然不殊(漢書宣帝/紀云詔曰)
(蓋聞象有罪舜封之骨肉之親粲而不殊其封故昌邑/王賀為海昬侯  按師古注曰粲明也殊絶也當明於)
(仁恩不離/絶也補)
　
　
　
　
　
　
　
　
　
　
　
　
　北堂書鈔卷四十六
欽定四庫全書
　北堂書鈔卷四十七
　　　　　　　　　　　唐　虞世南　撰
　　　　　　　　　　　明　陳禹謨　補註
　封爵部中
　　功臣三　　　　　　死王事子孫封四
　　追封五　　　　　　異域降附封六
　　　功臣三
將率之士使爲諸侯　地兼五侯(史記諸侯年表周封/五等公侯伯子男然)
(封伯禽康叔於魯衛地各四百里親親之義襃有德也/太公於齊兼五侯地尊勤勞也  按世家武王封師尚)
(父於齊營邱東就國道宿行遲逆旅之人曰吾聞時難/得而易失客寢甚安殆非就國者也太公聞之衣衣而)
(行黎明至國萊夷來伐與之争營邱太公至國修政因/其俗簡其禮通商工之業便魚鹽之利而人民多歸齊)
(齊為大/國補)大國四縣(後漢光武紀云建武二年大司馬吳/漢率九將軍擊檀鄉賊於鄴東大破)
(降之庚辰封功臣皆為列/侯大國四縣餘各有差補)常全闗中(漢蕭何傳云闗内/侯鄂千秋進曰陛)
(下雖數亡山東蕭何常全闗中以待陛下此萬/世功也奈何欲以一旦之功而加萬世功哉)永寧河
右(魏志張既傳詔曰卿踰河厯險以勞擊逸以寡勝衆/功過南仲勤踰吉甫此勲非但破胡乃永寧河右使)
(吾長無西顧/之念矣補)攻徐破之賜趙城(史記趙世家傳云造父/幸於周繆王造父取驥)
(之秉匹與桃林盜驪驊驑緑耳獻之繆王繆王使造父/御西巡狩見西王母樂之忘歸而徐偃王反繆王日馳)
(千里馬攻徐偃王大破/之乃賜造父以趙城補)將兵救周賜以岐西(史記秦本/紀云西戎)
(伐周秦襄公將兵救周戰甚力有功周避犬戎難東徙/雒邑襄公以兵送周平王平王封襄公為諸侯賜之岐)
(西之地於是始/國與諸侯通)入臨淄取祭器(史記樂毅傳云毅破齊/攻入臨淄盡取齊寶物)
(祭器輸之燕燕昭王大説親至濟上勞軍/行賞饗士封樂毅於昌國號為昌國君)登天山取蘭
成(魏志張遼傳云遼為盪寇將軍増邑假節太祖也/論諸將功曰登天山履峻險以取蘭成盪寇功)夏侯
淵所向無前(魏志夏侯淵傳太祖令曰宋建造為亂逆/三十餘年淵一舉滅之虎步闗右所向無)
(前仲尼有言吾與爾不如也/増封三百户并前八百户補)于禁淯水之難(魏志于禁/傳太祖悦)
(謂禁曰淯水之難吾其急也將軍在亂能整討暴堅壘/有不可動之節雖古名將何以加之於是録禁前後功)
(封益壽/亭侯補)張遼合肥之役(魏志張遼傳文帝詔曰合肥之/役遼以步卒八百破賊十萬自)
(古用兵未之有也其分遼邑/百户賜子一人爵闗内侯)守節秉誼以安宗廟(漢書/霍光)
(傳光立孝宣皇帝明年下詔曰夫褒有德賞元功古今/通誼也大司馬大將軍光宿衛忠正宣德明恩守節秉)
(誼以安宗廟其以河北東武陽益封/光萬七千户與故所食凡二萬户補)曹休録前後功(魏/志)
(曹休傳太祖曰此吾家千里/駒也録前後功封東陽亭侯)陳平凡六出竒計(漢書陳/平傳平)
(自初從至天下定後常以護軍中尉從擊臧荼陳豨黥/布凡六出奇計輒益邑封奇計或頗秘世莫得聞也補)
蕭何發縱(漢書蕭何傳上以何功最盛先封為酇侯曰/夫獵追殺獸者狗也而發縱指示獸處者人)
(也今諸君徒能得走獸耳功狗也至如蕭何發縱指示/功人也且諸君獨以身從我多者三兩人蕭何舉宗數)
(十人皆從我功/不可忘也補)張良決勝(漢書張良傳漢六年封功臣/良未嘗有戰鬭功髙帝曰運)
(籌䇿帷幄中決勝千里外子房功也自擇齊三萬户良/曰始臣起下邳與上㑹留此天以臣授陛下陛下用臣)
(計幸而時中臣願封留足矣不/敢當三萬户乃封良為留侯補)荀攸謀謨(魏志荀攸傳/攸深密有智)
(防自從太祖征伐常謀謨帷幄時人及子弟莫知其所/言冀州平太祖表封攸曰軍師荀攸自初佐臣無征不)
(從前後克敵皆攸之謀/也於是封陵樹亭侯補)知水草處軍以不乏(漢書張騫/傳騫以校)
(尉從大將軍擊匈奴知水草處/軍得以不乏乃封騫為博望侯)大興屯田軍國致饒(魏/志)
(任峻傳云羽林監潁川棗祇建置屯田太祖以峻為典/農中郎將數年中所在積粟倉廪皆滿官渡之戰太祖)
(使峻典軍器粮運賊數寇鈔絶粮道乃使千乗為一部/十道方行為複陳以營衛之賊不敢近軍國之饒起於)
(棗祇而成於峻太祖以峻功髙/乃表封為都亭侯邑三百户補)羌胡畢至(後漢竇融傳/云車駕西征)
(隗囂融率五郡太守及羌虜小月氐等歩騎數萬輜重/五千餘兩與大軍㑹髙平遂共進軍囂衆大潰城邑皆)
(降帝髙融功下詔以安豐陽泉蓼/安安封四縣封融為安豐侯補)荒戎入貢(魏志徐邈/傳云西域)
(流通荒戎入貢皆邈勛也/封都亭侯邑三百户補)介子誅樓蘭(漢書傅介子傳/云介子謂大將)
(軍霍光曰樓蘭龜兹數反願徃刺之遣介子齎金幣至/樓蘭王隨介子入帳中屏語壯士二人從後刺之持首)
(詣闕封義陽侯/食邑七百户)延壽使西域(漢書甘延壽傳延壽為郎/中諫大夫使西域都䕶騎)
(都尉與副校尉陳湯共斬/郅支單于封義成侯補)仲升定西域(東觀記班超定/西域五十餘國)
(詔封超為定逺侯嘆按超家貧常為官傭書以供養久/勞苦嘗輟業投筆  曰大丈夫無他志畧猶當效傅介)
(子張騫立功異域以取封侯安能久事筆研間乎左右/皆笑之超曰小子安知壯土志哉其後行詣相者曰祭)
(酒布衣諸生耳而當封侯萬里之外超問其狀相/者指曰生燕頷虎頸飛而食肉此萬里侯相也補)景丹
歸故鄉(後漢景丹傳云封丹櫟陽侯帝謂丹曰今闗東/故王國雖數縣不過櫟陽萬户邑夫富貴不歸)
(故鄉如衣繡夜行/故以封鄉耳補)孫資封本縣(魏志云先是孫資厯縣/令以參軍功封本縣也)
衛青封爲三侯(漢書衛青傳上曰大將軍青躬率我士/師大捷獲匈奴王十有餘人宜封三子)
(侯青固謝曰臣幸得待罪行間賴陛下神靈軍大捷皆/諸校力戰之功也陛下幸以益封臣青臣青子在襁褓)
(中未有勤勞上幸裂地封為三侯非臣待罪行間所以/勸士力戰之意也上曰我非忘諸校功也今固且圖之)
(補/)夏侯惇子孫畢侯(魏志夏侯惇傳云文帝追思惇功/欲使子孫畢侯分惇邑千户惇七)
(子二孫爵/皆闗内侯)舉鬻熊勤勞封熊繹於楚(史記楚世家云鬻/熊子事文王早卒)
(當周成王之時舉文武勤勞之後嗣/而封熊繹於楚蠻封以子男之田補)思張賀恩德封彭
祖陽都侯(漢書張安世傳云安世兄賀為掖庭令而宣/帝以皇曽孫收養掖庭及曽孫壯大賀教詩)
(書令受詩為取許妃及宣帝即位追思賀欲封其家賀/子早死安世小男彭祖彭祖又小與上同席研書指欲)
(封之故安世深辭賀封上曰吾自為掖庭令非為將軍/也安世乃止遂下詔封賀弟子侍中闗内侯彭祖為陽)
(都侯/補)
　　　死王事子孫封四
周苛守滎陽死事子成爲髙景侯(漢書髙后文功臣表/云周苛守滎陽詈項)
(羽死事子成/封為髙景侯)紀城戰好畤死事子通爲襄平侯(漢書髙/惠帝功)
(臣侯表云紀城以將軍從擊破秦入漢定三秦/功比平定侯戰好畤死事子通封為襄平侯補)孫印擊
匈奴死事子單爲缾侯(漢書孝文帝功臣侯表云孫印/以北地都尉匈奴入力戰死事)
(子單封為/缾侯補)樛樂擊南越死事子德爲龍侯(漢書孝武帝/功臣侯表云)
(樛樂以校尉擊南越/死事封子德為龍侯)食其死事子痊爲高梁共侯(漢書/髙祖)
(諸侯功臣表酈食其以客從破秦以列侯入還定諸侯/常使使約和諸侯説齊王死事封子痊為髙梁共侯)
夷吾死事子周爲商陵侯(漢書景武帝功臣表云趙夷/吾以楚太傅王戊反不聽死)
(事封子周/為髙陵侯)龐德罵闗羽死封子爲侯(魏志龎德傳德為/關公所得謂曰不)
(早降何謂德罵曰孺子何謂降也遂為所殺太祖聞受/而悲之為之流涕封其二子為列侯  按德常曰我)
(國恩義當效死我欲自擊關某今年我不殺彼彼當殺/我後親與公交戰射公中額時德常乘白馬軍中謂之)
(白馬將軍/皆憚之補)馬賢子同命封侯(東觀順帝紀云永和六年/十二月詔故將軍馬賢前)
(伐西夷剋敵深入父子三人同命其封武陽亭侯戰按/永和六年春正月丙子征西將軍馬賢與且凍羌  于)
(射北山賢/軍敗没補)
　　　追封五
追尊隂睦爲宣恩侯(東觀記隂識傳云建武二年追尊/貴人父睦為宣恩侯  按建武元)
(年光武遣使迎隂貴人於新野并徴識識隨貴人至以/為騎都尉更封隂鄉侯二年以征伐軍功増封識叩頭)
(讓曰天下初定將帥有功者衆臣托屬掖/庭仍加爵邑不可以示天下帝甚美之補)封梁竦爲裒
親愍侯(東觀漢記梁竦傳云永和元年制詔三公大鴻/臚曰夫孝莫大於尊尊親親其義一也追命外)
(祖以篤親親其追封諡皇太后父竦爲裒親愍侯好爵/顯服以慰母心  按竦感悼子胥屈原以非辜沈身乃)
(作悼騷賦繫𤣥石而沈之竦閉門自養以經籍為娛著/書數篇名曰七序班固見而稱曰孔子著春秋而亂臣)
(賊子懼梁竦作七序/而竊位素餐者慙附)樊重追封壽張(東觀記樊重世祖/即位追封為壽張)
(敬侯𨽻按重性温厚有法度其營理産業物無所棄課/役童  各得其宜至乃開廣田土三百餘頃其所起廬)
(舍皆有重堂髙閣陂渠灌注又池魚牧畜有求必給嘗/欲作器物先種梓漆時人嗤之然積以歲月皆得其用)
(貲至巨萬而賑贍宗族恩加鄉閭其素/所假貸人間數百萬遺令焚削文契附)隂興追封鮦陽
(後漢書隂興傳永平元年詔曰故侍中衛尉闗内侯興/典領禁兵從平天下當以軍功顯受封爵又諸舅比例)
(應蒙恩澤興固讓安乎里巷輔導朕躬有周昌之直在/家仁孝有曽閔之行賢者子孫宜加優異其以汝南之)
(鮦陽封興子慶為鮦陽侯追諡興曰翼侯補按鮦陽/故城在今豫州新蔡縣北在鮦水之陽也鮦音紂附)宋
楊追封當陽侯(東觀漢記宋楊傳云安帝永寧元年/遣大鴻臚寺持節至墓追封當陽侯)籍
建追封東鄉侯(東觀漢記順帝紀云中常侍/籍建追封為汝隂東鄉侯)
　　　異域降附封六
春秋潞子之爵(漢功臣表序云昔書稱蠻夷率服詩云/徐方來同春秋列潞子之爵許其慕諸)
(夏/也)漢興弓高之封(漢功臣表序云漢興至於孝文時乃/有弓髙襄城之封雖自外倈本功臣)
(後/)離狄内附嘉之稱爵(應劭注漢功臣表序云潞子離/狄内附春秋嘉之其爵列諸盟)
(㑹/間)匈奴降漢侯之勸後(漢匈奴王徐盧等五人降漢景/帝欲侯之亞夫曰彼皆王降之)
(不可上曰丞相議/不可乃皆封侯也)匈奴先賢單于降封歸德侯(漢宣帝/神爵元)
(年/)鮮卑軻比能降拜歸義王(魏志烏丸鮮卑傳云鮮卑/軻比能將部衆來降拜歸)
(義王/也)南越桂林監諭氏降侯湘成(漢孝武功臣表云湘/成侯監居翁以南越)
(桂林監聞漢兵破番禺諭甌駱/氏四千餘萬降侯八百三十户)徐盧以匈奴王降侯容
城(漢孝景功臣表云容城攜侯/徐盧以匈奴王降侯七百户)得南粤相吕嘉封臨蔡
侯(漢書功臣表云臨蔡侯孫都以南粤郎漢/軍破番禺為伏波得南粤相吕嘉侯千户)得南越王
建德封海常侯(漢書功臣表云海常嚴侯蘇𢎞以/伏波司馬得南越王建德封侯)殺東
越王餘善封東城侯(漢書功臣表云東城侯居股以故/東粤繇王斬東粤王餘善侯萬户)
殺朝鮮王右渠封澅清侯(漢書朝鮮傳云尼谿相參乃/使人殺朝鮮王右渠來降封)
(參為澅/清侯也)斬西于王封下鄜侯(漢書閩粤傳云故甌駱將/左黄同斬西于王封為下)
(鄜/侯)誅成已封泹陽侯(漢書朝鮮傳云朝鮮相路人降道/死右渠之大臣成已又反路人子)
(最告諭其民誅成已最以父死頗有功為泹陽侯唐按/班固贊曰三方之開皆自好事之臣西南夷發於  蒙)
(司馬相如兩粤起嚴助朱買臣朝鮮由涉何遭世富盛/動能成功然已勤矣追觀太宗填撫尉佗豈古所謂招)
(攜以禮懐逺/以德者哉補)
　
　
　
　
　
　
　
　
　
　
　
　
　
　北堂書鈔卷四十七
欽定四庫全書
　北堂書鈔卷四十八
　　　　　　　　　　　唐　虞世南　撰
　　　　　　　　　　　明　陳禹謨　補註
　封爵部下
　　德行封七　　　　　恩澤封八
　　外戚封九　　　　　尊賢繼絶封十
　　徙封十一　　　　　遜讓封十二
　　　德行封七
王者即位先封賢者(白虎通云王者即位先/封賢者憂人之急也)盛德之封
以尊有德(白虎通云盛德之士/封之所以尊有德也)名寇天下當受重賞(東/觀)
(記光武紀云建武元年詔曰前密令卓茂束身自修執/節淳固誠能為人所不能為夫名冠天下當受天下重)
(賞今以茂為太傅封為褒德侯初按東觀記續漢書皆/作宣德侯補范曄論曰建武之  雄豪方擾虓呼者連)
(響嬰城者相望斯固倥傯不暇給之日卓茂斷斷小宰/無它庸能時已七十餘矣而首加聘命優辭重禮其與)
(周燕之君表閭立館何異哉於是藴憤歸道之賓越闗/阻捐宗族以排金門者衆矣夫厚性寛中近於仁犯而)
(不校鄰於恕率斯道/也怨悔曷其至乎附)道以經術(漢書蕭望之傳云制詔/御史國之將興尊師而)
(重傅故前將軍望之傅朕八年道以經術厥/功茂焉其賜望之爵闗内侯食邑六百户)示我德行
(東觀記云桓榮傳明帝詔曰五更沛國桓榮以尚書授/朕十有餘年示我顯德行乃封之  按後漢桓榮傳云)
(永寧二年三雍初成拜榮為五更每大射養老禮畢帝/輒引榮及弟子升堂執經自為下説乃封榮為闗内侯)
(補注云三雍宫也謂明堂靈臺/辟雍下說謂下語而説之也附)張禹以師賜闗内侯(漢/張)
(禹傳云禹善説論語初元中詔令授太子由是遷光禄/大夫元帝崩成帝即位以師賜爵闗内侯食邑六百)
孔霸以師號褒成君(漢孔光傳云光父霸治尚書選授/太子經遷詹事髙密相是時諸侯)
(王相在郡守上元帝即位徴霸以師賜爵闗内侯號褒/成君如淳注曰為帝師教令成就故曰褒成君補按霸)
(為人謙退不好權勢常稱爵位泰過何德以堪之上欲/致霸相位霸自陳至三上深知其至誠迺弗用以是敬)
(之賞賜甚厚及霸薨贈以列侯禮/謚曰烈君霸四子光最少子也附)箕子之朝鮮因以封
之(書大傳武王勝殷箕/子之朝鮮以封之)
　　　恩澤封八
人君所寵皆賜之封(晉中興書云漢制人/君特寵皆賜之封邑)以舊恩而封
彭祖(漢宣帝紀云故掖庭令張賀有舊恩而封賀所子/弟子侍中中郎將彭祖為陽都侯  按師古注曰)
(所子者言養弟/子以為子補)閲故事乃封楊賜(漢書楊賜傳云帝南/宫閲録故事得賜所)
(上張角奏及前侍講注籍/乃感悟下詔封臨晉侯)即墨大夫官無留事(史記齊/田完世)
(家云威王召即墨大夫而語之曰自子之居即墨也毁/言日至然吾使人視即墨田野闢民人給官無留事東)
(方以寧是子不事吾左/右以求譽也封之萬家)河東太守爲天下最(魏志杜畿/為河東太)
(守十六年常為天下最/文帝即位賜爵闗内侯)張釋勸王諸呂(漢書外戚恩澤/表注云以大謁)
(者勸王/諸吕侯)鮑告龍潛之舊(魯國先賢志云桓帝詔曰告/與朕有龍潛之舊封西鄉侯)董
猛固讓封邑(晉起居注云惠帝永平元年詔曰/中侍董猛固讓封邑其封武安侯)封欒大
爲樂通侯(漢外戚恩澤侯傳云孝武以/方術所褒欒大為樂通侯)封千秋爲富民
侯(漢書車千秋傳云武帝時千秋上急變訟太子寃曰/子弄父兵罪當笞天子之子過誤殺人當何罪哉臣)
(嘗夢見一白頭翁教臣言是時上頗知太子惶恐無他/意迺大感悟召見千秋至前千秋長八尺餘體貌甚麗)
(武帝見而説之謂曰父子之間人所難言也公獨明其/不然此髙廟神靈使公教我公當遂為吾輔佐立拜千)
(秋為大鴻臚數月遂代劉/屈氂為丞相封富民侯補)丞相有封自𢎞爲始(漢書公/孫𢎞傳)
(云漢帝以列侯為丞相唯𢎞無爵上於是下詔曰朕嘉/先聖之道開廣門路宣招四方之士蓋古者任賢而序)
(位量能以授官勞大者厥禄厚德盛者獲爵尊故武功/以顯重而文德以盛褒其以髙成之平津鄉户六百五)
(十封丞相𢎞為平津侯其後以/為故事至丞相封自𢎞始也補)三公封侯自林爲始(魏/志)
(崔林傳云林為司空封安陽亭侯/邑六百户三公封列侯自林始也)
　　　外戚封九
后父據春秋褒紀之義帝舅縁大雅申伯之意(漢書外/戚恩澤)
(侯表序云薄昭竇嬰上官衛霍之侯以功受爵其餘后/父據春秋褒紀之義帝舅縁大雅申伯之意寖廣博矣)
與定天下侯者二人(漢書外戚恩澤侯表序云漢興外/戚與定天下侯者二人故誓曰非)
(劉氏不王若有亡功非上/所置而侯者天下共誅之)逮髙祖而侯者三人(漢書外/戚傳云)
(髙祖呂皇后父吕公單父人也髙祖為漢王元年封吕/公為臨泗侯後吕后為人剛毅佐髙帝定天下兄二人)
(皆為列將從征伐長兄擇為周吕侯次/兄釋之為建成侯逮髙祖而侯者三人)四人爲王六人
爲侯(漢髙后紀云惠帝崩太子立為皇帝年幼太后臨/朝稱制大赦天下乃立兄子吕台産禄台子通四)
(人為王封諸吕/六人為列侯)吕氏所立三王(又云秋七月皇太后崩/上將軍禄相國産顓兵)
(秉政自知背髙皇帝約恐為大臣諸侯王所誅因謀作/亂時齊悼惠王子朱虛侯章在京師以禄女為婦知其)
(謀迺使人告兄齊王令發兵西章欲與太尉勃丞相平/為内應以誅諸吕齊王遂發兵又詐琅邪王澤發其國)
(兵并將而西産禄等遣大將灌嬰將兵擊之嬰至滎陽/使人諭齊王與連和待吕氏變而共誅之太尉勃與丞)
(相平謀以曲周侯酈商子寄與禄善使人劫商令寄紿/説禄曰髙帝與吕后共定天下劉氏所立九王吕氏所)
(立三王皆大臣之議事已布告諸侯王諸侯王以為宜/今太后崩帝少足下不急之國守藩迺為上將將兵留)
(此為大臣諸侯所疑何不速歸將軍印以兵屬太尉請/梁王亦歸相國印與大臣盟而之國齊兵必罷大臣得)
(安足下髙枕而王千里此萬世之利也禄然其計使人/報産及諸吕老人或以為不便計猶豫未有所決禄信)
(寄與俱出遊過其姑吕􁂆􁂆怒曰汝為將而棄軍吕氏/今無處矣迺悉出珠玉寳器散堂下曰無為他人守也)
(補/)王氏田氏三侯(漢書外戚傳云孝景王皇后武帝母/也父王仲槐里人也母臧兒故燕王)
(臧荼孫也為仲妻生男信與兩女而仲死臧兒更嫁為/長陵田氏婦生男蚡勝臧兒長女嫁為金王孫婦生一)
(女矣而臧兒卜筮曰兩女當貴欲倚兩女奪金氏金氏/怒不肯與決乃内太子宫太子幸愛之生三女一男男)
(方身時王夫人夢日入其懐以告太子太子曰此貴徴/也未生而文帝崩景帝即位王夫人生男㑹薄皇后廢)
(卒立王夫人為皇后男為太子武帝即位為皇太后尊/太后母臧兒為平原君封田蚡為武安侯勝為周陽侯)
(王氏田氏侯者凡三人蓋侯信好酒田蚡勝貪巧文辭/蚡至丞相追尊王仲為共侯槐里起園邑二百家長丞)
(奉守及平原君薨從田氏葬/長陵亦置園邑如共侯法補)五人同封(漢書元后傳云/河平二年上悉)
(封舅譚為平阿侯商成都侯立紅陽侯根曲陽/侯逢時髙平侯五人同日封故世謂之五侯補)五國竝
建(漢書樊宏拜光禄大夫建武五年封長羅侯十三年/封弟丹射陽侯兄子尋𤣥鄉侯族兄忠更父侯十五)
(年定封宏壽張侯十八年帝南祠章陵過湖陽祠宏父/重墓追爵諡為壽張敬侯宏卒子儵嗣帝悼宏不已復)
(封少子茂為平望侯/樊氏侯者凡五國補)封楊駿爲臨晉侯(晉書楊駿少以/王官為髙陵令)
(後以后父封臨晉侯識者議之曰夫封建諸侯所以藩/屏王室也后妃所以供粢盛𢎞内教也后父始封而以)
(臨晉為侯兆/於亂矣補)穰侯成陶邑之封(史記魏冉謝病免相以/客卿壽燭為相其明年)
(燭免復相冉乃封魏冉於穰復益封陶號曰穰侯補按/索隱曰陶即定陶也徐廣云作隂陶王劭按定陶見有)
(魏冉冢作/隂誤也附)
　　　尊賢繼絶封十
王者受命必興滅國繼絶世何(白虎通云王者受命而/作興滅國繼絶世何為)
(先王無道妄殺無辜及嗣子幼弱為强臣所奪子孫皆/無罪囚而絶重其先人之功故復立之漢書外戚恩澤)
(侯表序云自古受命及中興之君必興滅繼/絶修廢舉逸然後天下歸仁四方之政行焉)内恕之君
樂繼絶世隆名之主安立亡國(漢書功臣/表序云云)追存賢聖(漢/書)
(外戚恩澤侯表序云武王克/殷追存賢聖至乎不及下車)修祀六國(又云髙帝撥亂/誅暴庶事草創)
(日不暇給然猶修祀六國求聘四皓過/魏則寵無忌之墓適趙則封樂毅之後)尊賢不過二代
　封陳以備三恪(左傳云昔虞父為周陶正先王賴其/器用與其神明後庸以元女太姬配)
(胡公而封諸/陳以備三恪)封黃帝之後于薊　封帝堯之後於祝
封帝舜之後於陳　封夏后之後于杞　封山陽公奉
漢祀(帝王世紀云漢孝獻皇帝延康元年/禪魏黄初元年封山陽公奉漢祀)封陳留王奉
魏祀(帝王世紀云魏常道鄉公咸熈二年/禪晉太始元年封陳留王奉魏祀)成帝紹蕭何
之封(漢功臣表序云成帝復紹蕭何哀平之/世増修曹參周勃之屬得其宜矣補)哀平之世
修曹參之屬(見/上)封霍光曽孫陽等復故爵(漢平帝紀云/封故大司馬)
(博陸侯霍光從父昆弟曽孫陽宣平侯張敖𤣥孫慶忌/絳侯周勃𤣥孫共舞陽侯樊噲𤣥孫之子章皆為列侯)
(復/爵)賜酈商孫明友等闗内侯(又云賜故曲周侯酈商等/後𤣥孫酈明友等百一十)
(三人爵闗内侯/食邑各有差)石苞國祚莫繼以孫行爲公(晉起居注/惠帝詔)
王基爵祚再絶以孫恢紹公(晉起居注/惠帝詔)
　　　徙封十一
舂陵下濕減邑内徙(東觀漢記舂陵宗室傳云舂陵孝/侯以舂陵地勢下濕有山林毒氣)
(上書求減邑内徙元帝徙/之南陽猶以舂陵為國)樊宏封壽張(東觀漢記樊宏/封長羅侯徙封)
(壽張/侯)隂丹徙封期思(東觀記隂丹封隱强侯七年以隱/屬西徙封于丹陽為期思侯也)
　　　遜讓封十二
讓職還土(漢書竇融遷大司空自以非舊臣一旦入朝/在功臣之右每召㑹進見容貌辭氣卑恭已)
(甚帝以此愈親厚之融小心久不自安數辭讓爵位因/侍中金遷口達至誠後帝知欲有讓遂使左右傳出他)
(日㑹見迎詔融曰日者知公欲讓職還土故命公暑熱/且自便今相見宜論他事勿得復言融不敢重陳請補)
固讓爵土(漢書隂興傳云帝召興欲封之置印綬於前/興固讓曰臣未有先登陷陣之功而一家數)
(人並蒙爵土令天下觖望誠為盈溢臣蒙陛下貴人恩/澤至厚富貴以極不可復加至誠不願帝嘉興之讓不)
(奪其/志補)固讓厯年(晉書羊祜傳祜遺令不得以南城侯入/柩祜喪既引帝於大司馬門南臨送祜)
(甥齊王攸表祜妻不以侯歛之意帝乃詔曰祜固讓厯/年志不可奪身殁讓存遺操益厲此夷齊所以稱賢季)
(子所以全節也今聽/復本封以彰高美補)遁亡七年(漢書劉愷傳和帝詔曰/故居巢侯劉般嗣子愷)
(當襲般爵而稱父遺意致國弟憲遁亡七年所守彌篤/蓋王法崇善成人之美其聽憲嗣爵遭事之宜後不得)
(以為/比補)子臧奔宋(左傳云諸侯賢子臧請於晉將見子臧/于周而立之子臧辭曰前志有之曰聖)
(達節次守節下失節為君非吾節也/雖不能聖敢失守乎遂逃奔宋補)子馮居鄭(史記宋/世家云)
(穆公病召大司馬孔父謂曰先君宣公舍太子與夷而/立我我不敢忘我死必立與夷也孔父曰羣臣皆願立)
(公子馮穆公曰毋立馮吾不可以負/宣公於是穆公使馮出居於鄭補)棄室而耕(左傳云/諸樊既)
(除喪以父命讓位札札謝曰曹宣公之卒諸侯與曹人/不義曹君將立子臧子臧去之以成曹君君子曰能守)
(節矣君義嗣也誰敢干君有國非吾節也札雖不才願/附子臧之義吳人固立札札棄其室而耕乃舍之補)
挂絰而逃(漢書丁鴻父綝卒鴻當襲封上書讓國於/弟盛不報既塟乃挂絰於冢廬而逃去)晏
子都昌辭而不受(晏子春秋景公割地將封晏子晏子/辭不受曰富而不驕者未嘗聞之貧)
(而不恨者嬰是也所以貧/而不恨者以善為師也)吕强都鄉辭讓懇惻(漢書吕/强為小)
(黄門再遷中常侍為人清忠奉公靈帝時例刲宦者/以强為都鄉侯强辭讓懇惻固不敢當帝乃聽之補)鄧
騭間闗上疏(漢書鄧騭傳永初元年騭以定策功増邑/三千户騭辭讓不獲遂避使者間闗詣闕)
(上疏自/陳補)魯連辭謝者三(史記魯連説新垣衍衍請不敢/復言帝秦秦將聞之為却軍五)
(十里於是平原君欲封魯連魯連辭讓使者三終不肯/受平原君乃置酒酒酣起前以千金為魯連壽魯連笑)
(曰所謂貴於天下之士者為人排患釋難解紛亂而/無取也即有取者是商賈之士也而連不忍為也補)致
國於弟(漢書劉愷丁鴻等傳愷/鴻皆讓封於弟見前)歸功參佐(魏志王基淮/南初定轉基)
(為征東將軍進封東武侯/基上疏固讓歸功參佐)延壽上書讓減户邑(漢書張/延壽國)
(在陳留别邑在魏郡租入歲千餘萬延壽自以/身無功德何以乆堪先人大國數上書減户邑)叔敖謂
子無受肥饒(淮南子云楚莊王封孫叔敖辭而不受病/將死謂其子曰吾死王必封無受肥饒之)
(地如按叔敖碑文畧曰王來其子而加封焉子辭父有/命  楚不忘亡臣社稷圖而欲有賞必於潘國下濕墝)
(埆人所不貪遂封/潘鄉即固始也補)起受侯印死有餘罪(漢書平當傳云/上使使者召欲)
(封當當病篤不應召室家或謂當不可强起受侯印為/子孫耶當曰吾居大位已有素餐之責矣起受侯印還)
(卧而死死有餘罪今不/起者所以為子孫也)子在襁褓何敢受封(漢衛青傳/云上封青)
(三子固辭謝曰臣幸得待罪行間賴陛下神靈軍大㨗/皆諸校力戰之功也今益封臣青臣青子在襁褓中未)
(有勤勞上幸裂地封為三侯非臣待罪行問/所以勸士力戰之意也伉等三人何敢受封)身死之後
勿議傳國(漢書張純傳云純臨死謂家丞曰吾無功於/時猥蒙爵土身死之後勿議傳國  按純在)
(朝厯世明習故事建武初舊章多闕每有疑議輒以訪/純自郊廟婚冠喪紀禮儀多所正定帝甚重之以純兼)
(虎賁中郎將數被引/見一日或至數四補)身殁讓存遺操益厲(見/前)
　　　婦人封十三
典籍無婦人分土之制(魏氏春秋黃初三年帝欲侯太/后父母陳羣奏曰按典籍之文)
(無婦人分土命爵之制/在禮婦人從夫爵耳)婦人與政亂之本(魏志文帝詔/曰夫婦人與)
(政亂之本也自今以後羣臣不得奏事太后后族之家/不得當輔政之任又不得横受茅土之爵以此詔傳後)
(世若有背違天下共誅之補按孫盛曰昔在申吕實匡/有周茍以天下為心惟德是仗則親疎之授至公一也)
(何至后族而必斥逺之當二漢之季世王道陵遲故令/外戚憑寵職為亂階至於魏文遂發一概之詔可謂有)
(識之爽言非帝/者之宏議附)隂安侯(漢書文帝入代邸羣臣從至上/議曰謹請隂安侯頃王后琅邪)
(王列侯吏二千石議大王髙皇帝子宜為嗣補按注云/隂安侯髙帝兄仲妻也仲名喜為代王後廢為郃陽侯)
(子濞為吳王故追諡為頃王如淳曰王子侯表曰郃陽/侯喜以子濞為王追諡為頃王頃王后封隂安侯時吕)
(須為林光侯蕭何夫人亦為酇侯又宗室侯表此時無/隂安侯知其為頃王后也按漢祠令隂安侯髙帝嫂也)
(師古曰諸諡為傾者漢書例作頃字/讀曰傾文穎曰琅邪王劉澤也附)林光侯(見/上)明雌侯
(魏春秋云許負河内温縣之/婦人漢髙祖封為明雌侯)酇侯(見/上)平原君(漢書外戚/傳云武帝)
(即位封皇大后君/母蔵兒為平原)博平君(漢書外戚傳云宣帝制詔御/史賜外祖母號為博平君)修
成君(史記外戚世家云武帝封王太后/在民間時所生女金氏為修成君)功顯君(漢書王/莽傳云)
(封莽母為/功顯君)開封君(東觀順帝紀云大將軍/梁冀夫人號為開封君)新野君(東漢/鄧皇)
(后紀云永平元年爵號太夫人/為新野君萬户供湯沐邑補)安樂鄉君(晉中興書成/帝贈后母裴)
(氏為安/樂鄉君)萬歲鄉君(王隠晉書羊祜傳云武帝封/祜妻夏侯氏為萬歲鄉君)司徒之
妻有禮予之石窌(左傳云陳于鞌齊師敗績齊侯自徐/闗入齊侯見保者曰勉之齊師敗矣)
(辟女子女子曰君免乎曰免矣曰鋭司徒免乎曰免矣/曰茍君與吾父免矣可若何乃奔齊侯以為有禮既而)
(問之辟司徒之妻也予之石窌石案杜注鋭司/徒主鋭兵者辟司徒主壘壁者  窌邑名補)翟母免
髙祖之難封之延鄉(陳留風俗傳云延丘者衞地也故/燕之延鄉髙祖與項氏戰敗有翟)
(母者免其難故/以延鄉封焉)
　　　爵封十四
商君為法(徐野民云商君為法於秦斬戰士一首者賜/爵一級其爵名一為公士二上造三簮梟四)
(不更五大夫六官大夫七公大夫八公乘九五大夫十/左庶長十一右庶長十二左更十三中更十四右更十)
(五少上造十六大上造十七駟車庶長十八大庶長十/九闗内侯二十徹侯  按師古注曰公士言有爵命異)
(于士卒故稱公士也造成也言有成命于上也簮梟以/組𢃄馬曰梟言飾此馬也不更言不豫更卒之事也大)
(夫列位從大夫加官公者示稍尊也公乘言其得乘公/家之車也五大夫之尊也庻長言為衆列之長也更言)
(主領更卒部其役使也上造言皆主上造之士也駟車/庶長言乘駟馬之車而為衆長也大庶長又更尊也闗)
(内侯言有侯號而居京畿無國邑/徹侯言其爵位上通於天子補)入粟受爵(漢書食貨/志云欲民)
(務農在於貴粟貴粟之道在於使民以粟為賞罰今募/天下入粟縣官得以拜爵得以除罪如此富人有爵農)
(民有錢粟有所渫夫能入粟以受爵皆有餘者也取於/有餘以供上用則貧民之賦可損所謂損有餘補不足)
(令出而民利者也又曰爵者上之所擅出於口而亡窮/粟者民之所種生於地而不乏夫得髙爵與免罪人之)
(所甚欲也使天下人入粟於邊以受爵免罪不過三歲/塞下之粟必多矣於是文帝從錯之言令民入粟邊)
(六百石爵上造稍増至四千石為五大夫萬/二千石為大庶長各以多少級數為差補)漢武寵功
(又云大司農陳臧錢經用賦税既竭不足以奉戰士有/司請令得買爵及贖禁錮免臧罪請置賞官名曰武功)
(爵級十七萬凡直三十餘萬金諸買武功爵官首者試/補吏先除千夫如五大夫其有罪又減二等爵得至樂)
(卿以顯軍功軍功多用超等大者封侯卿大夫小者郎/吏補按注云茂陵中書有武功爵一級曰造士二級曰)
(閑輿衛三級曰良士四級曰元戎士五級曰官首六級/曰秉鐸七級曰千夫八級曰樂卿九級曰執戎十級曰)
(政戾庶長十一級曰軍衛此武帝所制以寵軍功師古/曰下云級十七萬凡直三十餘萬今所引茂陵中書止)
(十一級則計數不足與本文乖/矣或者茂陵書說之不盡也附)買爵免死(漢書惠帝紀/元年冬民有)
(罪得買爵三十級以免死罪應劭注曰一級直/錢二千凡為六萬若今贖罪入三十匹縑矣補)
　
　
　
　
　
　
　
　
　
　
　
　
　
　北堂書鈔卷四十八
欽定四庫全書
　北堂書鈔卷四十九
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部一
　　總載篇　　　　　　宰相篇
　　　總載篇
設官分職以爲民極(周禮天官職云惟王建國辨方正/位體國經野設官分職以為民極)
立官以聽治(昬義云天子立六官三公九卿二十七/大夫八十一元士以聴天下之外治)建
官以經治(李重奏議云古聖王建官垂制所/以體國經治而功在簡要者也)建官惟賢
　立官必方(吕氏春秋云先王之立髙官也必使/之方方則分定分定則下不相隱)授事
以尊賢　賢才以級進(仲長子云公卿大夫雖有賢才/皆級次進官猶知級階之有等)
(也/)治亂在官(楊泉物理論云人主/務在審官擇人者也)唐虞稽古建官惟百
夏商官倍亦克用乂(能用/治也)舜命九官周分六職(李重奏/議云舜)
(命九官周分六職秦乗古制漢/仍秦舊倚丞相任九卿者也)太皡龍師龍名(左傳云/郯子曰)
(太皥氏以龍紀故為龍師而龍名杜注太皥/伏羲氏風姓之祖也有龍瑞故以龍命官)少皥鳥師
鳥名(又曰我髙祖少昊摯之立也鳳鳥適至故紀於鳥/為鳥師而鳥名鳳鳥氏厯正也杜注鳯鳥知天時)
(故以名厯/正之官)帝嚳氏以人紀官(又曰自顓頊以來不能紀/逺乃紀於近為民師而命)
(以民事則/不能故也)典司六典(曲禮云天子建天官先六太曰太/宰太宗太史太祝太士太卜典司)
(六典/補)典制六材(又云天子之六工曰土工金工/木工石工獸工草工典制六材)典司五
衆(又云天子之五官曰司徒司/馬司空司士司寇典司五衆)典司六職(又云天子之/六府曰司土)
(司木司水司革司/器司貨典司六職)
　　　宰相篇
屋在乎柱國在乎相(列女傳云齊孤逐者齊即墨之女/也狀甚醜三逐於鄉五逐於里齊)
(相婦亡造襄王之門而求見王輟食而起與之語女曰何/夫屋堅不堅在柱國家安不安在乎相王曰吾國相若)
(對曰王之國相比目之魚也外比内比然後能成其事/王曰何謂對曰朋其左右賢其妻子是外比内比也王)
(曰善遂尊其相以逐/女妻之齊國以治)有兩有三有五有倍貳(左傳趙簡/子問於史)
(墨曰季氏出其君而民服何也對曰物生有兩有三有/五有倍貳故天有三辰地有五行體有左右各有妃耦)
(王有公諸侯有卿皆其貳也天生季/氏以貳魯侯民之服焉不亦宜乎)天子之相三一相
處乎内(傳云天子三公者何天子之相也自陜以東周/公主之自陜以西召公主之一相處乎内也)
(按白虎通云不分南北何東方被聖人化日少西方被/聖人化日久故分東西使聖人主其難者賢者主其易)
(者乃俱致太平也所分陜者是國/中也若言面八百四十國矣補)黃帝得六相(管子曰/昔者黃)
(帝得蚩尤而明乎天道得太常而察乎地利得蒼龍而/辨乎東方得祝融而辨乎南方得本封而辨乎西方得)
(后土而辨乎北方黄帝得六/相而天下治神明之至也)舜得友五人(尸子云舜得/友五人曰雄)
(陶續耳柏楊東不識秦/不空一國之賢人也)聞風便委國(孔叢子云魏王遣/使者聘子順為相)
(曰魏國狹小乏於聖賢寡君久聞下風願委國先生親/受教訓如肯降節豈惟魏國君臣是賴其亦社稷之神)
(祇實永受慶於是乃之魏魏王郊迎謂子順曰寡人不/肖嗣先君之業先生聖人之後道德懿劭幸見顧臨願)
(圖國政對曰臣羇旅之臣慕君髙義是以戾此君辱貺/而問以政事敢不敬受君之明令補按子順孔姓名斌)
(子高之/子附)跪行授以相(説苑云楊因見趙簡主曰臣居鄉/三逐事君五去聞君好士故走來)
(見也趙簡主聞之絶食而歎跪而行左右進諫曰居鄉/三逐是不容衆也事君五去是不忠上也今君有士)
(見過八矣簡主曰子不知矣夫美女者醜婦之仇也盛/德之士亂世所疏也正直之行邪枉所憎也遂出見之)
(因授以為相而國大治由是觀/之逺近之人不可以不察也補)若金作礪　一則仲父
易哉爲君(吕氏春秋云有司請事於齊桓公桓公曰以/告仲父有司又請公曰告仲父若是三習者)
(曰一則仲父二則仲父易哉為君桓公曰吾未/得仲父則難已得仲父之後曷為其不易也)百揆時
敘　四方享德　猶鴻有翼(管子云桓公在位管仲隰/朋見立有間有二鴻飛而)
(過之桓公嘆曰仲父今彼鴻鵠有時而南有時而北有/時而徃有時而來四方無逺所欲至而至焉非唯有羽)
(翼之故是以能通其意於天下乎管仲隰朋不對桓公/曰二子何故不對管子對曰君有霸王之心而夷吾非)
(霸王之臣也是以不敢對桓公曰仲父胡為然盍不當/言寡人其有鄉乎寡人之有仲父也猶飛鴻之有羽翼)
(也若濟大水有舟楫也仲父不一言教寡人寡人之有/耳將安聞道而得度哉管子對曰君若將欲霸王舉大)
(事乎則必從/其本事矣補)正事之臣　羽翼之佐(謝承後漢書云非/腹背之毛羽翼之)
(佐者/也)社稷之器(蜀志蔣琬傳云諸葛稱/社稷之器非百里之才)以尹天下(左傳/曰昔)
(武王克商成王選建明德以蕃/屏周周公相王室以尹天下)以治天下(鬻子云禹之/治天下也得)
(臯陶得杜子業得既子得施子黯得季子甯得然子堪/得輕子玉得七大夫以治天下而天下治湯得慶誧伊)
(尹湟里且東門虛南門蝡西門疵北門/側得七大夫佐以治天下而天下治附)夾輔王室(帝王/世紀)
(周平王元年鄭武公與晉文侯股肱周室/夾輔平王率諸侯戮力一心東遷洛邑也)毗輔王室(帝/王)
(世紀周平王昶薦劉銓文云明公允侔阿衡毗輔/王室亮采側㣲日夕不暇相羅隱逸英彦盈庭也)爲王
者佐(吕氏春秋云武王至殷郊係墮五人御於前莫為/係之曰吾所以事君者非係也武王左釋白羽右)
(釋黄鉞勉而自為係孔子聞之曰此五人者/之所以為王者佐也不肖主之所弗安也補)保乂王家
　保兹天子　天子是毗　王躬是保　左右商王股
肱周室(左傳天王使劉定公錫齊侯命曰昔伯舅太公/右我先王股肱周室師保萬民王室之不壊繄)
(伯舅是賴今予命汝環兹率舅氏/之典敬之哉按環齊靈公名補)弼亮四世　光輔五
君(左傳子木問于趙孟曰范武子之德何如對曰夫子/之家事治言于晉國無隱情其祝史陳信于鬼神無)
(愧辭子木歸以語王王曰尚矣哉能/歆神人宜其光輔五君以為盟主也)相二君而無私積
(左傳云季文子之忠於公/室也相二君矣而無私積)三相楚而愈卑(荀子云繒丘/之封人見楚)
(相孫叔敖曰吾聞之也處官乆者士妬之禄厚者民怨/之位尊者君恨之今相國有此三者而不得罪楚之士)
(民何也孫叔敖曰吾三相楚而心愈卑毎益禄而施愈/博位滋尊而禮愈恭是以不得罪干楚之士民也補按)
(繒與鄫同鄫丘故國封人掌疆界/者漢書地理志繒縣屬東海附)格于皇天　格于上
帝　德光上下　威服諸侯(淮南子云景陽淫酒被髪/而御于婦人威服諸侯注)
(曰景陽/楚相也)治國制義(國語云齊桓公使鮑叔為宰辭曰臣/之不若夷吾者五寛惠柔民弗若也)
(治國家不失其柄弗若也忠信可結于百姓弗若也制/禮義可法于四方弗若也執枹鼓立于軍門使百姓加)
(勇焉弗/若也)安國家全社稷(説苑云梁相死惠子欲之梁渡/河而遽堕水中船人救之船人)
(曰子欲何之而遽也曰梁無相吾欲徃相之船人曰子/居船檝之間而困無我則子死矣子何能相梁乎惠子)
(曰子居艘楫之間則吾不如子至於安國/家全社稷子比我蒙蒙如未視之狗耳)鎮國家撫百
姓(史記髙帝紀云鎮國家撫百/姓餉饋不絶吾不如蕭何)富國安主(太公金匱云/宰相不富國)
(安主調陰陽和羣臣/樂萬民非吾宰相也)匡主濟民(蜀志下邳陳登謂先主/曰今欲為使君合步騎)
(十萬上可以匡主濟民成五伯之業/下可以割地守境書功於竹帛補)寧東夏平秦亂(左/傳)
(祁午謂文子曰子相晉國以為盟主於今七年矣再合/諸侯三合大夫服齊狄寧東夏平秦亂城淳于師徒不)
(煩國家不罷民無謗讟諸侯無怨天無大災子/之力也有令名矣而終之以恥午也是懼補)國無盜
賊道不拾遺(韓子云子産相鄭為政五年國無盜累道/不拾遺桃棗䕃於街者莫有援也錐刀遺)
(道三日可反三年不變民無飢也補按史記云子産為/相一年豎子不戲狎斑白不提挈僮子不犁畔二年市)
(不豫賈三年門不夜闗道不拾遺四年田器不歸五年/士無尺籍喪期不令而治治鄭二十六年而死丁壯號)
(哭老人兒啼曰子産去/我死乎民將安歸附)桃李莫援(吕氏春秋云子産相/鄭十八年刑三人殺)
(二人桃李之垂於行者莫之援/也錐刀之遺於道者莫之舉也)池淵不稅(説苑云公儀/休相魯魯君)
(死左右請閉門公儀休曰止池淵吾不税蒙山/吾不賦苛令吾不布吾已閉心矣何閉於門哉)酒肉不
徹鐘鼓不解(尸子云周公酒肉不徹于前鐘鼓/不解于懸聽樂而治國無勞事焉)勞不坐
乘暑不張蓋(史記趙良説商/君曰五羖大夫)無衣帛之妾無食粟之馬
(魯語季/文子)茹美拔菜布好逐婦(史記公儀休為魯相食茹/而美拔其園葵而棄之見)
(布而逐/其婦也)一夫不得引爲己罪　天下不得其所若已推
之(鹽鐡論云禹稷布衣之士思/天下不得其所若己推之)武丁時有甘盤　太戊
時有伊陟　管仲相桓公九合諸侯一匡天下　五羖
相秦繆三置晉國之君一救荆國之禍(趙良説/商君)田氏相
齊君盈則已降(列子曰田氏相齊君盈則/已降斂則已施民皆歸焉)仲尼相魯敵
國憂(晏子春秋云仲尼相魯景公患之謂晏子曰鄰國/有聖人敵國之憂也今孔子相魯若何晏子對曰)
(君其勿憂彼魯君弱主也孔子聖相也君不如隂重孔/子設以相齊孔子强諌而不聽必去去魯而之齊君勿)
(納也夫絶於魯無主於齊孔子困矣居期年孔/子去魯之齊景公不納故困於陳蔡之間補)子産相
鄭無諸侯患(説苑云子産相鄭終簡公之身内/無國中之亂外無諸侯之患也)顓頊十
五佐黃帝(鬻子云昔者顓頊年十五而佐黄帝二十而/治天下其治天下也丄縁黄帝之道而行之)
(學黃帝之道/而常之補)帝嚳十五佐顓頊(又云昔者帝嚳年十五/而佐帝顓頊三十而治)
(天下其治天下也上縁黄帝之道/而明之學帝顓頊之道而行之補)介子推十五相荆(説/苑)
(云介子推行年十五而相荆仲尼聞之使人徃視還曰/廊下有二十五俊士堂上有二十五老人仲尼曰合二)
(十五人之智智於湯武并二十五人之/力力於彭祖以治天下其固免矣乎補)甘羅年十二相
秦(史記甘茂傳云甘羅十二事秦相文信侯/吕不韋後秦爵為上卿復以茂田宅賜之)伊尹放太
甲　周公抱少主(吕氏春秋云文王造之而未遂武王/遂之而未成周公旦抱少主而成之)
(故曰/成王)復子明辟　致政成王
　
　
　
　
　
　
　
　北堂書鈔卷四十九
欽定四庫全書
　北堂書鈔卷五十
　　　　　　　　　　　　唐　虞世南　撰
　　　　　　　　　　　　明　陳禹謨　補註
　設官部二
　　　總載三公
尚書曰立太師太傅太保兹惟三公論道經邦燮理陰
陽　孔傳曰師天子所法傅傅相天子保保安天子於
德義此惟三公之任佐王論道以經緯國事和理隂陽
言有德謀官不必備惟其人言三公官不必備員惟其人
有德乃處之少師少傅少保曰三孤此三官名曰三孤
孤特言卑於公也貳公𢎞化寅亮天地弼予一人副貳
三公𢎞大道以輔我一人　河圖禄運法曰舜以太尉
受號爲天子五年二月東巡狩至於中州與三公諸侯
臨觀黃龍五采負圖出置舜前也　尚書刑德考曰益
爲司馬卨爲司徒禹爲司空聖帝即位三公象三能矣
　韓詩外傳曰三公者何曰司空司徒司馬司馬主天
司空主地司徒主人故隂陽不調星辰失度責之司馬
山陵崩絶川谷不流責之司空五穀不殖草木不茂責
之司徒　禮記曰孟春之月天子率三公九卿諸侯大
夫躬耕帝籍(鄭𤣥曰帝上帝籍天子籍/田千畆以供上帝之粢盛)天子三推公五
推卿諸侯九推(推耒/發土)三公九卿皆御(御進/也)春秋演孔圖
曰諸侯爲外蕃三公爲中輔　春秋元命苞曰魁下六
星兩兩而比曰三台主闓德宣符德立題(闕/)能之爲言
耐也天官器人各以其材因而任之則分職治其象以
見符(能今之耐字也/耐古之能字也)春秋漢含孳曰三公象五岳九卿
法河海　公羊傳云三公者何天子之相也　孝經援
神契曰五岳視三公四瀆視諸侯　許愼五經異義曰
今尚書夏侯歐陽説天子三公一曰司徒二曰司馬三
曰司空九卿二十七大夫八十一元士凡百二十在天
爲山川古周禮説天子立三公曰太師太傅太保無官
屬與王同職故曰坐而論道謂之三公又立三少以爲
之副曰少師少傅少保是爲三孤冢宰司徒宗伯司馬
司寇司空是爲六卿之屬大夫士庶人在官者凡萬二
千石按周公爲傅召公爲保太公爲師周公太公無爲
司徒司空文知師保傅三公官名也五帝三王不同物
此周之制也　許愼五經異義云古周禮説天子無爵
三公無官冐號於天何爵之名參職於天子何官之有
　五經異義曰王者已有州伯所以復設二伯何欲使
絀職也三歲一閏天道小備故二伯絀職也何以爲二
伯乎曰以三公在外稱伯東西分爲二所以稱伯何欲
抑之也三公臣之最尊者也又以王命行天下爲其威
故抑之明有所屈伯也　韋昭辨釋云公貢也才德兼
於人人咸貢薦於王而用之也辨云公猶取正直無私
也故曰公字從公(八音背厶古之私字/背私則為公者也)漢書太師太傅
太保是爲三公記曰三公無官言有其人然後充之舜
之於堯伊尹於湯是也　漢書曰鄒陽上書於陵仲子
辭三公爲人灌園　漢書曰丙吉爲丞相嘗出逢清道
羣鬬者死傷横道吉過之不問前行逢人逐牛問行幾
里矣掾吏獨爲丞相失問吉曰民鬭相殺傷長安令京
兆尹職所當禁歲竟丞相課其殿最奏行賞罰而已宰
相不親小事非所當於道路問也方春少陽用事未可
太熱恐牛近行困暑故喘此時氣失節恐有所傷害也
三公典調和隂陽職所當問　漢書曰丞相孔光初爲御
史大夫時董賢父恭爲御史事光及賢爲大司馬與光
並爲三公上故令賢私過光光雅恭謹知上欲尊寵賢
及聞賢當來也光警戒衣冠出門待望見賢車却入賢
至中門光入閣既下車乃出拜謁送迎甚謹不敢以賓
客鈞敵之禮賢歸上聞之喜立拜光兩兄子爲謀議大
夫常侍　漢書新都侯王莽爲大司馬秉政權彭宣上
書言三公鼎足承君一足不任則覆亂美實臣資性淺
薄年齒老眊數伏疾病昏亂遺忘願上大司空長平侯
印綬乞骸骨歸鄉里竢塡溝壑　皇甫謐帝王世紀曰
三公者知通乎天道應變無窮辨於萬物之情者也其
言足以調隂陽四時而節風雨如是舉以爲三公之事
　謝承後漢書曰鄭𢎞爲臨淮太守行春兩白鹿隨車
夾轂而行𢎞佐問主簿黃國鹿爲吉凶拜賀曰聞三公
車幡畫作鹿明府當爲宰相後𢎞果爲太尉　謝承後
漢書曰靈帝欲以羊續爲太尉時拜三公者皆輸東園
禮錢千萬令中使督之名爲左騶其所之徃輒迎致禮
敬厚加賜賂續乃坐使人於單席舉縕袍而示之曰所
資惟斯而已故不登三公位而徴爲太常卿　謝承後
漢書曰胡廣在台輔三十餘年經事六帝禮任甚優每
遜位辭疾及逸退田里未嘗滿歲輒復升進凡一履司
徒三登太尉及爲太傅其辟命皆天下名士與故吏陳
蕃李咸並爲三司蕃等每朝㑹輒稱疾避廣時人榮之
　謝承後漢書曰黃憲同郡陳蕃爲三公臨朝而歎曰
叔度若在不敢先佩印綬矣　又曰陳謙字伯謙爲御
史中丞同郡宣豐時爲衛尉司徒位缺尚書欲按以補
之咨問於謙謙正坐不答豐亦因士大夫謂謙曰位不
可妄假人三司位重上和隂陽下訓五品豈可得處宣
豐何人而欲居稷卨之官傳語者愧而退　司馬彪續
漢書曰楊彪字文先博覽衆書有恭孝稱至司徒太尉
見漢祚將終自以累世三公恥後爲魏臣乃稱脚攣不
復行魏文即位賜杖几延請之又使着鹿皮冠拜光禄
大夫秩中二千石朝見位次三公　范煜後漢書曰虞
詡薦龎參有宰相器能順帝時以爲太尉録尚書事是
時三公之中參名忠直數爲左右所陷毁以所舉用忤
帝㫖　又云安帝即位太尉徐防以災異寇賊䇿免就
國凡三公災異免始自防也　司馬彪九州春秋曰崔
烈廷尉卿靈帝時開鴻都門榜賣官爵烈時入錢五百
萬得爲司徒及拜日天子臨軒百僚畢㑹帝顧謂倖者
曰恨不小靳可至千萬程夫人於傍應曰崔公冀州名
士豈肯買官賴我得是反不知姝邪(注曰姝美也言反/不知斯事之美也)
(或作株根/本也補)烈問其子鈞曰吾居三公於議者何如鈞曰
大人少有英稱厯位卿守論者不謂當爲三公而今登
其位天下失望烈曰何爲然也鈞曰論者嫌其銅臭耳
烈怒舉杖擊之鈞走烈罵曰死卒父撾而走孝乎鈞曰
舜之事父小杖則受大杖則走非不孝也烈慙而止
魏志曰髙柔字文惠爲廷尉魏初三公無事又希與朝
政柔上疏曰天地以四時成功元首以輔弼興治成湯
仗阿衡之佐文武憑旦望之力逮至漢初蕭曹之儔並
以元勲代作心膂此皆明王聖主任臣於上賢相良輔
股肱於下也今公輔之臣各偃息養髙鮮有進納誠非
朝廷崇用大臣之義大臣獻可替否之謂也古者刑政
有疑輒議於槐棘之下自今之後朝有疑議及刑獄大
事宜數以咨訪三公三公朝朔朢之日又可特延入講
論得失博盡事情庶有禆起天聽𢎞益大化帝嘉納焉
　魏志曰文帝即王位鍾繇復爲大理及踐祚遷太尉
轉封平陽鄉侯時司徒華歆司空王朗並先世名臣文
帝罷朝謂左右曰此三公者乃一代之偉人也後世殆
難繼矣明帝即位進封定陵侯増邑五百遷太傅繇有
膝疾拜起不便時華歆亦以髙年疾病朝見皆使載輿
車虎賁舁上殿就坐是後三公有疾遂以爲故事　魏
志曰崔林爲司徒封安陽亭侯三公封列侯因此　蜀
志蔣琬字公琰夜夢有一牛頭在門前流血滂沲意甚
惡之呼問占夢趙直直曰夫見血者事分明也牛角及
鼻公字之象君位必當至公大吉之徴也　晉書曰庾
􁀙弟純字謀甫門宗最知名博學有才義爲世儒宗早
有公望　吳鈞齊春秋曰栁世隆字彦緒太尉元景弟
子也器望清華音吐雅潤宋孝武聞而竒之後爲虎威
將軍上庸太守孝武謂元景曰卿昔以此職遂至公輔
今復以加世隆令卿門三台不絶也　環濟要略云公
者謂太師太傅太保也師王所尊也傅助王事保安也
保王身也凡此皆内與王論道中參六官之事三公者
象鼎三足共承其上也殷時有阿衡伊摯佐之太甲改
爲保衡皆三公官也有三少少師少傅少保是爲三孤
副助三公者也孤者不掌官傑然孤特　晉八王故事
曰太康七年正旦日蝕詔公卿大臣各上封事其咎安
在汝南王亮與司徒舒司空瓘上言三司之任天地人
也乾道不普故水旱爲災人倫失序故奸兇不禁乃者
荆州之城妖災仍興任城國都水流變赤延三朝之始
日有蝕之孟陽節過堅氷未消臣等瑣才叨優高位可
謂小人而乘君子之器宜就顯戮以答天意謹免冠徒
跣上所假章綬詔曰夫隂陽失序朕干天道刑政失中
之所致也其使冠履勿復道　應劭漢官儀曰今太尉
司徒下書州郡事文皆稱公蓋倉頡作書自環者謂之
私背私者謂之公春秋九命作宰天子御坐即起其興
爲下凡拜天子臨軒六百石以上悉㑹直事卿贊御史
授公三讓然後乃受之漢禮儀曰天子稱尊號曰皇帝
言曰制補制言曰詔稱民有言有辭曰陛下今皆施行
詩云肅肅王命仲山甫將之邦國若否仲山甫明之詔
令之義三公三人以承君蓋由鼎有足故易曰鼎象也
　徐廣衣服儀制云三公安車駕三特進駕二　徐廣
車服儀制曰太康七年詔依舊三公既拜爲之小㑹
漢名臣奏事曰張禹奏臣聞天有三光以成其化方今
三公之官不備丞相獨綱領天下萬事最衆多明不盡
獨見誠非一人之所作也　史記曰甘茂學百家之説
秦使茂定蜀還而以茂爲左丞相以樗里子爲右丞相
　樗里子疾滑稽多智秦人號曰智囊事武王以爲丞
相使以車百乘入周周以卒迎甚敬之昭王即位樗里
益尊　史記曰穰侯魏冉者秦昭王母宣太后弟也昭
王十六年而冉相秦魏人范睢譏穰侯越三晉以攻齊
以此時干説昭王昭王用睢睢言宣太后專制穰侯擅
權於諸侯乃免相就封穰侯出闗輜車千乘有餘　史
記曰李斯爲丞相置酒於家百官長皆前爲壽門廷車
騎以千數李斯喟然而歎曰嗟乎吾聞之荀卿曰物禁
太盛夫斯乃上蔡布衣閭巷之黔首上不知其駑下遂
擢至此當今人臣之位無居臣上者可謂富貴極矣物
極則衰吾未知所税駕也　又曰趙髙爲丞相欲爲亂
恐羣臣不聽乃先設驗持鹿獻於二世曰馬也二世笑
曰丞相誤耶謂鹿爲馬問左右左右或黙或言馬阿趙
高或言鹿者髙因隂中言鹿者以法　又曰元鼎五年
秋丞相有罪罷(按漢書丞相趙/周坐酎金免補)制詔御史萬石君先帝
尊之子孫孝其以御史大夫石慶爲丞相　又曰韋丞
相賢者魯人也以讀書術爲吏至大鴻臚有相工相之
當至丞相有男四人使相工相之至第二子其名𤣥成
相工曰此子貴當封韋丞相言曰我即爲丞相有長子
是安從得之後竟爲丞相病死而長子有罪論不得嗣
而立𤣥成𤣥成時佯狂不肯立竟立之有讓國之名
又曰魏丞相者濟隂人以文吏至丞相其人好武皆令
諸吏𢃄劍𢃄劍前奏事或有不𢃄劍者當入奏事至乃
借劍而後敢入　又曰匡衡爲御史歲餘韋丞相死衡
代爲丞相封安樂侯以十年之間不出長安城門而至
丞相豈非遇時而命也哉　皇甫謐帝王世紀曰伊尹
爲丞相仲虺爲左丞相漢書秦置左右丞相文帝二年
復置一丞相有兩長史秩千石哀帝元壽更名大司徒
　漢書曰王陵爲人少文任氣好直言爲右丞相高后
欲立諸吕爲王問陵陵曰髙皇帝刑白馬而盟曰非劉
氏而王者天下共擊之今王吕氏非約也太后不
悦問左丞相陳平及綘侯周勃等皆曰髙帝定天下王
子弟今太后稱制欲王昆弟諸吕無所不可太后喜罷
朝陵讓平勃曰始與髙帝唼血而盟諸君不在耶今髙
皇崩太后女主欲王吕氏諸君縱欲阿意背約何面目
見髙帝於地下乎平曰於今面折廷争臣不如君全社
稷定劉氏後君亦不如臣陵無以應之　又曰文帝朝
而問右丞相周勃曰天下一歲決獄幾何勃謝曰不知
又問曰天下錢穀一歲出入幾何又謝曰不知汗出洽
背愧不能答上亦問左丞相陳平平曰各有主者上曰
主者爲誰乎平曰陛下即問決獄責廷尉問錢穀責治
粟内史上曰茍各有主者而君所主何事也平謝曰主
臣(文穎曰惶恐之辭也猶今言死罪也孟康曰主臣主/羣臣也若今言人主晉灼曰主擊也臣服也言其擊)
(服惶恐之辭師古曰/文晉二説是也補)陛下不知其駑下使待罪宰相夫
宰相者上佐天子理隂陽順四時下遂萬物之宜外鎮
撫四夷諸侯内親附百姓使卿大夫各得任其職也上
稱善勃大慙出而讓平曰君獨不素教我乎平笑曰君
居其位獨不知其任耶且陛下即問長安盜賊數又欲
强對耶於是綘侯自知其能不如平逺矣居頃之勃謝
病請免相而平顓爲丞相　又曰樊噲爲左丞相先黥
布反時髙祖常病甚惡見人卧禁中詔户者無得入羣
臣羣臣綘灌等莫敢入十餘日噲乃排闥直入大臣隨
之上獨枕一宦者卧噲等見上流涕曰始陛下與臣等
起豐沛定天下何其壯也今天下已定又何憊也且陛
下病甚大臣震恐不見臣等計事顧獨與一宦者絶乎
且陛下獨不見趙髙之事乎髙帝笑而起　又曰張蒼
陽武人也從攻南陽坐法當斬解衣伏質身長大肥白
如瓠王陵見而怪其美乃言沛公赦之及貴父事陵陵
死後蒼爲丞相洗沐常先朝陵夫人上食然後敢歸家
蒼爲丞相十餘年免相後口中無齒食乳女子爲乳母
(蒼妻妾以百數嘗/孕者不復幸補)年百餘歲乃卒　又曰王商字子威
涿郡人爲丞相有威重長八尺餘身體𢎞大容貌過人
單于來朝引見白虎殿商坐未央廷中單于前拜謁商
起離席與言單于仰視商貌大畏之遷延却退天子聞
而歎曰此真漢相矣　又曰王駿爲少府㑹御史大夫
缺薛宣爲少府月餘遂超御史大夫並居位八歲病卒
翟方進代駿爲大夫數月薛宣免遂代爲丞相衆人爲
駿恨不得封　又曰王嘉字公仲哀帝時爲丞相爲人
剛直嚴毅有威重上甚敬之
　
　
　
　
　
　北堂書鈔卷五十
欽定四庫全書
　北堂書鈔卷五十一
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部三
　　太宰　　　　　　　太尉
　　大司馬　　　　　　大將軍
　　　太宰
太宰古官金章紫綬(晉百官表注云云五時朝服進賢/三梁冠珮山𤣥玉官品第一也)
冢宰之官以成道(家語云古之御天下者以六官總治/焉冢宰之官以成道司徒之官以成)
(德宗伯之官以成仁司馬之官以成聖/司冦之官以成義司空之官以成禮補)統理百官均平
四海　百官總已　贊王聽治(周禮太宰職云王眂治/朝則贊聽治鄭𤣥注治)
(朝在路門外羣臣治事之/朝王視之則助王平斷)正百官　正百工　掌邦治
(周禮天官職惟王建國辨方正位體國經野設官分職/以為民極乃立天官冢宰使率其屬而掌邦治鄭注治)
(謂六官/之職)主國政　布治于邦國(周禮太宰職云太宰掌/以正月之吉始和布治)
(于邦國都鄙乃縣治象之法于象/魏使萬民觀治象挾日而斂之)乃施典于邦國(又云/太宰)
(乃施典于邦國而建其牧立其監設其參傅其伍陳其/殷置其輔鄭注乃者更申勅之以侯伯有功德者加命)
(作州長謂之牧監一國參謂卿三人伍謂大/夫五人也殷謂衆士輔府史庶人在官者也)乃施法于
官府(又云太宰乃施法于官府而建其正立其貳設其/考陳其殷置其輔鄭注正謂冢宰司徒宗伯司馬)
(司寇司空也貳謂小宰小司徒小宗/伯小司馬小司寇小司空也考成也)乃施則于都鄙(又/云)
(太宰乃施則于都鄙而建其長立其兩設其伍陳其殷/置其輔鄭注長謂公卿大夫王子弟食采邑者兩謂兩)
(卿不言三卿者/不足於諸侯補)以六典佐王(一曰治典以經邦國二曰/教典以安邦國三曰禮典)
(以和邦國四曰政典以平邦國五曰/刑典以詰邦國六曰事典以富邦國)以八柄詔王(又云/太宰)
(以八柄詔王馭羣臣一曰爵以馭其貴二曰禄以馭其/富三曰予以馭其幸四曰置以馭其行五曰生以馭其)
(福六曰奪以馭其貧七曰廢/以馭其罪八曰誅以馭其過)以六職辨邦治(又小宰職/云一曰治)
(職以平邦國二曰教職以安邦國三曰禮職以和邦國/四曰政職以服邦國五曰刑職以詰邦國六曰事職以)
(富邦/國補)以六屬舉邦治(又云小宰以官府之六屬舉邦治/一曰天官二曰地官三曰春官四)
(曰夏官五曰秋/官六曰冬官)以六聮合邦治(又云小宰以官府之六/聮合邦治一曰祭祀之)
(聮事二曰賓客之聮事三曰喪荒之聮事四曰軍/旅之聮事五曰田役之聮事六曰斂弛之聮事)以八
成經邦治(又云小宰以官府之八成經邦治一曰聽政/役以比居二曰聽師田以簡稽三曰聽閭里)
(以版圖四曰聽稱責以傅别五曰聽禄位以禮命六曰/聽取予以書契七曰聽賣買以質劑八曰聽出入以要)
(㑹/)以八法治官府(又云太宰以八法治官府一曰官屬/以舉邦治二曰官職以辨邦治三曰)
(官聮以㑹官治四曰官常以聽官治五曰官成以經邦/治六曰官法以正邦治七曰官刑以糾邦治八曰官計)
(以弊/邦治)以八則治都鄙(又云太宰以八則治都鄙一曰祭/祀以馭其神二曰法則以馭其官)
(三曰廢置以馭其吏四曰禄位以馭其士五曰賦貢以/馭其用六曰禮俗以馭其民七曰刑賞以馭其威八曰)
(田役以/馭其衆)以六計弊羣吏(乂小宰以聽官府之六計弊羣/吏之治一曰廉善二曰廉能三)
(曰廉敬四曰廉正五/曰廉法六曰廉辨)以六敘正羣吏(又云小宰以官府/之六叙正羣吏一)
(曰以敘正其位二曰以敘進其治三曰以敘作其事四/曰以敘制其食五曰以敘受其㑹六曰以敘聽其情)
以九兩繫邦國之民(又曰太宰以九兩繫邦國之民一/曰牧以地得民二曰長以貴得民)
(三曰師以賢得民四曰儒以道得民五曰宗以族得民/六曰主以利得民七曰吏以治得民八曰友以任得民)
(九曰藪以/富得民)以九貢致邦國之用(又云太宰以九貢致邦/國之用一曰祀貢二曰)
(嬪貢三曰器貢四曰幣貢五曰材貢六/曰貨貢七曰服貢八曰斿貢九曰物貢)以八統馭萬民
(又云太宰以八統詔王馭萬民一曰親親二曰敬故三/曰進賢四曰使能五曰保庸六曰尊貴七曰達吏八曰)
(禮/賓)以九職任萬民(又云太宰以九職任萬民一曰三農/生九穀二曰園圃毓草木三曰虞衡)
(作山澤之材四曰藪牧養蕃鳥獸五曰百工飭化八材/六曰商賈阜通貨賄七曰嬪婦化治絲枲八曰臣妾聚)
(斂疏材九曰閒民/無常職轉移執事)以九賦斂財賄(又云太宰以九賦斂/財賄一曰邦中之賦)
(二曰四郊之賦三曰邦甸之賦四曰家削之賦五曰邦/縣之賦六曰邦都之賦七曰闗市之賦八曰山澤之賦)
(九曰幣/餘之賦)以九式均財用(又云太宰以九式均財用一曰/祭祀之式二曰賓客之式三曰)
(喪荒之式四曰羞服之式五曰工事之式六曰幣帛/之式七曰芻秣之式八曰匪頒之式九曰好用之式)計
羣吏(又曰太宰三歳則大計/羣吏之治而誅賞之)制國用　收舉五穀　播
時百穀　西陽王以宗室加禮(晉起居注咸康元年以/太宰西陽王義宗室長)
(厚特加禮敬依安平王/故事設床帳于後也)何太傅以耆艾進位(晉書何曽/進位太傅)
(以老年屢乞遜位詔曰司徒所掌務煩不可久勞耆艾/其進太宰侍中如故朝㑹劒履乘輿上殿如漢相國蕭)
(何千秋魏太傅/鍾繇故事補)
　　　太尉
太尉古官金印紫綬(晉百官表注下按漢百官表應劭/注曰自上安  曰尉武官悉以爲)
(稱/補)掌武事(漢百官/表云)郊祀之事掌亞獻(漢書百官志云太/尉公一人掌四方)
(兵事功課歲盡即奏其殿最而行賞罰凡郊祀之事掌/亞獻大喪則告諡南郊凡國有大造大疑則與司徒司)
(空通而論之國有過事/則與三公通諫争之補)定大疑通政事(見/上)贊俊傑遂賢
良　興仁隆化(古今通典云興仁隆化幽贊/神明奉度順道使灾不生)綱維皇室
(魏志明帝寢疾劉放孫資召/太尉司馬宣王以綱維王室)九州用綏羣公咸治(崔駰/太尉)
(箴云天官冢宰庶僚之率師錫有帝命虞作尉爰叶台/極爰平國域制軍詰禁王旅惟式九州用綏羣公咸治)
(干戈載戢宿躔其紀上之云據下之云戴茍非其人斁/我帝載昔周人思文公而召南詠甘棠昆吾崇夏伊摯)
(盛商季葉頗僻禮用不匡無曰我强莫余敢喪無曰我/大輕戰好殺紂師百萬卒以不殳宰臣司馬敢告在際)
(補/)上清三元下寧九域(隴西王泰爲太尉册曰惟君爲/世家親則宗臣其上清三元下)
(寧九域永欽洪範以康濟宇宙敬哉補按初學記册曰/朕惟君行爲時表親則宗臣論道經邦保乂皇家是用)
(進登上/台附)牟融六年典職(應劭漢官儀章帝詔曰司空牟/融典職六年勤勞不怠其以融)
(爲太尉録/尚書事)趙峻二世掌機(又云沖帝丁酉䇿書太尉趙/峻二世掌典機衡有匪石不)
(貳之心大司農李固公族之苗忠直不回有史魚之風/今以峻為太傅固為太尉與大將軍冀參録尚書事補)
每陳諫争(東觀漢記楊震為太尉性忠誠毎諫争中常/侍樊豐等譖之收印綬歸本郡震到洛陽都)
(亭謂門生曰吾蒙恩居上司奸臣狡猾而不能誅寵/嬖傾亂而不能禁何面目以見日月遂飲鴆而死)臨
朝謇諤(謝承集云永平之初太尉/鄭洪臨朝謇諤日旰忘食)周勃厚重少文(漢書/髙祖)
(曰周勃厚重少文然安劉/氏者必勃也可使為太尉)華歆清素寡欲(曹植輔臣論/曰清素寡欲)
(明敏特達志存太虚安心𤣥妙處平則以和/養德遭變則以斷蹈義華太尉歆之謂也)王龔在位
恭愼(漢書王龔為太尉在位恭慎自非公事/不通州郡書記其所辟命皆海内長者)鄧彪在位
清白(東觀漢記鄧彪為太/尉在位清白公廉)鄭𢎞曲躬自卑(謝承漢書云/鄭𢎞為太尉)
(舉主第五倫為司空班次在下毎正朔朝見𢎞曲躬/自卑帝知遂置雲母屏風分隔之由此為故事)郄鑒
沖心愈約(晉書郄鑒進位太尉雖在公位中心愈約勞/謙自處誦玩典墳咸寧中寢疾上疏遜位也)
楊秉不惑酒色(張璠漢記楊秉為太尉嘗曰我有三/不惑酒色財也則天下稱為名公)劉
寔不治産業(王隱晉書劉寔拜太尉不治産業居/無第宅禄賜皆給付親舊家無餘財)脫粟
布被(謝承後漢書曰朱寵為太尉家貧食脱粟/飯卧布被朝廷賜錦被梁肉皆不敢當)菲食惡
衣(失姓/氏)仲舉歎黃憲(後漢陳蕃拜太尉臨朝歎曰/黃憲在吾不敢先佩印綬)道徽
舉蔡謨(晉書郄鑒進位太尉篤疾舉蔡謨自代謂按郄/鑒疏曰太常臣謨平簡貞正素望所歸  可為)
(都督徐州刺史臣亡兄息晉陵内史邁謙愛養士甚為/流亡所宗又是臣門户子弟堪任兖州刺史是以敢希)
(祁奚之舉補初鑒值永嘉喪亂在鄉里甚窮餒鄉人以/鑒名德轉供給之時兄子邁外甥周翼並小常携之就)
(食鄉人曰恐不能兼有所存鑒於是獨徃食訖以飯著/兩頰邊還吐與二兒後並得存邁位至護軍翼為剡縣)
(令/附)固讓不就(謝漢書鄭洪爲/太尉固讓云云)稱疾不退(魏志華歆拜太/尉歆稱病乞退)
(讓位於管寧帝不許臨當大㑹乃遣散騎常侍繆襲奉/詔喻㫖曰君其力疾就㑹以惠予一人將立席几筵命)
(百官總已以須君到朕然後御坐又/詔襲須歆必起乃還歆不得已乃起)年老固辭(晉書劉/寔拜太)
(尉自陳年老固辭上不許賜几杖宅一區不朝萬按太/安初寔轉太傅以老病遜位賜安車駟馬錢百  以侯)
(就第/附)篤疾請代(晉書郄鑒/傳見前)病免賜俸終身(東觀漢記鄧/彪為太尉在)
(位清白為百僚式視事以疾乞骸骨賜䇿罷/贈錢三十萬在所以二千石奉終其身補)告老以侯
就第(劉寔/見前)寇賊䇿免(後漢太尉徐防以災異寇賊䇿免/就國始自防也  按東觀記曰郡)
(國被水災北州湮没死者以千數災異數䧏西羌反叛/殺掠人吏京師淫雨蟊賊傷稼穡防比上書自陳過咎)
(遂䇿/免補)災異策免(見/上)以日蝕免(東觀云太尉張輔鄭𢎞/徐防趙喜並以日蝕免)以
流星免(後漢太尉皇甫嵩以流星策免/按續漢書曰以日有重珥免補)
　　　大司馬
古之御天下以六官司馬之官以成聖(家語注云聖通/也征伐所以通)
(天下成聖者聖/功於是成也補)絳服𤣥玉(晉官品令司馬官品第一/武冠絳朝服佩山𤣥玉)金
印紫綬(漢書百官表云武帝元狩四年初置大司馬以/冠將軍之號宣帝地節三年置大司馬不冠將)
(軍亦無印綬官屬成帝綏和元年初賜大司馬金印紫/綬置官屬禄比丞相去將軍哀帝建平二年復去大司)
(馬印綬官屬冠將軍如故元壽二年復賜大司馬印綬/置官屬去將軍位在司徒上有長史秩千石補按應劭)
(曰司馬主武也諸武官亦以為號師/古曰冠者加於其上共為一官也附)以冠將軍之號
位在司徒上　禄比丞相(並漢書百/官表見上)平尚書事(漢官/解故)司
馬主天(韓詩外傳云司馬主天/司空主土司徒主人)司馬主兵(白虎通云司/馬主兵不言)
(兵而言馬者陽乾之所為行兵/用馬不以傷害為文故言馬也)施邦國之政(周禮大司/馬云乃以)
(九畿之籍施邦國之政職方千里曰國畿其外方五百/里曰侯畿又其外方五百里曰甸畿又其外方五百里)
(曰男畿又其外方五百里曰采畿又其外方五百里曰/衛畿又其外方五百里曰蠻畿又其外方五百里曰夷)
(畿又其外方五百里曰鎮畿/又其外方五百里曰蕃畿)平邦國之亂　掌九法平
邦國(周禮大司馬職云掌建邦國之九法以佐王平邦/國制畿封國以正邦國設儀辨位以等邦國進賢)
(興功以作邦國建牧立監以維邦國制軍詰禁以糾邦/國施貢分職以任邦國簡稽鄉民以用邦國均守平則)
(以安邦國比小事大以和邦國鄭𤣥注云興猶舉也作/起也起其勸善樂業之心使不惰廢也簡謂比數之稽)
(猶計/也)以九法正邦國(又云以九伐之法正邦國馮弱犯/寡則𤯝之賊賢害民則伐之暴内)
(陵外則壇之野荒民散則削之負固不服則侵之賊殺/其親則正之放弑其君則殘之犯令陵政則杜之外内)
(亂鳥獸行/則滅之)主戎馬之事(尚書孔傅云司馬/官主戎馬之事)教治兵之法
(環濟要畧夏/官司馬云云)中春教振旅(周禮大司馬職云中春教振/旅司馬以旗致民平列陳如)
(戰之陳鄭注以旗者立其民於旗下也兵者守國之備/凡師出曰治兵入曰振旅皆習戰也四時各教民以其)
(一焉春習振旅兵入收/衆專於農平猶正也)中冬教大閲(又云中冬教大閲/鄭注春辨鼓鐸夏)
(辨號名秋辨旗物/至冬大閲簡軍實)大總武事(韋昭辨釋名云大司馬者/武也大總武事訓馬為武)
(者取其/速行也)以整武事(物理論云髙祖定天下/立大司馬以整武事)統六師建九
法　平諸侯正天下(晉百官表注周禮云掌邦/政者所以平諸侯正天下)涼風至
白露下全組甲勵士衆(管子云涼風至白露下天子/命左右司馬全組甲勵士衆)予
王爪牙　違命則征害民則伐(環濟要畧云夏官司馬/職若有違命則征之暴)
(賢害民/則伐之)宰尹樞機(漢官/解故)寇賊姦宄責之司馬(尚書大傳/蠻夷猾夏)
(寇賊奸宄則/責之司馬也)大司馬容光𤣥滬觀鳳凰(河圖録云黄帝/坐𤣥滬與大司)
(馬容光臨/觀鳯凰)周公爲司馬白魚入舟(侯謹歌詩云周公爲/司馬白魚入王舟)
名應圖䜟(東觀云䜟曰孫咸征狄今以平狄將軍/孫咸行大司馬事咸以武為官治圖䜟)入毗
皇家(曹植輔臣論云文武並亮權智時發奢不過制儉/不損禮入毗皇家帝之股肱出作侯伯實撫東夏)
(者曹大司馬也按大司馬曹仁也仁少時不修行檢及/長為將嚴整奉法令常置科於左右按以從事鄢陵侯)
(彰北征烏丸文帝在東宫為書戒彰曰為將奉法不當/如征南邪傅子曰曹大司馬之勇賁育弗如也張遼其)
(次焉/補)景舍辭不受賞(春秋傳大司馬景舍帥軍伐蔡侯/奉社稷而歸之楚發其賞舍辭)
安世懼不敢當(漢書張安世傳云霍光薨魏相上封事/言張安世上欲用之安世懼不敢當上)
(曰君而不可尚誰可者數日拜大司馬車騎將/軍安世尊為諸侯身衣弋綈夫人自紡績也)吳漢在
朝唯公(續漢書吳漢傳上即位漢為大司馬華嶠漢書/云漢在朝廷唯公  按漢性彊力每從征伐帝)
(未安恒側足而立諸將見戰陳不利或多惶懼失其常/度漢意氣自若方整勵器械激揚士吏帝時遣人觀大)
(司馬何為還言方修戰攻之其乃歎曰吳公差强人意/隱若一敵國矣每當出師朝受詔夕即引道初無辦嚴)
(之日故能常任職以功名終及在朝廷斤斤謹質形於/體貌漢常出征妻子在後買田業漢還讓之曰軍師在)
(外吏士不足何/多買田宅乎補)張奮名爲清白(華嶠漢書張奮為大/司馬在位名為清白)穰
苴文能附衆(史記晏子薦穰苴曰文能附/衆武能敵國乃為大司馬)子孟可屬社
稷(漢書霍光傳云上年老寵姬鉤弋趙倢伃有男上心/欲以為嗣命大臣輔之察羣臣唯光任大重可屬社)
(稷上乃使黄門畫者畫周公負成王朝諸侯以/賜光後上病篤以光為大司馬大將軍輔少主)位極人
臣(晉書陳騫為太尉加黃/鉞為大司馬位極人臣)石苞加羽葆鼓吹(晉書石苞/為大司馬)
(進封樂陵郡公加侍/中羽葆鼔吹之樂)威震海内(漢書霍光為大司馬大/將軍政事一出於光威)
(震海内訖十三年百/姓充實四夷賓服也)陳騫賜衮冕之服(晉書陳騫為大/司馬致仕賜騫)
(衮冕/之服)
　　　大將軍
將軍漢官金章紫綬(晉書官/表注)晉以爲卿號(續漢書百官/志云將軍始)
(自秦晉以為卿號故置大司馬官/號以冠之其後霍光王鳳等皆然)趙始受大名(漢官儀/云將軍)
(周官也趙王以李牧為將軍破/秦始受大名王剪灌嬰並為之)如三公(續漢書百官志/云順帝即位以)
(皇后父兄弟相繼為大將軍如三公焉端按梁冀别傳/曰元嘉二年又加冀禮儀大將軍朝到  門若龍門謁)
(者將引増掾屬舍人令史官騎鼔/吹各十人梁冀順帝皇后父補)次丞相(蔡質漢儀曰/漢興置大將)
(軍驃騎位次丞相車騎衛將軍左右前後皆/金紫位次上卿典京師兵衛四夷屯警補)位在三公
上奏在三公下(辨釋名曰大將軍位在三公之上昭帝/時霍光為大將軍猶在丞相下晉公卿)
(秩云陳騫為大將軍位次在三公/下王伸為大將軍復在三公上)安帝嫡舅爲之(續漢/書百)
(官志云安帝政治衰缺始以嫡/舅耿寳為大將軍常在京都)漢時貴戚爲之(辨釋名/云大漢)
(時將軍貴戚為/之或錄尚書事)鎭撫四夷(漢武柏/梁詩)威震州郡(續漢書吳/漢為大將)
(軍持節北發十郡突騎更姑幽州牧苗曽不肯應調漢/斬曽威鎮州郡將其兵詣上  按漢與光武會清陽諸)
(將望見漢還士馬甚盛皆曰是寧肯分兵與人耶及漢/至幕府上兵簿諸將人人多請之光武曰屬者恐不與)
(人今所請又何多/也諸將皆慙補)漢祖具禮拜韓信(漢書韓信傳云王/欲召信拜為大將)
(軍蕭何曰王素嫚無禮今拜大將如呼小兒此乃信所/以去也王必欲拜之擇日齊戒設壇塲其禮乃可王許)
(之諸將皆喜人人各自以為得大/將至拜乃韓信也一軍皆驚補)軍内拜衛青(漢書衛/青為車)
(騎將軍擊匈奴右賢王引兵至塞天子/使使者持大將軍印於軍内拜青也)卧内拜曹爽(魏/志)
(曹爽為武衛將軍明帝寢疾乃引爽入卧内拜大將軍/假節鉞都督中外諸軍事録尚書事受遺詔輔少主)
衛青九卿皆拜　韓信一軍皆驚(漢書韓信/傳見前)梁冀賜官
騎(見/前)吳漢不離公門(漢書吳漢為大將軍為人質厚少/文造次不能以自達鄧禹及諸將)
(多知之數相薦舉乃得召見遂見親信常居門下愛按/范曄論曰吳漢自建武世常居上公之位終始倚  之)
(親諒由質簡而彊力也子曰剛毅木訥近仁斯豈漢之/方乎昔陳平智有餘以見疑周勃質朴忠而見信夫仁)
(義不足以相懐則智者以有餘/為疑而朴者以不足取信矣補)曹眞恭以奉上(曹植輔/臣論曰)
(智慮深奥淵然難測執節平敵中表條暢恭以/奉上謙以接下曹大將軍也按大將軍曹真也)
　
　
　
　
　
　
　北堂書鈔卷五十一
欽定四庫全書
　北堂書鈔卷五十二
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部四
　　司徒　　　　　　　司空
　　太師　　　　　　　太傅
　　太保(附少師少/傅少保)　　　開府儀同三司
　　特進
　　　司徒
王者象地立司徒(晉百官表注司徒唐虞官也/王者象地立司徒使掌教)司徒之
官以成德(家語注云徒衆也以主民衆地官卿也掌/邦教敷五典擾兆民是所以成德也補)司
徒主吏(晉百官/表注)司徒掌邦教(周禮大司徒職云乃立地/官司徒使率其屬而掌邦)
(教以佐王/安擾邦國)司徒掌民事(後漢書百官志云司徒公一人/掌人民事凡教民孝悌遜順謙)
(儉養生送死之事則議其制建其度凡四方民事功課/歳盡則奏其殿最而行賞罰凡郊祀之事掌省牲視濯)
(大喪則掌奉/安梓宫補)司徒主人(白虎通云徒/衆也重民衆)郊祀之事省牲視
濯　養生送死則議其制(並後漢百/官志見前)建國度其地(周禮/大司)
(徒職云凡建邦國以土圭土其地而制/其域鄭𤣥注云土其地猶言度其地)造都制其域(又/云)
(以土宜之法辨十有二土之名物鄭注十二/土分野十二邦上繫十二次各有所宜也)辨十有二
壤(又云辨十有工壤之物而知其種以教稼穡樹藝鄭/注壤亦土也變言耳以萬物自生則言土土猶吐也)
(以人所耕而樹藝則/言壤壤和緩之貌)知九州之地域(乂云以天下土地/之圖周知九州之)
(地域鄭注/周猶徧也)辨九等之地征(又云以土均之法辨五物九/等制天下之地征鄭注均平)
(也五物五地之物也九等/騂剛赤緹之屬征税也)以土㑹之法辨物生(又云以/土會之)
(法辨五地之物生一曰山林二曰川/澤三曰丘陵四曰墳衍五曰原隰補)施教十有二(又云/因此)
(五物者民之常而施十有二教焉一曰以祀禮教敬則/民不茍二曰以陽禮教讓則民不争三曰以隂禮教親)
(則民不怨四曰以樂禮教和則民不乖五曰以儀辨等/則民不越六曰以俗教安則民不偷七曰以刑教中則)
(民不虣八曰以誓教恤則民不怠九曰以度教節則民/知足十曰以世事教能則民不失職十有一曰以賢制)
(爵則民慎德十有二曰以庸制禄則民興功鄭注陽禮/謂鄉射飲酒之禮也隂禮謂男女之禮婚姻以時則男)
(不曠女不怨儀謂君南面臣北面父坐子伏之屬俗謂/土地所生習也偷謂朝不謀夕恤謂灾危相憂民有凶)
(患憂之則民不懈怠度謂宫室車服之制世事謂士農/工商之事少而習焉其心安焉因教以能不易其業慎)
(德謂矜其善德勸/為善也庸功也補)頒職十有二(又云頒職事十有二于/邦國都鄙使以登萬民)
(一曰稼穡二曰樹藝三曰作材四曰阜蕃五曰飭材六/曰通材七曰化材八曰斂材九曰生材十曰學藝十有)
(一曰世事十冇二曰服事鄭注稼穡謂三農生九穀也/樹藝謂園圃毓草木作材謂虞衡作山澤之材阜蕃謂)
(藪牧養蕃鳥獸飭材謂百工飭化八材通材謂商賈阜/通貨賄化材謂嬪婦化治絲枲斂材謂臣妾聚斂疏材)
(生材謂閒民無常職轉移執事學藝謂學道藝世事謂/以世事教能則民不失職服事謂為公家服事者𤣥謂)
(生材養竹/木者補)敷五教　明七教　敷五典擾兆民　以八
刑糾萬民(周禮大司徒職云以鄉八刑糾萬民一曰不/孝之刑二曰不睦之刑三曰不婣之刑四曰)
(不弟之刑五曰不任之刑六曰不恤/之刑七曰造言之刑八曰亂民之刑)齊八政以防淫
修六禮以節性　以五禮防民僞(周禮大司徒職云以/五禮防萬民之僞而)
(教之/中)以六樂防民情(又云以六樂防萬/民之情而教之和)以本俗安民(又/云)
(以本俗六安萬民一曰媺宫室二曰族墳墓三曰聮兄/弟四曰聮師儒五曰聮朋友六曰同衣服補按註媺音)
(美美善也謂約㭬/攻堅風雨攸除附)以保息養民(又云以保息六養萬民/一曰慈幼二曰養老三)
(曰振窮四曰恤貧五/曰寛疾六曰安富)教民孝悌(見/前)示民軌儀(晉起居注/云武帝太)
(始六年詔曰昔舜命九官契司/五教所以崇王化示民軌儀也)理人倫(古今通語云訓/五品理人倫使)
(風行俗平萬國咸/寧者謂之司徒)統人倫(晉書荀組傳帝欲以組為司/徒問太常賀循循曰組舊望)
(清重忠勤顯著遷訓五品實允衆望天按組弱冠太尉/王衍見而稱之曰夷雅有才識于時  下已亂組兄弟)
(貴盛懼不容于世雖/居大官並諷議而已)用理蕃維(崔駰司徒箴曰乃立司/徒亂兹黎蒸茫茫庶域)
(率土祁祁人具爾瞻四方是維無曰余智忘于爾輔無/曰余聖以忽執政匪用其良乃荒厥命庶績不怡疚于)
(爾禄豐有折肱而鼎覆其餗書歌股肱詩刺南/山尹氏不堪國度斯愆徒臣司衆敢告執藩補)總論人
物(王隱晉書何曾字穎考以太保領司徒曰舊宰相之職/自古及今總論人物訓治本也  按劉毅等數劾奏)
(曽侈汰無度帝以其重臣一無所問都官從事劉享嘗/奏曽華侈以銅鈎㪜紖車瑩牛蹄角後曽辟享為掾或)
(勸勿應享謂至公之體不以私憾遂應辟曽常因小事/加享杖罰其外寛内忌亦此類也時司空賈充權擬人)
(主曽卑充而附之及充與庾純因酒相競/曽議黨充而抑純以此為正直所非補)養老恤孤崇
德黜惡　戴育庶物安撫萬民(晉百官表注司/徒掌邦教云)百姓不
親則責司徒　萬民飢寒則飭司徒(大戴禮曰財物不/蕃萬民飢寒風俗)
(淫僻百姓荒亡人民/散敗也則飭司徒)思訓五品以康四海(晉起居注武帝/太始六年詔)
(曰朕承洪業昩于大道司訓五品以康四海侍中司空/荀顗明允篤誠思心通逺翼亮先王遂輔朕躬其以顗)
(為司/徒)宜贊三事以敷五教(王隱晉書山濤以左僕射為/司徒詔曰濤道髙德茂器宇)
(淵濟宜贊三事以敷五教也公按濤初布衣家貧謂妻/韓氏曰忍飢寒我後當作三  但不知卿堪作夫人不)
(耳及居榮貴貞愼儉約雖爵同千乘/而無嬪媵禄賜俸秩散之親故補)國人美德(詩序緇/衣美武)
(公也父子為周司徒善于/其職國人宜之故美其德)黄帝得祝融(管子云昔者黄/帝得祝融辨南)
(方故使/為司徒)王命君牙　顔淵爲司徒(論語摘輔象云子夏/曰仲尼為素王顔淵)
(為司/徒)鄧禹作司徒(漢書鄧禹傳制詔曰前將軍鄧禹深/執忠孝與朕謀謨帷幄決勝千里孔)
(子曰自吾有回門人日親斬將破軍平定山西功效尤/著百姓不親五品不訓汝作司徒按禹内文明篤行淳)
(備事母至孝天下既定常欲逺名勢有子十三人各使/守一藝修整閨門教養子孫皆可以為後世法資用國)
(邑不修産利帝益重之補史記曰顔回死/孔子哭之慟曰自吾有回門人益親附)憂念王室(東/觀)
(云袁安為司徒每朝㑹憂/念王室未嘗不流涕也)稽首三讓(蔡邕鍾鼎銘序曰/惟建寧四年三月)
(進公登于玉堂前庭乃制詔曰其以司空/橋𤣥為司徒公拜稽首三讓然後受命)數陳得失(華/嶠)
(漢書魯恭拜司徒數有忠言陳正得失/恭在位選辟髙第至列卿郡守數十人)深陳本務(晉書/石苞)
(為司徒苞深陳農桑本務明/其考課居位五年天下稱之)篤行純備(漢書鄧/禹見前)德實充
塞(曹植輔臣論德充塞于内智彌綸于外解/釋剖散槃結者王司徒也按王司徒朗也)威重德望
(晉書魏舒傳云山濤薨以舒領司徒有頃即真/舒有威重德望禄賜散之九族家無餘財補)奉公無
私(袁山松漢書侯霸拜大司徒/矜嚴有威容奉公無私也)清廉公正(東觀云郭丹/為司徒在朝)
(清廉/公正)禄賜施故人(魏志華歆為司徒禄賜以/施故人家無擔石之儲)禄賜散九
族(晉書魏/舒見前)劉寵卧布被(謝氶後漢書劉寵/為司徒卧麄布被)王良妻布衣(後/漢)
(書王良為司徒在位恭儉妻子不入官舍布被瓦器時/司徒史鮑恢以事到東海過候其家而良妻布裙徒跣)
(曳柴田中歸恢告曰我司徒史也故來受書欲見夫人/妻曰妾是也苦掾無書恢乃下拜歎息而還聞者莫不)
(嘉之補按注掾即謂鮑恢司徒之/掾史也言勞苦相過更無書信附)鄧禹常逺名勢(漢書/鄧禹)
(見/前)王戎委任責成(王隱晉書云王戎代王渾為司/徒高選長史西曹掾委任責成)華歆
國之儁老(魏志華歆傳云文帝即位以歆為司徒下詔/曰司徒國之儁老所與和隂陽理庶事也今)
(太官重膳而司徒蔬食甚無謂也特賜/御衣及為其妻子男女皆作衣服補)韓暨老而益劭
(又景初二年詔曰韓暨澡身浴德志節髙潔年踰八十/守道彌固可謂純篤老而益劭者也其以暨為司徒)
　　　司空
唐虞之官金印紫綬(漢百官公卿表云司空/唐虞官也金印紫綬)御天下者
以六官司空之官以成禮(家語注云司空事官也禮非/事不立故曰所以成禮補)
禄比丞相(漢書曰御史大夫秦官副丞相成帝/綏和九年更名大司空禄比丞相補)俸同司
徒(晉百官/表注)司空使法錯刑清事均民聚(古今/通語)司空度地
居民興事任力　掌邦事　平水土　掌邦土　别五
土(家語云孔子初仕為中都宰二年定公以為司空/乃别五土之性而物其所生之宜咸得厥所補)決
九川(典畧曰禹為司空披九山通九澤/決九川定九州使各以其職來貢)制五服(楊雄司/空箴曰)
(普彼坤靈侔天作合分制五服畫為萬國乃立地官空/惟是職烈烈儁乂翼翼王臣臣當其官官當其人九一)
(之政七賦/以均補)營城郭建都邑(冬官考工記鄭注云司空掌/營城郭建都邑立社稷宗廟)
(造宫室車服器械監百/工唐虞以上曰共工)上和乾光(漢官解故云下理川/道上和乾光之謂司)
(空/也)下率世俗(典畧云今司空缺疑求能臣/上以佐聖朝下以率世俗者)李通以䜟記
(華嶠漢書李通以䜟/記説光武為大司空)王梁作𤣥武(後漢王梁傳世祖即/位以赤伏符曰王梁)
(主衛作𤣥武𤣥武水神司空/水土之官遂擢梁為大司空)先王尚德眀季爲司空(左/傳)
(衛使祝佗私干萇𢎞曰以先王觀之則尚德也昔武王/克商成王定之選建明德以藩屏周武王之母弟八人)
(周公為太宰康叔為司冦耼季/為司空五叔無官豈尚年哉)仲尼素王子路爲司空
(論語摘輔象云仲尼素王以/顔淵為司徒子路為司空也)朱博數月超司空(漢書朱/博為京)
(兆尹數月超為大司空柏按是時御史府吏舍百餘區/井水皆竭又其府中列  樹常有野烏數千棲宿其上)
(晨去暮來號曰朝夕烏烏去不來者數月長老異之後/二歲餘朱博為大司空奏言以為大司空官可罷復置)
(御史大夫遵奉舊制臣願盡力以/御史大夫為百僚率哀帝從之補)荀爽百日至司空(漢/書)
(荀爽固辭徴聘不得已乃行起家百日至司空岩按荀/氏家傳云董卓徴公公到府三日䇿拜司空起  穴九)
(十五日而為台司世/人號曰白衣登三公)徐邈固辭不受(魏志徐邈拜司空/歎曰三公論道之)
(官無其人則缺豈可以老/病忝之哉遂固辭不受)陸玩謙讓不辟(晉書陸玩為/司空給羽林)
(四十人玩既拜有人詣之索盃酒㵼置柱梁之間呪曰/當今乏材以爾為柱石莫傾人梁棟耶玩笑曰戢卿良)
(箴既而歎息謂賓客曰以我為三公是天下為無人談/者以為知言玩雖登公輔謙讓不辟掾屬成帝聞而勸)
(之玩不得已而從命所辟皆寒素有行之士玩翼亮累/世常以𢎞重為人主所貴加性通雅不以名位格物誘)
(納後進謙若布衣由是縉/紳之徒莫不䕃其德宇補)伏恭儒者榮之(華嶠漢書帝為/臨辟雍伏恭)
(司空儒者/以為榮也)陳寵論者大之(華嶠漢書陳寵為司空通容/以明無所不受論者大之寵)
(奏議温粹有智/號為明相也)裴秀定官制(王隱晉書云魏咸熈初釐/革憲司時荀顗定禮儀賈)
(充正法律裴秀改官制焉按秀為司空作禹/貢地域圖事成奏上藏於祕府為世名公)荀顗定禮
儀(見/上)張純務無違(東觀記云張純為/大司空務於無違)任隗以𤣥黙(袁山/崧漢)
(書任隗為司空以𤣥黙守真不/求名譽義行内修人以此服之)陳羣至德純粹(曹植輔/臣論曰)
(至德純粹進吐善謀者陳/司空也按陳司空陳羣也)荀顗德望清重(荀氏家傳曰/顗為司空德)
(望清重年耆多疾不數朝見詔使侍中任愷諮問政化/所宜行否補按顗明三禮知朝廷大儀而無質直之操)
(惟阿意茍合於荀朂賈充之間初皇太子將納妃顗/上言賈充女姿德淑茂可以參選以此獲譏於世附)宋
𢎞秉政恭約(袁山崧漢書宋𢎞為司空秉政恭約輕/財重義有公儀子之風不與民争利)鄭
袤守道沖粹(晉起居注武帝詔曰鄭袤履行純正守道/沖粹退有清和之風進有素絲之節宜登)
(三階之曜補衮職之闕其以袤為司空空按袤前後辭/讓至於十數謂坦曰魏以徐景山為司  吾時為侍中)
(受詔譬㫖徐公語吾曰三公當上應天心茍非其人實/傷和氣不敢以垂死之年累辱朝廷也終于不就遵大)
(雅君子之跡/可不務乎補)奉公不撓(東觀記云第五倫為司空奉公/不撓言議果決無所依違也)
當朝正色(陶氏家/傳陶敦)性疾朋黨(漢書何武為司空性疾朋/黨問文吏必於儒者問儒)
(者必於文吏以相參檢欲除吏先為科例以/防請托其所居無赫赫名去後常見思補)數犯嚴諫
(東觀記云任隗拜司空永平初外戚秉權朝/臣莫敢抗者唯隗與袁安同心畢力云云)何武號爲
煩碎(漢書云何武為司空多所舉奏號為煩碎不稱賢/公後哀帝䇿免武曰舉措煩苛不合衆心其上大)
(司空/印綬)陳羣譏其拱黙(魏志陳羣為司空前後數密陳得/失每上封事輒削其草時人及其)
(子弟莫能知也論者或譏羣居位拱黙正始中詔撰羣/臣上書以為名臣奏議朝士乃見羣諌事皆歎息焉)
彭宣疾病乞歸(漢彭宣為司空王莽專權宣乃上書/乞骸骨歸鄉里得見親故不填溝壑)王
朗稱疾讓位(魏志文帝踐祚王朗為司空黃初中朗薦/光禄大夫楊彪且稱疾讓位於彪帝乃為)
(彪置吏卒位次三公詔曰朕求賢于君而未得君乃翻/然稱疾非徒不得賢更開失賢之路増玉鉉之傾無乃)
(居其室出其言不善見違於君/子乎君其勿有後辭朗乃起補)乞上印綬(東觀巢堪為/司空十四年)
(自乞上印綬/賜千石俸)自陳老疾(後漢書第五倫肅宗初立擢自/逺郡代牟融為司空倫在位奉)
(公盡節言事無所依違吏人奏記及便冝者亦並封上/其無私若此以老病上疏乞身以二千石俸終身  按)
(倫奉公盡節言事無所依違諸子或時諫止輒叱遣之/吏人奏記及便宜者亦并封上其無私若此性質慤少)
(文采在位以貞白稱時人方之前朝貢禹然少藴/藉不修威儀亦以此見輕後以老病上疏乞身補)坐免
太守(東觀云馮模為司空/坐免隴西太守鄧融)坐賣國恩(東觀朱浮為大司/空賣國恩以為威)
(福/)水害責之(尚書大傳云水為/民害則責司空)地震免之(魯國先賢傳/孔氏仲淵為)
(司空以/地震免)
　　　太師
太師古官金印紫綬(漢百官表云太師古官也平帝元/始元年初置金印紫綬位在太傅)
(上/)先聖之德太師之任也(大戴禮云天子不論先聖王/之德不知國君畜民之道不)
(見禮義之正不察應事之理不博古今之典傳不閑於/威儀之數詩書禮樂無經學業不法凡此其屬太師之)
(任/也)天子所師　天子是毗　訓導帝躬(應劭漢官儀云/平帝元始元年)
(孔光以太師見授太后詔曰太師先聖/之後道術通明宜居四輔職訓導帝躬)尊爲太師(史記/云周)
(文王得吕尚於磻溪以為師謂之太公武/王嗣位號曰師尚父成王即政尊為太師)惟國之重(應/劭)
(漢官儀曰孝平皇帝元始元年太后詔曰太師光今年/老有疾俊乂大臣惟國之重書曰無遺老成國之將興)
(尊師重傅其令太師無朝十日一賜餐賜以靈壽杖/黄門令為太師於省中施坐置几太師入省杖焉)孔
光德行醇淑(應劭漢官儀孝平皇帝元始元年太/后詔曰太師先師之裔德行醇淑)趙典
篤學博聞(續漢書百官志趙典/篤學博聞宜備國師)
　　　太傅
太傅古官(漢百官表云太傅古/官也位在三公上)金印紫綬(又云髙后元/年初用王陵)
(金印/紫綬)服進賢冠佩山𤣥玉(晉百官/表注)位在三公上(又云太/傅古官)
(也光武徴故密令卓茂/為之位在三公之上)與三公絶席(續漢書張禹拜太/傅録尚書事劉蒼)
(以殤帝初育欲令重臣居禁内乃詔禹舍宫中給帷帳/牀褥太官朝夕進食五日一歸府每朝見特贊與三公)
(絶席補按禹上言方諒闇密静之時不宜依常有事/於苑囿其廣成上林空地宜且以假貧民后從之附)天
子不厚於德太傅之任也(大戴禮云天子無恩於父母/不惠於庶民無禮於大臣不)
(中於制獄無經於百官不哀於喪不敬於祭不信於諸/侯不誡於戎事不誠於賞罰不厚於德不强於行賜與)
(侈於近臣憐愛於疏逺卑賤不能懲忿窒/慾不從太師之言凡此其屬太傅之任也)傅相天子(尚/書)
(孔氏/傳)傅之德義(大戴禮/云云)坐而議政(漢書百官公卿表太/傅周三公也蓋奉天)
(子坐而議政/無所不説)掌以善導(續漢書百官志云太傅上公一/人掌以善導無常職世祖以卓)
(茂為太傅薨因省其後毎帝初即/位輒置太傅録尚書事薨輒省)阿保不傾(曹植輔臣/論云蓋精)
(微聽察理析毫分規矩可則阿保不傾羣言系於口/而研摭是非典誥總乎心而唯所用之者鍾太傅也)宗
國用寧(王保庶太傅箴云保傅之賢明宗國用寧輔佐/之不忠禍及於躬無曰父子無間乃有潘崇無)
(曰父子無二或容江充志不可解恩不常恃/一藥不嘗罪歸許止一時不侍惡延宗子)成王即位
周公爲太傅(史記周本紀成王即位/周公畢公並為太傅)高祖初置以王陵
爲之(見/前)鄧禹元功之首(應劭漢官儀明帝䇿書曰髙密/侯鄧禹元功之首其以禹為太)
(傅/)鄧彪元功之族(後漢和帝策鄧彪詔曰元功之族/三讓彌髙可令為太傅録尚書事)三
世在位爲國元老(東觀章帝詔曰行太尉事趙熹三世/在位為國元老其以熹為太傅時年)
(八十繼母在堂言不稱老附按熹少有節操從兄為人/所殺無子熹年十五常思報之乃挾兵結客後遂徃復)
(仇而仇家皆疾病無相距者熹以因疾報殺非仁者心/且釋之而去顧謂仇曰爾曹若健逺相避也後病愈悉)
(自縛詣熹熹不與相見後竞殺之㑹為赤眉兵所圍迫/急乃踰屋亡走攜小弱越山阻徑出武闗仲伯以婦色)
(美慮有强暴者因以泥塗仲伯婦面載以鹿車身自推/之毎道逢賊或欲逼畧熹輒言其病狀以此得免後世)
(祖延集内戚諸夫人各各前言趙熹篤義多恩徃遭赤/眉出長安皆為熹所濟活帝甚嘉之後徴熹入為太僕)
(引見謂曰卿非但為英雄所保也婦人亦懷/卿之恩厚加賞賜諸子為郎吏者七人補)黃髪罔愆
(應劭漢官儀殤帝䇿曰張禹三世在位/黃髪罔愆忠孝彌篤其以禹為太傅)子康執節淳固
(應劭漢官儀云世祖䇿書曰前密令卓茂束身自修執/節淳固誠能為人所不能為夫名冠天下當受天下重)
(賞今以茂為太傅已按東觀漢記曰茂為人恬蕩樂道/雅實不為華貌行  在於清濁之間自束髪至白首與)
(人未嘗有/争競補)伯始明解朝章(華嶠漢書胡伯始為太傅年/八十四練達事體明解朝章)
(雖無謇直之風屢有補闕之益故京師語/曰萬事不理問伯始天下中庸有胡公)
　　　太保(附少師少/傅少保)
太保古官(應劭漢官儀曰太/保古官保養也)金印紫綬(漢書百官表云/平帝元始元年)
(初/置)天子處位不端太保之任也(大戴禮云天子處位不/端受業不敬言語不序)
(聲音不中律進退節度無禮升降揖遜無容周旋俯仰/視瞻無儀安顧咳唾趨行不得凡此其屬太保之任也)
保安天子(尚書/孔傳)掌諫王惡(周禮保氏職云掌諫王惡而/養國子以道乃教之六藝鄭)
(注諫者以禮/義正之也)周成王時召公爲之　漢平帝初用王舜
(東觀元始元年拜王舜為太保䕶按元后傳成帝即位/詔曰侍中太僕安陽侯舜徃時  太子家導朕忠誠專)
(壹有舊恩其益封舜五百户補又平帝紀云元壽二年/哀帝崩秋七月遣車騎將軍王舜使持節迎中山王附)
衛瓘明允篤誠(晉起居注云太保衛瓘明允篤誠/有匪躬之志其給千兵騎百人)貳公
𢎞化寅亮天地　天子宴瞻其學少師之任也(大戴禮/云天子)
(宴瞻其學左右之習反其師答逺方諸侯不知文雅之/辭應羣臣左右不知已諾之正簡聞小誦不傳不習凡)
(此其屬少師/之任也補)天子居處不以禮少傅之任也(又云天子/居處出入)
(不以禮冠帶衣服不以制御器在側不以度縱上下雜/采不以章忿怒説喜不以義賦與集讓不以節凡此其)
(屬少傅/之任也)天子宴私安如易少保之任也(又云天子宴私/安如易樂而湛)
(飲酒而醉食肉而餕飽而强飢而惏暑而喝寒而𠻳寢/而莫宥坐而莫侍行而莫先莫後天子自為開門户取)
(玩好自執器皿亟顧環面御器之不舉不藏凡此其/屬少保之任也  按注餕過其性也惏貪踐也補)
　　　開府
儀同三司(東觀漢記云鄧騭延平元年拜為車騎將/軍儀同三司有開府之號始自鄧騭也)班
同三事(又云章帝建初三年馬防為車騎將軍班同三/事竇憲以特進禮見依三公並未開封吕布以)
(奮武將軍/如三事)置舍人(王隱晉書鄭袤以侯就第拜儀同三/司置舍人官騎賜牀帳簟褥錢五十)
(萬/)給親信(王隱晉書元康元年詔曰中書監張華厯代心/腹朕所憑賴酬其勲績使儀同三司給親信)
(滿百/人)羊祜以車騎開封(王隱晉書云太始八年詔使持節/都督荆州諸軍衛尉將軍羊祜)
(厯位文武有佐命之勲其以/祜為車騎開府如三司之儀)張華虛沖挹損(王隱晉書惠/帝元年詔)
(曰中書監光禄大夫張華虛沖挹損難為髙尚其以華/為光禄大夫儀同三司  按華本傳云華以誅瑋首謀)
(有功拜右光禄大夫開府儀同三司侍中中書監金章/紫綬固辭開府補初賈謐與后共謀以華庶族儒雅有)
(籌畧進無逼上之嫌退為衆望所依欲倚以朝綱訪以/政事疑而未決以問裴頠頠素重華深贊其事華遂盡)
(忠匡輔彌縫補闕雖當闇主虐后/之朝而海内晏然華之功也附)王戎清虚履道(王隱晉/書惠)
(帝元康元年詔曰尚書僕射光禄大夫王戎清虚履道/謀猷沖逺敡厯外任宣力四方入掌機衡文才允敘將)
(澄清風俗顯一羣望宜崇其職乃可贊成王化其以光/禄大夫開府儀同三司  按戎本傳云戎以晉室方亂)
(慕蘧伯玉之為人與時舒巻無謇諤之節自經典選未/嘗進寒素退虛名但與時浮沈户調門選而已尋拜司)
(徒雖位總鼎司而委事寮宷間乗小馬從便門而出游/見者不知其三公也故吏多至大官道路相遇輒避之)
(性好興利廣收八方園田水碓周徧天下積實聚錢不/知紀極毎自執牙籌晝夜筭計恒若不足而又儉嗇不)
(自奉養天下人謂/之膏肓之疾補)
　　　特進
漢官制品第一(漢書百官公卿表/特進官品第一)晉執璧繼公(傅咸集/云特進)
(品第一初執皮帛坐傅臣/下今啓特進宜執璧繼公)功德優盛賜位特進(漢雜事/云諸侯)
(功德優盛朝廷所敬異/者賜位特進在三公下)皆以特進加崇諸侯(晉公卿禮/秩漢制皆)
(以特進加/崇諸侯)見禮如三公(漢書諸侯王位以特進給/事中朝朔朢見禮如三公)舉吏
如五府(後漢永光三年以太尉竇/融為特進舉吏如五府也)賜安車(漢書張禹傳/云鴻嘉元年)
(禹以老病乞骸骨上加優再三乃聽許賜安車駟馬黃/金百斤罷就第以列侯朝朔朢位特進見禮如丞相置)
(從事史五人益封四百户補按禹為人謹厚内殖貨財/家以田為業及富貴多買田至四百頃皆涇渭溉灌極)
(膏腴上賈它財物稱是禹性習知音聲附/内外奢淫身居大第後堂理絲竹筦絃)給吏卒(王隱晉/書云羊)
(琇拜特進加散騎常侍給吏卒服馬楷按杜預拜鎮南/將軍朝士畢賀皆連榻而坐琇與裴  後至曰杜元凱)
(乃復以連榻而坐客耶遂不坐而去琇性豪侈費用無/復齊限而屑炭和作獸形以温酒洛下豪貴咸競效之)
(又喜遊讌以夜續晝中外五親無男女之别時人譏之/放恣犯法毎為有司所貸其後司隷校尉劉毅劾之應)
(至重刑武帝以舊/恩直免官而已補)鄧禹罷三公位特進(東觀記云建武/中鄧禹罷三公)
(以列侯就第位特進續按禹拜右將軍其後左右將軍/罷以特進奉朝請補  漢志曰前後左右將軍皆主征)
(伐事訖/皆罷附)毛嘉以列侯特進(魏志后父毛嘉封博平鄉侯/後又加位特進補按嘉本典)
(虞車工卒暴富貴明帝令朝臣㑹其家飲宴其容/止舉動甚蚩騃語輒自謂侯身時人以為笑附)曹洪
以驃騎特進(魏志曹洪為驃騎將軍進封野王侯益邑/二千一百户位特進  按洪家富而性吝)
(嗇文帝少時假求不稱常恨之遂以舍客犯法下獄當/死羣臣並救莫能得卞太后謂郭后曰令曹洪今日死)
(吾明日勅帝廢后矣於是泣涕屢請乃得免官削爵土/補又魏畧曰洪既得原喜上書謝曰臣少不由道過在)
(人倫長竊非任遂蒙含貸性無檢度知足之分而有豺/狼無厭之質老惛倍貪觸突國網罪迫三千不在赦宥)
(當就辜誅棄諸朝市猶蒙天恩骨肉更生臣仰視天日/愧負神靈俯惟愆闕慙愧怖悸不能雉經以自裁割謹)
(塗顔闕門拜/章陳情附)
　
　
　
　
　北堂書鈔卷五十二
欽定四庫全書
　北堂書鈔卷五十三
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部五
　　御史大夫　　　　　諸卿總
　　太常　　　　　　　宗正
　　光禄勲　　　　　　廷尉
　　　御史大夫
御史大夫宰相之副(漢書朱雲傳元帝時琅邪貢禹為/御史大夫而華隂守丞嘉上封事)
(言治道在於得賢御史大夫宰相之副九卿之右不可/不選平陵朱雲兼資文武忠正智畧可使以六百石秩)
(試守御史大夫以盡其能名按師/古曰守華隂縣丞者其人  嘉補)銀印青綬佩水蒼玉
(漢書百官公卿表云御史大夫秦官位上/卿銀印青綬掌副丞相有兩丞秩千石)上卿(見/上)九卿
之右(漢書朱雲/傳見前)位次丞相(漢書朱博傳博為大司空奏/言高皇帝置御史大夫位次)
(丞/相)掌副丞相(漢百官公/卿表見前)趙堯竒才代位(史記周昌傳云/趙堯年少為符)
(璽御史趙人方與公謂御史大夫周昌曰君之史趙堯/年雖少然奇才也是且代君之位及昌相趙高祖持御)
(史大夫印弄之曰誰可以為御史大/夫者熟視趙堯曰無以易堯遂拜之)張歐長者處官(漢/書)
(張歐傳武帝元朔中代韓安國為御史大夫歐為吏未/嘗言按人剸以誠長者處官官屬以為長者亦不敢大)
(欺師古注曰剸與專/同又音之兖反附)張蒼明習計籍(漢書張蒼傳蒼秦/時為柱下史明習)
(天下圖書計籍又善用筭律厯故令蒼/以列侯居相府領主郡國上計者補)延年治甚有名
(漢書杜延年字㓜公周之子也明法律為西河太守治/甚有名五鳳中徴入為御史大夫延年居父官府不敢)
(當舊位坐卧/皆易其處)周昌直言蕭曹皆卑之(漢書周昌為御史/大夫昌為人强力)
(敢直言自蕭曹等皆卑之昌嘗燕入奏事高帝方擁戚/姬昌還走髙帝逐得騎昌項問曰我何如主也昌仰曰)
(陛下即桀紂之主也/於是上笑然尤憚昌)張湯奏事丞相充位而已(漢書張/湯為御)
(史大夫每朝奏事語國家用日旰天子忘食丞相取充/位  師古注曰旰晚也論事既多至於日晚旰音幹補)
(按是時天下事皆決湯百姓不安其生騷動縣官所興/未獲其利姦吏並侵漁於是痛繩以辠自公卿以下至)
(于庶人咸/指湯附)公孫𢎞罷滄海(漢書公孫𢎞為御史大夫時/東置滄海北築朔方之郡𢎞)
(數諌以為罷敝中國以/奉無用之地願罷之)魏相奏副封(漢雜事云故事諸/上書者皆為二封)
(署其一曰副領尚書者先發一副封有不善屏/去不奏魏相為御史大夫奏去副封以防壅蔽)長卿直
言諫争(漢書薛廣德遷御史大夫廣德為人/温雅有醖藉及為三公直言諫諍)少翁數言
得失(漢書貢禹為御史大夫列于三公/自禹在位數言得失書數十上)諸侯皆疾鼂錯
(漢書鼂錯遷御史大夫請諸侯之罪過削其支郡奏上/上令公卿列侯宗室雜議莫敢難獨竇嬰争之繇此與)
(錯有隙諸侯/皆疾錯也)羣臣多附安國(漢書韓安國為御史大夫/匈奴來請和親安國曰千)
(里而戰即兵不獲利得其地不足為廣有其衆不/足為彊不如和親羣臣多附安國議上許和也)兒寛
無所匡諫(漢書兒寛為御史大夫以稱意任/職故久無所匡諫於上官屬易之)卜式不習
文章(漢書卜式為御史大夫式既在位言郡國不便鹽/鐵而船有筭可罷上由是不悦式明年當封禪式)
(不習文章貶秩為太/子太傅以兒寛代之)張歐請免以爲上大夫(漢書張歐/為御史大)
(夫上具獄事有可却却之不可者不得已為涕泣面而/封之其愛人如此老篤請免天子寵以上大夫禄歸老)
(于/家)卜式貶秩爲太子太傅(漢書卜/式見前)
　　　諸卿總
法河海(春秋漢含孳云三公象五嶽九/卿法河海二十七大夫法山陵)括河海(謝承漢/書李淑)
(諫更始曰夫三公上應/台宿九卿下括河海)不失四時(説苑云九卿者不失/四時通於溝渠修隄)
(防樹五穀通于地理者也能通不能通能利不能利/如此者舉以為九卿故九卿之事常在於德也補)萬
國慶賴(釋名云卿慶也言/萬國皆慶賴也)章善明理(白虎通云卿之為/言彰也彰善名治)
(也/)背邪向正(應劭漢官儀云卿彰也明也/言當背邪向正彰有道德)以倡九牧阜
成兆民　通不通利不利(説苑/見上)參三公(帝王世紀曰九/卿者所以參三)
(公也士按説苑湯問伊尹曰古者所以立三公九卿大/夫列  者何也伊尹對曰三公者所以參五事也九卿)
(者所以參三公也大夫者所以參九卿也列士者所以/參大夫也故參而有參是以事宗事宗不失内外若一)
(補/)位九棘(周禮朝士職云朝士掌建邦外朝之法左九/棘孤卿大夫位焉鄭注云樹棘以為位者取)
(其赤心而外刺象/以赤心三刺也)掌建邦治以考事典經綸國體以考
留獄(王㫤課事云卿考課一曰掌見邦國制治二曰九/卿時序以考事典三曰經綸國體以考奏議四曰)
(共屬衆職以考總攝五曰/明慎用刑以考留獄也)六卿分職　六卿分掌(韋昭/辨釋)
(名六卿分掌諸官卿/孤不掌傑然特立也)漢正九卿(韋昭辨釋名云漢正九/卿一曰太常二曰光禄)
(勲三曰衛尉四曰太僕五曰廷尉六曰/鴻臚七曰宗正八曰司農九曰少傅)漢置十二(劉熙/釋名)
(漢十二卿一曰太常二曰太傅三曰太僕曰衛尉四曰/光禄勲五曰宗正六曰執金吾七曰大司農八曰少府)
(九曰大鴻臚十曰廷尉十一/曰大長秋十二曰將作大匠)賤不臨貴以爲上卿(説苑/云齊)
(桓公使管仲治國管仲對曰賤不能臨貴桓公以為上/卿而國不治桓公曰何故管仲對曰貧不能使富桓公)
(賜之齊國市之一年而國不治桓公曰何故對曰疏不/能制親桓公立以為仲父齊國大安而遂霸天下  孔)
(子曰管仲之賢不得此三權力者/亦不能使其君南面而霸矣補)知其君子以爲上卿
(説苑云秦繆公見百里奚牛肥問對曰臣飲食以時使/之不以暴有險先後之以身是以肥也繆公知其君子)
(以為/上卿)虞卿再説(古史考云虞卿躡蹻擔簦説趙孝成/王  説贈金百鎰再説以為上卿)司
馬安四至(漢書汲黯姊子司馬安亦少與黯為/太子洗馬安文深巧善宦四至九卿)
　　　太常
舜咨秩宗(應劭漢官儀云古官也舜典帝曰咨伯汝作/秩宗百官公卿表云太常古官云伯夷也)
秦曰奉常(漢百官公卿表云奉常秦官掌宗廟禮儀有/丞景帝中六年更名太常補按師古曰太常)
(王者旌旗也畫日月焉王有大事則建以行禮官主/奉持之故曰奉常也後改曰太常尊大之義也附)翼
翼太常實爲宗伯(揚雄太常箴曰翼翼太常實為宗伯/穆穆靈祇寢廟奕奕稱秩元祀班于)
(羣神我祀既祗我粢孔蠲匪愆匪忒君子攸宜無曰我/材輕身恃巫東鄰之犧牛不如西鄰之麥魚秦殞望夷)
(隱斃鍾巫常臣司/宗敢告執書補)治五禮(周禮春官敘云乃立春官宗/伯使帥其屬而掌邦五禮鄭)
(謂五禮吉凶/軍賓嘉也)典三禮(應劭曰常典也常典三禮也書云/伯汝常存故稱常以列侯為之重)
(宗廟也地按百官公卿表注曰/典天神  祇人鬼之禮也補)掌天神地祗(周禮春官/宗伯之職)
(掌建邦之天神人鬼地示之禮以佐王建保邦國鄭注/建立也立天神地祗人鬼之禮者謂祀之祭之享之禮)
(吉禮是也保安也所以佐王立/安邦國者主吉凶軍賓嘉禮也)掌社稷郊畤(漢官解詁/曰太常掌)
(社稷郊畤事重職/尊故在九卿之首)掌宗廟(漢百官公/卿表見上)太常典天地(晉中/興書)
(康帝建元元年詔云太常職典天地兼掌宗廟其為任/可謂重矣是以古今選建未嘗不妙簡時望兼收儒雅)
(㑹稽王淑履尚清虛志道無倦優游諷議朕所諮仰其/以王領太常本官如故補按萬卷菁華云前漢武帝本)
(紀合璧云漢武/帝制俱誤附)掌祭祀(續漢書百官志云太常掌禮儀/祭祀及行事贊天子大射養老)
(大喪皆奏/其禮儀也)立郊廟　掌禮儀(續漢書百/官志見上)主引贊(續漢書/百官志)
(云太常主引贊助/祭皆平冕七旒也)治神人和上下　統百官諧萬民(周/禮)
(太宰職云三曰禮典以和邦國以統百/官以諧萬民鄭注云禮典宗伯之職也)助祭平冕七旒
(續漢書百官/志云見上)行陵幸車千乘(魏志王朗傳曰西京太常行/陵幸車千乗  按魏書曰郎)
(髙才博雅而性嚴/整慷慨多威儀補)定儀法(史記叔孫通傳云惠帝即位/乃謂通曰先帝園陵寢廟羣)
(臣莫習徙通為奉常定宗廟儀法及稍定漢諸儀法皆/通所論著也  按孝惠帝曽春出游離宫叔孫生曰古)
(者有春嘗果方今櫻桃熟可獻願陛下出因/取櫻桃獻宗廟上乃許之諸果獻由此興附)言禮樂(續/漢)
(書張奮拜太常上疏曰漢當改作禮樂圖書著明王者/治定制禮功成作樂謹條禮樂異議三事願下有司以)
(時考/定)常引正大義(華嶠後漢書劉愷為太常論議常引/正大義諸儒為之語曰難經伉伉劉)
(太/常)設職官科限(續漢書張奐拜太常卿設職官科限素/有清節當可否之間强禦不可奪也)
韓暨多所匡正(魏志韓暨遷太常時新都洛陽制度未/備而宗廟主祏皆在鄴都暨奏請迎鄴)
(四廟神主建立洛陽廟四時蒸嘗親奉粢盛崇明正禮/廢去淫祀多所匡正補按祏音石春秋傳曰命我先人)
(典司宗祏注曰宗廟/所以藏主石室者附)虞松考正舊儀(晉起居注元康六/年以後不常親郊)
(社制度廢弛太常虞松/考正舊儀無不悉備)賀循議兄弟不爲後(晉中興書/云賀循拜)
(太常時宗廟始建舊儀多闕或以惠懐二帝應各為世/則穎川世數過七宜在迭毁事下太常循議以為禮兄)
(弟不相為後不/得以承代為世)蔡謨奏宜臨軒作樂(晉中興書曰濟陽/蔡謨拜太常咸寧)
(四年臨軒門下奏非祭祀燕饗則無設樂謨奏宜有金/石顯宗納焉臨軒作樂自此始也  按謨博學於禮儀)
(宗廟制度多所議定文筆論議有集行于世/總應劭以來注班固漢書者為之集解補)杜業數言
得失(漢書杜業有才能選為太常數/言得失不事權貴按今本不載)周澤數有直言(東/觀)
(漢記云周澤少修髙節耿介特立拜太/常果敢直言數有據争朝廷嘉其清廉)官屬稱有恩(漢/書)
(杜有陵為太常治諸陵縣官/屬稱其有恩按今本不載)朝野歎淵學(晉中興書云/賀循拜太常)
(與刁恊同議先朝四事朝野咸歎循之淵學循按晉書/尚書僕射刁協與循異議循答義深備竟從  議焉朝)
(廷疑滯皆諮之于循循輒依經禮而對為當世儒宗其/後帝以循清貧下令曰循氷清玉潔行為俗表位處上)
(卿而居身服物蓋周形而已屋室財庇風雨孤近造其/廬以為慨然其賜六尺牀薦席褥并錢二十萬以表至)
(德暢孤/意焉補)桓榮東面几杖天子親自執經(後漢書桓榮傳/云顯宗即位尊)
(以師禮甚見親重帝乗輿常幸太常府令榮坐東面設/几杖天子親自執業既罷悉以大官供具賜太常家其)
(恩禮/若此)王祥南面几杖帝北面乞言(晉書王祥拜太常天/子幸太學命祥為三)
(老祥南面几杖以師道自居天子北面乞言祥陳/明王聖主君臣政化之要以訓之聞者莫不砥厲)柔而
能整(晉書鄭黙遷太常山濤欲舉一親故為博士謂黙/曰卿似尹翁歸令吾不敢復言黙為人敦重柔而)
(能整皆/此類也)儒素有學(山公啓事云彭權儒/素有學宜太常選)趙典布被瓦器
(益部耆舊傳趙典為太常/雖身處上卿而布被瓦器)和洽賣田自給(魏志和洽為/太常清貧守)
(約至賣田宅以自給/明帝聞之加賜榖帛)病不任行(續漢書張奐以大司農/轉太常云云  按奐為)
(太常與尚書劉韙刁猛衛良同薦王暢李膺可參三公/之選而曹節等彌疾其言遂下詔切責之奐等皆自囚)
(廷尉數日乃得出並/以三月俸贖罪補)病不能從(晉書云鄧攸為太常時/帝南郊攸病不能從車)
(駕過攸問疾攸力病出拜有司奏攸不堪行郊而拜左/道坐免攸毎有進退無喜愠之色久之遷尚書右僕射)
(補/)坐廟酒醉(漢書公卿表任越人為/太常坐廟酒醉論罰)坐宗廟事免(魏志/王肅)
(遷太常時大將軍曹爽專權任用何晏鄧颺等肅與太/尉蔣濟司農桓範論及時政肅正色曰此輩即𢎞恭石)
(顯之屬復稱説邪爽聞之戒何晏等曰當共慎/之公卿已比諸君前世惡人矣坐宗廟事免補)以太廟
棟折免(晉書張華為太常以/太廟屋棟折免官補)
　　　宗正
宗正秦官職掌親屬(漢書百官公卿表云宗正秦官掌/親屬有丞平帝元始四年更名宗)
(伯屬官有都司空令丞内官長丞又諸公主家令門尉/皆屬焉王莽并其官於秩宗初内官屬少府中屬主爵)
(後屬宗/正補)元始更名(漢百官公/卿表見上)建安始置(魏志建安二十/一年始置宗正)
(之/官)序王國適庶録宗室名籍(續漢書百官志宗正秩守/中二千石掌序録王國適)
(庶之次及諸宗室親屬逺近郡國歲計上宗室名籍若/有犯法當髠以上先上諸宗正宗正以聞乃報決補)
劉般夙夜不怠(東觀漢記曰劉般遷宗正在朝竭忠盡/節勤憂國事夙夜不怠數納嘉謀  按)
(後漢書劉般為宗正在位數言政事/其收恤九族行義尤著時人稱之補)劉平仁孝著聞(後/漢)
(劉平以仁孝著聞永平三年拜宗正數薦達名士/承宫郇恁等在位八年以老病上疏乞骸骨補)
　　　衛尉
掌宫門屯兵(漢書百官公卿表云衛尉秦官掌宫門衛/屯兵有丞景帝初更名中大夫令後元年)
(復為衛尉屬官有公車司馬衛士旅賁三令丞衛士三/丞又諸屯衛候司馬二十二官皆屬焉長樂建章甘泉)
(衛尉皆掌其官職/畧同不常置補)掌宫門衛士(漢書百官公/卿表見上)衛禁不時
(柏梁詩云周衛/交㦸禁不時)警夜巡晝(張衡西京賦云衛/尉八屯警夜巡晝)典宿衛(東/觀)
(云趙嘉為衛尉性周密盡心事上/内典宿衛夙夜匪懈恩寵甚厚)奉宿衛(東觀漢記云/竇固為衛尉)
(奉兩宫宿衛仁厚恭謹甚有名稱尊按後漢書云竇固/代馬防為衛尉固久厯大位甚見  貴賞賜租禄貲累)
(巨億而性謙儉愛人/好施士以此稱之補)主宫闕内爲廬垣下(漢官解詁曰/衛尉主宫闕)
(之内衛士於垣下/為廬各有員部也)竇固恭謹(見/上)趙嘉周密(東觀漢記趙/嘉為衛尉以)
(周密獲寵/盡心事上)辛毗以清平聞(魏志辛毗為衛尉以清平聞/與徐邈胡質皆憂國忘私不)
(營産業諸按毗為衛尉帝方修殿舍百姓勞役毗上疏/曰竊聞  葛亮講武治兵而孫權市馬遼東量其意指)
(似欲相左右備豫不虞古之善政而今者宫室大興加/連年穀麥不收唯陛下為社稷計帝又欲平北邙令于)
(其上作臺觀則見孟津毗諫曰天地之性高高下下今/而反之既非其理加以損廢人功民不堪役且若九河)
(盈溢洪水為害而丘陵皆/夷將何以禦之帝乃止補)趙孝篤行欲寵異之(華嶠漢書/趙孝拜)
(長樂衛尉復徴弟禮為御史中丞禮亦恭謙行已類于/孝帝嘉其兄弟篤行欲寵異之詔禮十日一就衛尉府)
(大官送供具令共相對盡懽數年禮終帝令孝從官屬/送喪歸葬後歲餘復以衛尉告歸  按是時天下亂人)
(相食孝弟禮為餓賊所得孝聞之即自縛詣賊曰禮久/餓羸瘦不如孝肥飽賊大驚並放之可且歸更持米糒)
(來孝求不能得復徃報賊願就烹/衆異之遂不害鄉黨服其義補)馬光周密特親愛之
(後漢書馬光為衛尉小心周密/喪母過哀帝以是特親愛之)
　　　光禄勲
掌門户(漢書百官公卿表云郎中令秦官掌宫/殿掖門户武帝太初元年更名光禄勲)總領從
官(柏梁詩光禄勲曰總/領從官柏梁臺也)宿衛宫省(東觀馬防為光禄勲/云云  按防數言政)
(事多見採用是時始施行十/二月迎氣樂防所上也補)居守京師(續漢書李通字/次元為光禄勲)
(帝毎征討四方常令通居守京/師鎮撫百姓修宫室起學官)經兆宫室限以禁界(揚/雄)
(光禄箴云經兆宫室畫為中外廊殿門闥限以禁界國/有周衛民有籓籬各有攸保守以不岐昔在夏殷桀紂)
(淫湎特牛之飲門户荒亂郎雖執㦸謁者參差殿中成/市或鼔或鞞忘其廊廟而聚夫逋逃四方多罪載號載)
(呶内不可不省外不可不清德人立/朝議士充庭禄臣司光敢告執經補)内則宿衛外總三
署(續漢書杜林為光禄勲内則宿衛外總三署周密/敬慎選舉稱平郎有好學者輒見誘進朝夕滿堂)時
亮天工四門順軌(傳𤣥太常趙喜/咨進贊云云)以清廉稱(東觀孫湛/為光禄勲)
(以清廉見稱/與周澤相類)以明經拜(後漢劉昆以明經/徴拜為光禄勲)選貢惟允(庾/氷)
(集中樂謨詔云光禄九卿列首具職典吏署/選貢惟允其以前散騎常侍謨為光禄勲也)選舉稱平
(東觀杜/林見上)石建奏事謹愼(漢書石奮傳石建郎中令奏事/下建讀之驚恐曰書馬者與尾)
(為五今乃四不足一獲譴/死矣其為謹慎他皆如是)魯恭選舉清平(續漢書魯恭/遷光禄勲選)
(舉清平京師貴/戚莫能枉其正)孟宗德行純素(孟宗别傳云宗為光禄/勲大㑹宗先少酒偶有)
(强者飲之一杯便吐傳詔司察宗吐麥飯/察者以聞上乃歎息曰至德清純如此)應詹優游諷
詠(晉書應詹遷光禄勲詹以王敦專制自樹故優游諷/詠無所摽明及敦作逆明帝問詹計將安出詹厲然)
(慷慨曰陛下宜奮赫斯之威臣當得負戈前驅庶憑宗/廟之靈有征無戰如其不然王室必危帝以詹為都督)
(前鋒軍事護/軍將軍補)張湛正諫(續漢書張湛拜光禄勲光武臨/朝或有惰客湛輒陳諫其失常)
(乗白馬帝毎見湛輒/言白馬生且復諫矣)陳蕃切諫(東觀漢記陳蕃為光禄/勲上疏切諫曰鄙諺云)
(盜不過五女門以女貧家也今後/宫之女數千食肉衣綺豈不貧乎)安世隱人過失(漢書/張安)
(世為光禄勲郎有醉小便殿上主事白行法安世曰何/以知其不反水漿耶如何以小過成罪郎淫官婢婢兄)
(自言安世曰奴以恚怒誣汚衣冠自署適奴其/隱人過失皆此類也  按師古曰適讀曰讁補)鄭黙遇
人以恩(王隱晉書曰鄭黙轉光禄勲寛中博愛謙虚温/謹不以才地矜物事上以禮遇下以和雖僮豎)
(厮養不加聲色補按尚書令衛瓘奏黙才行名望宜居/論道五升九卿位未稱德宜贈三司而后父楊駿先欲)
(以女妻黙子豫黙曰吾每讀雋不疑傳常想其人畏逺/權貴奕世所守遂辭之駿深為恨至此駿議不同遂不)
(施行/附)楊賜按專朝之致(謝承後漢書楊賜拜光禄勲光/和元年嘉德殿前有青赤氣帝)
(惡之遣中使問賜祥異禍福吉凶所在以賜博學碩儒/故密諮問宜極陳其意賜上疏陳請按春秋䜟云天投)
(蜺海内亂今妾嬖閹尹/共專國朝之所致也)王肅知棄甲之變(魏志王肅為/光禄勲時有)
(二魚長尺集於武庫之屋有司以為吉祥肅辨之曰魚/生於淵而亢于屋介鱗之物失其所也邊將其殆有棄)
(甲之變乎其後/果有東關之敗)周仁無所言(漢書周仁景帝時為郎中/令為人隂重不洩常衣敝)
(補衣溺袴期為不潔清以是得幸入卧内于後宫袐戲/仁常在旁終無所言上時問人仁曰上自察之然亦無)
(所毁他按師古曰問人/問以  人之善惡補)應詹無所明(晉書應/詹見上)三日拜司
空(後漢書荀爽為光禄勲/視事三日進拜司空)即日爲護軍(晉書應/詹見上)
　　　廷尉
廷尉掌刑辟(漢書百官公卿表云廷尉秦官掌刑辟有/正左右監秩皆千石景帝中六年更名大)
(理武帝建元四年復為廷尉宣帝地節三年初置左右/平秩皆六百石哀帝元壽二年復為大理王莽改曰作)
(士補應劭注云尚書咎繇/作士五刑獄官之長也)廷尉平刑罰(續漢書百官志/廷尉掌平獄奏)
(當所應凡郡國讞疑/罪皆處當以報補)景帝名大理武帝改名廷尉(漢書/公卿)
(表見/上)獄官之長(應劭注/見上)天下之平(漢書張釋之為廷尉/文帝行出中渭橋有)
(一人從橋下走乗輿馬驚於是使騎捕之屬廷尉釋之/奏此人犯蹕當罰金上怒釋之曰廷尉天下之平也一)
(傾天下用法皆為之輕重民安得/錯其手足上良久曰廷尉當是也)奏讞疑事(漢書張湯/為廷尉決)
(大獄欲傅古義乃請博士弟子治尚書春秋補廷尉史/平亭疑法奏讞疑必奏先為上分别其原上所是受而)
(著讞法廷尉挈令揚主之明奏事即譴湯摧謝鄉上意弗/所便必引正監掾史賢者曰固為臣議如此上責臣臣)
(用愚抵此罪常釋間即奏事上善之曰臣非知為此奏/廼監掾史某所為其欲薦吏揚人之善解人之過如)
(此補按師古曰亭均也著謂明書之也挈獄訟之要也/書於讞法挈令以為後式也摧謝者若上有責即摧折)
(而謝也臣弗用愚抵此蘇林曰/坐不用諸掾語故至於此附)理疑獄(漢官解詁云/廷尉當疑獄)吳
公治第一爲廷尉(漢書文帝初立河南守吳公治/天下第一乃徴吳公為廷尉)吳雄
斷獄平爲廷尉(華嶠漢書曰河間吳雄以明/法律斷獄平順帝時為廷尉)相承爲廷
尉三世(華嶠漢書吳雄子吳訢孫公三/世相承為廷尉以法為名家)家世爲廷尉七
人(華嶠漢書云郭躬廷尉正遷廷尉/家世掌法凡郭氏為廷尉者七人)臯陶爲大理天下
無虐刑(淮南子曰臯陶喑而為大理/天下無虐刑有貴乎言者也)釋之爲廷尉天下
無寃民(漢書張釋之為廷尉天下無寃/民于定國為廷尉民自以不寃)盛吉爲廷尉天
下稱平(謝承後漢書盛吉字君達為廷尉自掌憲罪囚/當斷夜省坐狀其妻執燭吉將丹筆夫婦相向)
(垂/涕)傅賢爲廷尉治獄稱平(謝承後漢書傅賢遷廷/尉在位治獄稱平直)詰責
廷尉(漢書張釋之為廷尉時有人盜高廟座前玉環得/文帝怒下廷尉治按盜宗廟服御物者為奏當棄)
(市上大怒曰人無道乃盜先帝器吾屬廷尉者欲致之族/而君以法奏之非吾所以共承宗廟意也釋之免冠頓)
(首謝曰法/如是足也)切讓三老(謝承後漢書范延壽為廷尉燕趙/問有三男共取一妻生四子壽上)
(言男子貴信婦人貴貞今三男一女比之禽獸生子屬/母於是以四子付母男子棄于市切讓三老無師道也)
務在哀矜(㑹稽典録云盛吉拜廷尉/吉性多仁恩務在哀矜)務在寛恕(魏志王/郎為大)
(理務在/寛恕)務從輕比(謝承漢書傅𤣥遷廷尉垂念刑法/務在輕比毎令斷獄遲迴流涕)所活
甚多(東觀記云張禹為比曹吏處事執平為京師所/稱明帝以其達法理有張釋之風超拜廷尉)劉
頌明法理(晉武帝詔云黄門郎劉頌持平居正兼明法/理可議郎守廷尉  按頌守廷尉時尚書令)
(史扈寅非罪下獄詔使考竟頌執據無罪寅遂得/免時人以頌比張釋之在職六年號為詳平補)掌法
寛平(後漢書郭躬遷廷尉躬家世掌法務在寛平及典/理官決獄斷刑多依矜恕乃條諸重文可從輕者)
(四十一事奏之事/皆施行著于令)持法清正(㑹稽典畧云黄昆/遷廷尉持法清正)無私賓
客(謝承漢書傅賢遷廷尉/掌法無私門賓客)不發私書(㑹稽典畧云黄昆遷/廷尉閉門不發私書)
卜福執謙(東觀云卜福為廷尉執謙/求退上以為大中大夫)傅賢廉直(謝承漢/書傅賢)
(遷廷尉素廉直公卿讌飲不/徃以家貧無以報其施也)釋之前跪結生韈(漢書張/釋之為)
(廷尉嘗召居廷中公卿盡㑹立王生老人曰吾韈解顧/謂釋之為我結韈釋之跪而結之既已人或讓王生獨)
(奈何廷辱張廷尉如此王生曰吾老且賤自度終亡益/于張廷尉廷尉方天下名臣吾故聊使結韈欲以重之)
朝廷稱之(漢書于定國為廷尉決疑平法務在哀/鰥寡罪疑從輕加審慎之心朝廷稱之)官屬
咸服(漢書朱博遷廷尉恐為官屬所誣召見正監典法/掾吏謂曰廷尉本起於武吏不通法律然廷尉治)
(郡決獄以來且二十年亦獨耳剽日久三尺律令人事/出其中掾史試與正監共撰前世決事吏議難知者數)
(十事持以問廷尉得為諸君意覆之正監即共條白博/博皆召掾吏為平處其輕重十中八九官屬咸服  按)
(博毎遷徙易官所到輒出竒譎以明示下為不可欺者/博為人廉儉不好酒色游晏自㣲賤至富貴食不重味)
(案上不過三桮夜寢早起妻稀見其面然好樂士大夫/為郡守九卿賓客滿門欲仕宦者薦舉之欲報仇怨者)
(解劍以𢃄之其趨/事待士如是補)釋令尹之族(説苑楚令尹之族有干/法者廷理拘之聞其令)
(尹之族也而釋之子/文召廷理而責之)以主意爲獄(漢書杜周為廷尉其/治大抵放張湯而善)
(候伺上所欲擠者因而陷之上所欲釋久繫待問而微/見其寃狀客有謂周曰君為天下決平不循三尺法專)
(以人主意指為獄獄者固如是乎周曰三尺安在哉前/主所是著為律後主所是疏為令當時為是何古之法)
(乎至周為廷尉詔/獄亦益多矣補)李離過殺伏劒而死(韓詩外傳晉文/公使李離為大)
(理過聽殺人自拘於廷請死於君君曰官有貴賤罪有/輕重下吏有罪非子之罪也李離曰法失則刑刑失則)
(死遂伏/劍而死)石奢廢法刎頸而死(新序楚昭王有士曰石奢/其為人也公正而好義王)
(使為理於是廷有殺人者石奢追之則其父也遂反於/廷曰殺人者僕之父也以父成政不孝不行君法不忠)
(弛罪廢法而伏其辜僕之所守/也伏斧鑕命在君遂刎頸而死)定國北面執經(漢書于/定國為)
(廷尉乃迎師學春秋身執經北面備弟子禮定按于定/國為人謙恭尤重經術士雖卑賤徒步徃過  國皆與)
(鈞禮恩敬甚備/學士咸稱焉補)
　
　
　
　
　
　
　
　北堂書鈔卷五十三
欽定四庫全書
　北堂書鈔卷五十四
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部六
　　大司寇　　　　　　執金吾
　　大司農　　　　　　少府
　　太僕　　　　　　　大匠
　　鴻臚　　　　　　　大長秋
　　　大司寇
掌典刑邦國(周禮秋官大司寇之職掌建邦之三典以/佐王刑邦國詰四方一曰刑新國用輕典)
(二曰刑平國用中典三曰刑亂/國用重典鄭注典法也詰謹也)以五刑糾萬民(大司寇/職云以)
(五刑糾萬民一曰野刑上功糾力二曰軍刑上命糾守/三曰鄉刑上德糾孝四曰官刑上能糾職五曰國刑上)
(愿糾/暴)以兩造禁民訟(大司寇職云以兩造禁民訟入束/矢于朝然後聽之鄭注曰訟為以)
(財貨相告者造至也使訟者兩至既兩/至使入束矢乃治之也矢者取其直也)以兩劑禁民獄
(大司寇職云以兩劑禁民獄入鈞金三日乃致于朝然/後聽之鄭注劑今劵書也使獄者各齎劵書既兩劵書)
(使入鈞金又三日乃治之重刑必/入金者取其堅也三十斤曰鈞補)以嘉石平罷民(大司/寇職)
(云以嘉石平罷民凡萬民之有罪過未麗於法而害于/州里者桎梏而坐于嘉石役諸司空重罪旬有三日坐)
(朞役其次九日坐九月役其次七日坐七月役其次五/日坐五月役其下罪三日坐三月役使州里任之則宥)
(而舍/之補)以肺石達窮民(大司寇職云以肺石達窮民凡逺/近惸獨老幼之欲有復于上而其)
(長弗達者立于肺石三日士聽其辭以告于上而罪/其長鄭注云肺石赤石也窮民天民之窮而無告者)以
邦典定之(大司寇職云凡諸侯之獄訟以邦典定之/鄭注云邦典六典也以邦典待邦國之治)以
邦成弊之(大司寇職云凡庶民之獄訟以邦成弊之大/祭祀奉大牲若禋祀五帝則戒之曰涖誓百)
(官戒于百族鄭注戒之日卜之日也百族謂府史以下/也郊特牲曰卜之日王立于澤親聽誓命獻命庫門之)
(内戒百官也太廟/之内戒百姓也)涖其盟書(大司寇職云凡邦之大盟/約涖其盟書而登之于天)
(府鄭注云涖臨也/天府祖廟之藏)涖戮于社(大司寇職云大軍旅涖戮/于社鄭注曰社謂社主在)
(軍者/也)戮于兩觀之下(家語云孔子為魯司寇朝政七日/而誅亂政大夫少正卯戮于兩觀)
(之下尸于/朝三日)不敢朝飲其羊(家語云初魯之販羊有沈猶/氏者常朝飲其羊以詐市人)
(有公慎氏者妻淫不制有慎潰氏者奢侈踰法魯之鬻/六畜者飾之以儲價及孔子之為政也則沈猶氏不敢)
(朝飲其羊公慎氏出其妻慎潰氏越境而徙三月則鬻/牛馬者不儲價賣羊豚者不加飾男女行者别其塗道)
(不拾遺男尚忠信女尚貞順四方客/至於邑者不求有司皆如歸焉補)
　　　執金吾
典執金革(漢官解詁曰執金吾吾者禦/也典執金革以禦非常也)徼循京師(漢書/百官)
(公卿表云中尉秦官掌徼循/京師有兩丞候司馬千人)徼道宫下(韋昭辨釋名云/執金吾掌徼循)
(宫外司執奸邪至武帝更名金/吾為外卿不見九卿之列也)掌司非常(續漢書百官/執金吾掌宫)
(外戒司非常水火之事月/三統行宫外及主兵器)以禦非常(漢官解/詁見上)司執姦邪
(韋昭云執金吾掌徼/循宫及司執奸邪也)擒姦討猾(胡廣曰衛尉巡行宫中/則金吾徼於外相為表)
(裏以擒奸/討猾也)禁執典兵(漢官解詁曰執/金吾執禁典兵)從領宿衛(華嶠漢/書執金)
(吾掌從/領宿衛)車馬甚盛(東觀隂后紀云光武初適新野聞后/美心悦之後至長安見執金吾車騎)
(甚盛因歎曰仕宦當作執/金吾娶妻當得隂麗華)輿服滿道(應劭漢官儀曰執/金吾緹騎二百人)
(持㦸五百二十人輿服導從光/滿道路羣僚之中斯最壯矣)從六百騎走六千人(漢/官)
(儀執金吾車駕出從六/百騎走六千二百人也)郅都法不避貴(漢書郅都遷為/中尉丞相條侯)
(至貴倨也而都揖丞相是時民樸畏罪自重而都獨先/嚴酷至行法不避貴戚列侯宗室見之側目而視號曰)
(蒼/鷹)隂識語不及國(後漢隂識守執金吾轉導東宫帝每/巡郡國識常留鎮守京師委以禁兵)
(入雖極言正議及與賓客語/未嘗及國事帝敬重之補)馬防性矜嚴(東觀漢記馬/防拜金吾性)
(矜嚴公正數言/政事多見採用)崔琰有威重(魏志崔琰遷中尉琰聲姿/髙暢眉目疏郎鬚長四尺)
(甚有威重朝士瞻/望太祖亦嚴憚焉)隂識正諌(續漢書隂識拜執金吾/位特進入則極言正諫)朱
浮切諫(續漢書朱浮為執金吾六年有日食之異浮上/疏切諫  按浮疏曰間者守宰數見換易㝷其)
(視事日淺未足昭見其職既加嚴切人不自保二千石/及長吏迫於舉劾懼於刺譏故争飾詐僞以希虚譽斯)
(皆羣陽騷動日月失行之應夫物暴長者必夭折功卒/成者必亟壤願陛下遊意於經年之外望化於一世之)
(後天下幸甚/帝下其議補)
　　　大司農
虞命羲和(應劭漢官儀曰大司農古官也唐虞分命羲/和四子敬授民時續漢書百官志云平帝末)
(改大司農/為羲和也)秦曰治粟(漢書百官公卿表云治粟内史秦/官掌穀貨景帝後元年更名大農)
(令武帝太初元/年更名大司農)武帝更名(見/上)孝武復置(臧榮緒晉書云/哀帝興寧二年)
(省司農之職至孝/武寧康復置也)掌金帛(漢書百官志云大司/農掌諸錢穀金帛)司金穀
(揚雄大司農箴云時惟大農爰司金穀自京徂荒粒民/是斛肇自厥初實施惟食厥僚后稷有無遷易實均實)
(贏惟都作程旁求衣食厥民攸生上稽二帝下閲三王/什一而征為民作常逺近貢篚百姓不忘帝王之盛咸)
(在農殖季周爛漫而東作不勅膏腴不穫庶物並荒府/藏單虛靡積靡倉陵遲衰微姬卒以痒秦收太半二世)
(不瘳泣血之末海内無聊/農臣司均敢告執繇補)國之淵(急就章云司農/少府國之淵)司農
掌六府(崔瑗鮑德誄曰乃司大事掌/是六府三事允功迺修迺聚)陳粟萬石揚以箕
(漢武柏梁詩大司農/曰陳粟萬石揚以箕)朱邑治行第一入爲大司農
(漢書曰宣帝地節四年北海太守/朱邑以治行第一入為大司農)梁習治政爲最徴拜
大司農(魏志云梁習為并州二十餘年政治常為天下/最太和二年徴拜大司農  按濟隂王思與習)
(俱為西曹令史恩因直日白事失太祖指太祖大怒教/召主者將加重辟時思近出習代徃對已被收執矣思)
(乃馳還自陳已罪罪應受死太祖歎習之不言思之識/分曰何意吾軍中有二義士乎補裴松之以為習與王)
(思同寮而已親非骨肉義非刎頸而以身代思受不測/之禍以之為義無乃乖先哲之雅㫖乎史遷云死有重)
(於太山有輕於鴻毛故君子不為茍存不為苟亡若使/思不引分主不加恕則所謂自經于溝瀆而莫之知也)
(習之死義者/豈其然哉附)仲卿居處節儉(漢書朱邑字仲卿為大司/農居處節儉然性公正不)
(可交以私天子/器之朝廷敬焉)子優居職修治(東觀漢記牟融遷大司/農居職修治又善論議)
(朝廷皆服其能帝數/嗟歎以為才堪宰相)高詡在朝清白(東觀高詡以文學/徴拜大司農在朝)
(以清白方/正稱焉)鄭衆在位清正(華嶠後漢書鄭衆為大司農在/位以清正稱其後受詔作春)
(秋刪十/九篇)山東稱鄭莊(漢書鄭當時為大司農毎朝候上士/閒説未嘗不言天下長者其推轂)
(及官屬丞史誠有味其言也常引以為賢於己未嘗名/吏與官屬言若恐傷之聞人之善言進之上唯恐後山)
(東諸公以此翕/然稱鄭莊也)朝廷稱牟融(東觀牟融為大司農性/明達朝廷稱為名卿)表
陳盜賊所由(續漢書李固為大司農上表具陳盜賊所/由  按先是周舉等八使按察天下多所)
(劾奏其中並是宦者親屬輒為請乞詔遂令勿考又舊/任三府選令史光禄試尚書郎時皆特拜不復選試固)
(上疏以為八使所糾宜急誅罰選舉署置可歸有司朝/廷稱善乃復上言自頃選舉牧守多非其人至行無道)
(侵害百姓又宜止盤遊/專心庶政帝納其言補)諫以農桑為務(魏志云司馬芝/為大司農先是)
(諸典農各部吏民末作治生以要利入芝奏曰王者之/治崇本抑末務農重穀臣愚以為不宜復以商事雜亂)
(專以農桑為務於國/計為便明帝從之)鄭𢎞科遣徒(漢書鄭𢎞遷大司農/在位一月科遣諸徒)
(七百人𢎞舉吏范固為尚書𢎞曰舊常一歲不遣數為/百明府一月遣近千人何其多也𢎞曰不應遣一人)
(多如是遣萬人為少者也艱按舊交阯七郡貢獻轉運/皆從東冶汎海而至風波  阻沉溺相係𢎞奏開零陵)
(桂陽嶠道於是夷通至今遂為常路在職二年所息省/三億萬計時歲天下遭旱邊下有警人食不足而帑藏)
(盈積𢎞又奏宜省貢獻減徭費以利飢人帝順其議補/東冶縣屬㑹稽郡太康地理志云漢武帝名為東冶後)
(改為東候官今/泉州閩縣是附)鄭衆諌改葬(華嶠後漢書云鄭衆為左/馮翊政有名迹建初六年)
(代鄧彪為大司農是時朝議欲改葬衆諌以/為不可詔數切責至被奏劾衆執之不移補)王思苛碎
下吏嗷然(魏畧王思正始中為大司農為/人苛碎而喜怒無度下吏嗷然)延年盜錢自
殺(漢書田延年為大司農坐盜/都内錢三千萬後自刎死)劉據被譴加捶(謝承漢書/劉據大)
(司農以職事被譴召將加捶撲左雄諫曰九卿位亞三/事班在大臣行有佩玉之節動有庠序之儀孝明皇帝)
(始有撲罰皆非古典帝從而改/之其後九卿無復捶撲者補)
　　　少府
少府秦官銀章青綬(晉百官表注云少府一人秦官銀/章青綬五時朝服進賢兩梁冠也)
别爲小藏故曰少府(應劭漢官儀曰少府自别/為藏少者小也故稱少府)掌服御
衣物(續漢書百官志云少府中二千石掌/中服御諸物衣服寳貨珍膳之屬)掌山池澤(漢/書)
(百官公卿表云少府秦官也掌山海池澤之稅以給供/養有六丞屬官有尚書符節太醫太官湯官導官樂府)
(若盧考工室左弋居室甘泉居室左右司空東織西織/東園匠十六官令丞又胞人都水均官三長丞又上林)
(中十池監又中書謁者黃門鉤盾上方御府永巷内/者宦者八官令丞諸僕射署長中黄門皆屬焉補)統
尚方御物(魏志王觀為少府曹爽使材官張達斫家屋/材及諸私用之物觀聞之皆録奪以没官少)
(府統三尚方御府内藏玩弄之寳曹爽等/奢放多有干求憚觀守法乃徙為太僕也)奉養是供(揚/雄)
(少府箴云實實少府奉養是供紀經九品臣子攸同海/内幣帑祁祁如雲家有孝子官有忠臣共僚率舊聖則)
(越遵民以不擾國以不煩昔在帝季癸辛之世酒池糟/隄而象箸以噬至於躭樂流湎而妲妹作祟共寮不御)
(不恢夏殷喪其國康而卒以陵遲嗜不可不察欲不可/不圖末嘗失之於約嘗失於奢府臣司共敢告執觚補)
紀經九品(見/上)考定百工(傅𤣥太尉揚彪銘曰/莅于少府考定百工)公孫賀儒
學爲少府(漢書百官公卿表云武帝建元/六年公孫賀以儒學為少府)鮭陽鴻名儒
拜少府(東觀鮭陽鴻字孟孫為/世名儒永平拜少府也)蔡義以光禄大夫爲少
府(漢書百官公卿表云蔡/義以光禄大夫為少府)孔融以將作大匠爲少府(續/漢)
(書孔融建安中以將作大匠為少府也隷按融遷少府/毎朝㑹訪對輒引正定議公卿大夫皆  名而已補)
薛宣堪國器(漢雜事薛宣為少府谷永上書/薦宣曰才茂行潔達於從政)王諶有容
止(襄陽記王諶為少/府有容止操行)楊阜數諫争(魏書楊阜字義山遷/少府毎朝廷㑹議常)
(侃然以天下為己任數諫争不聽屢乞遜位未許㑹卒/家無餘財  按阜議以為致治在於任賢興國在於務)
(農若舍賢而任所私此忘治之甚者也廣開宫館高為/臺榭以妨民務此害農之甚者也百工競作竒巧以合)
(上欲此傷本之甚者也守功文俗之吏為政不通治體/茍好煩苛此亂民之甚者也當今之急宜去四甚並詔)
(公卿郡國舉賢良方正敦朴之士而選用之此亦求賢/之一端也阜又上疏欲省宫人諸不見幸者乃召御府)
(吏問後宫人數吏對曰禁密不得宣露阜怒杖吏一百/數之曰國家不與九卿為密反與小吏為密乎帝聞而)
(愈敬/憚補)常林性清白(魏志常林文帝時為少府林性既清/白當官又嚴  按少府寺與鴻臚對)
(門時崔林為鴻臚崔性濶達不與林同數數聞林撻吏/聲不以為可林夜撻吏不勝痛呌呼敖敖徹曙明日崔)
(出門與林車相遇乃啁林曰聞卿為廷尉爾耶林不覺/答曰不也崔曰卿不為廷尉昨夜何故考囚乎林大慙)
(然不能/自止附)君高大儒(東觀云牟長字君髙建武中拜少府/詔曰少府大儒不失法度其見優如)
(此/)義山直士(魏書袁子曰或云故少府楊阜豈非忠臣/哉見人主之非則勃然怒而觸之與人言)
(未嘗不道也豈非所謂王臣蹇蹇匪躬之故者歟答曰/然可謂直士忠則吾不知也夫仁者愛人施於君謂之)
(忠施於親謂之孝忠孝者其本一也故仁愛之至者君/親有故諫而不入求之反覆不得已而言不忍宣也今)
(為人臣見人主失道直詆其非而播揚其惡可謂直士/未為忠臣也故司空陳羣則不然其談論終日未嘗言)
(人主之非書數十上而外人不/知君子謂羣於是乎長者矣補)
　　　太僕
掌輿馬(漢書百官公卿表云太僕秦官掌輿馬有兩丞/屬官有大廏未央家馬三令各五丞一尉又車)
(府路軨騎馬駿馬四令丞又龍馬閑駒槖泉騊駼承華/五監長丞又邊郡六牧師菀令各三丞又牧槖昆蹏令)
(丞皆屬焉補應劭曰太僕周穆王所置也蓋大御衆僕/之長中大夫也如淳曰爾雅云昆蹏研善升甗者也因)
(以為廏名師古曰牧槖言牧養槖駞也昆獸名也蹏研/者謂其蹏下平也善升甗者謂山形如甑而能升之也)
(蹏即古蹄字耳研音五見/反甗音言又音牛偃反附)掌車馬(續漢書百官志云太/僕秩中二千石掌車)
(馬天子毎出奏駕上鹵/簿用大駕則執馭補)牧輿馬(漢武柏梁詩太僕曰/牧拭輿馬待駕來)車
馬是供(揚雄太僕箴云肅肅太僕車馬是供鏘鏘和鸞/駕彼時龍昔在上帝巡狩四宅王用三驅前禽)
(是射紂作不令武王征殷檀車孔夏四騵孔昕僕夫執/鞗載騂載駰我輿云安我馬惟閑雖馳雖驅匪逸匪愆)
(昔有淫羿馳騁忘歸景公千駟而淫於齊詩好牡馬牧/於駉野輦車就牧而詩人興魯廏焚問人仲尼厚醜孟)
(子蓋惡夫廏多肥馬而野有/餓殍僕臣司駕敢告執皂補)正於羣僕　痃閑王御(傅/𤣥)
(太尉楊彪銘云/太僕痃閑王御)王出入則前驅(周禮太僕掌正王之服/位出入王之大命王出)
(入則自左馭而前驅鄭注前驅如今導/引也道而居左自馭不參乗辟王也)天子出則奏駕
(續漢書百官志云太僕周官秩中/二千石掌車馬天子出則奏駕)眂朝正位軍旅贊鼔
(周禮太僕職云凡軍田役/贊王鼔救日月亦如之)燕相其法射贊弓矢(周禮太/僕職云)
(王燕飲則相其法王射則贊弓矢鄭/注云相左右也贊謂授之受之補)周穆王命伯冏爲
太僕　夏侯嬰爲沛公太僕(漢書夏侯嬰自上初起沛/常為太僕從竟髙祖崩以)
(太僕事惠帝髙后德嬰之脱孝惠魯元於下邑間也乃/賜嬰北第第一曰近我以尊異之惠帝崩以太僕事髙)
(后髙后崩代王之來嬰以太僕與東牟侯入清宫廢少/帝以天子法駕迎代王代邸與大臣共立文帝復為太)
(僕/補)祭彤膂力爲太僕(東觀云祭彤膂力過人常貫三百/斤弓入為太僕從至魯明帝至孔)
(子廟指子路室/曰此太僕室也)馮魴高第爲太僕(續漢書馮魴為魏郡/太守以髙第入代趙)
(熹為/太僕)執正廉平(漢雜事云陳萬年為太僕執正廉平内/修行潔  按萬年善事人賂遺外戚許)
(史傾家自盡子咸抗直萬年嘗病召咸教戒於牀下語/至夜半咸睡頭觸屏風萬年大怒欲扙之曰乃公教戒)
(汝汝反睡不聽吾言何也咸叩頭/謝曰具曉所言大要教咸讇也補)在朝盡節(東觀劉般/爲太僕在)
(朝盡節夙/夜不怠)蔣疊數言便宜(東觀云蔣疊字伯重為太僕/乆在臺閣文雅通達明故事)
(在九卿位數言/便宜奏義可觀)傅𤣥陳事切直(王隱晉書傅𤣥為太僕時/比年不登羌胡擾邊詔)
(公卿㑹議𤣥應對所問陳事切/直雖不盡施行而常見優容也)次孫素清(後漢書祭彤/為太僕在遼)
(東幾三十年衣無兼副顯宗既嘉其功又美彤素清約/拜日賜錢百萬馬三匹衣被刀劒下至居室什物大小)
(無不悉備帝每見彤常/歎息以為可屬以重任)子尼恭儉(魏志國淵字子尼為/太僕居列卿位布衣)
(蔬食禄賜散舊故/宗族以恭儉自守)石慶以䇿數馬(漢書石慶為太僕御/出上問車中幾馬慶)
(以䇿數馬舉手曰六馬慶於/兄弟中最為簡易而猶如此)郭展留心養生(晉書公卿/表郭展為)
(太僕留心養生是以廏馬/充丁其後征吳濟事也)減省諸費(東觀云馬元字叔/山拜太僕視事減)
(省諸費嵗/千萬以上)撫慰天下(漢書趙岐遷太僕及李催專政使/太傅馬日磾撫慰天下以岐為副)
(日磾行至洛陽表别遣岐宣揚國命所到郡縣百姓皆/喜曰今日乃復見使者車騎是時袁紹曹操與公孫瓚)
(争冀州紹及操聞岐至皆自將兵數百里奉迎岐深陳/天子恩德宜罷兵安人之道又移書公孫瓚為言利害)
(紹等各引兵去皆與岐/期㑹洛陽奉迎車駕補)張閤以簡質聞(魏志永寧中太/僕東郡張閤以)
(簡質/聞)梁松爲請托免(續漢書梁松為太僕永平二/年為松請托郡縣事覺免)
　　大匠
秦曰將作少府漢名將作大匠(漢書百官公卿表云將/作少府秦官掌治宫室)
(有兩丞左右中候景帝/中六年更名將作大匠)掌治宫室(見/上)掌作宗廟(續漢書/百官志)
(云將作大匠秩二千石掌修作宗廟路寢宫室/園陵掌土木之功并樹桐梓之類列於道側)經構宫
室(揚雄將作大匠箴曰侃侃將作經構宫室牆以禦風/宇以蔽日寒暑攸除鳥鼠攸去王有宫殿民有宅居)
(昔在帝世茅茨土階夏卑宫觀在彼溝洫桀作瑶臺紂/作璇室人力不堪而帝業不卒詩詠宣王由儉改奢觀)
(豐上六大屋小家春秋譏刺書彼泉臺兩觀雉門而魯/以不恢或作長府而閔子不仁秦築驪阿嬴姓以顛故)
(人君無云我貴榱題是遂毋云我富淫作極遊/在彼牆屋而忘其國戮作臣司匠敢告執猷補)欂櫨支
持(漢柏梁詩大匠云/柱枅欂櫨相支持)掌土木之功樹桐梓之類(續漢書/見上)
除藻飾割浮費(汝南先賢傳云應順為將作大匠發姦/摘伏除藻飾割浮費補按漢官曰永元)
(十年大匠應順上言百郡計吏觀國之光而舍逆旅崎/嶇私舘直裝衣物敝朽暴露朝㑹邈逺事不肅給昔霸)
(國盟主耳舍諸侯於𨽻人子産以為大譏况/今四海之大而可無乎和帝嘉納其言附)工無虛張
之繕徒無饑寒之色(東觀云鄧豹字伯庠遷大匠色/工無虛張之繕徒無饑寒之)視事
五年省費億萬(華嶠漢書應順為將作大匠發衆奸皆極/其刑豪猾吏累跡視事五年省費以億)
(萬/)延年以勤賜秩(漢書馬延年為將作大匠成/帝以其勤苦賜秩二千石)王彬以
勤賜爵(晉中興書琅邪王彬為將作/大匠帝以其勤勞爵闗内侯)李固遷大匠常推
賢進士(續漢書李固遷將作大匠常推賢進士王按固/遷將作大匠上疏陳事曰昔秦欲謀楚  孫圉)
(設壇西門陳列名臣秦使戄然遂為寢兵魏文侯師卜/子夏田子方段干木故羣俊競至名過齊桓秦人不敢)
(闚兵於西河斯蓋積賢人之符也陛下撥亂龍飛初登/大位聘南陽樊英江夏黄瓊廣漢楊厚㑹稽賀純四海)
(欣然歸服聖德臣前在荆州聞厚純等以病免歸誠以/悵然為時惜之一日朝㑹見諸侍中並皆年少無一宿)
(儒大人可顧問者誠可歎息宜徴還厚等以副羣望瓊/久處議郎已且十年衆人皆怪始隆崇今更滯也光禄)
(大夫周舉才謨高正宜在常伯訪以言議侍中杜喬學/深行直當世良臣久托疾病可勅令起是日有詔徴用)
(倫厚等而/遷瓊舉補)魏霸爲大匠皆懷恩竭節(東觀云魏霸為將/作大匠吏皆懐恩)
(人自竭節作業/無譴過之事也)百工畢力(謝承漠書陳球躬親作事/為士卒先百工畢力)猾吏
累跡(華嶠漢書應/順見上)廵行病徒爲致醫藥(續漢書曹褒遷將/作大匠時有疾疫)
(褒巡行病徒為致醫藥經理饘粥/多蒙濟活七年遷為河南太守)
　　　鴻臚
秦曰典客(漢書百官公卿表云典客秦官掌諸歸義蠻/夷景帝中六年更名大行令武帝太初元年)
(更名大/鴻臚補)漢置鴻臚(應劭漢書鴻臚景帝署韋昭辨釋云/鴻臚者本故典客事掌賓禮武帝時)
(更為鴻臚鴻大也臚陳序也欲大以禮陳序於賓客也/  按揚雄大鴻臚箴曰蕩蕩唐虞經通垓極陶陶百王)
(天工人力畫為上下羅條百職人有材能寮有級差遷/能授官各有攸宜主以不廢官以不隳昔在三代二季)
(不蠲穢德慢道署非其人人失其材職反其官宷寮荒/耄國政如漫文不可武武不可文大小上下不可奪倫)
(鴻臣司爵敢/告在隣附)掌蠻夷(續漢書百官志云大鴻臚掌諸侯/及四方歸義蠻夷其郊廟行禮贊)
(導請行事既可以命羣司諸王入朝當郊迎典其禮儀/及郡國上計匡四方來亦屬焉皇子拜王贊授印綬及)
(拜諸侯諸侯嗣子及四方夷狄封者臺下/鴻臚召拜之王薨則使弔之及拜王嗣補)主胡事(山濤/啓事)
(云鴻臚主胡事前後為之者率多不善了今缺/當選御史中丞刁攸舊能人也按胡一作故補)允正九
儀(傅𤣥楊彪/銘云云)儐贊九賓(東觀漢記百官表云大鴻臚漢/舊官主齋祠儐贊九賓之禮)
撫柔逺賓(漢官解詁云鴻臚贊/通四門撫柔逺賓)懷柔逺人(張衡司空陳/公誄云後作)
(鴻臚職掌九賓輯/寧侯衛懐柔逺人)韓宣稱職(魏畧韓宣為大鴻臚始南/陽曲阜韓暨以宿德在宣)
(前為大鴻臚及宣在官亦稱職故鴻臚中為/之語曰大鴻臚小鴻臚前後治行相曷如)刁攸能人
(山濤啓事/云見上)韋彪議貢舉(漢書韋彪為大鴻臚是時陳事/者多言郡國貢舉率非功次故)
(守職益懈而吏士寢䟽咎在州郡有詔下公卿朝臣議/彪上議曰伏惟明詔憂勞百姓垂恩選舉務得其人夫)
(國以簡賢為務賢以孝行為首孔子曰事親孝故忠可/移於君是以求忠臣必于孝子之門夫人才行少能相)
(兼是以孟公綽優於趙魏老不可以為滕薛大夫忠孝/之人持心近厚鍛鍊之吏持心近薄三代之所以直道)
(而行者在其所以磨之故也士宜以才行為先不可純/以閥閲然其要歸在于選二千石二千石賢則貢舉皆)
(得其人帝深納之補按彪以世承二帝更化之後多以/苛刻為能又置官選職不必以才因盛夏多寒上疏諫)
(曰臣聞政化之本必順隂陽伏見立夏以來當暑而寒/殆以刑罰刻急郡國不奉時令之所致也農人急于務)
(而苛吏奪其時賦發充常調而貪吏割其財此其巨患/也夫欲急人所務當先除其所患天下樞要在於尚書)
(尚書之選豈可不重而間者多從郎官超升此位雖曉/習文法長于應對然察察小慧類無大能宜簡嘗厯州)
(宰素有名者又諫議之職應用公直之士通才謇正有/補益于朝者今或從徴試輩為大夫又御史外遷動據)
(州郡並宜清選其任責以言績其二千石視事雖久而/為吏民所便安者宜增秩重賞勿妄遷徙維留聖心書)
(奏帝納/之附)崔林求故事(魏書崔林為大鴻臚時龜兹王遣/侍子來朝朝廷嘉其逺至褒賞其)
(王甚厚餘國各遣子來朝問使連屬林恐所遣或非真/的權取䟽屬賈胡因通使命利得印綬而道路護送所)
(損滋多勞所養之民資無益之事為夷狄所笑此曩時/之所患也乃移書燉煌喻指并録前世待遇諸國豐約)
(故事使有/恒常補)
　　　大長秋
掌皇后家(續漢書百官志云承秦將行宦者景帝更名/大長秋或用士人中興常用宦者職掌奉宣)
(中宫/命)非天子卿(韋昭辨釋名云長秋自皇后官非天/子卿釋云長秋主宫中凡物次春生)
(秋成欲使中宫之祚如之故為名辨皇/后隂宫秋者隂之始長者欲其久也)吳彦威恩徴拜
(臧榮緒晉書云吳彦為交州刺史在鎮二十餘年/威恩宣著南州寧靜自表求代徵為大長秋補)孫和
以妾免官(晉陽秋云大長秋孫和上書/求以妾爲妻免官禁錮也)
　
　北堂書鈔卷五十四
欽定四庫全書
　北堂書鈔卷五十五
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部七
　　諸卿丞　　　　　　廷尉平
　　太史令　　　　　　廟令
　　公車令　　　　　　太官令
　　符節令　　　　　　太倉令
　　車府令　　　　　　武庫令
　　　諸卿丞
秩比千石總署曹(續漢書百官志云太常丞一人比千/石掌凡行禮及祭祀小事總署曹事)
谷永數言得失(漢書谷永為太常丞數上疏言得失建/始三年冬日食地震同日俱發詔舉方)
(正直言極諫之士太常陽城侯劉慶忌舉永待詔公車/對䇿與杜欽俱為上第補按永䇿曰凡災異之發各象)
(過失以類告人乃十二月朔戊申日食婺女之分地震/蕭牆之内二者同日俱發以丁寧陛下厥咎不逺宜厚)
(求諸身意豈陛下志在聞門未䘏政事不慎舉錯婁失/中與内寵大盛女不遵道嫉妬專上妨繼嗣與誠留意)
(於正身燕私之間以勞天下未有身治正而臣下邪者/也誠修後宫之政明尊卑之序貴者不得嫉妬專寵以)
(絶驕嫚之端抑裒閻之亂未有閨門治而天下亂者也/誠勅正左右齊栗之臣戴金貂之飾執常伯之職者皆)
(使學先王之道知君臣之義未有左右正而百官枉者/也誠審思治人之術歡樂得賢之福論材選士必試於)
(職明度量以程能考功實以定德未有功賞得於前衆/賢布于官而不治者也誠放退殘賊酷暴之吏錮廢勿)
(用益選温良上德之士以親萬姓平刑釋寃以理民命/務省繇役毋奪民時薄收賦税毋殫民財未有德厚吏)
(良而民畔者也此五者王事之綱紀南面/之急務唯陛下留神對奏天子異焉附)覆之決定疑
議(陶氏家傳云陶覆之為太常丞凡宗廟疑議之/多所決定時人爲之語曰定禮決疑問陶覆)韋𢎞坐
廟事繫獄(漢書韋賢子韋𢎞為太常丞職奉宗廟典諸/陵邑煩劇多罪過父以𢎞當為嗣故勅令自)
(免𢎞懷嫌不去官及賢病/篤𢎞竟坐宗廟事繋獄也)衛翌賣偷石免官(山公啓事/衛翌為少)
(府丞甚有頓益後坐賣偷石事免官/今太子門夫缺不審可參選不也)
　　　廷尉平
秩六百石平決詔獄(續漢書百官志云廷尉平一/人秩六百石掌平決詔獄)宣帝
召次公(漢書黄霸字次公為河南太守丞是時俗吏尚/嚴酷以為能而霸獨用寛和為名㑹宣帝即位)
(在民間時知百姓苦吏急也聞霸持法平召以為廷尉/正數決疑獄廷中稱平守丞相長史坐公卿大議庭中)
(知長信少府夏侯勝非議詔書大不敬霸阿從不舉劾/皆下廷尉繋獄當死霸因從勝受尚書獄中再踰冬積)
(三歲乃出補按勝霸既久繫霸欲從勝受經勝辭以罪/死霸曰朝聞道夕死可矣勝賢其言遂授之繫再更冬)
(講論不怠至四年夏闗東四十九郡同日地動或山崩/壊城郭室屋殺六千餘人詔博問術士有以應變補朕)
(之闕毋有所諱因大赦勝出為諫大夫給事中霸為揚/州刺史勝為人質樸守正簡易亡威儀見時謂上為君)
(誤相字于前上亦/以是親信之附)丞相舉比干(三輔決録云何比干漢/武帝時丞相公孫𢎞舉)
(為廷尉右平獄無寃民法按何氏家傳云並祖父比干/字少卿經明行修兼通  律為汝隂縣獄吏決曹掾平)
(活數千人後為丹陽都尉/獄無囚淮汝號曰何公補)伯眞明法律(謝漢書宗琳字/伯真橋𤣥表琳)
(明法律徴/拜廷尉正)顧榮用刑理(晉中興書云顧榮遷廷尉平時/趙王倫誅淮南王允收允官屬)
(下廷尉議罪榮具明刑理不宜/廣濫倫意解賴榮濟者甚衆)子成輕比(謝漢書陳咸/字子成為廷)
(尉監議人/常從輕比)子華宥疑(魏志司馬芝字子華遷大理正有/盜官練置都厠上者吏疑女工收)
(以付獄芝曰夫刑罪之失失在苛暴今臧物先得而後/詢其辭若不勝掠或至誣服誣服之情不可以折獄且)
(簡而易從大人之化也不失有罪庸世之治耳今宥所/疑以隆易從之義不亦可乎太祖從其議補按芝為廣)
(平令時征虜將軍劉勲貴寵驕豪又芝故郡將賓客子/弟在界數犯法勲與芝書不著姓名而多所屬托芝不)
(報其書一皆如法後勲以不軌誅交闗/者皆獲罪而芝以見稱故遷大理正附)何比干活者以
千數(後漢書何敞六世祖比干學尚書於晁錯武帝時/為廷尉正與張湯同時湯持法深而比干務仁恕)
(數與湯争雖不能盡得然所濟活者以千數補按征和/三年三月辛亥天大隂雨比干在家日中夢貴客車騎)
(滿門覺以語妻語未㔾而門有老嫗可八十餘頭白求/寄避雨雨甚而衣履不沾漬雨止送至門乃謂比干曰)
(公有隂德今天錫君䇿以廣公之子孫因出懐中符䇿/狀如簡長九寸凡九百九十枚以授比干子孫佩印綬)
(者當如此筭比干年五十八有六男又生三/子本始元年自汝隂徙平陵代為名族附)陳咸多所
全活(謝漢書陳咸為廷尉監多所/全活  按今班漢書不載)陸鸞求築評堂(晉起/居注)
(云廷尉監陸鸞求增/築平堂圖書先賢者)江統作正刑論(王隱晉書云江統/為廷尉正作正刑)
(論郡按統為廷尉正毎/州  疑獄斷處從輕補)馬岐河南丞爲廷尉正(魏志司/馬芝子)
(司馬岐從河南丞轉廷尉正遷陳留相梁郡有繫囚多/所連及數歲不決詔書徙獄于岐屬縣縣請豫治牢具)
(岐曰今囚有數十既巧詐難符且已倦楚毒其情易見/豈當久處囹圄耶及囚至詰之皆莫敢匿詐一朝決竟)
(遂超為廷尉補按是時曹爽專權尚書何晏鄧颺等為/之輔翼南陽圭泰嘗以言迕指考繫廷尉颺訊獄將致)
(泰重刑岐數颺曰夫樞機大臣王室之佐既不能輔化/成德齊美古人而乃肆其私忿枉論無辜使百姓危心)
(非此焉在颺於是慙怒而退/岐終恐久獲罪以疾去官附)顧榮太子舍人轉廷尉正
(晉書曰顧榮機神朗悟弱冠仕吳為黄門侍郎太子輔/義都尉吳平與陸機兄弟同入洛時人號為三俊例拜)
(為郎中厯尚書郎太子中舍人轉廷尉正補按榮恒縱/酒酣暢謂友人張翰曰惟酒可以忘憂但無如作病何)
(耳初榮與同僚宴飲見執炙者状貌不凡有欲炙之色/榮割炙啗之坐者問其故榮曰豈有終日執之而不知)
(其味及倫敗榮被執將誅而執/炙者為督率遂救之得免附)
　　　太史
太常屬官太史令(漢書百官公卿表云太/常屬官有太史令一人)冠一梁秩六
百石(漢官儀云太史令秩六百/石冠一梁丞二人三百石)不知先王之諱不知風
雨之眚此太史之任(賈誼新書云不知先王之諱與國/之忌不知風雨雷霆之𤯝此太史)
(之任/也)掌邦六典(周禮太史掌建邦之六典以逆邦國之/治掌法以逆宫府之治掌則以逆都鄙)
(之治補按鄭注云典則亦法也逆迎也六典八法八則/冢宰所建以治百官太史又建焉以為王迎受其治也)
(太史日官也春秋傳曰天子有日官諸/侯有日御日官居卿以底日禮也附)掌記瑞應(續漢/書百)
(官志云太史令凡國/有瑞應災異掌記之)掌天時(後漢書百官志云太史令/掌天時星厯周禮太史職)
(云正歲年以序事頒之于官府及都鄙鄭注云中數曰/歲朔數曰年中數大小不齊正之以閏若今時作厯日)
(矣定四時以次序授民時之事按賈公彦疏曰正歲以/年者謂造厯正歲年以閏則四時有次序依厯授民)
(事故云以序事也云頒之于官府及都鄙者官府據在/朝都鄙據三等采地先近及逺故先言官府次言都鄙)
(下乃言/邦國附)頒告朔(周禮太史職云頒告朔于邦國鄭𤣥注/曰天子頒朔于諸侯諸侯藏之祖廟至)
(朔朝于廟告而受行之鄭司農云頒讀為/班班布也以十二月朔布告天下諸侯補)奏新厯(漢書/百官)
(志云太史令凡歲將終奏新年厯凡國祭/祀喪娶之事掌奏良日及時節禁忌也)明得失(毛詩/序云)
(國史明乎/得失之跡)記時事(環濟要畧云太史令取善記述者/使記時事天下圖記最籍皆副焉)君
舉必書(漢書藝文志云古之王者世有史官/君舉必書所以慎言行昭法式也)有過必書
(大戴禮云太子既冠成人免于保傅之嚴則有司過之/史太子有過史必書之史之義不得不書過不書過則)
(死/補)動則右史書之言則左史書之　以副賞罰以輔法
教(荀悦申鑒云古者天子事必告廟有二史左史記言/右史記事先記臧否成敗存焉下及士庶茍有茂異)
(咸在載籍或欲題而不得或欲隱而名彰得失一朝榮/辱千載善人觀焉悖人懼焉先王重之以副賞罰以輔)
(法教/者也)董狐良史(左傳趙穿攻靈公於桃園弑之宣子聞/難未出境而復太史董狐書曰趙盾弑)
(其君宣子曰不然對曰子為正卿亡不越境反不討賊/非子而誰宣子曰嗚呼我之懷矣自詒伊慼其我之謂)
(矣孔子曰董狐古之良史也書法不隱/趙宣子古之良大夫也為法受惡補)唐氏神史(春秋/文曜)
(鈎云楚有蒼雲如霓唐史曰君慢令簡宗廟以無禮見/患七國俱謀皆懷屠君於是立禮正推禱醮於廟堂之)
(前曰唐史之䇿上/減蒼雲神史也)青史記事(漢書藝文志云青史子五/十七篇注曰古史官記事)
(也/)太史據法(韓詩外傳云據法守職/而人不敢非者太史也)右史朔朢以聞(周/書)
(按今汲冡/周書不載)南史執簡以往(左氏傳云崔杼弑其君壬太/史書曰崔杼弑其君崔子殺)
(之其弟嗣書而死者二人其弟又書乃捨之南/史氏聞太史盡死執簡而徃聞既書矣乃還)作渾天
儀(後漢書張衡傳衡遷為太史令乃研覈隂陽妙盡璇/璣之正作渾天儀著靈應筭罔論言甚詳明補按靈)
(憲序曰昔在先王將步天路用定靈軌尋緒本元先準/之于渾體是為正儀故靈憲作興衡集無筭罔論蓋網)
(絡天地而筭/之因名焉附)造地動儀(後漢張衡為太史令陽嘉元年/復造候風地動儀以精銅鑄成)
(員徑八尺合蓋隆起形似酒尊飾以篆文山龜鳥獸之/形中有都柱傍行八道施關發機外有八龍首銜銅丸)
(下有蟾蜍張口承之其牙機巧制皆隱在尊中覆蓋周/密無際如有地動尊則振龍機發吐丸而蟾蜍銜之振)
(聲激揚伺者因此覺知雖一龍發機而七首不動尋其/方面乃知震之所在驗之以事合契若神自書典所記)
(未之有也嘗一龍機發而地不覺動京師學者咸怪其/無徵後數日馹至果地震隴西於是皆服其妙自此以)
(後乃令史官記地/動所從方起補)蒼頡始作文字(帝王世紀云蒼頡取/像鳥跡作文字史官)
(之作蓋自此始記其/言行䇿而藏之也)胡母作博學章(漢書藝文志云博/學七章者太史令)
(胡母敬/所作也)倚相能讀五典(左傳云楚左史倚相能/讀三墳五典八索九邱)張衡留
意天文(後漢書云張衡特留意天文由是遷太史令也/  按衡善機巧尤致思于天文隂陽厯筭常好)
(𤣥經謂崔瑗曰吾觀太𤣥方知子雲妙極道數乃與五/經相擬非徒傳記之屬使人難論隂陽之事漢家得天)
(下二百歳之書也復二百歲殆將終乎所以作者之/數必顯一世常然之符也漢四百歲𤣥其興矣補)許
芝陳天命(諸葛亮集云太史令許芝謁者僕射諸葛璋/有書與亮陳天命人事欲使舉國稱藩亮遂)
(不報/補)張壽非漢厯(蔡邕集議太史/令張壽云云)終古出其圖法奔商
(吕氏春秋云夏太史終古見桀迷惑暴/亂出其圖法執而泣之乃出奔如商)屠黍以其圖法
歸周(吕氏春秋云晉太史屠黍見晉之驕而無德義/也出其圖法歸周  按屠黍説苑作屠餘補)王
室多故桓公問史伯(國語云鄭桓公為司徒甚得周衆/與東土之人問於史伯曰王室多)
(故余懼及焉其何所可以逃死史伯對曰其濟洛河潁/之間乎是其子男之國虢鄶為大虢叔恃勢鄶仲恃險)
(是皆有驕侈怠慢之心而加之以貪冒君若以周難之/故寄孥與賄焉不敢不許周亂而弊是驕而貪必將背)
(君君若以成周之衆奉辭伐罪無不克矣皆/克二邑修典刑以守之唯是可以少固補)漢祚將終
曹公語王立(張璠漢記云太史令王立言漢祚將終代/漢者魏曹公聞之使人語曰天道深逺幸)
(勿多/言)單颺占黄龍(後漢單颺遷太史令初熹平末黃龍/見譙橋𤣥問颺此何祥也颺曰其國)
(當有王者興不及五十年龍當復見此其應也魏郡人/殷登密記之至建安二十五年春黃龍復見譙其冬魏)
(受禪/補)蔡衡辯大鳥(三輔決録云辛繕降大鳥太/史蔡衡曰五色多青者鸞也)逺不度
古近不儀今(魏志髙堂隆為侍中猶領太史令隆集上/事曰太史許芝逺不度于古近不儀于今)
(晦按魏畧曰太史上漢厯不及天時因更推步弦朢朔/  為太和厯帝以隆學問優深于天文又精乃詔使隆)
(與尚書郎楊偉太史待詔駱禄參共推校偉禄是太史/隆故據舊厯更相劾奏紛紜數歲偉稱禄得日蝕而月)
(晦不盡隆不得日蝕而月晦盡詔從太史/隆所争雖不得而逺近猶知其精微也補)
　　　廟令
太常屬官有諸廟令(漢書百官公卿表云太常屬官有/諸廟寢園食官令長丞又廱太宰)
(太祝/令丞)醫令周官(漢官儀云太醫令周官也/兩梁冠秩千石丞三百石)銅印墨綬(晉/書)
(百官表注云太醫令一人周官/也銅印墨綬進賢一梁冠也)景帝改爲祠祀令(漢書/百官)
(公卿表云太祝令景帝更名/為祠祀令武帝更曰廟祀令)明帝改曰大予令(續漢書/百官志)
(云明帝永平十三年曹褒奏尚書璇璣鈐曰有帝漢出/德洽作樂名予帝善之下詔曰今且改太樂官曰大予)
(樂詩曲操/以俟君子)掌守陵園(續漢書百官志云高廟令/守廟掌案行掃除無丞)掌祝辭
(周禮大祝掌六祝之辭以事鬼神示祈福祥求永貞一/曰順祝二曰年祝三曰吉祝四曰化祝五曰瑞祝六曰)
(䇿祝鄭注曰永長也貞正也求多福厯年得正命也鄭/司農云順祝順豐年也年祝求永貞也吉祝祈福祥也)
(化祝弭兵也瑞祝逆時雨寧/風旱也筴祝逺罪疾也補)掌讀祝(續漢書百官志云/太祝令一人六百)
(石本注曰凡國祭祀掌讀祝及迎送神補按漢舊儀曰/廟祭太祝令主席廟漢官曰員吏四十一人其二人百)
(石二人斗食二十二人佐二人學事四人守學事九人/有秩百五十人祝人宰二百四十二人屠者六十人附)
序神人(揚雄太樂令箴云笙磬既同鐘/鼓羽籥周序神人協十萬國)典倡優(桓譚新/論云昔)
(孝成帝時余為樂府令凡所典倡優伎樂蓋且千餘人/  按後漢桓譚傳云父成帝時為太樂令譚以父任為)
(郎因好音律善鼓琴博學多通徧習五經皆詁訓大義/不為章句能文章尤好古學數從劉歆揚雄辯析疑異)
(性嗜樂簡易不修威儀而憙/非毁俗儒由是多見排抵補)掌伎樂人(續漢書百官志/云太子樂令一)
(人六百石掌伎樂凡國祭祀掌請奏/樂及大饗用樂掌其陳序丞一人)教習伎樂(晉起居/注云成)
(帝咸和中詔大樂令戴綬教習/伎樂勤勞賜米百斛布三十匹)
　　　公車令
衛尉屬官有公車令(漢書百官公卿表云衛尉屬官有/公車司馬衛士旅賁三令丞按漢)
(舊儀云衛尉寺在宫内胡廣曰主宫闕之門户衛/士於周垣不為區廬區廬者若今之仗宿屋矣補)銅印
墨綬冠一梁(晉百官表注云公車司馬令一人周官也/銅印墨綬絳服集賢一梁冠官品第七月)
(俸二十/七斛)領徴召(漢官儀云公車司馬令周官也掌殿司/馬門夜徼宫中天下上事及闕下凡所)
(徴召皆/總領也)掌闕門(續漢書百官志公車司馬令一/人六百石掌宫南闕門之事)釋之劾
奏不敬(漢書云張釋之為車府令頃之太子與梁孝王/共車入朝不下司馬門于是釋之追止太子梁)
(王母入殿門遂劾不下公門不敬奏之薄太后聞之文/帝免冠謝曰教兒子不謹薄太后使使承詔赦太子梁)
(王然後得入文帝繇是/竒釋之拜為中大夫)周乗不畏强禦(周乗字子車召/為公車令不畏)
(强禦以見惡幸臣/拜交州刺史也)
　　　太官令
少府屬官有太官令(漢書百官公卿表云少府屬官有/太官令按師古注曰太官主膳食)
(補/)秩六百石(漢書儀云太官令一人/秩六百石掌鼎爼饌具)著兩梁冠(漢書儀/云尚書)
(陳忠奏太官宜/著兩梁冠也)司王饔(揚雄太官箴云時/惟膳夫實司王饔)掌御膳(續漢/書百)
(官志云太官令一人/秩六百石掌御飲食)掌諸御米(環濟要畧云導官令/掌諸御米飛麪也)主
舂御米(續漢書百官志云導官令/一人六百石主舂御米)掌六清之飲(應劭漢/書百官)
(公卿表云太史官令掌六清之飲陳八珍之饌慎口實/之御防有敗之奸  按周禮膳夫職云凡王之饋食用)
(六穀膳用六牲飲用六清羞用百二十品珍用八物醬/用百有二十罋鄭注云六清水漿醴䣼􁎀􁉦是也補)
正百品之羞(漢書百官公卿表云太官令職/在正百品之羞納四棐之貢)謁者皆緗
幘單衣(又云太官謁者皆緗幘/大冠白絹單衣也補)奴婢皆緹􁀙蔽膝(漢書/儀云)
(太官湯官奴婢各三千人置酒/皆緹􁀙蔽膝上食用黄金口器)職在鼎俎不陳階位(應/劭)
(注漢書儀百官表云太/官職在鼎俎不陳階位)職役斯碎非文雅使(蔡邕書云/太官令職)
(役斯碎非文/雅所使也)時苗壽春令爲太官(魏畧云時苗為壽春/令遷為太官令領中)
(郡中/正)張登在職勤爲太官(魏志王朗集云朗薦張登詔/曰登忠義彰著在職功勤名)
(位雖卑直亮宜顯饔膳近任/當得此吏今以登為太官令)爐炭赤紅而髮不絶(韓非/子晉)
(文公之時宰臣上炙而髪繞之文公召宰人而譙之曰/女欲寡人之哽耶奚為以髮繞炙宰人頓首再拜請曰)
(有死罪三援礪砥刀利猶干將也切肉肉斷而髪不斷/臣之罪一也援木而貫臠而不見髪臣之罪二也奉熾)
(爐炭火盡赤紅而炙熟而髪不燒臣之罪三也堂下得/無㣲有疾臣者乎公曰善乃召其堂下而譙之果然乃)
(誅之/補)增治吐炎而髪不銷(謝漢書魯國陳正叔為太官/令時黄門郎宿與正叔有隙)
(因進食以髪穿實炙光武見髪勅斬正叔正叔曰臣有/當死罪三熾以爐炭増治吐炎燋蘆爛肉而髪不銷臣)
(罪一也拔出佩刀砥礪五石虧肥截骨不能斷髪臣罪/二也臣與丞及庖人六百而視不自臣始其罪三也詔)
(赦之收黄門也焉按韓非子曰昭僖侯之時宰人上食/而羮中有生肝  昭侯召宰人之次而誚之曰若何為)
(置生肝寡人羮中宰人頓首服死罪曰竊欲去尚宰人/也又按吳厯曰孫亮出西苑方食生梅使黃門至中藏)
(取蜜漬梅蜜中有䑕矢召問藏吏藏吏叩頭亮問吏曰/黄門從汝求蜜耶吏曰向求實不敢與黄門不服侍中)
(刁𤣥張邠啓黄門藏吏詞語不同請付獄推盡亮曰此/易知耳令破䑕矢矢裏燥亮大笑謂𤣥邠曰若矢先在)
(蜜中中外當俱濕今外濕裏燥必是黃門所為黃/門首服左右莫不驚悚此與上二事畧同并附)
　　　符節令
少府屬官有符節令(漢書百官公卿表云少府官屬/有符節令御史令尚方令也)秩
千石(董巴漢中官傳云符節守宫/令秩千石兩梁集賢冠也)領符璽郎(後漢書百/官志云符)
(節令一人六百石為符節臺率主符節事凡遣使掌授/節尚符璽郎中四人舊二人在中主璽及虎符竹符之)
(半者補按漢官曰周禮掌節有虎節龍節皆金也干寳/注曰漢之銅虎符則其制也周禮又曰以英蕩輔之干)
(寳曰英刻書也蕩竹箭也刻而書其所使之事以/助三節之信則漢之竹使符者亦則於故事也附)主作
器械(漢書百官公卿表云少府屬官有若盧考工室如/淳注曰若盧官名也按臣瓚曰冬官為考工主作)
(器械/也)典作衣服(續漢書百官志云御府令宦者典/官婢作中衣服及補浣之屬也)主御
紙筆(後漢書百官志云守宫令一人六百石/主御紙筆墨及尚書財用諸物及封泥)掌衣物(後/漢)
(書百官志云内者令一人/六百石掌中布張諸衣物)掌器物(後漢書百官志云尚/方令掌上手工作御)
(刀劍諸/好器物)主符節事(續漢書百/官志見上)珍玩是聚(崔寔尚方令箴/曰煌煌尚方古)
(之王府九貢是/鍾珍玩是聚)宣命重威(漢舊儀云周禮有典瑞掌節/之士蓋所以宣命重威為國)
(信者/也)
　　　太倉令
司農屬官有太倉令(漢書百官公卿表云司農屬官有/太倉均輸平準都内籍田五令補)
秩六百石(續漢書百官志云平準令一人秩六百石/按平準令掌知物價主練染作采色補)銅
印墨綬(晉書百官表注云太倉令一人銅印墨綬朝服/進賢一梁冠品第七月俸月二十斛品俸與上)
(太醫令/同也)領田丘(杜預奏事云竊惟籍田令本以籍田千/畆十頃之田計其按行周旋不過數里)
(也/)供宗廟粢盛(又云籍田令凡宗廟粢盛御用膳饈及/羣神之調於是取所籍户口足以當一)
(縣一邑所供至/重事貴臨履也)趙有名譽(漢書趙廣漢傳云廣漢廉潔/下士有名譽州郡舉茂才為)
(平準令敏按廣漢少為郡吏州從事以/廉潔通  下士為名舉茂才平準令補)宗不知書(梁冀/别傳)
(云孫壽姊妹夫宗所不知書因壽得為太倉令粧按冀/本傳云冀妻孫壽色美而善為妖態作愁眉嗁  墮馬)
(髻折腰步齲齒笑以為媚惑冀愛監奴秦宫官至太倉/令得出入壽所壽見宫輒屏御者託以言事因與私焉)
(宫内外兼寵威權大震刺史二千石皆謁辭之冀用壽/言多斥奪諸梁在位者外以謙讓而實崇孫氏宗親冒)
(名而為侍中卿校尉郡守長吏者十餘人補風俗通云/愁眉者細而曲折嗁粧者薄拭目下若啼處墮馬髻者)
(側在一邊折腰步者足不任體/齲齒笑者若齒痛不忻忻附)
　　　車府令
太僕屬官有車府令(漢書百官公卿表云太僕屬官有/太廏未央家馬三令又車府路軨)
(騎馬駿馬/四令丞)銅印墨綬官品第七(晉百官表注云車府令/銅印墨綬朝服進賢一)
(梁冠官品第七/月俸月二十斛)主乗輿車(續漢書百官志云車府令/一人六百石主乗輿諸車)主
乗輿馬(續漢書百官志云未央廏令一/人六百石主乗輿及廏中諸馬)通法獄(史記云/秦王聞)
(趙高强力通法獄舉為中車府令按始皇三十七年十/月行出游㑹稽並海上北扺琅邪丞相李斯中車府令)
(趙髙兼行符璽令事皆從補又始皇本紀云趙高嘗教/胡亥書及獄律令法事胡亥私幸之髙乃與公子胡亥)
(丞相李斯隂謀破去始皇所封書賜公子扶蘇者而更/詐為丞相斯受始皇遺詔沙邱立子胡亥為太子更為)
(書賜公子扶蘇蒙恬/數以罪其賜死附)曹裒篤學(東觀漢記曹裒傳云裒/篤學有大度舉孝廉拜)
(車府令禮按裒少篤志有大度結髪傳何充業博雅疎/通尤好  士常憾朝廷制度未備慕叔孫通為漢禮儀)
(晝夜研精沈吟專思寢則懷抱筆札行則誦習文/書當其念至忘所之適初舉孝廉再遷圉令補)上官
憂不在馬(漢上官令遷未央廏令上體不安及愈見馬/瘦上大怒曰令以我不復見馬耶桀曰聖體)
(不安日夜憂懼誠不在/馬淚數行下上以為忠)劉訓將兵據門(東觀漢記劉訓/傳云訓拜車府)
(令時東州郡國相驚有賊轉至京師吏民驚皆奔/城郭上即夜詣省欲令將近兵據門以禦之也)徐匡
執法守正(後漢書吳良傳云永平中車駕近出而信陽/侯隂就干突禁衛車府令徐匡鉤就車收御)
(者送獄詔書譴匡匡乃自繫良上言曰信陽侯就倚恃/外戚干犯乗輿無人臣禮為大不敬匡執法守正反下)
(于理臣恐聖化由是而弛帝雖/赦匡猶左轉良為即邱長補)
　　　武庫令
金吾屬官有武庫令(漢書百官公卿表云/金吾屬官有武庫令)銅印墨綬朝
服武冠(晉百官志云武庫令銅印墨綬朝/服武冠官品第七月俸二十斛)主兵器(續漢/書百)
(官志云武庫令一人六百石/本注曰主兵器丞一人補)職閒無事(漢書杜欽傳云/為武庫令職閒)
(無事欽所好也鄴按欽少好經書家富而目偏盲故不/好為吏茂陵杜  與欽同姓字俱以材能稱京師故衣)
(冠謂欽為盲杜子夏以相別欽惡以疾見詆迺為小冠/髙廣財二寸由是京師更謂欽為小冠杜子夏而鄴為)
(大冠杜子夏云時帝舅大將軍王鳳以外戚輔政求/賢知自助深知欽能奏請欽為大將軍武庫令補)車
駕出先驅(漢舊儀云静令官車駕出在/前先驅静清所徼以示重慎)車駕出持麾(後/漢)
(書百官志云武庫令右屬執金吾本注曰本有式道左/右中侯三人六百石車駕出掌在前清道還持麾至宫)
(門宫門/乃開補)
　　　市令
内史屬官長安市令(漢書百官公卿表云内史/屬官有長安市厨兩令)祭遵奉
法(東觀漢記云祭遵為門下史從征河北為軍市令舍/中兒犯法遵格殺之上怒命收遵時主簿陳副諌曰)
(今遵奉法不避是教令所行也上乃親貰之以為刺奸/將軍  按上謂諸將曰當備祭遵吾舍中兒犯法尚殺)
(之必不私/諸卿也補)元儒知人(王隱晉書石苞傳云苞販鐵鄴市/市長沛國趙元儒名知人見苞異)
(之因與結交歎苞逺量當至公輔由是知名語按苞雅容/曠有智局容儀偉麗不修小節故時人為之  曰石仲)
(姣無雙縣召為吏給農司馬㑹謁者陽翟郭𤣥信奉使/求人為御司馬以苞及鄧艾給之行十餘里𤣥信謂二)
(人曰子後並當至卿相苞曰御吏也何卿相乎又見許/允求為小縣允謂苞曰卿是我輩人當相引在朝廷何)
(欲小縣乎苞還歎息不/意允之知己乃如此也)
　
　
　
　
　
　北堂書鈔卷五十五
欽定四庫全書
　北堂書鈔卷五十六
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部八
　　大夫總　　　　　　左右光禄大夫
　　大中大夫　　　　　諫議大夫
　　議郎　　　　　　　童子郎
　　士
　　　大夫總
為觔脉臣(六韜云廿七大夫/者為觔脉之臣)為帝者佐(春秋漢含孳云/少㣲之北大夫)
(位為帝/者佐也)主綱紀(又云大夫/主綱紀)法山陵(又云大夫/法山陵)毗亮九卿
(漢官儀云天子廿七大/夫職在言議毗亮九卿)職參九卿(帝王世紀云大夫/者所以參九卿也)掌
論議(漢書百官公卿表云大夫掌論議有太中大夫中/大夫諫大夫皆無員多至數十人武帝元狩五年)
(初置諫大夫秩比八百石太初元年更名中大夫為/光禄大夫秩比二千石太中大夫秩比千石如故補)掌
應對(續漢書百官志云凡大夫無員數掌/顧問應對無常事唯詔命所使也)一國之高(文/子)
(云取一國之高以/為廿七大夫也)四方則之(漢官解詁云光禄大夫諫/議大夫揖讓羣卿四方則)
(之/)登高能賦(漢官儀云登高能作/賦者可以為大夫)通於人事(說苑云大/夫者出入)
(與民同衆取去與民同利通於人事行猶舉繩不傷於/言言達於世不害於身通於關梁實於府庫如是者舉)
(以為大夫故大夫之/事嘗在於仁也補)進賢達能(白虎通云大夫之為言/大扶進人者也故傳云)
(進賢達能謂/之大夫也)温故知新(漢官解詁云武帝以中大夫為/光禄大夫於古禮為天子之大)
(夫視列國之上卿光禄大夫大中諫議大夫/皆能温故知新與叅國體稽合同異者也)講論五始
(公羊傳云五始者元年春王正月即位元者氣之始春正/者四時之始王者受命之始月者政教之始公即位一國)
(之始/也)才知深美(漢官儀曰感物造端才知深美可與國/事故舉為列大夫古者諸侯卿大夫交)
(接鄰國以㣲言相感當揖讓之時必稱/詩以喻其志别賢不肖而覩盛衰者也)職在言議(漢官/儀見)
(上/)言達於世事在於仁(說苑/見上)大夫之後不可徒行　大
夫致仕賜之几杖(曲禮云大夫七十而致仕若不得謝/則必賜之几杖行役以婦人適四方)
(乘安車自稱曰老夫於其國則稱/名越國而問焉必告之以其制)
　　　左右光禄大夫
荀勗以左光禄開府(王隱晉書云荀勗為光禄大夫儀/同三司開府辟召時諸州郡大水)
(兖土尤甚勗陳宜立都水使者其後門下啓通事令史/伊羨趙咸為舍人對掌文法詔以問勗勗曰増置文法)
(之職適恐更耗擾臺閣臣竊謂不可荀勗傳云時明帝/素知太子闇弱恐後亂國遣勗及和嶠往觀之勗還盛)
(稱太子之德而嶠云太子如初於是天下貴嶠而賤勗/帝將廢賈妃與馮紞等諫請故得不廢時議以勗傾國)
(害時孫資劉放之匹補案勗久在中書專管機事及失/之甚惘惘悵悵或有賀之者勗曰奪我鳳凰池諸君何)
(賀邪/附)劉寔以右光禄開府(王晉書劉寔加侍中特進右/光禄大夫開府儀同三司領)
(兾州都督紋案寔每崇儉素不尚華麗嘗詣石崇家如/厠見有絳  帳裀褥甚麗兩婢持香囊寔便退笑謂崇)
(曰誤入卿内崇曰是厠耳寔曰/貧士未嘗得此乃更如他厠補)武陔朝論歸美(晉諸公/贊云武)
(陔遷為右光禄開府公/身率職朝論歸美云)賀循儒者為榮(晉中興書會稽/賀錄云循拜左)
(光禄大夫開府儀同三司帝親臨軒遣使持節加印綬/循病雖口不能言而指麾左右推去章服車駕親幸執)
(手流涙太子親臨者三焉/往還皆拜儒者以為榮)入朝不趨(晉諸公贊云扶風/王朝為光禄比秩)
(三司劍履上/殿入朝不趨)太官致膳(晉中興書琅邪顏含拜右光禄/大夫門施行馬賜牀帳被褥敕)
(太官四時致膳固辭不受于時論者以王導帝之師傳/名位隆重百僚宜為降禮太常馮懷以問于含含曰王)
(公雖重理無偏敬降禮之言或是諸君事宜鄙人老矣/不識時務  案含告人曰吾聞伐國不問仁人向馮祖)
(思問佞于我我/有邪德乎補)秩二千石(漢書貢禹傳禹上書曰頼陛/下神靈拜光禄大夫秩二千)
(石奉錢月萬二千禄賜愈多誠非草茅愚臣所當蒙也/伏自念終亡以報厚德日夜慚愧而已補案自禹在位)
(數言得失書數十上禹以為古民亡賦算口錢起武帝/征伐四夷重賦于民民產子三嵗則出口錢故民重困)
(又言古者不以金錢為幣專意於農今漢家鑄錢及諸/鐵官皆置吏卒徒攻山取銅鐵鑿地數百丈銷隂氣之)
(精地藏空虚不能含氣出雲水旱之災未必不由此也/疾其末者絕其本宜罷採珠玉金銀鑄錢之官又減諸)
(衞尉以寛繇役天子下其議令民產子七歲乃出口錢/又罷上林宫館希幸遇者及省建章甘泉宫衞卒餘雖)
(未盡從然嘉其/質直之意附)銀章青綬(晉百官表注光禄大夫銀章/青綬五時服進賢兩梁冠佩)
(水蒼玉官品第二/俸月三十五斛也)獻可替否讚揚德化(晉百官表注云/光禄大夫官也)
(詩云三事大夫莫不夙夜職掌言/議毗亮論道獻可替否贊揚德化)存問耆老延登賢俊
(續漢書百/官志云云)出則奉車(漢書霍光為光禄大夫出則奉車/入侍左右出入禁闥二十餘年小)
(心謹慎未嘗有/過甚見親信)出則驂乗(漢書金日磾為光禄大夫既/親近未嘗有過失上甚信愛)
(之賞賜累千金出則參乗入侍左右貴戚多竊怨/曰陛下妄得一胡兒反貴重之上聞愈厚焉補)出入
廬兒傳呼(漢書云杜陵王仲翁為光禄大/夫出入蒼頭廬兒傳呼甚寵)致仕門施行
馬(魏志云黃初四年楊彪為光禄大夫詔給吏卒門施/行馬晉紀云致仕多遜位者給牀帳褥席賜錢二十)
(萬給吏卒/門施行馬)谷永才能徵拜(漢書谷永待詔公車為上第/永既陰為大將軍王鳳說矣)
(能實最高由是擢為光禄大夫永奏書謝鳳曰永斗筲/之才質薄學朽無一日之雅左右之介將軍說其狂言)
(擢之皂衣之吏厠之爭臣之末如案永於經書汎為疏/達與杜欽杜鄴畧等不能洽浹  劉向父子及揚雄也)
(其於天官京氏易最密故善言災異前後所上四十餘/事畧相反覆專攻上身與後宫而已黨於王氏上亦知)
(之不甚親/信也補)陳宫文武擢拜(會稽典錄上見天下郡郎制/曰文左武右陳宫乃正中立)
(上問此何郡郎對曰有文有武未知所如又問何施/荅曰文為顏氏春秋武為孫吳兵法上擢拜大夫)鼂
錯高第乃遷(漢書晁錯對䇿當時有百餘/人唯錯為高第乃遷中大夫)周堪領尚書
(漢書周堪與孔霸俱事大夏侯勝霸為博士堪譯官令/論於石渠經為最高後為太子少傅而孔霸以太中大)
(夫授太子及元帝即位堪為光禄/大夫與蕭望之並領尚書事補)鄧晨監諸將(後漢書/鄧晨傳)
(云光武嘗與兄伯升及晨俱之宛與穰人蔡少公等讌/語少公頗學圖䜟言劉秀當為天子或曰是國師公劉)
(秀乎光武戲曰何用知非僕耶坐者皆大笑晨心獨喜/建武三年徵晨還京師數讌見說故舊平生為歡晨從)
(容謂帝曰僕竟辦之帝大笑從幸章陵拜光禄大夫使/持節監執金吾賈復等擊平邵陵新息賊補案東觀漢)
(記曰晨與上共載出逢使者不下車使者怒頗加恥辱/上稱江夏卒史晨更名侯家承使者以其詐將至亭欲)
(罪之新野宰潘/叔為請得免附)常惠勤勞(漢書常惠傳云少時家貧自/奮應募隨移中監蘇武使匈)
(奴并見拘畱十餘年昭帝時乃還/漢嘉其勤勞拜為光禄大夫也)樊宏謙卑(華嶠漢書/云樊宏為)
(光禄大夫位特進宏為/人謙卑畏慎不求茍進)魯芝清約(晉錄云光禄大夫魯/芝清約儉嗇上賜絹)
(三百匹作案晉書曰武帝以芝清忠履正素無居宅使/軍兵為  屋五十間時羊祜為車騎將軍乃以位讓芝)
(曰光禄大夫魯芝潔身寡欲和而不同服事華髮以禮/終始未蒙此選臣更越之何以塞天下之望上不從其)
(為人所重/如是補)兒寛語經學(漢書兒寛以侍御史見上語經/學上悅之問尚書一篇擢為中)
(大夫/也)房鳳明經(漢書王根薦房鳳明經/通達擢為光禄大夫)蔡義說詩(漢書/蔡義)
(傳云詔求能為韓詩者徵義待詔久不進見義上疏曰/臣山東草萊之人行能無所比容貌不及衆然而不棄)
(人倫者竊以聞道於先師自托於經術也願賜清閒之/燕得盡精思於前上召見義說詩甚說之擢為光禄大)
(夫給事/中補)荀邃善論(荀氏家傳云邃字道明/善談論遷光禄大夫)論辯便宜大
臣數屈(漢書嚴助傳云舉賢良對䇿百餘人武帝善助/對由是獨擢助為中大夫因言國家便宜令助)
(與大臣辯論中外相應以義/理之文大臣數詘尤親幸焉)時訪大議據經以對(蜀志/譙周)
(遷光禄大夫位亞九列周雖不與政事以儒行見禮時/訪大議輒據經以對而後生好事者亦咨問所疑焉案)
(本傳/不載)主父言世務(漢書主父偃上書言世務書奏上召/見謂曰公皆安在何相見之晚也乃)
(遷為郎中偃數上書言事遷謁者中郎中大夫嵗中四/遷補案班固贊曰世稱公孫𢎞排主父張湯陷嚴助石)
(顯譖捐之察其行迹主父求欲鼎亨而得族嚴賈出/入禁門招權利死皆其所也亦何排陷之恨哉附)吾
邱對寶鼎(漢書吾邱壽王傳云壽王為光禄大夫汾陰/得寶鼎武帝嘉之薦見宗廟藏於甘泉宫羣)
(臣皆上壽賀曰陛下得周鼎壽王獨曰非周鼎上聞之/召而問之曰今朕得周鼎羣臣皆以為然壽王獨以為)
(非何也有說則可無說則死壽王對曰臣安敢無說臣/聞周德始乎后稷長於公劉大於太王成於文武顯於)
(周公德澤上昭天下漏泉無所不通上天報應鼎為周/出故名曰周鼎今漢自高祖繼周亦昭德顯行布恩施)
(惠六合和同至於陛下恢廓祖業功德愈盛天瑞並至/珍祥畢見昔秦始皇親出鼎於彭城而不能得天祚有)
(德而寶鼎自出此天之所以/與漢迺漢寶非周寶也補)言楚詞武帝甚悅(漢書朱/買臣傳)
(云嚴助貴幸薦買臣召見說春秋/言楚詞帝甚悅之拜為中大夫)舉賢良武帝嘉之(漢/書)
(董仲舒傳云武帝即位舉賢良文學之士前後百數而/仲舒以賢良對䇿焉制曰朕欲聞大道之要至論之極)
(今子大夫褎然為/舉首朕甚嘉之補)灌嬰數力戰(漢書灌嬰數力戰拜為/中大夫  案嬰西收軍)
(於滎陽楚騎來衆漢王乃擇軍中可為騎將者皆推故/秦騎士重泉人李必駱甲習騎兵今為校尉可為騎將)
(漢王欲拜之必甲曰臣故秦民恐軍不信臣臣願得大/王左右善騎者傅之嬰雖少然數力戰迺拜嬰為中大)
(夫令李必駱甲為左右校尉將郎中/騎兵擊楚騎於滎陽東大破之補)王延世河決塞堤
(漢書溝洫志云河隄使者王延世以竹落長四丈大九/圍盛以小石兩船夾載而下之三十六日河堤成上曰)
(東郡河決流漂二州校尉延世隄防三旬立塞其以五/年為河平元年卒治河者為著外繇六月惟延世長於)
(計䇿功費約省用力日寡朕甚嘉之其以延世為光禄/大夫秩中二千石賜爵關内侯黄金百觔補案華陽國)
(志云延世字長叔/犍為資中人也附)徐目為五原築障(漢書匈奴傳云太/初三年句黎湖單)
(于立漢使光禄徐目出五原塞數百里逺者千里築城/障列亭至盧朐補案師古曰盧朐山名也朐音劬附)
長公當輿前諌(漢書夏侯勝字長公為光禄大夫時昌/邑王嗣立數出勝當乗輿前諫曰天久)
(陰而不雨臣下有謀上者陛下出欲/何之王怒謂勝為妖言縳以屬吏也)子橫當車斷靷(後/漢)
(書郭憲字子横為光禄大夫帝欲到三輔憲諫曰天下/未定車駕未可以動憲乃當車拔佩刀以斷車靷帝不)
(從遂上隴其後潁川兵起乃囘駕而還帝嘆曰悔不用/子横之言乃召百僚延議憲以為天下疲弊不宜動衆)
(諫爭不合乃伏地稱眩瞀不復言帝令兩郎扶下殿/憲亦不拜帝曰常聞關東觥觥郭子横竟不虚也補)汲
黯數切諫(漢書汲黯召為中大夫以數切諫不得久畱/内遷為東海太守  案黯學黄老言治官民)
(好清靜擇丞史任之責大指而已不細苛黯多病卧閤/内不出嵗餘東海大治稱之上聞召為主爵都尉補)
張湛數正諫(東觀漢記張湛為/光禄大夫數正諌)樊英委榮為光禄大夫
(樊英别傳詔書告南陽太守曰五官中郎將樊英委榮/辭禄不降其節今以英為光禄大夫賜歸家所在縣穀)
(千斛以八月致/牛一頭酒三斛)常林告老為光禄大夫(魏志常林時論/以林節操清峻)
(欲致之公輔而林遂稱/疾篤拜光禄大夫也)卞壼乞解拜光禄大夫(晉書卞/壼廉潔)
(儉素居甚貧約息當婚詔特賜錢五十萬固辭不受後/患面創累乞解職拜光禄大夫加散騎常侍補案時庾)
(亮將徵蘇峻言于朝曰峻狼子野心終必為亂今日徵/之縱不順命為禍猶淺若復經年為惡滋蔓不可復制)
(此是鼂錯勸漢景帝早削七國事也當時議者無以易/之壼固爭謂亮曰峻擁强兵多藏無賴且逼近京邑路)
(不終朝一旦有變易為蹉跌宜深思逺慮恐未可倉卒/亮不納後峻果稱兵壼與諸軍距擊不能禁賊放火燒)
(宫寺六軍敗績壼時發背瘡猶未合力疾而戰率厲/散衆及左右吏數百人攻賊麾下苦戰遂死之附)
　　　太中大夫
朝賀待以師禮(謝漢書陳囂字子公拜太中大夫年七/十每朝賀帝待以師傅之禮賜几杖入)
(朝不趨贊/事不名)致仕秩與卿同(晉書華表遷太常卿數嵗以/老病乞骸骨詔曰表清貞履)
(素有老成之美久幹王事靜恭匪懈而以疾固辭章表/懇至今聽如所上以為大中大夫賜錢二十萬牀帳褥)
(席賜與卿同門施行馬表以苦節垂名司徒李𦙍司𨽻/王宏等並歎美表清澹退靜以為不可得貴賤而親疏)
(也/補)田豫食卿禄(魏書田豫為衞尉屢乞遜位太傅司馬/宣王以為豫克壯書喻未聽豫書答曰)
(年過七十而以居位譬猶鐘鳴漏盡而夜行不休/是罪人也遂固稱疾篤拜太中大夫食卿禄也)袁奥
從卿例(晉錄云太中大夫新蔡男袁奥/行誼優異可從九卿崇重之例)數存問(東觀漢/記張湛)
(為太中大夫居中東門候舍故時/人號曰中東門君帝數存問賞賜)數引見(後漢張純為/太中大夫在)
(朝厯世明習故事建武初舊章多闕每有疑議輒以訪/純自郊廟婚冠喪紀禮儀多所正定帝甚重之以純兼)
(虎賁中郎將數被引/見一日或至數四補)文帝悅賈誼(漢書賈誼年二十餘/最為少每詔令議下)
(諸老先生未能言誼盡為之對人人各如其意所出/諸生于是以為能文帝悅之超遷嵗中至太中大夫)朝
廷訪鄭興(續漢書鄭興為太中大夫數上便宜多見用/朝廷每有文議輒訪焉其論說依經守正衆)
(莫能/屈也)召見宣室對政事得失(漢書王嘉為長陵尉鴻嘉/中舉敦朴能直言召見宣)
(室對政事得失超遷太中大夫徙案嘉出為九江河南/太守治甚有聲徵入為大鴻臚  京兆尹遷御史大夫)
(建平三年代平當為丞相封新甫侯加食邑千/一百户嘉為人剛直嚴毅有威重上甚敬之補)徵詣明
堂問治亂事(漢書云武帝初即位王臧乃上書宿衞纍/遷一嵗至郎中令及代趙綰亦嘗受詩申)
(公為御史大夫綰臧請立明堂以朝諸侯不能就其事/乃言師申公於是上使使束帛加璧安車以蒲裹輪駕)
(駟迎申公弟子二人乘軺傳從至見上上問治亂之事/申公時已八十餘老對曰為治者不在多言顧力行何)
(如耳是時上方好文辭見申公對黙/然然已招致即以為太中大夫補)說詩高祖之前(漢/書)
(陸賈拜太中大夫賈時時前說稱詩書高帝罵之曰乃/公居馬上得之安事詩書賈曰馬上得之寧可以馬上)
(治之乎且湯武逆取而以順/守之文武並用長久之術也)侍講華光之内(後漢書云/劉寛典厯)
(三郡温仁多恕靈帝初徵拜太中大夫侍講華光/殿補案洛陽宫殿簿云華光殿在華林園内附)賜牀
帷(臧榮續晉書爰郡字文伯老乞骸骨詔聽如所上/拜太中大夫賜錢三十萬牀帷薦褥禄賜與卿同)給
安車(魏志管寧為太中大夫明帝下詔曰寧抱道懷真/潛翳海隅比下徵書違命不至不惟古人亦有翻)
(然改節以隆斯民乎日逝月除時方已過澡身浴德將/以曷為其命别駕從事郡丞掾奉詔以禮發遣寧詣行)
(在所給安車吏從茵蓐道上厨食上道先奏補案傅子/云司空陳羣薦寧曰臣聞王者顯善以消惡故湯舉伊)
(尹不仁者逺伏見徵士北海管寧行為世表學任人師/清儉足以激濁貞正足以矯時前雖徵命禮未優備昔)
(司空荀爽家拜光禄先儒鄭𤣥即/授司農若加備禮庶必可致附)定官名興禮樂(漢書/賈誼)
(遷太中大夫誼奏以為漢興二十餘年天下和洽宜當/改正朔易服色制度定官名興禮樂乃草具其儀法)
行風俗多所舉稱(漢書蓋寛饒為太中大夫使行/風俗多所稱舉貶黜奉使稱意)在朝
廷數上便宜(續漢書梁統拜太中大夫在朝廷數陳便/宜以為法令既輕下姦不勝宜重刑罰以)
(遵舊/典)使南越尉佗稱臣(漢書陸賈名有口辯常使諸侯/時中國初定尉佗平南越因王)
(之高祖使賈賜佗印為南越王賈至尉佗魋結箕踞見/賈賈因說佗佗蹶然起坐謝賈曰居蠻夷中久殊失禮)
(義因問賈曰我孰與蕭何曹參韓信賢賈曰王似賢也/復問曰我孰與皇帝賢賈曰皇帝起豐沛討暴秦誅强)
(楚自天地剖判未始有也今王衆不過數萬皆蠻夷崎/嶇山海間譬如漢一郡王何乃比于漢佗大笑曰吾不)
(起中國故王此使我居中國何遽不若漢迺大說賈留/與飲數月曰越中無足與語至生來令我日聞所不聞)
(賈卒令佗稱臣奉漢約歸報高/帝大說拜賈為太中大夫補)會東郡盜賊請降(續漢/耿純)
(以威信著於衞地遣使拜太中大夫使與大兵會東郡/東郡聞純入界盜賊九千餘人皆詣純降大兵不戰而)
(還/)橋𤣥謙儉下士(張璠漢記云橋𤣥拜太中大夫謙儉/下士子弟親宗無在大官者及卒家)
(無餘業喪無所/殯當時稱之)韓暨志節高潔(魏志韓曁傳云明帝景/初二年詔曰太中大夫)
(韓暨澡身浴德志節高潔年踰八十/守道彌固可謂純篤老而益劭者也)曼倩敖弄公卿(漢/書)
(東方朔字曼倩為太中大夫給事中觀察顏色直言切/諌上常用之自公卿在位朔皆敖弄無所為屈上以朔)
(口諧辭給好作問之病案時隆慮公主子昭平君尚帝昭/女夷安公主隆慮主  困為昭平君豫贖死罪上許之)
(平君日驕醉殺主傅獄繫内官廷尉上請請論上可其/奏哀不能自止左右盡悲朔前上壽曰臣聞聖王為政)
(賞不避仇誅不擇骨肉陛下行之天下幸甚臣朔奉觴/昧死再拜上萬嵗壽上乃起入省中夕時召讓朔曰今)
(先生上壽時乎朔免冠頓首曰銷憂莫若酒臣朔所以/上壽者明陛下正而不阿因以止哀也先是朔嘗醉入)
(殿中小遺殿上有詔免為/庶人因此對復為中郎補)文舉愛才樂酒(張璠漢記云/孔融字文舉)
(拜太中大夫性寛容少忌好士喜誘掖後進及退閒職/賔客日滿其門愛才樂酒常歎曰坐上客常滿罇中酒)
(不空吾/無憂矣)魯平道藝深明(續漢書魯平遷中散大夫賈逵/薦平道藝深明時見用復與黄)
(散大夫數事上善平/罷朝時賜冠幘衣履)嵇康風姿清秀(晉書嵇康字叔夜/早孤有奇才逺邁)
(不羣身長七尺八寸美詞氣有風儀而土木形骸不自/藻飾人以為龍章鳳􁌚天質自然恬靜寡慾含垢匿瑕)
(寛簡有大量學不師受博覽無不該通長好老莊與魏/宗室婚拜中散大夫補案嵇康傅云王戎自言與康居)
(山陽二十年未嘗見其喜愠之色康嘗採藥游山澤會/其得意忽焉忘反時有樵蘇者遇之咸謂神至汲郡山)
(中見孫登康從之游登沈黙自守無所言說/康臨去登曰君性烈而才儁其能免乎附)
　　　諫議大夫
古之大夫(漢官解詁云世祖中興諫議大夫太中大夫/中散大夫光禄大夫此等於古皆為天子下)
(大夫/也)大夫最高大(韋昭辨釋名云太史大/夫在中最為高大也)何武賢良徵
(漢書何武字君公王音舉武賢良方正徵對䇿拜為諫/大夫  案武拜諫大夫遷揚州刺史所舉奏二千石長)
(吏必先露章服罪者為虧除免之而/已不服極法奏之抵罪或至死補)孔光經學舉(漢書/孔光)
(經學尤明匡衡舉光/方正為諫議大夫補)虞承不撓(謝漢書虞承拜諫議大/夫雅性忠謇在朝堂犯)
(顏諫爭終不曲撓/散禄賑給諸生)周舉高亮(續漢書周舉梁商表為從/事中郎商疾甚帝問遺言)
(對曰臣從事中郎周舉清/慎高亮可任諫議大夫)言得失(漢書王吉徵諫大夫/是時宣帝頗修武帝)
(故事宫室車服盛於昭帝時外戚貴重上疏言得失上/以其言迂濶不甚寵異也吉遂謝病歸琅邪補案吉少)
(時學問居長安東家有大棗樹垂吉庭中吉婦取棗以/啖吉吉後知之乃去婦東家聞而欲伐其樹鄰里共止)
(之因固請吉令還婦里中為之語曰東家/有樹王陽婦去東家棗完去婦復還附)陳讜言(謝漢/書傳)
(翻轉諫議大夫天性諒/直數陳讜言武帝嘉之)陳宣明洛水必不入(楚國先賢/傳云陳宣)
(拜諫議大夫建武十年洛水溢出城門校欲築塞之宣/曰昔周公卜洛以安宗廟為萬世基水蓋不入城門今)
(數為災異人主之過不可解塞之無益昔王尊尚修/已以禳災况朝廷乎固知水必不入言絕而水退也)陳
襌諫人不宜設(謝後漢陳襌拜諫議大夫永寧元年西/南夷撣國王獻樂及幻人能吐火自支)
(解易牛馬頭明年元㑹作之於庭安帝嘗與羣臣共觀/大奇之禪獨離席舉手大言曰昔齊魯為夾谷之㑹齊)
(作侏儒之樂仲尼誅之帝王之庭不宜設夷狄之技尚/書陳忠劾奏禪曰昔合歡之樂舞於堂四夷之樂陳於)
(門今撣國越流沙踰縣度萬里貢獻非鄭衞之聲佞人/之比而禪廷訕朝政請劾禪下獄有詔勿收左轉為𤣥)
(菟候城障尉也案撣音徒丹反縣度者山名也谿谷不/通以繩索相引而度去陽關五千八百八十里候城縣)
(在遼/東補)天子納其善言(漢書貢禹傳云元帝徵禹為諫議/大夫數虚已問以政事是時年穀)
(不登禹奏言宫室制度宜/從儉省天子納其善言)好事從其遊學(漢書揚雄以/耆老久次轉)
(為大夫以病免復召為諫議大夫家素貧嗜酒人希至/其門時有好事者載酒肴從游學而鉅鹿侯芭常從雄)
(居受其太𤣥法言焉劉歆亦嘗觀之謂雄曰空自苦今/學者有禄利然尚不能明易又如𤣥何吾恐後人用覆)
(醬瓿也補案雄少好學不為章句訓詁通而已博覽無/所不見為人簡易佚蕩口吃不能劇談黙而好深湛之)
(思清靜亡為少嗜欲不修廉隅以徼名當世/家產不過十金乏無儋石之儲晏如也附)謙遜接人
(漢書韋𤣥成以父任為郎常侍騎少好學修父業尤謙/遜下士出遇知識步行輒下從者與載送之以為常其)
(接人貧賤者益加敬由是名譽日廣以明經擢為諫議/大夫  案𤣥成永光中代于定國為丞相貶黜十年之)
(間遂繼父相位封侯故國榮當世焉𤣥成為/相七年守正持重不及父賢而文采過之補)質樸守正
(漢書夏侯勝為諫大夫給事中/勝為人質樸守正簡易亡威儀)乘車出關(東觀漢記郭/丹從師長安)
(買符入函谷關乃慨然而歎曰丹不乘使者車不出此/關既至京師嘗為都講更始二年為諫議大夫持節歸)
(南陽自去家十有三/年果乘高車出關)安集關西(後漢書鄭興更始立拜/為諫議大夫使安集關)
(西/)從遊為歌(漢書王襃傳云上令襃與張子僑等並待/詔數從襃等放獵所幸宫館輒為歌頌第)
(其高下以差賜帛議者多以為淫靡不急上曰辭賦大/者與古詩同義小者辯麗可喜辟如女工有綺縠音樂)
(有鄭衞今世俗猶皆以此虞說耳目辭賦比之尚有仁/義風諭鳥獸草木多聞之觀賢於倡優博奕逺矣頃之)
(擢為諫/大夫補)召入作賦(華陽國志云李尤字伯任賈逵薦尤/有揚雄之才明帝召入作東觀辟雍)
(德陽諸觀賦銘遂拜諫議大夫案李尤傳云尤為諫議/大夫受詔與謁者僕射劉珍等俱撰漢記後帝廢太子)
(為濟隂王尤上書諌爭/順帝立遷樂安相補)人希至門(漢書揚/雄見上)寄止靈臺(三/輔)
(決錄云第五頡為諫議大夫洛陽無主人/鄉里無田宅寄止靈臺中或十日不炊)王吉病歸(漢/書)
(王吉/見上)江革告歸(謝漢書江革轉諫議大夫賜告歸因謝/病稱篤元和中天子思革至行制誥齊)
(相曰諫議大夫江革前以病歸今起居何如使縣以見/穀千斛賜巨孝常以八月長吏存問致羊酒以終厥身)
(如有不幸祠以中牢由/是巨孝之稱行於天下)繫掖庭獄(漢書劉輔舉孝廉為/襄賁令上書言得失)
(召見上美其才擢為諫大夫會成帝欲立趙倢伃為皇/后輔上疏曰腐木不可以為柱卑人不可以為主臣得)
(以同姓拔擢尸禄不忠汚辱諌爭之官不敢不盡死/唯陛下深察書奏上使御史收縛輔繫掖庭秘獄也)繫
北寺獄(後漢書劉陶拜諫議大夫是時天下日危冦賊/方熾陶憂致崩亂疏陳八事大較言天下大亂)
(皆由宦官宦官事急共讒陶曰前張角事發詔書示以/威恩自此以來各各改悔今者四方安靜而陶疾害聖)
(政專言妖孽州郡不上陶何縁知疑陶與賊通情于是/收陶下黄門北寺獄掠按日急陶自知必死對使者曰)
(朝廷前對臣云何今反受邪譖恨不與伊吕同儔而以/三仁為輩遂閉氣而死天下莫不痛之陶著書數十萬)
(言又作七曜論匡老子反韓非復孟軻及上書/言當世便事條教賦奏書記辯疑凡百餘篇補)
　　　議郎
議郎秦官(漢舊儀云議郎中郎秦官也議郎秩比六百/石特徵賢良方正敦樸有道第公府掾試博)
(士者拜/郎中也)秩比六百石(漢舊儀云議郎十二人秩比六百/石不屬署不直事侍御史遷補博)
(士諸侯王/郎中令)吳良考試為議郎(後漢書呉良傳云東平王/蒼上疏薦良顯宗以示公)
(卿曰前以事見良鬚髪皓然衣冠甚偉夫薦賢助國宰/相之職蕭何舉諱信設壇而拜不復考試今以良為議)
(郎/補)蘇章高第為議郎(後漢書蘇章少博學能屬文安帝/時舉賢良方正對䇿高第為議郎)
甄宇以儒學拜(東觀記甄宇以/儒學拜議郎)張承以方正拜(魏志張/承少知)
(名以方正/拜議郎)孔光明經學(漢書孔光經學尤明/年未二十舉為議郎)召馴能講
論(東觀漢記云召馴以志義聞鄉里號之曰德行/恂恂召伯春以明經有志行能講論拜議郎)令說
尚書(續漢書桓榮少學長安習歐陽尚書上召榮令說/尚書甚善之拜為議郎賜錢十萬入使授太子每)
(朝會輒令榮于公卿前敷奏/經書帝稱善曰得生幾晚)使祠陵廟(益部耆舊傳云/李尤字伯仁為)
(議郎安帝寢疾使尤祠陵廟肅/慎齊潔辭祝俱美上疾有瘳也)德行高妙(東觀漢記黃/瓊以德行高)
(妙公車徵/拜議郎)篤行清苦(謝後漢書石苞為諸生/篤行清苦徵拜議郎)劉淑諸儒
之表(謝後漢書劉淑舉賢良方正對䇿十/二科為天下諸儒之表擢為議郎)趙享質稟純
粹(晉起居注太康中詔曰議郎趙享質禀純粹思議/通濟學之有舊方欲敘授而得此薦意常念之)
　　　童子郎
謝廉通經(後漢書左雄奏徵海内名儒為博士使公卿/子弟為諸生有志操者加其俸禄及汝南謝)
(廉河南趙建年始十二名能通經雄並/奏拜童子郎於是負書來學雲集京師)伯達試經(魏志/司馬)
(朗字伯達年十二試經為童子郎監試者以其身體壯/大疑朗匿年劾問朗曰朗之内外累世長大朗雖穉弱)
(無仰高之風損年以求早成非志所為也監試者異之/  案朗年九嵗人有道其父字者朗曰慢人親者不敬)
(其親者也/客謝之附)委貌冠都布衣(續漢書百官志云輼車拂挽/為公卿子弟六卿十人挽兩)
(邊白素幘委貌/冠都布衣也)六品子弟(晉要事云咸康七年尚書僕/射諸葛恢奏恭皇后今當山)
(陵依舊公卿六品清官子弟為挽郎非古/也豈有牽曳國士為之役夫請悉罷之)一時之秀(世/說)
(云徐育長甚有令名武帝崩選百廿堍/郎皆一時之秀育長亦在其百中也)
　　　士
無生得貴由士而起(白虎通云王者太子亦稱士何舉/從下升以為人無生得貴者莫不)
(由士起是以舜時稱為天子必先試于士故士冠禮云/天子之元子猶士也  案士冠禮鄭注曰元子世子也)
(無生而貴皆由下升賈疏曰天子之元子雖四加與十/二而冠其行事猶依士禮也故云猶士也元子尚不得)
(生而貴則天下之人/亦無生而貴者也補)通古今辨然否(白虎通云通古今/辨然否謂之士)
能治上官(周書云人生成人能/治上官謂之士人)使不辱命(論語/云)
　
　
　
　北堂書鈔卷五十六
欽定四庫全書
　北堂書鈔卷五十七
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部九
　　中書總　　　　　　中書監
　　中書令　　　　　　中書侍郎
　　中書舍人　　　　　祕書總
　　祕書監　　　　　　祕書丞
　　祕書郎　　　　　　著書郎
　　著作總　　　　　　著作郎
　　　中書總
領尚書事(漢官儀云漢舊置中書官領尚書事謁案漢/書百官公卿表云少府屬官有中書  者黄)
(門鉤盾尚方御府永巷内者宦者八官/令丞諸僕射署長中黄門皆屬焉附)掌尚書事(漢書/百官)
(公卿表云孝武帝遊宴後宫以宦者掌尚書事改中書/謁者令置僕射凡宦者之職皆曰中成帝建始四年更)
(名中書謁者令/為中謁者令)掌機密(漢舊儀云中書掌詔/誥荅表皆機密之事)掌内事(環/濟)
(要畧云中書掌内事密下/州郡及邊將不由尚書)非良才何可斯任(温嶠上疏/云中書之)
(職酬對無方斟酌輕重豈唯文疏而已自非望士良才/何可妄居斯任累辭得止  案嶠拜侍中機密大謀皆)
(所叅綜詔命文翰亦悉豫焉俄轉中書令嶠有棟梁之/任帝親而倚之甚為王敦所忌因請為左司馬敦阻兵)
(不朝多行陵縱嶠諫不納於是謬為設敬綜其府事干/說密謀以附其欲深結錢鳳為之聲譽嶠乃具奏敦之)
(逆謀請先/為之備補)非輕才所可獨任(王獻之啓琅邪文孝王為/中書監表云中書重職掌)
(詔命當否是寄故非輕才所可獨任也封案會稽文孝/王道子少以清澹為謝安所稱年十嵗  琅邪王安帝)
(踐祚有司奏道子宜進位太傅揚州牧中書監假黄鉞/備殊禮固辭不拜補史臣曰道子地則親賢任惟元輔)
(躭荒麴糵信惑讒諛遂使尼媪竊朝權姦邪制國命/始則彜倫攸斁終則宗社淪亡實晉朝之宰嚭也附)
　　　中書監
監令同車(晉書和嶠遷中書令帝深器遇之舊監令共/車入朝時荀勗為監嶠鄙勗為人以意氣加)
(之每同乘高抗專車而坐乃使監令異車自嶠始也補/案嶠少有風格慕舅夏侯𤣥之為人厚自崇重有盛名)
(于世朝野許其能整風俗理人倫庾顗見而歎曰嶠森/森如千丈松雖磥砢多節目施之大厦有棟梁之用附)
宰相㕘領(王獻之啓琅邪王中書監表云中書職掌詔/命自大晉建國常令宰相㕘領中興以來益)
(重其任故王言彌/徽德音四塞也)機密之要宜得其才(王隱晉書張華/字茂先為中書)
(令永熙元年詔曰華前任中書有思謀之勤機密之要/宜得其才以華為中書監加侍中  案張華傳云華遷)
(長史加中書郎朝議表奏多見施用遂即真晉受禪拜/黄門侍郎華强記黙識四海之内若指諸掌武帝嘗問)
(漢宫室制度及建章千門萬户華應對如流聽者忘倦/畫地成圖左右屬目帝甚異之時人比之子產數嵗拜)
(中書令後加/散騎常侍補)當否是寄故非輕才(王獻之/見前)加典著作又
定律令(晉書荀勗拜中書監加侍中領著作與賈充共/定律令充將鎮關右勗謂馮紞曰賈公逺放吾)
(等失勢太子婚尚未定若使充女得為妃則不畱而自/停矣勗與紞伺帝間並稱充女才色絶世遂成婚當時)
(甚為正直者所疾而/獲佞媚之譏焉補)事多不泄子弟管之(傅暢晉贊云/華廙字長駿)
(為中書監時戎事多不泄廙年老病風令其子薈草詔/先時荀勗為監末年亦使息但書詔草前後相承以子)
(弟管/之)荀勗從遷發恚(王導表云乞得除中書監專壹所/司竭誠保傅惟力是視詔曰昔荀)
(公曽從中書監遷尚書令人賀之乃發恚云奪/我鳳凰池卿諸人賀我耶願足下處之勿疑)庾亮以
姻婭之嫌(晉書庾亮傳云亮為中書監上疏曰臣領中/書則示天下以私矣何者臣於陛下后之兄)
(也姻婭之嫌與骨肉中表不同雖太上至公聖德無私/然世之喪道有自來矣悠悠六合皆私其姻人皆有私)
(則天下/無公矣)
　　　中書令
處機近(晉中興書云王珉遷中書令詔曰新除侍中王/珉才學廣贍理識清通宜處機近以參時務其)
(以珉為長兼中書令䕶案珉少有才藝善行書名出珣/右時人為之語曰法  非不佳僧彌難為兄僧彌珉小)
(字也時有外國沙門名提婆妙解法理為珣兄弟講毘/曇經珉時尚幼講未半便云已解既于别室與沙門法)
(綱等數人自講法綱歎曰大義皆是但小未精耳後代/王獻之為長兼中書令二人素齊名世謂獻之為大令)
(珉為小/令補)掌機管(王洽集辭中書令表云竊以中書職掌/機管有由來矣漢武之世始建此職厯)
(代時宜置廢遂重武帝朝荀勗張/華並為其任中興以來宰相居也)俱處機密(晉諸公贊/曰裴楷為)
(中書令加侍中與光禄大夫張華俱處機密楷有時望/而華獨開府時皆責之華不敢受尋進楷開府也  案)
(楷性寛厚與物無忤不持儉素每遊榮貴輒取其珍玩/雖車馬器服宿昔之間便以施諸窮乏嘗營别宅其從)
(足衍見而悅之卽以宅與衍梁趙二王國之近屬貴重/當時楷嵗請二國租錢百萬以散親族人或譏之楷曰)
(損有餘以補不足天之道也安所毁譽其行已任率皆/此類也後與張華王戎並管機要楷有渇利疾不樂處)
(勢王渾為楷請不聽詔遣黄門郎王衍省疾/楷囘眸矚之曰竟未相識衍歎其神儁補)宜居機密
(晉陽秋云温嶠字太真太寧初手詔曰卿既以令望中/允之懐著於周旋且文清而旨逺宜居機密今以卿為)
(中書/令)職居顯要(臧榮緒晉書云潘尼字正叔為中書令/三王戰爭皇家多故尼職居顯要從容)
(而已雖憂虞不及而備嘗艱難以案尼少有清才與岳/俱以文章見知性靜退不競唯  勤學著述為事著安)
(身論以明/所守補)便居顯要(晉陽秋云王洽為中書令兄胡之/再遺之書云弟今二十九便居清)
(顯要任敢不敬以先旨/為弟啓義讓之畧也)酬對無方(温嶠疏/見前)任國大事(晉/陽)
(秋云王洽拜領軍尋加中書令固讓表疏十上穆帝詔/曰敬和清裁貴令昔為中書郎吾時尚小數呼見意甚)
(親之今所以用為令既機任須才且欲時時相見共講/文章待以友臣之義豈便任國之大事耶宜催洽令拜)
(固讓遂/不受)尊寵任職(漢書司馬遷被刑之後/為中書令尊寵任職)貴幸傾朝(漢/書)
(佞倖傳云石顯濟南人𢎞恭沛人也皆少坐法腐刑為/中黄門以選為中尚書宣帝時任中書官恭明習法令)
(故事善為請奏能稱其職恭為令顯為僕射元帝即位/數年恭死顯代為中書令貴幸傾朝百僚皆敬事顯)
奕世令望(晉陽秋云王珉為中書令父洽/嘗為此官時人以為奕世令望)一時之美
(劉謙之晉記云中書令王獻之卒贈太/常以侍中王珉代之皆一時之美也)風流之冠(晉陽/秋云)
(王獻之為中書令獻之少而標邁不循常貫為一時風/流之冠也  案獻之年數嵗嘗觀門生摴蒲曰南風不)
(競門生曰此郎亦管中窺豹時見一斑獻之怒曰逺慙/荀奉倩近愧劉真長遂拂衣而去嘗與兄徽之操之俱)
(詣謝安二兄多言俗事獻之寒温而已既出客問安王/氏兄弟優劣安曰小者佳客問其故安曰吉人之辭寡)
(以其少言故知之嘗與徽之共在一室忽然火發徽之/遽走取履獻之神色恬然徐呼左右扶出夜臥齋中而)
(有偷人入其室盜物都盡獻之徐曰偷兒/青氊我家舊物可特置之羣偷驚走補)閑於時事(薛/瑩)
(條列吳事云胡沖意性調美心趣解暢有刀筆閑於時/事為中書令雖不能匡矯亦自守不茍求容媚情度淹)
(粹/)清雅正事(王敦集表云中書令領軍庾亮/清雅正事中書監領軍如故)講論文章
(晉陽秋云/王洽見上)
　　　中書侍郎
掌詔書(魏志黄初中改秘書始/置通事郎掌詔草也)掌密詔(環濟要畧云中/書掌宫内密詔)
(有令僕射丞郎/謂西漢時也)職典禁闈(曹毗集中王祖誄云入管中/書職典禁闈藻蔚華幄芳逸)
(雲霧/也)專掌西省(晉中興書云范甯為臨淮太守徵拜中/書侍郎專掌西省以職在機近固辭不)
(許雍案甯在職多所獻替有益政道時更營新廟博求/辟  明堂之制甯據經傳奏上皆有典證孝武帝雅好)
(文學甚被親愛朝廷疑議輒諮訪之甯指斥朝士直言/無諱王國寶甯之甥也以諂媚事會稽王道子懼為甯)
(所不容乃相驅/扇因被疎隔補)張華掌書疏(張華别傳云大駕征鍾會/華兼中書郎掌書疏表檄)
(文帝/善之)孔演悉舊典(晉中興書曰孔演與庾亮俱補中書/侍郎于時中興肇建庶事草創演經)
(學博通又練悉舊典朝儀軌制/多取正焉元明二帝親愛之)華簡以文藻遷(王隱晉/書華簡)
(有智器文藻/遷中書郎)陸機以文學轉(王隱晉書陸機/以文學轉中書)詔命所出
筆札見之(陸機集序云機與吳王表云臣以職在中書/詔命所出臣以筆札見之  案機傳云趙王)
(倫將簒位以機為中書郎倫之誅也齊王冏以機職在/中書九錫文及禪詔疑機與焉遂收機等九人付廷尉)
(賴成都王穎吳王晏並救理之時中國多難顧榮戴若/思等咸勸機還吳機負其才望而志匡世難故不從冏)
(既矜功自伐受爵不讓機/惡之作豪士賦以刺焉補)書檄雲集初不立草(嵇氏世/家云嵇)
(含為中書郎書檄/雲集初不立草)奏議衆文多所施行(張華别傳云大/駕征鍾會華兼)
(中書郎奏議衆/文多所施行)大事及議多見施行(王隱晉書李重遷/中書侍郎每大事)
(及疑議輒參以經/典處決多皆施行)論釋多見稱述(晉書庾亮中興初拜/中書郎領著作侍講)
(東宫其所論釋多見稱述與温嶠俱為太子布衣之好/時帝方任刑法以韓子賜皇太子亮諫以申韓刻薄傷)
(化不足留聖心太子甚納焉累遷給事中黄門侍郎散/騎常侍時王敦在蕪湖帝使亮詣敦籌事敦與亮談論)
(不覺改席而前退而歎曰庾元規賢於裴頠逺/矣因表為中領軍明帝即位以為中書監補)朝廷多
取正焉(晉中興書/孔演見上)王濟少有逸才(晉書云王濟少有逸/才風姿英爽氣蓋一)
(時好弓馬勇力絕人善易及莊老文詞秀茂伎藝過人/有名當世與姊夫和嶠及裴楷齊名尚常山公主年二)
(十起家拜中書郎補案是時洛京地甚貴濟買地為馬/埒編錢滿之時人謂為金溝王愷以帝舅奢豪有牛名)
(八百里駁常瑩其蹄角濟請以錢千萬與牛對射而賭/之愷亦自恃其能令濟先射一發破的因據胡牀叱左)
(右速探牛心來須臾而至一割便去濟善解馬性嘗乗/一馬著連乾鄣泥前有水終不肯渡濟云此必是惜鄣)
(泥使人解去便渡故/杜預謂濟有馬癖附)裴潛風神高邁(沈約晉書云裴潛/以風神高邁為中)
(書郎出入禁門見/者皆肅然改容)韓暨有至行(魏志云明帝詔舉中書/郎吏部尚書盧毓曰得)
(其人與否在盧生耳毓/舉韓暨有至行帝用之)王濟有文章(晉起居注云武帝/詔曰駙馬都尉王)
(濟忠篤好學問有文章/器幹其以為中書侍郎)孔演二帝親愛(晉中興書/孔演見上)王濛
四年無對(王濛别傳云濛為中書郎四年無對又遷為/司徒左長史少選四人年頻滿以濛難以比)
(肩故也然案濛與沛國劉惔齊名友善惔嘗稱濛性至/通而自  有節濛每云劉君知我勝我自知後濛為司)
(徒左西屬濛以此職有譴則應受杖固辭詔為停罰猶/不就徙中書郎簡文帝之為會稽王也嘗與孫綽商畧)
(諸風流人綽言曰劉惔清蔚簡令王濛温潤恬和桓温/高爽邁出謝尚清易令達而濛性和暢能言理辭簡而)
(有會及簡文帝輔政益貴幸之與劉惔號為入室之賓/轉司徒左長史晚求為東陽不許及濛病乃恨不用之)
(濛聞之曰人言會/稽王癡竟癡也補)躍鱗龍鳳池揮翰紫宸裏(卞伯玉起/中書詩云)
(大方信苞容優渥遂不以/躍鱗龍鳳池揮翰紫宸裏)藻蔚華幄芳逸雲霧(曹毗/見上)
　　　中書舍人
舍人古官(環濟要畧云舍人古官也/掌宫中之政出廩分財)樊周並為(史記云/高祖起)
(豐沛樊噲周勃/並為舍人也)對掌文法(荀勗集云晉武帝時門下啟/令史伊羨趙咸為中書舍人)
(對掌文法勗/奏為不可)出納書命(晉中興書云劉超遷中書舍人/時臺省初建内外多事超出納)
(書命以/忠慎稱)撰正音訓(晉中興書云徐邈以東州儒素少好/學尤善經傳烈宗始覽典籍招延禮)
(樂之士後將軍謝安舉邈應選補中書/舍人在西省撰正五經音訓學者宗之)
　　　秘書總
秘府謂秘書(漢書藝文志云漢興改秦之敗大收篇籍/廣開獻書之路迄孝武世書缺簡脫禮壞)
(樂崩于是建藏書之䇿置寫書之官下及諸子傳說皆/充秘府至成帝時以書頗散亡使謁者陳農求遺書于)
(天下詔光禄大夫劉向校經傳諸子詩賦步兵校尉任/宏校兵書太史令尹咸校數術侍醫李柱國校方技每)
(一書已向輒條其篇目撮其㫖意録而奏之會向卒哀/帝復使向子侍中奉車都尉歆卒父業歆于是總羣書)
(而奏其七畧故有輯畧有六藝畧有諸子畧有詩賦畧/有兵書畧有術數畧有方技畧補案劉歆七畧云外則)
(有太常太史博士之藏内則/有延閣廣内秘室之府附)秘書為内閣(魚豢魏畧云/薛夏太祖召)
(之為秘書丞博學有才太祖每呼之不名曰薛君嘗以/事移蘭臺蘭臺自以臺也而秘書署耳謂夏不得移夏)
(報之曰蘭臺為外臺秘書為内閣臺閣一也何/不相移之有蘭臺屈無以折自後遂以為常)儀依御
史(王肅論秘書表云武帝初置秘書儀依御史臺文帝/屢有優詔丞郎之選比黄門郎秘書經遷中書不宜)
(與他官為/連者也)職為近密(王肅表詳/見下文)綜經籍(晉起居注云惠/帝永平元年詔)
(曰秘書綜理經籍考校古今課/試署吏有四百人宜專其事)崇儒術(王肅表云臣愚/以為秘書職于)
(三臺上為近密中書郎在尚書丞郎上秘書丞郎宜次/尚書郎下不然則宜次御史下秘書丞郎俱秩中四百)
(石比尚書郎出亦然則/宜為郡階下崇儒術也)典圖書(東觀漢記云桓帝延熹/二年初置秘書監掌典)
(圖書古今文字考/合異同皆綂之也)掌秘書(王肅論秘書表云昔/時秘書掌國秘密)考合異
同(東觀漢/記見上)考校古今(晉起居注/云見上)
　　　秘書監
兼掌國史(王隱晉書賈謐元康末起為秘書監兼掌國/史  案謐好學有才思既為充嗣繼佐命之)
(後又賈后專恣謐權過人主至乃鏁繫黄門侍郎其為/威福如此負其驕寵奢侈踰度室宇崇僭器服珍麗歌)
(童舞女選極一時開閣延賓海内輻輳貴遊豪戚及浮/競之徒莫不盡禮待之或著文章稱美謐以方賈誼渤)
(海石崇歐陽建滎陽潘岳吳國陸機陸/雲等皆傅㑹於謐號曰二十四友補)宣明史籍(温嶠/表荀)
(崧為秘書監云夫國史之典將以明得失之跡以諷其/上記功書過謂之實録使一代之典煥然可觀今之秘)
(書著作是宜得文史之才以辯經緯散騎常侍光禄大/夫西陵侯崧文質彬彬思義通博厯位先朝莅事以穆)
(宜掌秘奥宣明史籍臣等參之衆議謂崧可領秘書監/  案崧志操清純雅好文學齠齔時族曾祖顗見而奇)
(之以為必興頵門弱冠太原王濟甚相器重以方其外/祖陳郡袁侃謂侃弟奥曰近見荀監子清虛明理當不)
(及父德性純粹是賢兄輩人/也其為名流所賞如此補)天文數術皆綂之也(王隱/晉書)
(華嶠為秘書監加散騎常侍班同中書寺為内臺中書/散騎著作及治禮音律天文數術南省文章門下撰集)
(皆典綂之官案初嶠以漢紀煩穢慨然有改作之意會/為臺郎典  制事由是得徧觀秘籍遂就其緒起于光)
(武終于孝獻嶠以皇后配天作合前史作外戚傳以繼/末編非其義也故易為皇后紀以次帝紀又改志為典)
(以有堯典故也而改名後漢書奏之詔朝臣會議咸/以嶠文質事核有遷固之規實録之風藏之秘府補)幽
讚符命因有述焉(傅暢晉諸公贊云庾峻自司空長史/遷秘書監幽讚符命天文地理因有)
(述/焉)有良史之志(晉書華嶠傳云嶠博聞多/識屬書典實有良史之志)得文史之才
(温嶠表/見上)華嶠文學該通(王隱晉書華嶠為秘書監詔曰/亭侯嶠體素𢎞簡文學該通經)
(覽古今博/聞多識)荀崧思義通博(温嶠表/見上)王象撰皇覽(魏畧云/王象有)
(才志建安中與同郡荀緯等俱為魏太子所禮待及王/粲陳琳阮瑀路粹等亡後新出之中惟象才最高魏有)
(天下拜象散騎侍郎遷為常侍封列侯受詔撰皇覽使/象領秘書監象從延康元年始撰集數嵗成藏于秘府)
(合四十餘部部有數十篇通合八百餘萬字象既性/器和厚又文采温雅用是京師歸美稱為儒宗補)孫
盛著晉陽秋(晉書孫盛遷秘書監盛篤學不倦自少至/老手不釋卷著魏氏春秋晉陽秋并造詩)
(賦論難復數十篇晉陽秋詞直而理正咸稱良史焉既/而桓温見之怒謂盛子曰枋頭誠為失利何至乃如尊)
(君所說若此史遂行自是關君門户事其子遽拜謝謂/請刪改之時盛年老還家性方嚴有軌憲雖子孫頒白)
(而庭訓愈峻至此諸子乃共號泣稽顙請為百口切計/盛大怒諸子遂私改之盛寫兩定本寄于慕容儁太元)
(中孝武帝博求異聞始于遼東得之以定考校多有不/同書遂兩存補案盛博學善言名理于時殷浩擅名一)
(時與抗論者惟盛而已盛嘗詣浩談論對食奮擲麈尾/毛悉落飯中食冷而復暖者數四至暮忘飡理竟不定)
(盛又著醫卜及易象妙于見形論/浩等竟無以難之由是遂知名附)荀勗躬自撰次(王隱/晉書)
(云荀勗領秘書監太康二年汲郡冡中得竹書勗躬自/撰次吏部注寫以為中經列于秘書經傳闕文多所證)
(明/)孫盛手不釋卷(見/上)
　　　秘書丞
魏文建國置左右丞(魏志云文帝建國分秘書立中書/以秘書左丞劉放為中書監秘書)
(右丞孫資/為中書令)職在三臺上(王肅論秘書表云青龍中議秘/書丞郎位次與博士議郎同職)
(近日月宜/在三臺上)啓定四部(晉起居注云秘書丞桓/石綏啓校定四部書)選比黄門
(王肅論秘/書表見前)位次議郎(王肅論秘/書表見上)出宜為郡(王肅表云秘/書丞郎俱秩)
(四百石遷宜比尚/書郎出宜為郡)何元幹特詔參秘書丞(虞預晉書何/楨字元幹為)
(尚書郎少而好學特詔參秘書本有一丞/尚未轉遂以楨為左右丞之置自楨始也)王雅遠起家
為秘書丞(龍安記云王謐字雅逺少有美譽詔/令為後進冠冕起家為秘書丞也)薛夏博
學有才(魏畧云薛夏博學有才黄初中為秘書/丞上與夏推論書傳未嘗不終日也)嚴苞以
高才(魏畧云嚴苞以高才黄初中入/為秘書丞數奏文賦帝異之)嵇紹有文才(山濤/啓事)
(云嵇紹雅有文才又曉音律可為秘書郎帝曰紹既如/此便可為丞  案紹傳云紹以父得罪靖居私門山濤)
(領選啓武帝曰康誥有言父子罪不相及嵇紹賢侔卻/缺宜加旌命請為秘書郎帝謂濤曰如卿所言乃堪為)
(丞何但郎也乃發詔徵之起家為秘書丞紹始入洛或/謂王戎曰昨於稠人中始見嵇紹昂昂然如野鶴之在)
(雞羣戎曰君復未見其父耳後以天子蒙塵紹承詔馳/詣行在所值王師敗績於蕩隂百官及侍衞莫不散走)
(唯紹儼然端冕以身捍衞兵交御輦飛箭雨集紹遂被/害於帝側血濺御服天子深哀歎之及事定左右欲浣)
(衣帝曰此嵇侍/中血勿去補)
　　　秘書郎
魏武建國置秘書郎(魏志云武帝建國置秘書/郎建安末劉邵為秘書郎)秘閣之
吏(魏志王基傳云是時青土初定刺史王淩特表請基/為别駕後召為秘書郎淩復請還頃之司徒王朗辟)
(基淩不遣朗書劾州曰凡家臣之良則升于公輔公臣/之良則入于王職是故古者侯伯冇貢士之禮今州取)
(宿衞之臣留秘書閣/之吏所希聞也補)各掌一部(晉太康起居注曰秘書/丞桓石綏啓校定四部)
(之書詔遣郎中四/人各掌一部補)正定脫誤(晉官品令云秘書郎掌中/外三閣經書覆校殘闕正)
(定脫/誤)删省舊文(王隱晉書鄭黙為秘書郎刪省舊文除/其浮穢著魏中經簿中書令虞松謂黙)
(曰而今而後/朱紫别矣)左太沖專思求秘書郎(王隱晉書左思字/太沖專思三都絕)
(人流之事自以為所/見不博求為秘書郎)劉隗有文翰除秘書郎(晉書劉隗/少有文翰)
(起家秘書郎相案隗雅集文史善求人主意帝深/器遇之遷丞  司直委以刑憲彈奏不畏强禦補)鍾會
敏惠夙成(魏志鍾會敏惠夙成正始中以為秘書郎子/案鍾會傳云中䕶軍蔣濟著論謂觀其眸)
(足以知人會年五嵗鍾繇遣見濟濟甚異之曰非常人/也及壯有才數技藝而博學精練名理以夜讀書由是)
(獲聲/譽補)卻正博覽墳籍(蜀志卻正安貧好學博覽墳籍弱/冠能屬文為秘書郎  案正性淡)
(于榮利而尤躭意文章自司馬王揚班傅張蔡之儔遺/文篇賦及當世美書論益部有者則鑽鑿推求畧皆寓)
(目自在内職與宦人黄皓此屋周旋經三十年皓從㣲/至貴操弄威權正既不為皓所愛亦不為皓所憎是以)
(官不過六百石而免于憂患依/則先儒假文見意號曰釋譏補)王謐有美譽(晉書云王/謐少有美)
(譽與譙國桓𦙍太原王/綏齊名拜秘書郎補)周顗有重名(晉書云周顗字伯/仁少有重名神彩)
(秀徹雖時輩親狎莫能媟也司徒掾同郡賁嵩有清操/見顗嘆曰汝潁固多奇士自頃雅道陵遲今復見周伯)
(仁將振起舊風清我邦族矣廣陵戴若思東南之美舉/秀才入洛素聞顗名往候之終坐而出不敢顯其才辯)
(於是人士益宗附之州郡辟命皆不/就弱冠襲父爵武陵侯拜秘書郎補)
　　　著作郎
魏明皇帝置著作官(魏志云明帝太和/中始置著作郎官)職閑禀重勢貴
多爭(秘書監華嶠云著云/作郎職閑稟重云)典司文籍(晉元康元年詔云著/作舊屬中書而秘書)
(既别典文籍今改中書/著作郎為秘書著作郎)記功書過(温嶠表/云見前)
　　　著作摠
料簡四部(晉陽秋云孝武好覽文藝勅著作郎/徐野民料簡四部書凡三萬六千卷)分作四
部(晉中興書李充為大著作郎于時典籍/混亂充刪除煩亂以類相從分作四部)王沈典著作
(晉書云王沈為秘書監正元中遷散騎常侍侍中典著/作與荀顗阮籍共撰魏書多為時諱未若陳壽之實録)
(也補案王沈傳云時魏高貴鄉公好學有文才引沈及/裴秀數于東堂講讌屬文號沈為文籍先生秀為儒林)
(丈人及高貴鄉公將攻文帝召沈及王業告之/沈業馳白帝沈既不忠于主甚為衆論所非附)衞顗典
著作(魏志衞顗傳云顗受詔典著作又為魏官儀凡所/撰述數十篇好古文鳥篆𨽻草無所不善補案魏)
(國既建拜侍中與王粲並典制度文帝即王位徙為尚/書頃之還漢朝為侍郎勸贊禪代之義為文誥之詔明)
(帝即位顗奏曰九章之律自古所傳斷定刑罪其意㣲/妙百里長吏皆宜知律刑法者國家之所貴重而私議)
(之所輕賤獄吏者百姓之所縣命而選用者之所卑下/王政之弊未必不由此也請置博士轉相敎授事遂施)
(行/附)荀勗領著作(晉書荀/勗見上)李充為大著作(晉中興/書見上)楊彪著
作東觀(續漢書云楊彪博議多文著作東觀案華嶠/書曰彪與馬日磾盧植蔡邕等著作東觀補)庾
亮侍講東宫(庾亮别傳云亮拜中書郎領著作/侍講東宫其所論釋多見稱述)王沈撰
魏書(晉書王/沈見上)陸機議晉書(王隠晉書陸機以文字為秘/書監請為著作郎議著晉書)
(限斷常案機天才逸秀辭藻宏麗張華嘗謂之曰人之/為文  恨才少而子更患其多弟雲嘗與書曰君苗見)
(兄文輒欲燒其筆硯後葛洪著書稱機文猶𤣥圃之積/玉無非夜光焉五河之吐流泉流如一焉其𢎞麗姸贍)
(英銳漂逸亦一代之絕乎其為人所推服如此然好遊/權門與賈謐親善以進趨獲譏所著文章凡三百餘篇)
(並行于/世補)五世著作一代良史(應亨集讓著作表云自司/𨽻校尉奉至臣五世著作)
(不絕卿族以為美談崔駰三世相繼其後無聞/若乃談遷接武彪固踵跡亦各一世之良也)何嵩善
史漢(王隠晉書何嵩善史漢/為著作亦不能作著書)謝沈有史才(晉中興書謝/沈傳云何充)
(庾冰並稱沈有史才遷著作郎撰晉書三十餘卷時年/五十二沉先著後漢書百卷及毛詩漢書外傳所著述)
(及詩賦文論皆行于世/其才學在虞預之右)張載不經史(王隠晉書云張載/才不經史能作晉)
(書之案載义為濛汜賦司𨽻校尉傅𤣥見而嗟歎以車/迎  言談盡日為之延譽遂知名起家佐著作郎補)
　　　著作左郎
元帝嘉郭璞以為左郎(晉中興書云郭璞奏南郊賦/中宗嘉其才以為著作左郎)華
譚薦朱鳳擢拜左郎(晉中興書曰華譚為秘書監時晉/陵朱鳳吳郡吳震等以單族二人)
(並有史才白首於衡門後譚/知之薦二人擢補著作佐郎)陳壽撰三國志(王晉書云/陳夀好學)
(善著述除中書著作佐郎撰三國志案當時夏/侯湛等多欲作魏書見壽所作即壞已書補)束晳創
三帝紀(文士傳云束晳元康四年應司空府入月餘亦/除著作佐郎著作西觀撰晉書草創三帝紀及)
(十志言案晳傳云太康二年汲郡人不凖盜發魏襄王/墓或  安釐王冡得竹書數十車其紀年十三篇蓋魏)
(國之史書大凡七十五篇多燼簡斷札武帝以其書付/秘書晳在著作得觀竹書隨宜分釋皆有義證武帝嘗)
(問摯虞三日曲水之義虞對曰漢章帝時平原徐肇以/三月初生三女至三日俱亡村人以為怪乃招攜之水)
(濱洗祓遂因水以汎觴其義起此帝曰必如所談便非/好事晳進曰昔周公城洛邑因流水以汎酒故逸詩云)
(羽觴隨波又秦昭王以三日置水河曲見金人奉水心/之劒曰令君制有西夏乃霸諸侯因此立為曲水二漢)
(相縁皆為盛集帝大悅賜晳金五十觔時有人於嵩高/山下得竹簡一枚上兩行科斗書司空張華以問晳晳)
(曰此漢明帝顯節陵中筴文也/檢驗果然時人伏其博識補)難晉書限斷(于寶晉紀/云束晳為)
(祕書監賈謐請為著作左郎難陸機晉書限斷輒案潘/岳傳云岳與石崇等諂事賈謐每候其出與崇  望塵)
(而拜構愍懷之文岳之辭也謐二十四友/岳為其首謐晉書限斷亦岳之辭也補)典文數術(石/瑞)
(紀云著作郎邱衆表稱世祖武皇帝擢臣負薪之中/授臣著作左郎典治天下文義數術乃撰諸志也)
　
　
　
　
　
　
　
　
　
　
　
　
　
　北堂書鈔卷五十七
欽定四庫全書
　北堂書鈔卷五十八
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部十
　　侍中　　　　　　給事黄門侍郎
　　散騎常侍　　　　通直散騎常侍
　　員外散騎常侍　　散騎侍郎
　　給事中　　　　　　奉朝請
　　　侍中
侍中古官(環濟要畧曰侍中古官也或曰風后為黄帝/侍中周時號常伯者言其道德可常遵也補)
周號常伯(見/上)侍中王喉舌萬機無亂也(應瑗新/詩云云)鵔鸃貝
帶(漢書云孝惠帝時侍中皆冠鵔鸃貝帶傅脂粉鳥案/師古曰以鵔鸃毛羽飾冠海貝飾帶鵔鸃即鷩  也)
(補/)金蟬右貂(應劭漢官儀曰侍中周官也金蟬右貂金/取堅剛百鍊不耗蟬居高食潔目在腋下)
(貂内勁悍而外温潤侍中便繁左右與帝升降卒思近/對拾遺補闕百僚之中莫密於兹秦始皇破趙得其冠)
(以賜侍/中補)傅粉(漢書/見前)含香(應劭漢官云侍中方存年老/口臭上出鷄舌香使含之)抱
劍(又云侍中殿下稱制/出則參乘佩璽抱劍)掌御壺(孔叢子云孔臧與子琳/書曰侍中安國羣臣近)
(見崇禮不供褻事猶復掌御/唾壺朝廷之士莫不榮之)負國璽(環濟要畧云侍帷/幄受顧問拾遺於)
(左右大駕出則負璽/以從小則參乘補)侍中舍人(應劭漢官云漢因/秦置侍中舍人)比二
千石(續漢書百官志云侍中比二千石漢案漢官秩/云二千石周禮太僕于寶注曰若  侍中補)入
侍天子(漢書百官公卿表云侍中中常侍得入禁/中補案應劭注曰入侍天子故曰侍中)拾遺
補闕(魏志文帝勅侍臣曰公卿等宜拾朕之遺補朕之/闕補案晉武帝詔曰公卿等宜補闕拾遺獻可替)
(否/附)入侍帷幄(環濟要畧見前案七賢傳曰山濤太始七/年為侍中詔曰清風淳履思心通逺宜侍)
(帷幄盡規/左右補)盡規左右(見/上)出則參乘(環濟要/畧見前)次直䕶駕(晉/書)
(職官志云大駕出則次直䕶駕正直侍中負璽陪乘不/帶劍餘皆騎從御登殿與散騎常侍對扶侍中居左常)
(侍居/右)出常陪乘(漢書元帝以史丹/為侍中出則陪乘)出擁華蓋(王仲宣誄/云戴蟬珥)
(貂朱衣皓帶入侍/帷幄出擁華蓋)左右近臣(漢舊儀云侍中左右近臣/見皇后如見帝婕妤行則)
(對壁坐/則守茵)卒思近對(應劭漢官/儀云見前)拾遺左右(漢書元帝初立/侍中金敞拾遺)
(於左/右)親近起居(魏畧云集儀侍中親省起/居故俗因謂之執席子)切問近對(蔡/質)
(漢儀曰侍中常伯選舊儒高德博學淵懿仰古俯視/切問近對喻㫖公卿上殿稱制參乘佩璽秉劍補)顧
問應對(後漢百官制本注曰掌侍左/右贊導衆事顧問應對補)儐贊威儀(晉書職/官志云)
(魏晉以來置四人别加官/者則非數掌儐贊威儀補)喻㫖公卿(蔡質漢儀/云見前)使辟公
卿(應劭漢官儀漢成帝取明經者充為侍中/使辟百官公卿參議可正上殿行則負璽)侍帷幄典
秘書(東觀漢記賈逵拜侍中領騎都尉内備帷幄兼領/秘書近署甚見信用  案逵自為兒童常在太學)
(不通人間事身長八尺二寸諸儒為之語曰問事不休/賈長頭性愷悌多智思俶儻有大節尤明左氏傳國語)
(為之解詁五十一篇永平中上疏獻之顯宗重其書寫/藏秘館時有神雀集宫殿官府冠羽有五采色帝異之)
(以問臨邑侯劉復復不能對薦逵博物多識帝乃召見/逵問之對曰昔武王終父之業鸑鷟在岐宣帝威懷戎)
(狄神雀仍集此胡降之徵也帝/勅蘭臺給筆札使作神雀頌補)侍清宴陳道德(續漢書/淳于恭)
(遷侍中禮待甚優其所薦名賢無不徵用進對陳政皆/本道德上未嘗不稱善  案于恭善說老子清淨不慕)
(榮名家有山田果樹人或侵盜輒助為收採乂見偷刈/禾者恭念其愧因伏草中盜去乃起里落化之王莽末)
(嵗饑兵起恭兄崇將為盜/所烹恭請代得與俱免補)朝夕獻納(東觀漢記鄧閶拜/侍中出則陪乘入)
(侍左右忠言善/謀朝夕獻納)朝夕建議(謝承後漢書劉升為侍中朝/夕建議竭忠於朝補正二百)
(餘事悉/有篇章)常論經書(後漢桓郁為議郎敦厚篤學傳父業/以尙書敎授門徒常數百人父卒郁)
(當襲爵上書讓于兄子汎顯宗不許不得已受封悉以/租入與之帝以郁先師子有禮讓甚見親厚常居中論)
(經書問以政事稍遷侍中帝自制五家要說章句令郁/校定于宣明殿補案東觀記上謂郁曰卿經及先師致)
(復文雅其冬上親于辟雍自講所制五行章句已復令/郁說一篇上謂郁曰我為孔子卿為子夏起予者商也)
(又問郁曰子幾人能傳學郁曰臣子皆未能傳學孤/兄子一人學方起上曰努力敎之有起者即白之附)從
容諷議(文士傳云張衡拜侍中恒居/帷幄從容諷議拾遺左右)問事輒對(東觀漢/記李育)
(為侍中時章帝西謁園陵育陪乘問舊事育輒對由是/見重也案育嘗讀左氏傳雖樂文采然謂不得聖人深)
(意以為前世陳元范升之徒更相非折而多引/圖䜟不據理體於是作難左氏義四十一事補)言語辯
捷(呉志張尚孫皓時為侍郎以/言語辯捷見知擢為侍中)楊奇靡事不對(謝漢書/楊奇通)
(經才尤敏暢入補侍中天子/所問引經據義靡不條對)王粲問無不對(魏書王粲/拜侍中博)
(物多識問無不對時舊儀/廢㢮興造制度粲恒典之)戴憑解經不窮(後漢戴憑拜/侍中數進見)
(問得失帝謂憑曰侍中當匡補國政勿有隱情憑對曰/陛下嚴帝曰朕何用嚴憑曰伏見前太尉西曹掾蔣遵)
(清亮忠孝學通古今陛下納膚受之訴遂致禁錮世以/是為嚴帝怒曰汝南子欲復黨乎憑出自繫廷尉有詔)
(勅出後復引見拜憑虎賁中郎將以侍中兼領之正旦/朝賀百寮畢會帝令羣臣能說經者更相難詰義有不)
(通輒奪其席以益通者慿遂重坐五十餘/席故京師為之語曰解經不窮戴侍中補)庾峻辯質無
屈(晉書庾峻拜侍中加諫議大夫常侍帝講詩中庶子/何劭論風雅正變之義峻起難往反四坐莫能屈之)
(補案峻為博士時重莊老而輕經史峻懼雅道陵遲乃/潛心儒典屬高貴鄉公幸太學問尚書義於峻峻援引)
(師說發明經㫖申暢/疑滯對荅詳悉附)國有疑常問得失(謝承後漢書延/篤為侍中自在)
(機樞常見延納上殿問政事得失以經義古典諌帷幄/之言不宣外也  案後漢書篤本傳云篤為侍中帝數)
(問政事篤詭辭密對動依典義遷左馮翊又徙京兆尹/其政用寛仁憂恤民黎擢用長者與參政事郡中歡愛)
(三輔咨嗟焉時皇子有疾下郡縣出珍藥而大將軍梁/冀遣客齎書詣京兆并貨牛黄篤發書收客曰大將軍)
(椒房外家而皇子有疾必應陳進醫方豈當使客千里/求利乎遂殺之冀慙而不得言補吳普本草曰牛黄味)
(苦無毒牛出入呻者有之夜有光走角中牛死入/膽中如雞子黄神農本草曰療驚癎除邪逐鬼附)宿儒
顧問進楊厚(益部耆舊傳曰李固諌帝曰一日會朝見/侍中皆年少無一宿儒可顧問者乃楊厚)
(黄瓊/也)博雅顧問以何邵(晉起居注云武帝太康四年詔/曰何劭已厯試朝位博雅有拾)
(遺顧問之才其/以劭為侍中)張馴有智惠(謝後漢張馴與蔡邕共奏/定六經文字擢拜侍中典)
(領秘書馴儒雅/敏達有智惠)王濟有美才(山濤啓事云雍州刺史郭/奕右衞將軍王濟誠有亮)
(美才侍中最高者也列案濟本傳云濟累遷侍中與侍/中孔恂王恂楊濟同  為一時秀彥武帝常會公卿藩)
(牧於式乾殿顧濟恂而謂諸公曰朕左右可謂恂恂濟/濟矣每侍見未嘗不諮論人物及萬機得失濟善於清)
(言修飾辭令諷議將順朝臣莫能尚焉然外雖𢎞/雅而内多忌刻好以言傷物儕類以此少之補)盧植
天下之望(後漢盧植為侍中遷尚書時大將軍何進謀/誅中官乃召并州牧董卓以懼太后植知卓)
(凶悍難制必生後患固止之進不從及卓至果陵虐朝/廷乃大會百官于朝堂議欲廢立羣寮無敢言植獨抗)
(議不同卓怒罷會將誅植植素善蔡邕邕前徙朔方植/獨上書請之邕時見親於卓故往請植事又議郎彭伯)
(諌卓曰盧尚書海内大儒人之望也今先害之天下震/怖卓乃止但免植官而已植以老病求歸懼不免禍乃)
(詭道從轘轅出卓果使人追之到/懷不及遂隠於上谷不交人事補)顏髦廊廟之望(顏含/别傳)
(云髦形儀嚴整風貌端美大司馬桓公嘆曰顏侍中廊/廟之望喉舌機要  案髦父含本傳云含為侍中除吳)
(郡太守含所厯簡而有恩明而能斷然以威御下王導/嘆曰顏公在事呉人歛手矣未之官復為侍中累遷光)
(禄勲以年老遜位成帝美其素行就加右光禄大夫門/施行馬賜牀帳被褥勅太官四時致膳固辭不受于時)
(論者以王導帝之師傅名位隆重百僚宜為降禮太常/馮懷以問於含含曰王公雖重理無偏敬降禮之言或)
(是諸君事宜鄙人老矣不識時務既而告人曰吾聞/伐國不問仁人向馮祖思問佞於我我有邪德乎補)王
粲識舊佩(摯虞決疑要注云漢末喪亂絕無玉佩侍中/王粲識舊佩始復作之今之玉佩受法自於)
(王粲/也)顧和奏舊冕(晉中興書顧和遷侍中初中興東遷/舊章多闕而冕旒飾以翡翠珊瑚及)
(雜珠等和奏舊冕十有二旒皆用玉珠今用雜珠等非/禮若不能用玉可用白旋成帝於是始下太常改之)
從祀甘泉(益部耆舊傳云蜀郡張寛漢武帝時為侍中/從祀甘泉至渭橋有女子浴於渭水乳長七)
(尺上怪其異遣問之女曰帝後第七車張寛知我所來/時寛在第七車對曰天星主祭祀齋戒不嚴則女人見)
(也/)從幸黎邱(襄陽耆舊傳云習都為侍中從光武幸黎/邱與光武通夢見蘇山神光武嘉之拜大)
(鴻臚主蘇/嶺之祀也)西謁陪乘(東觀漢記/李育見上)南郊參乘(謝後漢書劉/陵字孟高為)
(侍中車駕南/郊陵參乘)馮魴三世(東觀漢記曰馮魴父子兄/弟並帶青紫三世侍中)張辟
疆年十五(漢書云張辟疆留侯/子年十五為侍中)桑𢎞羊年十二(又云桑/𢎞羊雒)
(陽賈人子以心計/年十二為侍中)問貂不知左遷(應劭漢/官未詳)作詩稽留奏
免(魏陽秋云甘露二年帝幸辟雍命羣臣/賦詩侍中和道作詩稽留有司奏免)
　　　給事黄門侍郎
名曰夕郎(漢舊儀云黄門日暮入/對青瑣門名曰夕郎)主諸宦者(續漢書百/官志云黄)
(門令一人主/省中諸宦者)闗通内外(應劭漢官儀曰給事黄門部位/次侍中得從左右闗通内外給)
(事於中故曰給事/黄門獻帝置六員)讚相威儀(晉官品令給事黄門四人/與侍中掌文案讚相威儀)
(典署/其事)常操小蓋(續漢書陰興為黄門侍郎每從出入常/操小蓋障翳風雨險隘躬自履渉率先)
(期門上所幸止/先入清辟也)次直䕶駕(晉官令品云給事黄門四人/大法駕次直黄門郎從駕也)
皆用姓族博選耆儒(謝後漢書朱穆諫曰臣聞漢家舊/典置侍中中常侍各一人省尚書)
(事黄門侍郎一人傳發書奏皆用姓族自和熹太后以/女主稱制不接公卿乃以閹人為常侍小黄門通命兩)
(宫自此以來權傾人主窮困天下宜/皆罷遣博選耆儒宿德與參政事)三世不徙(漢書揚/雄待詔)
(嵗餘為給事黄門/成哀平三代不徙)永平不遷(東觀漢記云馬俊老至志/在克己輔上不私家于朝)
(廷兄為虎賁中郎將弟/為黄門郎永平世不遷)張禹少子(漢書張禹為太傅有/疾成帝臨視拜於牀)
(下有少子在側目之帝/知其意於前拜黄門郎)馬防小侯(東觀漢記馬防為常/從小侯上欲冠防夜)
(拜為黄/門侍郎)劉歆年少(劉向與子歆書曰今若年/少得黄門侍郎要處也)竇固節操
(東觀漢記竇固少為/黄門郎諌讓有節操)杜恕威嚴(三輔決録云杜恕拜黄/門侍郎每宣省閤威儀)
(矜/嚴)張華博覽圖籍(王隠晉書云張華為黄門侍郎/博覽圖籍四海之内若指諸掌)石浚
鑒識人物(臧榮緒漢書石浚字景倫清儉鑒識敬/愛人物為黄門郎兩官為當時名士)荀悅
侍講(後漢書荀恱遷黄門侍郎獻帝頗好文學悅與從貧無/弟彧及孔融侍講禁中案悅年十二能說春秋家)
(書每之人間所見篇牘一覽多能誦記性沈靜美姿容/尤好著述靈帝時閹宦弄權士多退身窮處悅乃托疾)
(隠居時人莫之識從弟彧時稱敬焉累遷秘書監侍中/時政移曹氏天子恭已而已悅志在獻替而謀無所用)
(乃作申鑒五篇其所論辨/通見政體既成而奏之補)董遇侍講(魏畧云董遇字季/直獻帝時為黄門)
(侍郎旦夕侍講/天子所愛信也)郭況謹慎(東觀漢記郭況以后弟小心/謹慎年十六為黄門侍郎)
任嘏淑慎(任嘏别傳云魏文帝以嘏為黄門郎每納忠/言輒手懷其本自在禁省歸不書封帝嘉其)
(淑/慎)馮參恂恂可觀(漢書馮參昭儀少弟為黄門郎給事/中為人矜嚴好修容儀進止恂恂可)
(觀/也)王黎軒軒得志(傅子云王黎為黃門郎軒/軒然得志煦煦然自樂)美麗見悅
(漢書董賢為太子舍人哀帝立賢隨太子官為郎二嵗/餘賢傳漏在殿下為人美麗自喜哀帝望見悅其儀貌)
(識而問之曰是舍人董賢耶/因引上與語拜為黃門郎)疏敏合意(續漢書耿國為/黃門郎疏敏有)
(識于時見問常多/合意上以為能也)江綂作儀(王晉書云江綂為/黃門郎作朝會儀)曹毗作
詩(曹毗五言詩序云余從中書轉為/黄門在直多懷作詩書屛風云爾)
　　　散騎常侍
獻可替否(應劭漢官儀云秦及漢置散騎中常侍各一/人官並無員散騎馬夾乘輿車獻可替否補)
承答顧問(華嶠集云散騎以從容侍從承答顧問為職/又掌贊詔命平處分籍故前世多參用言語)
(文學/之士)同掌規諫(魏志文帝延康元年置散騎常侍為一/官省中字置四人與侍中同掌規諌)
朝夕規獻(應璩新詩散騎常/師友朝夕進獻規)俱掌直諫(王隠晉書云傅/𤣥為散騎常侍)
(及受襌進爵為子加駙馬都尉與皇甫陶共掌諫職之/案𤣥少博學善屬文解鐘律性剛勁亮直不能容人)
(短/補)集比詔䇿(晉中興云興寧二年桓温春省散騎常侍/二人復置四人凡一省文書表奏意異者)
(為散騎常侍比於侍中貂璫挿右黄初中/始置四人出入侍從與上談議不典事)貂璫之暉(王/晉)
(書顧凱之拜散騎常侍表云不悟陛下聖恩所加登之/常伯之列飾以貂璫之暉  案愷之本傳愷之每食甘)
(蔗恒自尾至本人或怪之云漸入佳境尤善丹青圖寫/特妙謝安深重之以為有蒼生以來未之有也愷之每)
(畫人成或數年不㸃目睛人問其故答曰四體姸媸本/無關於妙處傳神冩照正在阿堵中義熈初為散騎)
(常侍與謝瞻連省夜於月下長詠瞻每遥贊之愷之彌/自力忘倦瞻將眠令人代已愷之不覺有異遂申旦而)
(止尤信小術以為求之必得桓𤣥嘗以一栁葉紿之曰/此蟬所翳葉也取以自蔽人不見已愷之喜引葉自蔽)
(𤣥就溺焉愷之信其不見已也甚珍之初愷之在桓温/府常曰愷之體中癡黠各半合而論之正得平耳故俗)
(傳愷之有三絕才/絕畫絕癡絕補)夾乘輿車(應邵漢官/儀云見前)入侍左右(環濟/要畧)
(云散騎常侍入侍左右/出則侍事於廊廡之下)鄭思元參乘(王隠晉書鄭黙字/思元為散騎常侍)
(世祖祀南郊侍中已陪乘/詔曰使鄭常侍黙參乘)司馬駿侍講(傅暢晉諸公讚/云司馬駿八嵗)
(為散騎常侍侍講十/二遷步兵校尉也)謝萬宜居獻替(晉起居注云升平/五年詔曰前西中)
(郎謝萬才義簡亮宜居獻替其以為散騎常侍衒案謝/萬本傳云萬才器儁秀雖器量不及安而善自  耀故)
(早有時譽工言論善屬文敘漁父屈原季主賈誼楚老/龔勝孫登嵇康四隠四顯為八賢論其旨以處者為優)
(出者為劣以示孫綽綽與往反以體公識逺者則出處/同歸嘗與蔡系送客於征虜亭與系爭言系推萬落牀)
(冠㡌傾脫萬徐拂衣就席神意自若坐定謂系曰卿幾/壞我面系曰本不為卿面計然俱不以介意時亦以此)
(稱之/補)王恂宜進拾遺(晉起居注太始元年詔曰給事黄/門侍郎王恂篤志好學不殞先業)
(久厯朝班職用有效宜拾遺左右其以恂為散騎常侍/  案恂本傳恂弱冠與陳郡謝𤣥為桓温掾俱為温所)
(敬重嘗謂之曰謝掾年四十必擁旄仗節王掾當作黒/頭公皆未易才也後恂夢人以大筆如椽與之既覺語)
(人曰此當有大手筆事俄而/帝崩哀册諡議皆恂所草補)孟達容觀(蜀志孟達自蜀/降魏文帝善達)
(之姿才容觀以/為散騎常侍)庾闡文章(晉中興書云庾闡有文章才/義議者以為宜綜國史於是)
(召為散/騎常侍)譙周博物洽聞(干寶晉紀曰詔騎都尉譙周閒/居中道不仕危國蜀亡之際勸)
(劉禪歸命有忠君濟民之謀又躭習典藝博物洽聞朕/甚嘉之以為散騎常侍  案譙周本傳鄧艾入隂平百)
(姓擾擾皆迸山野不可禁制後主使羣臣會議計無所/出或以為蜀之與吳本為和國宜可奔吳或以為南中)
(七郡阻險斗絶易以自守宜可奔南惟周以為自古以/來無寄他國為天子者也今若入吳固當臣服且政理)
(不殊則大能吞小此數之自然也由此言之則魏能倂/吳吳不能併魏明矣等為小稱臣孰與為大再辱之恥)
(何與一辱且若欲奔南則當早為之計然後可果今大/敵已近禍敗將及羣小之心無一可保恐發足之日其)
(變不測何至南之有乎又上疏曰堯舜以子不善知天/有授而求授人子雖不肖禍尚未萌而迎授與人況禍)
(已至乎故㣲子以殷王之昆面縛銜璧而歸武王豈所/樂哉不得已也於是遂從周䇿劉氏無虞一邦蒙賴周)
(之謀也補襄陽記曰譙周言先帝諱備其訓具也後/主諱禪其訓授也如言劉已具矣當授與人也附)程
咸博學洽通(王晉書云程咸字延祚太始十年詔曰黄/門郎程咸博學洽通文藻清敏其以為散)
(騎常/侍)阮嗣宗非好事(七賢傳云高貴鄉公以阮籍為散/騎常侍非其好也  案籍本傳云)
(籍容貌瓌傑志氣宏放傲然獨得任性不羈而喜怒不/形於色或閉户視書累月不出或登臨山水經日忘歸)
(博覽羣籍尤好莊老嗜酒能嘯善彈琴當其得意忽忘/形骸時人多謂之癡惟族兄文業每嘆服之以為勝已)
(由是咸共/稱異補)王永年時論清之(呉志王藩字永年孫休即/位與賀邵薛瑩虞汜俱為)
(散騎中常侍皆加駙/馬都尉時論清之)
　　　通直散騎常侍
東平王懋為通直之始(晉起居注云太始十年詔東平/王懋為員外常侍通殿中直散)
(騎常侍通直之/號蓋自此始也)日新匪懈(又云惠帝永寧元年詔曰散/騎常侍瑯邪王睿日新匪懈)
(宜在機近其/令睿通直也)夙夜不懈(臧榮緒晉書云太始十年詔程/咸厯職左右劬勞内侍乃心在)
(公夙夜不懈以咸為/散騎常侍左通直郎)
　　　員外散騎常侍
公族閒任(晉諸公贊云任愷王俊齊王攸皆為魏員外/散騎常侍于時公族務在閒任故置外位也)
登之常伯(王隠晉書顧愷之拜/員外散騎常侍見前)嘉之宜補(王晉書云吏/部李重啓太)
(常博士曹嘉之/宜補員外常侍)孫朝宜給(晉起居注云咸康八年司徒/王導表員外常侍孫朝告老)
(宜給本官秩/以給餘年)天錫歸國(晉書張天錫為苻融征南司馬/於陣歸國詔曰昔孟明不替終)
(顯厥功豈以一眚而廢才用其以天錫為散騎常侍左/員外又詔曰故太尉西平公張軌著徳遐域世襲前勞)
(彊兵縱害遂至失守散騎常侍天錫拔迹登朝先祀淪/替用増矜慨可復天錫西平郡公爵俄拜金紫光禄大)
(夫天錫少有文才流譽逺近及歸朝甚被恩遇朝士以/其國破身虜多共毁之會稽王道子嘗問其西土所出)
(天錫應聲曰桑葚甜甘䲭鴞/革響乳酪養性人無妬心補)苻朗歸化(載記苻朗為青/州刺史在任甚)
(有稱績後晉遣淮南太守高素伐青州朗遣使詣謝𤣥/於彭城求降𤣥表朗許之詔加員外散騎侍郎既至揚)
(州風流邁於一世超然自得志凌萬物所與晤言不過/一二人而已補案朗善識味鹹酢及肉皆别所由會稽)
(王司馬道子為朗設盛饌極江左精餚食訖問曰闗中/之食孰若此荅曰皆好唯鹽味小生耳既問宰夫皆如)
(其言或人殺雞以食之既進朗曰此雞栖恒半露檢之/皆驗又食鵞肉知黒白之處人不信記而試之無毫釐)
(之差/附)
　　　散騎侍郎
掌問應對(應劭漢官儀云漢武元鼎三年初置散騎俱/掌問應對世祖省之案漢初有散騎侍郎掌)
(侍省皆為騎郎貲滿五萬為常侍郎/張釋之以貲為常侍蓋為此官也)為賓宴臣(桓氏家/傳曰延)
(康元年初置散騎之官皆選新舊文武之才/以為賓宴之臣遷桓範為散騎侍郎官也)詔集羣書
(魏書云劉劭字孔才為散騎侍郎受/詔集五經羣書以類相從作皇覽)撰正音訓(晉書云/徐邈姿)
(性端雅勤行勵學博涉多聞以慎密自居少與鄉人臧/壽齊名下帷讀書不游城邑及孝武帝始覽典籍招延)
(儒學之士邈既東州儒素太傅謝安舉以應選補中書/舍人在西省侍帝雖不口傅章句然開釋文義標明㫖)
(趣撰正五經音訓學者/宗之遷散騎常侍補)帝室茂親(束晳集云員外侍郎/皆帝室茂親貴游子)
(弟/)皆貴子弟(魏志孟康拜散騎侍郎是時散騎侍郎多/貴子弟或以高才英儒充其選而康以外)
(屬雜其間故皆輕之不復呼其姓字而謂/之何元康既有才敏又好學衆人更嘉之)荀顗擢拜(晉/書)
(荀顗傳顗幼為陳羣所賞性至孝博學洽聞理思周密/魏時以父勲除中郎宣帝輔政見顗奇之曰荀令君之)
(子也擢拜散騎侍郎難鍾㑹易無互體又/與扶風王駿論仁孝孰先見稱于世補)謝頥顯侍(謝/知)
(表云兄頤除員外散/騎侍郎顯侍帷幄)清和著稱(晉中興書云王悅弱冠/有高名每侍講東宫以)
(清和著稱除/散騎侍郎)知名美稱(晉中興書云王洽字敬和王導/諸子中最知名與荀羨俱有美)
(稱弱冠除散/騎中書郎)張賀七嵗拜散騎(漢書云張賀年/七嵗拜散騎)鍾毓十
四為散騎(魏志鍾毓年十四為散騎侍郎機捷談笑有/父風  案太和初蜀相諸葛亮圍祁山明帝)
(欲西征毓上疏曰夫䇿貴廟勝功尚帷幄不下殿堂之/上而決勝千里之外車駕宜鎮守中土以為四方威勢)
(之援今大軍西征雖有百倍之威於闗中之費所損非/一且盛暑行師詩人所重實非至尊動軔之時也補)
　　　給事中
掌顧問(漢書百官公卿表曰給事中亦加官或大/夫博士議郎掌顧問應對位次中常侍補)掌侍
從(胡伯始云給事掌侍左右無員位次侍中中常侍或/名儒或國親漢東方朔拜中郎為給事中劉向諫議)
(大夫為/給事中)帝室茂親(束晳集云員外侍郎及給事尣從/皆是帝室茂親或貴游子弟補)貴
游子弟(見/上)鄭衆明經(范煜後漢書云鄭衆以明經拜給/事中  案衆年十二從父授左氏)
(春秋精力於學明三綂厯作春秋難記條例兼通易詩/知名於世以越騎司馬復留給事中是時北匈奴遣使)
(求和親顯宗遣衆持節使匈奴衆至北庭虜欲令拜衆/不為屈單于大怒圍守閉之不與水火欲脅服衆衆拔)
(刀自誓單于恐而止乃/更發使隨衆還京師補)陳邵儒敎(王隠晉書太始中詔/曰燕王師陳邵清貞)
(潔靜行著邦族篤學好古博通六籍躭悅典誥/老而不倦宜在左右以篤敎可為給事中補)蘇林文
學(魏畧云蘇林博學多通古今字指凡諸書傳文間危/疑林皆釋之建安中為五官中郎將文學甚見禮待)
(黄初中為博士給事中文帝/作典論所稱蘇林者是也補)袁准俊才(荀緯兗州記云/袁准有俊才太)
(始中為/給事中)
　　　奉朝請
朝會而已(沈約宋志云奉朝請無員亦不為官漢東京/罷省三公外戚宗室諸侯多奉朝請奉朝請)
(者奉朝會請召而已補案周禮大宗/伯職云諸侯春見曰朝時見曰㑹附)從容閒豫(晉起居/注武寧)
(三年詔曰前相國掾主簿雖奉朝請/並從容閒豫若大縣闗宜以治民也)皆奉朝請(漢書霍/光傳自)
(昭帝時光子禹及兄孫雲皆中郎將雲弟山奉車都尉/侍中領胡越兵光兩女壻為東西宫衞尉昆弟諸壻外)
(孫皆奉朝請為諸曹大夫騎都尉/給事中黨親連體根據於朝廷補)獨奉朝請(漢官解詁/云三輔職)
(如郡守獨奉朝請成帝丞相時張禹避位時進奉/朝請又以闗内侯蕭望之大司馬嘉皆奉朝請)位次
三公(續漢書云前漢列侯奉/朝請在長安位次三公)宜兼三公(晉太常劉寔表/云郊廟諸王見)
(在奉朝請宜/兼三公奏可)在丁傅之右(漢書董賢傳賢年二十二雖/為三公常給事中領尚書百)
(官因賢奏事以父恭不宜在卿位徙為光禄大夫秩中/二千石弟寛信代賢為駙馬都尉董氏親屬皆侍中諸)
(曹奉朝請寵在丁傅之右矣補案賢貴震朝廷常與上/臥起嘗晝寢偏籍上褏上欲起賢未覺不欲動賢迺斷)
(褏而起其恩愛至此賢亦性柔和便辟善為媚以自固/每賜洗沐不肯出常畱中視醫藥上以賢難歸詔令賢)
(妻得通引籍殿中止賢廬若吏妻子居官寺舍又召賢/女弟以為昭儀位次皇后詔將作大匠為賢起大第北)
(闕下重殿洞門木土之功窮極技巧柱檻衣以綈錦下/至賢家僮僕皆受上賜及武庫禁兵上方珍寶其選物)
(上第盡在董氏而乘/輿所服迺其副也附)與太子遊處(晉武帝詔曰隴西王/世子越駙馬都尉楊)
(邈並可奉朝請付/與太子遊處也)
　
　
　
　
　
　
　
　
　
　
　
　北堂書鈔卷五十八
欽定四庫全書
　北堂書鈔卷五十九
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部十一
　　尚書總　　　　　　錄尚書
　　尚書令　　　　　　尚書僕射
　　　尚書總
尚書唐虞官也(漢官儀云尚書唐虞官也龍作納言詩/云惟仲山甫王之喉舌秦改稱尚書漢)
(亦尊此官典/機密也補)唐虞曰納言周官為内史(漢官解詁云唐/虞曰納言周官)
(為内史機事所/總號令攸發補)銅印墨綬執笏負符(晉書官品云尚書/僕射六人皆銅印)
(墨綬進賢兩梁冠絳幘朝服佩水蒼玉/執笏負符加侍中者武官右貂金蟬)管主喉舌(尚書/注曰)
(納言如今尚書/管主喉舌也)天子喉舌(後漢陽嘉二年李固上書曰/陛下之有尚書猶天之有北)
(斗也斗為天喉舌尚書亦為陛下喉舌斗斟酌元氣運/平四時尚書出納王命賦政四海權尊埶重責之所歸)
(若不平心災/眚必至補)王之喉舌(揚雄尚書箴曰皇皇聖哲允勅/百工命作齋慄龍為納言是機)
(是密出入朕命王之喉舌獻善宣美而讒說是/折我視云明我聽云聰載夙載夜惟允惟恭補)喉舌之
任(傅子云尚書者出入/王命喉舌之任也)出納詔命(漢書解詁云尚書出/納詔命齊衆喉舌)
獻善宣美(揚雄尚書/箴見前)機事所總號令攸發(漢書解詁/云見前)省
案平處(韋昭辯釋名曰尚上也言最在上總領之也辯/云尚猶奉也百官言事當省案平處奉之故曰)
(尚書尚食尚/方亦然補)處議持平(桓譚新論云昔堯試舜於大麓/者領録天下事如今之尚書官)
(矣宜得大賢智乃/可使處議持平)主計官(周禮天官司會之職鄭注云/㑹大計也司會主天下之大)
(計計官之長/若今之尚書)掌計要(禮記王制云司會以嵗之成質於/天子鄭𤣥注云司會冡宰之屬掌)
(計要者也質猶/平其計要也)典機密(應劭漢官/儀云見前)典樞機(華嶠漢書韋/彪上疏曰欲)
(給民所務其原在尚書典/樞機天下事一決之也)綂庶事(應劭云侍中王喉舌/萬機無不理尚書綂)
(庶事官人/垂法憲也)萬事之本(晉康帝起居注詔曰尚書萬事之/本朕所責成也而廩秩儉薄甚非)
(治體今雖軍國多費不為元凱惜禄其/依令僕給尚書各親信五十人廩賜)民物所原(華嶠/漢書)
(韋彪上/疏見前)錄天下事(桓譚新論/云見前)補我袞闕(摰虞尚書箴曰/舜納大麓七政)
(以齊内成外平風雨不迷補我袞闕闡我皇猷皇猷允/塞四海咸休雖聖雖明必賴良才無曰我智官不能任)
(發言如絲其出成綸千/里之應樞機在身補)分為四曹(漢書成帝建始四年/罷中書宦官置尚書)
(員五人丞案師古曰漢舊儀尚書四人分為四曹常侍/尚書主  相御史事二千石尚書主刺史二千石事户)
(曹尚書主庶人上書事主客尚書主外國/事成帝置五人有三公曹主斷獄事補)謂之八座(續/漢)
(書云光武帝分増三公曹為二公其一曹主嵗盡諸州/郡事常侍曹主選舉祠祀民曹主繕功作鹽池苑囿客)
(曹主䕶駕羌胡朝賀二千石曹主詞訟中都官主/水火盜賊與三公為六曹并令僕二人謂之八座)士之
權貴(漢官解詁云士之/權貴不過尚書)士之樞機(皇甫謐集云尚書/文士之樞機也)宜
得大賢(桓譚新論/云見前)非賢莫居(晉書蔡謨為尚書上疏讓/曰八座之任非賢莫居前)
(後所用資名有常孔愉諸葛恢並以清節令才少著名/望臣守小郡名輩不同階級殊懸今猥以輕鄙超倫踰)
(等上亂聖朝貫魚之序下違羣士准平之論豈唯微臣/其亡之誡實昭聖政惟塵之累補案謨博學於禮儀宗)
(廟制度多所議定文筆論議有集行於世總應劭以來/注班固漢書者為之集解謨初渡江見蟛蜞大喜曰蟹)
(有八足加以二螯令烹之既食吐下委頓方知非蟹後/詣謝尚而說之尚曰卿讀爾雅不熟幾為勤學死謨性)
(方雅丞相王導作女伎施設牀席謨先在坐不悅而去/導亦不止之性尤篤慎每事必為過防故時人云蔡公)
(過浮航脫/帶腰舟附)八元八愷(左傳云昔高陽氏有才子八人蒼/舒隤敳檮戭大臨尨降庭堅仲容)
(叔達齊聖廣淵明允篤誠天下之民謂之八愷高辛氏/有才子八人伯奮仲堪叔獻季仲伯虎仲熊叔豹季貍)
(忠肅共懿宣慈惠和天/下之民謂之八元補)
　　　錄尚書
大錄萬機(沈約宋書云諸公錄尚書事古制也王肅解/尚書納于大麓曰堯納舜於尊顯之官使天)
(下大錄萬/機之政)百官總已(應劭漢官儀和帝策書曰故太尉/鄧彪元公之族三讓彌高海内歸)
(仁為羣賢首其以彪為太尉/錄尚書事百官總已以聽)錄六條(晉中興書云會稽/文孝王以錄尚書)
(六條開府領司徒又領揚州錄尚書事公卿奏進位丞/相揚州牧黃鉞羽葆  案沈約宋志何充表曰咸康中)
(分置三錄王導錄其一荀崧陸曄各錄六條事然則似有/二十四條若止有十二條則荀陸各錄六條導又何所司)
(乎若導總錄荀陸分掌則不得復云導錄其一也其後每/置二錄輒云各掌六條事又是止有十二條也十二條者)
(不知悉何條晉江右有/四錄則四人參錄也補)參七牒(沈約宋書云晉惠帝初/使尚書七牒大事經關)
(張華有異/得不識)宜參機衡(晉起居注云元康元年詔曰司徒/王渾秉法從正思量𢎞逺厯位外)
(内文武勲庸著在方䇿宜參弼機/衡以亮天工其可錄尚書事也)宜讚朝政(晉起居注/大興二年)
(八月詔司徒荀組讚朝政/令錄尚書給班劍六十人)大司馬平尚書事(沈約宋書/云霍光以)
(大司馬大將/軍平尚書事)丞相錄尚書事(晉中興書云太初元年詔/曰會稽王體道沖虛識理)
(明允登題親賢國之典也其以為丞相/錄尚書入朝不趨讚拜不名劍履上殿)初總萬機(王隠/晉書)
(云司馬景王為撫軍大將軍侍郎都督中外諸/軍録尚書事上初總萬機正身平法朝政肅然)恒總萬
機(晉中興書王遵為驃騎揚州領中書監錄尚書事時/中丞熊逺尚書周顗等為有司所奏遵上疏請免錄)
(中宗令曰卿恒總萬/機何解錄除節而已)張安世職典樞機外内無間(漢書/張安)
(世拜大司馬車騎將軍領尚書事職/典樞機以謹慎周密自著外内無間)蔣公琰處羣僚右
衆望漸服(蜀志蔣琬字公琰錄尚書事時新喪元帥逺/近危悚琬出類拔萃處羣寮之右既無戚容)
(又無喜色神守舉止有/如平日由是衆望漸服)趙峻不貳　李固不囘(應劭漢/官儀沖)
(帝䇿書云太尉趙峻三世掌典機衡有匪石不二之心/大司農李固公族之苗忠貞不囘今以峻為太傅固為)
(太尉參錄/尚書事)桓烏太傅入授(華嶠漢書云桓烏明經篤行/有名稱以尚書授安帝拜太)
(傅錄尚書復入授順帝于禁中因宴見/奏宜引三公尚書入省事天子從之)李固太尉參錄
(應劭漢官/儀見前)司馬元顯為西錄(晉書云司馬道子日飲醇/酒而委事於司馬元顯元)
(顯雖年少而聰明多涉志氣果銳以安危為己任既而/孫恩乘釁作亂加道子黄鉞元顯為中軍以討之又加)
(元顯錄尚書事然道子更為長夜之飲政無大小一委/元顯時謂道子為東錄元顯為西錄西府車騎填湊東)
(第門下可設雀羅矣補案史臣曰元顯以童丱之年受/棟梁之寄專制朝廷陵蔑君親奮庸瑣之常材抗姦兇)
(之巨冦喪師殄/國不亦宜乎附)桓𤣥遥錄尚書事(晉中興書云元興八/年桓𤣥用事出鎮姑)
(孰雖職在外實遥錄尚書事也星案𤣥本傳云𤣥母馬/氏嘗與同輩夜坐于月下見流  墜銅盆水中忽如二)
(尺火珠炯然明淨競以瓢接取馬氏得而呑之若有感/遂有娠及生𤣥有光照室古者奇之故小名靈寶妳媪)
(每抱詣温輒易人而後至云其重兼常兒温甚愛異之/太元末出補義興太守鬱鬱不得志嘗登高望震澤嘆)
(曰父為九州伯兒為五湖長後圖逆出偽詔改年為建/始右丞王悠之曰建始趙王倫偽號也又改為永始復)
(是王莽始執權之嵗其兆號不祥㝠符僭逆如此後元/興中衡陽有雌鷄化為雄八十日而冠萎具及𤣥建國)
(於楚衡陽屬焉自簒盜至敗時凡八旬矣其時有童謡/云長干巷巷長干今年殺郎君後年斬諸桓其凶兆符)
(會如此郎君/謂元顯也補)
　　　尚書令
尚書令秦置漢武改為謁者令(後漢百官志云尚書令/一人承秦所置武帝用)
(宦者更為中書謁者令成帝用士人復故/掌凡選署及奏下尚書曹文書衆事補)銅印墨綬(晉/百)
(官表注云尚書令唐虞官也銅印墨綬五/時朝服納言幘進賢兩梁冠佩水蒼玉)納言幘進賢
冠(見/上)古之冢宰(晉公卿禮秩云尚書令古之冢宰荀勗/集云昔六官所掌冢宰為首秦公卿贊)
(以丞相御史為冠今者尚書令/總此三者非臣駑闇所宜忝竊)周之冢宰(曹嘉之晉紀/云荀勗守尚)
(書令詔曰周之冢宰今尚書令皆古百揆之任以其亮/采惠疇熈帝之載實允於此勗肆力先朝庸勲超格受)
(終之揆協於大麓/故授以此位也)總領紀綱(後漢典職云尚書令主贊/奏事總領紀綱無所不綂)
(與司隷校尉御史中丞朝㑹皆/專席而坐京師號曰三獨坐補)總攝諸曹(晉百官表注/云尚書令總)
(攝諸曹出納王命敷奏萬機蓋政令之所由宣選舉之/所由定罪賞之所由正斯乃文昌天府衆務淵藪内外)
(所折衷逺近/所稟仰補)出納王命(見/上)憲範王猷(晉書謝石為尚書/令上疏遜位曰尚)
(書令國之冢司總括百揆憲範王猷式/是羣辟故必簡德而拔量才而受補)掌曹文書(續漢/書百)
(官志/見前)讚尚書事(漢書元鼎二年以張安世為尚書令改/為中書讚者令讚尚書事司馬止𢎞恭)
(石顯/為之)敷奏萬機(晉百官表/注見前)總括百揆(晉書謝石為/尚書令見前)百揆
之首(晉起居注武帝詔曰尚書令百揆之首總㕘機衡/出納朝政治績之所由也車騎將軍賈充忠允清)
(正通理經逺迪文武謨勲/𢎞著其以充守尚書令補)七政以齊(摯虞尚書/令箴見前)端右之
職(晉起居注云太始元年詔曰尚書令總百揆/端右之職也是以自漢代以來每慎選此官)端右之
重(晉書王恭傳云司馬道子嘗集朝士置酒於東府尚/書令謝石因醉為委巷之歌恭正色曰居端右之重)
(集藩王之第而肆淫歌欲令羣下何所取則石深銜之/補案恭性抗直深存節義讀左傳至奉王命討不庭每)
(輟卷而嘆為性不𢎞以闇於機會自在北府雖以簡惠/為政然自矜貴與下殊隔不閑用兵尤信佛道調役百)
(姓修營佛寺務在壯麗士庶怨嗟臨刑猶誦佛經自理/鬚鬢神無懼容謂監刑者曰我闇於信人所以致此原)
(其本心豈不忠於社稷但令百代之下知有王恭耳家/無財帛唯書籍而已為識者所傷恭羙姿容人多愛悅)
(或目之曰濯濯如春月栁嘗披鶴氅裘步雪/而行孟昶窺見之嘆曰此真神仙中人也附)文昌天府
(晉百官表/注見前)總參機衡(晉起居/注見前)明習漢事(漢書孔光為博/士選三科高第)
(為尚書觀故事品式數嵗明習漢制及法令上甚信/任之轉為僕射尚書令有詔光周密謹慎未嘗有過)明
習故事(東觀漢記云樊準為/尚書明習漢家故事)軍國大事皆與籌焉(魏志/荀彧)
(為漢侍中守尚書令常居中持重太/祖雖征伐在外軍國事皆與彧籌焉)朝之大事無不得
判(晉中興書琅邪王錄云王彪之遷尚書令謝安無事/掌朝政安數稱曰朝之大事衆人所不能決者咨之)
(王公無不/得判也)條奏善政(後漢侯霸拜尚書令時無故典朝/廷又少舊臣霸明習故事收錄遺)
(文條奏前世善政法度有益於時者皆施行之/每春下寛大之詔奉四時之令皆霸所建也補)朝無秕
政(謝漢書張修字子慎拜尚書令奏罷中官/貴臣弟子在官者國敎肅清朝無秕政)奏崇經術
(後漢左雄為尚書令奏崇經術郡國耆儒年六十已上/為郎不滿四十不得察舉若茂才異行不拘年齒帝從)
(之有廣陵孝廉徐淑年未及舉臺郎疑而詰之對曰詔/書曰有如顏子子奇不拘年齒是故本郡以臣充選郎)
(不能詰雄詰之曰昔顔子聞一知十孝廉聞一知幾耶/淑不能對乃譴却郡自是牧守莫敢輕舉自雄在尚書)
(天下不敢妄選十餘/年間稱為得人補)奏正分職(魏志裴潛為尚書令奏/正分職料簡名實出事)
(使㫁官府者百/五十餘條補)決謨帷幄(謝漢書郅壽為尚書令朝廷/有疑議帝特進見決謨帷幄)
(肅宗奇其智䇿擢為京兆尹傾案壽為尚書僕射是時/大將軍竇憲以外戚之寵威  天下憲嘗使門人齎書)
(詣壽有所請托壽即送詔獄前後上書陳憲驕恣引王/莽以誡國事是時憲征匈奴海内供其役費而憲及其)
(弟篤景並起第宅驕奢非法百姓苦之壽以府藏空虛/軍旅未休遂因朝會譏刺憲等厲音正色辭㫖甚切補)
選舉高妙(謝承後漢楊淮拜尚書令秉心正/直選舉高妙進善疾惡不爽毫釐)拔擢英俊
(謝承後漢書云衞良字叔賢拜尚書令每選舉常先諮/訪拔擢天下英俊及二千石長吏必依功次用之州里)
(同郡雖有佳者避逺/嫌疑猶後他州也)旌賢退惡(謝承後漢書曰平涉拜/尚書令明審選舉旌賢)
(退/惡)推賢進士(魏氏春秋云荀攸為魏尚書令推賢進士/太祖曰二荀令之論人益信後世不忘也)
勤力憂公(後漢黃香拜尚書令數陳得失賞賚増加嘗/獨止宿臺上晝夜不離省闥後管樞機甚見)
(親重而香亦祇勤物務憂公如家東平清河奏妖言卿/仲遼等所連及且千人香科別據奏全活甚衆又曉習)
(邊事均量軍政皆得事宜帝知其精勤數加恩賞疾病/存問賜醫藥在位多所薦達寵遇甚盛議者譏其過倖)
(補/)志在匡益(晉中興書云刁協為尚書令加金紫光禄/大夫性剛悍志在匡益中宗甚信重之)
正身機密(謝承後漢書鄧儒字伯祖補/尚書令正身機密不撓强臣)正色於朝(晉中/興書)
(卞壼明帝時為尚書令與王導等俱受顧命輔幼主成/帝即位羣臣進璽司徒王導以疾不至壼正色於朝曰)
(王公豈社稷之臣耶大行在殯嗣皇未立寧是人/臣辭疾之時專任無敬事寢不行舉朝憚之補)數犯
顏色(續漢書云申屠剛拜侍御史遷尚書令在尚書/數犯顏正色百寮憚之常慕史鰌汲黯之為人)數
有直言(謝漢書唐約字仲謙拜尚書閑習舊典質素密/靜自典機樞數有直言美策每作表疏皆自手)
(書之不宣於外處官不言貨利之事當法/不阿所私京師詠曰治身無嫌唐仲謙)數納䇿謀常
合上意(華嶠漢書云永平七年宋均為尚書令/忠正直言數納䇿謀未嘗不合上意)數陳便
益多見省納(謝承後漢書云王防字文始為尚書令典/在樞機竭忠於國數陳便益議判時政以)
(為闕失言㫖切/直多見納省)周榮盡心奉職(東觀漢記云周榮為尚/書令盡心奉職夙夜不)
(怠/)吕乂治身儉約(蜀志吕乂為尚書令衆事無畱門無停/賓乂厯職内外治身儉約謙靖少言)
(為政簡而不煩號為清能然持法刻深好/用文俗吏故居大官名聲損於郡縣補)牟融勤勞不
怠(應劭漢官儀章帝詔曰司空牟融典職/六年勤勞不怠其以融為太尉錄尚書)王渾秉德清
正(晉起居注云元康十年詔曰司徒王渾秉德清正思/量𢎞逺厯位内外茂著勲庸且大弼機衡以亮天工)
(其以為/尚書令)安世奇才(漢書張安世少以父任為郎因善書/令給事尚書精力於職休沐未嘗出)
(行幸河東亡書三篋詔問莫能知/惟安世識之上奇其才擢尚書令)費禕識悟(費禕别傳/云禕代蔣)
(琬為尚書令于時戰國多事公務煩猥識悟過人每省/讀書記舉目暫視已究其意㫖其速數倍於人終亦不)
(忘常以朝晡聽事其間接納賓客/飲食嬉戲加之博弈每盡人之歡)沈勲名冠百僚(會稽/先賢)
(傳曰沈勲字子異徵調南宫祭酒拜/尚書令持節臨辟雍名冠百僚也)羊祜肅整朝廷(山/濤)
(啓事曰尚書令缺宜得其人征南將/軍羊祜體儀正立可以整肅朝廷)天下慎選(張璠漢/紀云左)
(雄為尚書令限年四十九試經然後舉孝廉故雄為令/在位者各肅清時稱曰左伯豪為尚書天下皆慎選舉)
舉朝憚之(晉中興書/卞壼見前)號為補職(華嶠後漢書云黃瓊遷/尚書令習見故事號為)
(補職事案范曄後漢書黄瓊傳云初瓊隨父在臺閣習/見故  及後居職達練官曹爭議朝堂莫能抗奪補)
號為清能(蜀志吕乂/傳見前)視尚書如參佐尚書郎若掾屬(王/隱)
(晉書衞瓘拜尚書令加侍中瓘性嚴整以法御下視尚/書若參佐尚書郎若掾屬  案瓘學問深博明習文藝)
(與尚書郎燉煌索靖俱善草書時人號為一/臺二妙論者謂瓘得伯英觔靖得伯英肉補)謝石脚疾
於府綜攝(晉中興書云謝石遷尚書令石上表以脚疾/不敢朝拜乞依故尚書王彪之例於府綜攝)
(詔/聽)王述患脚於府攝事(徐廣晉紀云王述不拜中書監/患脚就拜尚書令於府攝事也)
　　　尚書僕射
僕射秦官領事之號(漢書百官表云僕射秦官自侍中/尚書博士郎皆有古者重武官有)
(主射以督課之軍屯吏騶宰永巷宫人皆有取其領事/之號  案孟康曰皆有僕射隨所領之事以為號也若)
(軍屯吏則曰軍屯僕射/永巷則曰永巷僕射補)銅印墨綬(百官表注云僕射一/人銅印墨綬五時朝)
(服納言幘進賢兩梁冠佩水蒼玉建安以來執金吾/榮劭為尚書左僕射僕射之有左右自此始也補)納
言幘進賢冠(見/上)主開封(漢書典官職云尚書僕射/主開封掌授稟假錢穀也)典選
舉(魏志云陳泰為尚/書左僕射典選舉)署尚書事(後漢書百官志云尚書/僕射一人六百石署尚)
(書事令不在/則奏下衆事)省錄臺事(謝漢書云尹昆為侍御遷尚書/僕射詔曰惟君公曹時克奬王)
(室其省錄臺/事勿令謬誤)官之師長(先賢行狀曰魏文帝欲以賈詡/為僕射曰尚書僕射官之師長)
(天下所望詡名素不重非所以服人名案魏志詡本傳/是時文帝為五官將而臨淄侯植才  方盛各有黨與)
(有奪宗之議文帝使人問詡自固之術詡曰願將軍恢/崇德度躬素士之業朝夕孜孜不違子道如此而已文)
(帝從之深自砥礪太祖又嘗屏除左右問詡詡嘿然不/對太祖曰與卿言而不答何也詡曰屬適有所思故不)
(即對耳太祖曰何思詡曰思袁本初劉景升父子也太/祖大笑於是太子遂定  荀勗别傳曰晉司徒闕武帝)
(問其人於勗答曰三公具瞻所歸不可用非/其人昔魏文帝用賈詡為三公孫權笑之補)端右之副
(晉中興書云顧和為尚書僕射以母老固辭詔勅諭特/聽暮出朝還其優遇如是尋朝議以臨端右之副不宜)
(處於外更加銀/青光禄大夫)典官人之任(晉起居注太康元年詔曰/山濤自典官人之任志在)
(澄清風俗其/以為左僕射)總樞機之重(晉紀武帝詔曰侍中羊祜秉/德清而處腹心之任始總樞)
(機之重加為/尚書左僕射)經始萬機(晉起居注永昌元年正月詔曰/左僕射所以廣括賢俊經始萬)
(化之機䕶軍荀顗可進/為左僕射尚書領選)協宣庶績(晉起居注太康元年/詔曰尚書舊置左右)
(僕射所以恢演/政典協宣庶績)綜詳朝政(晉起居注太始七年詔曰尚/書總括萬機以貳紀綱綜詳)
(朝政/也)綜核名實(王隱晉書荀顗代陳泰為僕射領吏部/四辭而後就職顗承泰後加之淑慎綜)
(核名實風/俗澄正補)彌縫遺闕(華嶠漢書云李膺字元禮遷僕射/與太傅陳蕃戮力悉心彌縫遺闕)
(也/)内贊治道(臧榮緒晉書云張安石為僕射詔曰尚書/張安石内讚治道外綏戎政可尚書僕射)
(吏部後/加將軍)稱為廉平(晉書云盧欽為尚書僕射加侍中奉/車都尉領吏部以清貧特賜絹百匹)
(欽舉必以材稱為廉平補案欽厯宰州郡不尚功名唯/以平理為務禄俸散之親故不營貲產動循禮典妻亡)
(制廬杖終喪居外所著論難/詩賦數十篇名曰小道附)稱為强正(又云刁協為尚/書左僕射于時)
(朝廷草創憲章未立朝臣無習舊儀者協久在中朝諳/練舊事凡所制度皆稟於協焉深為當時所稱强正也)
(又案協性剛悍與物多忤每崇上抑下故為王氏所疾/  使酒放肆侵毁公卿見者莫不側目然悉力盡心志)
(在匡救帝甚/信任之補)公稱為清(臧榮緒晉書云朱整為尚書僕/射領吏部以公清為性持真勵)
(意/)舉臺憚之(司馬彪續漢書云鍾離意為堂邑令有能/徵拜尚書僕射事有不便輒封還上諫舉)
(臺憚/之)數見求諫(漢書鄭崇為尚書僕射數求見諫爭上/初納用之每見曳革履上笑曰我識鄭)
(尚書履聲也族案尚書令趙昌佞讇素害崇知其見疏/因奏崇與宗  通疑有姦請治上責崇曰君門如市人)
(何以欲禁切主上崇對曰/臣門如市臣心如水補)排閤入諫(鍾離意别傳曰意/為尚書僕射其年)
(匈奴來降詔賜縑三百匹尚書侍郎暨鄷受詔誤以三/千匹賜匈奴詔大怒鞭鄷欲死意獨排省閤入諫曰海)
(内遐邇謂陛下貴徵財而賤人命愚臣所不安明帝以/意諫且鄷錯合大義貰鄷初大官賜酒藥詔謂意曰非)
(鍾離尚書朕幾/降威於此郎補)桓虞據法斷事(東觀漢記云桓虞遷尚/書僕射據法斷事周密)
(平正上以為能/擢為南陽太守)毛玠在官清恪(先賢行狀曰毛玠為尚/書僕射雅亮公正在官)
(清恪其典選舉拔貞實斥華偽進遜行抑阿黨諸宰臣/治民功績不著而私財豐足者皆免黜停廢久不選用)
(于時四海翕然莫不勵行至乃長吏還者垢面羸衣常/乘柴車軍吏入府朝服徒行人擬壺飱之潔家象濯纓)
(之操貴者無穢欲之累賤者絕姦貨之求/吏潔于上俗移乎下民到于今稱之補)黃瓊上疏(後/漢)
(黄瓊為尚書僕射自帝即位不行籍田之禮瓊以國之/大典不宜久廢上疏奏曰自古聖帝哲王莫不敬恭明)
(祀増致福祥故必躬郊廟之禮親籍田之勤以先羣萌/率勸農功昔周宣王不籍千畆虢文公以為大譏卒有)
(姜戎之難終/損中興之名)山濤清虛(王隱晉書太康元年以山/濤清虛恬簡轉為右僕射)時多
令望衆論為美(晉諸公贊云司馬珪時多令望早厯顯/職晉受禪為尚書左僕射時年三十七)
(衆論以/為美)才學文章為上所昵(晉中興書云王珣拜尚書/左僕射領吏部時帝雅好)
(典籍珣與徐邈郄恢殷仲堪徐/邈等並以才學文章為上所昵)徐宣總綂留事(魏志桓/範薦徐)
(宣為僕射後車駕幸許昌宣總綂留事帝還主者/奏呈文書詔曰吾省與僕射何異竟不視之補)何澄
坐家視事(晉起居注云何澄遷左僕射領選/以脚疾辭詔聽不朝坐家視事補)李豐常多
託疾(魏畧云李豐為尚書僕射在臺省常多托疾時臺/制疾滿百日當解禄豐未滿數十日暫起已復臥)
(如是數嵗及太傅久病曹爽攝政豐依違二公間無所/是非故時人有謗書曰曹爽之勢熱如湯太傅父子冷)
(如漿李豐兄弟如游光其意以為豐雖/外示清淨而内圖事有似於游光也)周顗恒大飲酒
(晉書周顗傳云顗以雅望獲海内盛名後頗以酒失為/僕射畧無醒日時人號為三日僕射庾亮曰周侯末年)
(所謂鳳德之衰也顗在中朝時能飲酒一石及過江雖/日醉每稱無對偶有舊對從北來顗遇之欣然乃出酒)
(二石共飲各大醉及顗醒使視客已腐脅而死顗性寛/裕而友愛過人弟嵩嘗因酒瞋目謂顗曰君才不及弟)
(何以横得重名以所燃蠟燭投之顗神色無忤徐曰阿/奴火攻固出下䇿耳王導甚重之嘗枕顗膝而指其腹)
(曰卿此中何所有也荅曰此中空洞無物然能容卿輩/數百人導亦不以為忤又於導坐慠然嘯詠導云卿欲)
(希嵇阮邪顗曰何敢近/捨明公逺希嵇阮補)
　
　
　
　
　
　
　
　
　
　
　
　
　
　
　
　北堂書鈔卷五十九
欽定四庫全書
　北堂書鈔卷六十
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部十二
　　吏部尚書　　　　　諸曹尚書
　　諸尚書左右丞　　　尚書郎總
　　尚書吏部　　　　　尚書諸曹郎
　　尚書令史
　　　吏部尚書
掌選舉(晉書百官表注云吏部尚/書一人秩六百石掌選事)掌人物(華譚集尚書/二曹論云劉)
(道真曰漢氏重賦曹晉重吏部或謂八座望同一揆/不得偏有所重如不得已吏部職掌人物為差重焉)專
選百官(袁子曰魏家置吏部尚書專選天下百官夫用/人人君之所司不可以假人者也使治制在一)
(人之手權重而人才難得居/此職有此才者未有一也)位處三曹(華譚集尚/書二曹論)銓管
為任(晉起居注云惠帝永康元年詔曰夫興治成務要/在官人銓管之為任不可假人授侍中中書令光)
(禄大夫王戎鑒識明遠其以戎領吏部百案戎本傳云/戎為吏部始為甲午制凡選舉皆先治  姓然後授用)
(司隷傅咸奏戎曰書稱三載考績三考黜陟幽明今内/外羣官居職未朞而戎奏還既未定其優劣且送故迎)
(新相望道路巧詐由生傷民害政戎不仰依堯舜典謨/而驅動浮華虧敗風俗戎與賈郭通親竟得不坐尋轉)
(司徒以王政將圯苟媚取容屬/愍懷太子之廢竟無一言匡諌)銓衡之常(傅𤣥吏部/尚書箴云)
(且表正而象平日夕而景側處喉/舌者患銓衡之無常不患於不明)銓管人才(晉起居注/云太康四)
(年制曰選曹銓管人才宜以忠恪抑末崇本/尚書朱整以道素自居其以為吏部尚書)刋定選制
(晉諸公贊云李𦙍為吏部尚書正/身率職不傾不撓遂刋定選制)建九品之法(魏畧云/延康元)
(年陳羣始建九品官/人之法拜吏部尚書)明審才之宜(李重集云為選部尚/書著選曹箴置之左)
(右以明審/才之宜)吏部宜重(華譚尚書二曹論云人有精粗事/有難易在於朝野者率難精擇此)
(吏部宜/重者也)選曹尤劇(李重吏部尚書箴云/難以選曹尤鍾其劇)易貴好爵書慎
官人(傅𤣥吏部尚書箴云脩已以道/𢎞道以身易貴好爵書慎官人)刋虛名舉沈朴(華/譚)
(集二/曹論)舉無失才(王隱晉書山濤為吏部前後選殆周遍/百官舉無失才凡所題目皆如其言唯)
(用陸亮是詔所用與公意異/爭之不從亮亦尋為賄敗補)無復滯才(世說云王濬冲/裴叔則二人總)
(角詣鍾士季須臾去後客問二童是誰曰裴王曰何如/鍾曰裴楷清通王戎簡要後二十年此二賢當為吏部)
(尚書爾時天/下無復滯才)先舉性行(魏志盧毓為吏部尚書前此諸/葛誕鄧颺等馳名譽有四窻八)
(達之誚帝疾之時舉中書郎詔曰得其人與否在盧生/耳選舉莫取有名名如畫地作餅不可啖也毓對曰名)
(不足以致異人而可以得常士常士畏敎慕善然後有/名非所當疾也毓典選舉先舉性行而後言才黄門李)
(豐嘗以問毓毓曰才所以善也故大才成大善小才成/小善今稱之有才而不能為善是才不中器也豐等服)
(其言/補)多被拔擢(魏畧云何晏遷侍中尚書/主選有舊者多被拔擢)心精體密(吳/志)
(薛綜為尚書固讓顧譚心精體密貫道達㣲才照/人物德允衆望誠非愚臣所可越先後遂代綜)執心
平當(晉諸公贊云劉雄遷/吏部尚書執心平當)凌虛篤素(晉起居注武帝太/始八年詔曰議郎)
(山濤志為簡靜凌虛篤素立身行/已足以厲俗其以濤為吏部尚書)抑末崇本(晉起居/注見前)不
懈於位(魏志盧毓為侍中在職三年多所駮爭詔曰官/人秩才聖帝所難必須良佐進可替否侍中毓)
(稟性貞固心平體正可謂/明試有功不懈於位者也)正身率職(晉諸公/贊見前)居職行其
所見(晉諸/公贊)用人密啓後奏(晉書山濤為太常卿遭母喪/歸鄉里濤年踰耳順居喪過)
(禮負土成墳手植松柏詔曰吾所共致化者官人之職/是也方今風俗陵遲人心進動宜崇明好惡鎮以退讓)
(山太常雖尚居諒闇情在難奪方今務殷何得遂其/志耶其以濤為吏部尚書濤用人先密啓後口奏也)號
為得才(吳書云李肅少以方聞孫權擢為選/曹尚書加騎都尉選舉號為得才也)官人稱允
(晉諸公贊云山濤為/吏部尚書官人稱允)當時清淨内外肅然(王隱晉書云/鄧攸遷吏部)
(尚書牧馬於家庭妻息素不受/一錢於人當時清淨内外肅然)無敢好衣美食(傅咸集/表云昔)
(毛玠為吏部尚書無敢好衣美食者魏武嘆曰孤之法/不如毛尚書今使吏部用心如毛玠風俗之易在不難)
(矣/)薛綜固讓(吳志薛/綜見上)阮孚不拜(晉書阮孚轉吏部尚書/領東海王師稱疾不拜)
(詔就家用之尚書令郗鑒以為非禮帝曰就用之誠不/快不爾便廢才  案祖約性好財孚性好屐同是累而)
(未判其得失有詣約見正料財物客至屏當不盡餘兩/小簏以著背後傾身障之意未能平或有詣阮正見自)
(蠟屐因自嘆曰未知一生當著幾量/屐神色甚閑暢於是勝負始分補)一時之俊(華譚尚/書集二)
(曹論云吏部收取一時/之俊晉魏以來俱爾)二賢吏部(世說鍾士季云/裴楷王戎見前)
　　　諸曹尚書
再昇紫㣲(謝承後漢書云魏朗為尚書再昇紫㣲謇諤朗/禁省不屈豪右為百寮所服以黨事免  案)
(性矜嚴閉門整法長吏希見動有禮序/室家相待如賔子孫知事嚴君焉補)三為選官(裴松/之晉)
(紀云江彪三為/選官少有薦舉)周厯三臺(謝承後漢書曰蔡邕以持書/御史遷尚書三月之間周厯)
(三臺遷/侍中)損益萬機(晉書杜預為度支尚書在内七年損/益萬機不可勝數朝野稱美號曰杜)
(武庫言其無所不有也有案預公家之事知無不為凡/所興造必考度始終鮮  敗事或譏其意碎者預曰禹)
(稷之功期於濟世所庶幾也既立功之後從容無事乃/躭思經籍為春秋左氏經傳習解又參攷衆家譜第謂)
(之釋例預常稱王濟有馬癖和嶠有錢癖武帝/聞之謂預曰卿有何癖對曰臣有左氏癖補)閑練舊
典(益部耆舊云太尉李固薦楊準累世服事臺閣/閑練舊典且有漸用宜在機密特拜尚書也)典定
舊制(袁山松漢書云伏湛建武/二年拜尚書典定舊制)事無不綜(傅子云傅嘏/為尚書事大)
(小無不/綜也)内外不漏(謝後漢書云王博拜尚書明敏習漢/家舊事在臺厯載夙夜敬戒内外不)
(漏/)敏於衆職(謝後漢書云荀緄拜尚書性明亮/敏於衆職公卿大夫莫不憚之)幹機密
職(又云楊高拜尚書淵懿博雅明習國家典故幹機/密之職夙夜周慎退食自公每朝賀百僚側目)臺
閣彈駁(魏畧云丁謐遷尚書謐為人外似疎畧而内多/忌其在臺閣數有所彈駁臺中患之事不得行)
(皆案謐又意輕貴多所忽畧雖與何晏鄧颺等同位而/  少之唯以勢屈於爽爽亦敬之言無不從故于時謗)
(書謂臺中有三狗二狗崖柴不可當一狗憑黙作疽囊/三狗謂何丁鄧也黙者爽小字也其意言三狗皆欲嚙)
(人而謐尤/甚也補)軍糧校計(晉書云帝以司馬孚為度/支尚書軍糧校計一由之)文武羣
才多所明拔(先賢行狀曰崔琰清忠高亮雅識經逺推/方直道正色于朝魏氏初拜尚書委授銓)
(衡總齊清議十有餘年文武羣才/多所明拔朝廷歸高天下稱平補)内外衆職各得其才
(傅咸陳事云正始中何晏典選舉内外/衆職各得其才傑然之美於斯可觀)朱穆讜言正直
(謝承後漢書云朱穆/為尚書讜言正直)毛玠拔真斥偽(先賢行狀云毛玠/為尚書典選舉拔)
(真實斥/華偽)黃琬方毅(續漢書云黄琬方毅/廉貞為侍中尚書)淡泊無欲(東觀/漢記)
(鄭均為尚書淡泊無欲又嵇康高士傳曰均不仕漢朝/章帝自往終不肯起帝東巡過任城乃幸均舍敕賜尚)
(書禄以終其身時人號為白衣尚書案續/漢志曰尚書秩六百石禄每月七十石補)許混鑒識(魏/志)
(云許混有鑒識/明帝時為尚書)王昶考課(王昶考課事云尚書侍中考/課一曰掌建賢才以考官人)
(二曰綜理萬機以考庶績三曰進規惟允以考讜/言四曰出納王命以考賦政五曰罰法以考典則)翟酺
高第(後漢翟酺遷侍中時尚書有缺詔將大夫六百石/以上試對政事天文道術以高第者補之酺自恃)
(能高而忌故太史令孫懿恐其先用乃往候懿既坐言/無所及惟涕泣流連懿怪而問之酺曰圖書有漢賊孫)
(登將以才智為中官所害觀君表相似當應之酺受恩/接悽愴君之禍耳懿憂懼移病不試由是酺對第一拜)
(尚書補案春秋保乾圖曰漢賊臣名孫登大形小口長/七尺九寸巧用法多技方詩書不用賢人杜口也附)
鍾離大德(鍾離意别傳云棠邑令鍾離意至/德仁和明皇帝詔徵詣闕拜尚書)光耀紫㣲
(韋誕集云入作/納言光耀紫㣲)光翼明聖(陸機云唯是喉/舌光翼明聖)
　　　諸尚書左右丞
掌百官威儀(續漢書百官志云左右丞掌/錄尚書吏人上章百官威儀)主臺内體(晉/百)
(官表注云左丞主臺内宗廟祠祀朝儀體/制彈按選用署吏督遠近文書給假也)皇朝司直天
臺管轄(傅咸云六尚書左右丞八座以下居萬機之㑹/斯乃皇朝之司直天臺之管轄余前後為左丞)
(僶俛從事日/慎一日也)職輕事重以賤制貴(傅咸表云左丞職輕/事重以賤制貴人所)
(難居臣以闇/劣猥忝斯任)總典綱紀(晉百官志云右丞/總領綱紀云云)掌假錢穀(蔡/質)
(漢儀曰右丞與僕射對掌授廩假錢穀與左丞無所不/綂凡宫中漏夜盡鼓鳴則起鍾鳴則息衞士甲乙徼相)
(傳甲夜畢傳乙夜相傳盡五更衛士傳言五更未明三/刻後雞鳴衞士踵丞郎趨嚴上臺不畜宫中雞汝南出)
(雞鳴衞士候朱雀門外專傳雞鳴於/宫中應劭曰楚歌今雞鳴歌也補)領都令史(晉百官/表注云)
(左丞領都令史/七人史五人)署諸財用(續漢書百官志云右丞假署/印綬及紙筆墨諸財用庫藏)
量物多少(晉百官表注云右丞主/内庫藏斛量物多少)久次郎補(漢官儀云/侍臣主法)
(左右丞久/次郎補也)稱左右君(漢書典職云左右丞/對揖稱左右君也)攸攝百揆(晉/中)
(興書云孔坦拜左丞辭王丞相導曰卿在朝康濟時務/拾遺損益者多矣衆談咸以左丞事要宜須諒直以攝)
(百揆今天子事弊亦是急病讓夷之日豈得已也屬案/坦本傳云坦遷尚書左丞深為臺中之所敬憚尋  蘇)
(峻反坦白王導曰及峻未至宜急斷阜陵之界守江西/當利諸口彼少我衆一戰決矣導然之庾亮以為峻脫)
(逕來是襲朝廷虛也故計不行峻遂破姑熟取鹽米亮/方悔之坦謂人曰觀峻之勢必破臺城自非戰士不須)
(戎服既而臺城陷戎服者多死/白衣者無他時人稱其先見補)無彈外官(江彪駁議云/左右丞都無)
(彈外官/之事)張稷言辭辯達帝深奇之(謝承後漢書云張稷/除尚書侍郎左丞朝)
(賀陛見進對威儀辭/令辯達明帝深奇之)黄香功滿當遷帝留增秩(東觀漢/記云黄)
(香拜左丞功滿當/遷和帝留増秩)許奇有準繩操(晉諸公贊云許奇為/尚書左丞有準繩操)
(也/)楊高陳國便宜(謝承後漢書云楊高為尚書侍郎輔/左丞自在臺閣閑練漢家故事前後)
(上表陳國/政便宜)傅咸奏王懋(王隱晉書云傅咸為丞尚書東/平王懋等不赴臺咸以懋等職)
(在機近宜當風發先百僚就在患病宜自扶立而宴然/在外不赴警急奏免懋咸前後彈奏辭皆深切公卿莫)
(不側/目者)郄詵奏崔洪(晉中興書云郄詵為尚書左丞推吏/部尚書崔洪洪曰我舉詵丞而還奏)
(我此謂挽弩自射詵曰趙宣子任韓厥為司馬而厥以/軍法戮宣子僕崔洪為國舉才我以才見舉唯官是視)
(各明至公何故其言乃至於此洪聞而悅服之及案詵/以對䇿上第拜議郎母憂去職詵母病苦無車  亡不)
(欲車載柩家貧無以市馬乃於所住堂北壁外假塟開/户朝夕拜哭養雞種蒜竭其方術喪過三年得馬八匹)
(輿柩至冡負土成墳累遷雍州刺史武帝於東堂會送/問詵曰卿自以為何如詵對曰臣舉賢良對䇿為天下)
(第一猶桂林之一枝崑山之片玉帝笑侍中奏免詵官/帝曰吾與之戲耳不足怪也詵在任威嚴明斷甚得四)
(方聲/譽補)白裒奏山濤(晉書山濤為尚書僕射加侍中領吏/部固辭以老疾上表陳情章表數十)
(上久不攝職為左丞白裒所奏帝曰濤以病自聞但不/聽之耳使濤坐執銓衡則可何必上下邪不得有所問)
(補/)百僚所憚(又云郝隆為尚書郎轉/左丞在朝為百僚所憚)在朝清肅(又云劉/恢為左)
(丞在朝清肅/出兼中丞)違命加罰(楊濟與傅咸書云云惠案晉書/云傅咸遷尚書左丞  帝即位)
(楊駿輔政咸言於駿曰事與世變禮隨時宜諒闇之不/行尚矣由世道彌薄權不可假故雖斬焉在疚而躬覽)
(萬機也今聖上欲委政於公諒闇自居竊謂山陵之事/既畢明公當思隆替之宜周公聖人猶不免謗況聖上)
(春秋非成王之年乎得意忘言言未易盡茍明公有以/察其悾欵言豈在多  初駿忌大司馬汝南王亮催使)
(之藩楊濟與李斌數諫止之駿遂疎濟濟謂傅咸曰若/家兄徵大司馬入退身避之門户可得免耳不爾行當)
(赤族咸曰但徵還共崇至公便/立太平無為避也濟駿弟也附)懦弱免官(晉書王國寶/傳云驃騎㕘)
(軍王徽請國寶同讌國寶素驕貴使酒怒尚書左丞祖/台之攘袂大呼以盤醆樂器擲台之台之不敢言為禇)
(粲所彈詔以國寶縱肆情性其不可長台之懦弱非監/司體並坐免官頃之復職愈驕蹇不遵法度起齋侔清)
(暑殿帝惡其僭侈國寶懼遂諂媚於帝國寶貪縱聚歛/不知紀極後房伎妾以百數天下珍玩充滿其室附)
　　　尚書郎總
以孝廉郎(應劭漢官儀云尚書郎以孝廉年未五十/先試牋奏初上稱郎中滿嵗為侍郎補)選
孝悌為郎(漢舊儀云高后/選孝悌為郎)滿嵗為侍郎五嵗遷太尉(漢/官)
(儀云尚書郎四人一人主匈奴單于營部一人主羌夷/吏人一人主户口墾田一人主錢帛貢獻委輸初入臺)
(為郎中滿嵗稱為侍/郎五嵗遷太尉也)郎極清望(山濤啓事云舊選/尚書郎極清望也)臺郎
清顯(郭璞辭尚書郎表云臺/郎清顯論望宜允也)上應列宿出居百里(華嶠/後漢)
(書曰館陶公主為子求郎不許賜錢千萬明帝謂羣臣/曰夫郎中上應列宿出居百里茍非其人則民受其殃)
選吏能者為之(漢官典職云尚書郎初從三署詣臺試/初上臺稱守尚書郎中嵗滿稱尚書郎)
(三年稱侍郎凡三十/四人選吏能者為之)簡良能以親職(裴秀奏事云謹按/臺閣簡統萬機動)
(為法制是以特宜精簡良能以親其職臺/郎皆朝之俊選當之處事宜辨正疑滯也)邦之俊茂(晉/起)
(居注云臺郎御/史邦之俊茂)朝之俊選(裴秀奏/事見前)大臣之副(山濤啓事/云舊選尚)
(書郎清望號/稱大臣之副)宰士之儁(山濤啓/事云)彌綸舊章(謝後漢書云/尚書侍郎服)
(事丹墀彌綸舊章䇿文通訓條在宫秘唯/臺郎為得開覽其餘他官莫敢闚𨵦者也)繁劇之仕(郭/璞)
(辭尚書表云今當以劣弱之質充督責之官以無/用之才管繁劇之任且臺郎清貴論望宜允者也)主作
文書(續漢書百官志云尚書侍郎三十/六人一曹有六人主作文書起草)受口宣詔(百官/表注)
(云直郎一人/受口宣詔)直建禮門(漢官典職云尚書郎夜直五日/於建禮門内給青縑白綾被或)
(以錦被帷帳氊/褥太官供食)奏事明光(應劭漢官儀曰尚書郎入直/臺廨中給女侍史二人皆選)
(端正指使從直女侍史執香爐燒薰以從/入臺中給使䕶衣服奏事明光殿省中補)握蘭丹墀(漢/官)
(儀云尚書郎握蘭含香趨走丹墀奏事黄門郎與/對挹天子五時賜珥赤管大筆一雙分墨一丸)珥筆
華軒(潘岳贈陸機詩云齊轡龍墀光/讚納言優遊省閣珥筆華軒)給青縑被(蔡質漢/官儀曰)
(尚書郎入直臺中官供新青縑白綾被或錦被晝夜更/宿帷帳畫通中枕臥旃褥冬夏隨時改易大官供食五)
(日一美食下/天子一等補)賜赤管筆(漢官儀/見上)趨翔廊閣(華陽國志云/杜軫為尚書)
(郎每升降趨翔廊閣之下威容可觀中朝偉之案軫少/師譙周發明高經於譙氏之門郡命為功曹鄧艾既破)
(蜀被徵鍾會進成都時太守南陽張府君不肯出軫進/曰征西囚執鎮西在近必有所遣軍亂之際交害無當)
(宜避正殿府君即出住下舍㑹果遣參軍牽𢎞為太守/數百騎擐甲馳馬入郡前驅問侯所在云已出善之𢎞)
(復召為功曹察孝廉除建寧令徙視山陽新城池陽所/在有治遷犍為太守惠愛在民還為州大中正軫既才)
(學兼該而器量倜儻武帝雅識之補/常璩贊曰犍為卬卬友于寔令附)優游省閣(潘岳贈/陸機詩)
(見/上)
　　　尚書吏部郎
慎其所舉(魏志云諸葛誕為吏部郎人有所屬托則顯/其言而承用之後有當否則公議其得失以)
(為襃貶自是羣僚/莫不慎其所舉)清慎舉選(王隱晉書云李重遷尚書/吏部郎務抑華競不通私)
(謁時留心隱逸由是羣才畢舉海内莫不歸心見案重/與李毅同為吏部郎時王戎為尚書重以清尚  稱毅)
(淹通有智識雖二人操異然俱處/要職戎以識會待之各得其所補)時無屈滯(王藴别傳/云藴為吏)
(部郎欲使/時無屈滯)許允多用其鄉里(世說云許允為吏部郎多/用其鄉里魏明帝遣虎賁)
(收之其婦出誡允曰明主可以理奪難以情求既至帝/覈問之允對曰舉爾所知臣之鄉人臣所知也陛下檢)
(校為稱職與不若不稱職臣受其罪既檢校皆官得其/人於是乃釋初允被收舉家號哭阮新婦自若曰勿憂)
(尋還作粟粥待/頃之允至補)杜錫不敢用鄕親(王隱晉書曰杜錫補/吏部郎不敢用鄕親)
(一人辭案錫遷太子中舍人性亮直忠烈屢諫愍懷太/子言  懇切太子患之後置針著錫所坐處氊中刺之)
(流血他日太子問錫向著何事錫對醉不/知太子詰之曰君喜責人何自作過也補)山濤在事清
明(又云山濤遷吏部郎文帝與濤書曰足下在事清明/雅操邁時念多所乏今致錢二十萬穀二百斛補)
阮放甚有稱績(晉中興書云阮放遷吏部郎在銓管之/任甚有稱績性清約不理產業為郎不)
(免饑寒王導庾亮以其名/士供給衣食放由是得仕)選舉精密論望益美(晉書周/馥傳云)
(司徒王渾表馥理識清正兼有才幹主定九品檢括精/切臣委任責成襃貶允當請補尚書郎許之稍遷司徒)
(左長史吏部郎選舉/精切論望益美補)竟厯顯職名顯朝廷(又云桓彛為/吏部郎名顯)
(朝廷於時王敦擅權嫌忌士望彞以疾去職嘗過輿縣/縣宰東海徐寧通朗博涉彞過之欣然停留累日結交)
(而别先是庾亮每屬彝覔一佳吏部及至都謂亮曰為/卿得一吏部矣亮問所在彞曰人所應有而不必有人)
(所應無而不必無徐寧真海岱清士/因而敘之即遷吏部郎竟厯顯職補)裴楷精通王戎簡
要(世說/見前)許允清吏(魏氏春秋云許允為吏部選遷郡守/明帝疑其所用非次將加其罪允對)
(曰某郡太守雖限滿文書先至年限在後某守雖後日/限在前帝前取事視之乃釋然遣出望其衣敗曰清吏)
(也/)阮放名士(晉中興書/阮放見前)庾敳靜黙無為(晉書庾敳遷吏/部郎是時天下)
(多故機變屢起敳常靜黙無為補案敳有重名為縉紳/所推而聚歛積實談者譏之都官從事温嶠奏之敳更)
(器嶠目嶠森森如千丈松雖礧砢/多節施之大厦有棟梁之用附)阮咸真素寡欲(晉書/云阮)
(咸厯仕散騎侍郎山濤舉咸典選曰阮咸真素寡欲深/識清濁萬物不能移若在官人之職必絕於時武帝以)
(咸躭酒浮虚遂不用補案咸任達不拘與叔父籍為竹/林之遊當世禮法者譏其所為咸與籍居道南諸阮居)
(道北北阮富而南阮貧七月七日北阮盛晒衣服皆錦/綺粲目咸以竿挂大布犢鼻於庭人或怪之荅曰未能)
(免俗聊復/爾耳附)非但正已乃當正人(山濤啟事云人才既自/難知中人已下情偽又)
(難吏部郎以碎事日夜相接非但當正已而已乃當能/正人議郎杜黙德履亦佳太子庶子崔諒中郎陳淮皆)
(有意正人其次不/審有可用者否補)雖充人乏誠失其所(某辭吏部/郎書未詳)阮咸
躭酒不用(晉書山濤舉/阮咸見前)畢卓飲酒廢職(晉書畢卓少希/放達為胡母輔)
(之所知太興未為吏部郎常飲酒廢職比舍郎釀熟卓/因醉夜至其甕間盜飲之為掌酒者所縛明旦視之乃)
(畢吏部也遽釋其縛卓遂因主人宴於甕側致醉而去/卓嘗謂人曰得酒滿數百斛船四時甘味置兩頭右手)
(持酒盃左手持蟹螯拍浮/酒船中便足了一生矣補)坐稽遲免(臧榮緒晉書云劉/寔字子直為吏部)
(郎坐選稽/遲免官)以私被黜(徐廣晉紀云吏部陸亮山濤知其/非才啟可為左丞帝遂使為吏部)
(郎其後果/以私被黜)
　　　尚書諸曹郎
馬游卿甲科為郎(漢書馬宫字游卿治春秋/嚴氏以射䇿甲科為郎)阮德猷上
第拜郎(阮德猷集云䇿在上第即拜尚書郎毁舉之/徒或言對者因縁從托詔乃更延羣才庭對)王
公仲明經為郎(漢書云王嘉字公仲以/明經射䇿甲科為郎)陸士衡文學轉
郎(王隱晉書陸機為郎中令呉王晏出鎮淮南以機有/文學遷尚書中兵郎轉殿中郎補案機有駿犬名曰)
(黄耳甚愛之既而羈寓京師久無家問笑語犬曰我家/絕無書信汝能齎書取消息不犬摇尾作聲機乃為書)
(以竹筩盛之而繫其頸犬尋路南走遂/至其家得報還洛其後因以為常附)禰正平性與道
合(後漢禰衡傳云東海孔融上疏薦衡曰臣竊見處士/平原禰衡淑質貞亮英才卓礫初涉蓺文升堂覩奥)
(目所一見輒誦於口耳所瞥聞不忘於心性與道合思/若有神𢎞羊潛計安世黙識以衡準之誠不足怪忠果)
(正直志懷霜雪見善若驚疾惡如讎任座抗行史魚厲/節殆無以過矣使衡立朝必有可觀飛辯騁辭溢氣坌)
(涌解疑釋結臨敵有餘如得龍躍天衢振翼雲漢揚聲/紫㣲垂光虹蜺足以昭近署之多士增四門之穆穆夫)
(激楚揚阿至妙之容臺牧者之所貪/飛兎騕褭絕足奔放良樂之所急補)夏侯湛理識明徹
(司馬攸與山巨源書云太子舍人夏侯/湛柔心居正理識明徹應可為郎也)樂彥輔人之水
鏡(王隱晉書樂廣傳云尚書令衞瓘朝之耆舊逮與魏/正始中諸名士談論見廣而奇之曰自昔諸賢既没)
(常恐㣲言將絕而今乃復聞斯言於君矣命諸子造焉/曰此人之水鏡見之瑩然若披雲霧而覩青天也王衍)
(自言與人語甚簡至及見廣便覺/巳之煩其為識者所嘆美如此補)田鳳儀狀端正(長陵/碑云)
(長陵田鳳字季宗立為尚書郎儀狀端正入奏/事宣帝帝目送之因題云堂堂乎京兆田郎)杜軫威
容可觀(華陽國/志見前)胡伯始兼治兩曹(續漢書云胡廣字伯/始舉孝廉既到京師)
(試以章奏安帝以廣為天下第一旬月拜/尚書郎恪勤職事所掌辨䕶兼治兩曹)徐謁卿奉事
二帝(後漢徐防舉孝廉除為郎防體貌矜嚴占對可觀/帝異之特補尚書郎職典樞機周密畏慎奉事二)
(帝未嘗/有過補)黄香數陳得失(後漢書黄香為尚書郎數陳得/失賞賚増加嘗獨止宿臺上晝)
(夜不離省闥/帝聞善之補)郭璞數言便宜(王𨼆晉書郭璞遷尚書郎璞/數言便宜多所匡益  案)
(好經術博學有高才而訥於言論詞賦為中興之冠好/古文奇字妙於隂陽算厯有郭公者客居河東精於卜)
(筮璞從之受業公以青囊中書九卷與之由是遂洞五/行天文卜筮之術攘災轉禍通致無方雖京房管輅不)
(能過/也補)賈充定法令(晉書賈充拜尚書郎典定科令兼/度支考課辯章節度事皆施用補)劉
頌典科律(晉書劉頌拜尚書三公郎典科/律申冤訟累遷中書侍郎補)龔遂處當平
決口筆俱著(謝承後漢書云龔遂字巨卿拜尚書郎性/敏達彌縫舊章深識典故每入奏事朝廷)
(所問應時建白桓帝嘉其才臺閣有疑事/一以委遂處當平決口筆俱著轉左丞)劉裕國家故
事決於口筆(又云劉裕字伯祖補尚書郎裕有才辯自/在臺閣陳國家事故每有奏決於口筆為)
(羣僚/所伏)俯伏省閤(後漢書馮豹拜尚書郎忠勤不懈每奏/事未報常俯伏省閤或從昏至明帝聞)
(而嘉之使黄門持被覆豹勅令勿驚由是數加賞賜補/案豹年十二母為父所出後母惡之嘗因豹夜寐欲令)
(毒害豹逃走得免敬事愈謹而母疾之益深時人稱其/孝長好儒學以詩春秋敎麗山下鄉里為之語曰道德)
(彬彬馮/仲文附)不離省闥(後漢書黄/香𫝊見前)獨直臺上(後漢鍾離意𫝊/云藥崧者河内)
(人天性朴忠家貧為郎嘗獨直臺上無被枕杫食糟糠/帝每夜入臺輒見崧問其故甚嘉之自此詔大官賜尚)
(書以下朝夕餐給帷被/皂袍及侍史二人補)有益臺閤(山濤啟事云太子舍/人夏侯湛有盛才而)
(不長治民有益臺閤在東宫巳久今殿中/郎缺宜得才學不審其可參此選不也)龔遂清儉賜
衣(漢書云龔遂拜尚書郎桓帝嘉其才又見/衣服不鮮左右稱其清儉賜衣及車馬)馮豹俯伏
覆被(後漢馮/豹見前)奏議為臺閣崇信(華嶠漢書云陽球補尚/書郎閑達故事其所奏)
(議常為臺/閣所崇信)據法為三臺之表(謝承後漢書云王譚除尚/書郎服事臺閣傳習國典)
(據法為三/臺之表)三署服其慎(東觀漢記云樊梵字文高每當/直事駐車待漏冠劍不解於身)
(為郎二十嵗未嘗被/奏三署服其慎也)談者詠其高(王隱晉書魏舒為尚/書郎時欲沙汰郎官)
(非其才者罷之舒曰吾即其人也襆被而出同寮素無/清論者咸有愧色談者莫不詠其高也補案舒性好騎)
(射著韋衣入山澤以漁獵為事嘗詣野王主人妻夜產/俄而聞車馬之聲相問曰男也女也曰男書之十五以)
(兵死復問寢者為誰曰魏公舒後十五載詣主人問所/生兒何在曰因條桑為斧傷而死舒自知當為公也附)
解系州里榮焉(晉書云解系及二弟結育並清身潔已/俱厯洗馬舍人尚書郎州里榮焉  案)
(時荀勗門宗强盛朝野畏憚之勗諸子謂系等曰我與/卿為友應向我公拜勗又曰我與尊先使君親厚系曰)
(不奉先君遺敎公若與先君厚往日哀頓當垂書問親/厚之誨非所敢承勗父子大慙當世壯之後系為西戎)
(校尉假節㑹氐羌叛與征西大將軍趙王倫討之倫信/用佞人孫秀與系爭軍事更相表奏系坐免官以白衣)
(還第闔門自守及張華裴頠之被誅也倫秀以宿憾收/系兄弟梁王肜救系等倫怒曰我於水中見蟹且惡之)
(况此人兄弟/輕我耶補)王湛臺閣益重(王湛别傳云湛為尚書郎/事要機會輒中決之無所)
(不辦臺閣/益歸重也)杜元凱擢拜(王隱晉書云杜預字元凱/以婚親之恩擢拜尚書郎)王叔
武超遷(晉書王彪之字叔武從伯導謂曰選官欲以汝/為尚書郎汝幸可作諸王佐耶彪之曰位之多)
(少既不足計自當任之於時/至於超遷是所不願遂為郎)煒煒羣龍吐芳蘭(嵇含臺/中宴會)
(詩云殿中日煒/煒羣龍吐芳蘭)謙謙君子美曾顏(嵇含又詩曰三公日/謙謙君子美曽顏)
不能為郎(三輔決錄云丁邯舉孝廉為郎故侍郎以令/史久次補之世祖始改用孝廉邯稱病不就)
(詔問病羌為郎不對曰臣不病恥以孝廉為令史職耳/世祖怒杖之數十詔問欲為郎否邯曰能殺臣者陛下)
(不能為郎者臣詔/遣出竟不拜郎)固辭不拜(晉書云王國寶少無士操/不脩廉隅婦父謝安惡其)
(傾側每抑而不用除尚書郎國寶以中興膏/腴之族惟作吏部不為餘曹郎固辭不拜)藥崧走入
牀下(後漢書鍾離意傳云明帝性褊察好以耳目隱發/為明故公卿大臣數被詆毁近臣尚書以下至見)
(提拽嘗以事怒郎藥崧以杖撞之崧走入牀下帝怒甚/疾言郎出郎出崧曰天子穆穆諸侯皇皇未聞人君自)
(起撞郎帝赦之朝廷莫不悚慄爭為嚴切以避誅責/唯意獨敢諫爭數封還詔書臣下過失輒救解之補)韓
宣職事受罰(魏畧云韓宣為尚書郎曾以職事受罰文/帝輦過之問是誰左右以實對帝曰是子)
(建所通耶/遂得原也)
　　　尚書令史
掌錄上事(百官表注云諸曹郎令史與郎/並處事宜别掌錄上事立草)掌發章表(又/云)
(直事令史/掌發章表)别錄判校(又云尚書令史供所司/别錄掌判校朝令也)别掌立草
(見/前)義士二人(魏志云濟陰王思與梁習俱為西曹令史/思因直日白事失太祖指太祖大怒敎召)
(主者將加重辟時思近出習代往對已被收執矣思乃/馳還自陳已罪罪應受死太祖嘆習之不言思之識分)
(曰何意吾軍中有二義士乎補案裴松之以為習與王/思同寮而已親非骨肉義非刎頸而以身代思受不測)
(之禍以之為義無乃乖先哲之雅㫖乎史遷云死有重/於太山有輕於鴻毛故君子不為茍存不為茍亡若使)
(思不引分主不加恕則所謂自經於溝瀆/而莫之知也習之死義者豈其然哉附)國士之風(王/隐)
(晉書三孟字長舒入補尚書都/官令史善於清談有國士之風)傅武仲下筆不休(班固/與弟)
(超書云傅武仲以能屬文/為蘭臺令史下筆不休)李伯仁文章見稱(後漢書云/李尤字伯)
(仁少以文章顯和帝時侍中賈達薦尤有相如/揚雄之風召詣東觀受詔作賦拜蘭臺令史補)邊讓占
對閑敘(後漢書邊譲傳云大將軍何進聞讓才名欲辟/命之恐不至詭以軍事徵召既到署令史進以)
(禮見之讓善占射能辭對時賓客滿堂莫不羨其風補/案議郎蔡邕薦於何進曰竊見令史陳留邊讓天授逸)
(才聰明賢智及就學廬便受大典傳曰函牛之鼎以烹/雞多汁則淡而不可食少汁則熬而不可熟此言大器)
(之於小用固有所不宜也邕竊悁邑怪此寶鼎未受犠/牛太羮之和久在煎熬臠割之間願明將軍囘謀垂慮)
(裁加少納貢之機密展之力用若以年齒為嫌則顏囘/不得貫德行之首子奇終無阿宰之功茍堪其事古今)
(一也/附)黄浮奉公憂民(汝南先賢傳云黄浮補尚書令史/奉公憂民以功除昌慮長號為神)
(君/)孫鑠遂起就職(臧榮緒晉書云孫鑠補吏部令史嘆/曰天臺乃以公府掾為令史苦哉諸)
(人並清列不陞卑雜而我獨屯/塞不通如何遂就職遷尚書郎)高軫處法平允(魏氏春/秋云高)
(軫為刺姦令史處法平允夙夜匪懈至抱文/書而寐太祖見而哀之徐解裘覆之而去)李苾用法
平整(王隱晉書云李苾字升平為/功曹除吏部令史用法平整)
　
　
　
　
　
　
　
　
　
　
　
　
　
　
　
　北堂書鈔卷六十
欽定四庫全書
　北堂書鈔卷六十一
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部十三
　　司隷校尉八十一　　五校尉八十二
　　城門校尉八十三　　䕶羌校尉八十四
　　　司隷校尉八十一
司隷周官青章青綬(晉百官表注曰司隷校尉周官/銀章青綬五時朝服佩水蒼玉)主
徒隷(環濟要畧云司隷/周官也主徒隷)捕姦猾(漢書百官公卿表云司/隷校尉武帝征和四年)
(初置持節從中都官徒千二百人捕巫蠱督/大姦猾後罷其兵察三輔三河𢎞農等七郡)督二千石
(漢書儀云司隷校尉武帝初置後諸侯王貴戚不服乃/以中都中官徒奴千二百人屬為一校尉部刺史督二)
(千石/也)察舉百僚(後漢書百官志云司隷校尉一人比二/千石孝武帝初置持節掌察舉百官以)
(下及京師近/郡犯法者)綂七郡(漢書公卿百/官表云見前)領三河(漢書百官公/卿表見前)
乘驄馬(列異記云鮑宣子永孫昱俱為司隷乗驄馬京/師歌之曰鮑氏驄三人司隷再入公馬雖瘦行)
(步/工)從緹騎(環濟要畧云司/隷出從緹騎)專道而行(漢書百官公卿表/云司隷校尉掌察)
(皇太子天下行馬内/事皆主之專道而行)專席而坐(東觀漢記曰司隷校尉/與尚書令御史中丞朝)
(會皆專席而坐故/京師號曰三獨坐)無所不綂(漢書儀云司隷校尉綂皇/太子三公以下旁州郡無)
(所不/綂也)無不綜典(魏志鍾會遷司隷校尉雖在外司/時政損益當世與奪無不綜典)察案
公卿(環濟要畧云司隷主徒隷/董領京師察案公卿以下)内正百僚外督邦畿(王/晉)
(書云李𦙍領司隷校尉𦙍屢自表讓忝傅儲宫不宜兼/監司之官武帝以二職並須忠賢故每不許咸寧初皇)
(太子出居東宫帝以司隷内正百僚外督邦畿事任峻/重而少傅有旦夕輔導之務𦙍素羸不宜久勞之轉拜)
(侍中加特進補案𦙍雖厯職内外而家至/貧儉兒病無以市藥帝聞之賜錢十萬附)時惟鷹鸇(崔/瑗)
(司隷校尉箴云率隷掘蠱以詰其姦既/定既寧爰遂其官俾督京甸時惟鷹鸇)舊號臥虎(傅咸/集司)
(隷校尉舊號臥虎誠以舉綱而/萬目理提領而衆毛從者也)刺舉無所迴避(謝承漢/書許永)
(為司隷校尉是時奄寺在内/貴幸用勢永舉法無所迴避)司隷糾上檢下(應劭漢官/云司隷校)
(尉鮑宣糾上檢下嚴刑必/斷貴戚憚之京師政清)權門雀目鼠步(東觀漢記陽/球為司隷校)
(尉詣闕謝恩表云常侍王甫罪過奔車收送詔獄自臨/考之死於杖下權門惶怖莫不雀目鼠步京師肅然)
捕治奄侍(謝承後漢書曰許允為司隷校/尉是時奄侍用勢永舉法治之)奏免送官(干/寶)
(晉總紀云傅咸兼司隷校尉時朝廷寛𢎞豪右放恣郡/縣從容冦賊充斥交相請託朝野溷濁咸於是數日之)
(間三奏免送官奏案蹇/諤終無所撓有司肅然)走馬奏趙王朝廷肅然(後漢鮑/永為司)
(隷校尉帝叔父趙王良尊戚貴重永以事劾良大不敬/由是朝廷肅然莫不戒慎乃辟扶風鮑恢為都官從事)
(恢亦抗直不避彊禦帝常曰貴戚且宜歛手以避二鮑/其見憚如此補案東觀記曰時良從送中郎將來歙喪)
(還入夏城門中與五官將軍相逢道迫良怒召門候岑/尊叩頭馬前永劾奏良曰今月二十七日車駕臨故中)
(郎將來歙喪還車駕過須臾趙王良從後到與右中郎/將張邯相逢城門中道迫狹叱邯旋車又召候岑尊詰)
(責使前走數十步按良諸侯藩臣蒙恩入侍知尊帝城/門候吏六百石而肆意加怒令叩頭都道奔走馬頭前)
(無藩臣之禮/大不敬也附)奔車收王甫權門屏氣(後漢陽球為司隷/校尉表中常侍王)
(甫罪過奔車收之送洛陽獄及甫子永樂少府萌沛相/吉球自臨考甫等五毒備極萌謂球曰父子既當伏誅)
(少以楚毒假借老父球曰若罪惡無狀死不滅責乃欲/球假借耶萌乃罵曰爾前事吾父子如奴奴敢反汝主)
(乎今日困吾行自及也球使以土窒萌口箠朴/交至父子悉死杖下權門聞之莫不屏氣補)奏收尹
模(王隱晉書何曾為司隷校尉撫軍校事尹模慿寵作/威姦利盈積朝野畏憚莫敢言者曽奏劾之朝廷稱)
(焉時曹爽專權宣帝稱疾曽亦謝病爽討乃起視事魏/帝之廢也曽預其謀焉時步兵校尉阮籍負才放誕居)
(喪無禮曽面質籍於文帝座曰卿縱情背禮敗俗之人/今忠賢執政綜核名實若卿之曹不可長也因言於帝)
(曰公方以孝治天下而聽阮籍以重哀飲酒食肉於公/座宜擯四裔無令汙染華夏帝曰此子羸病若此君不)
(能為吾忍耶曽重引據辭理甚/切帝雖不從時人敬憚之補)重據阮籍(見/上)晚開早閉
(謝承後漢書曰公孫煜為司/隷校尉尉京兆晚開早閉)枹鼓不鳴(益部耆舊傳趙/祈字伯鸞為司)
(隷校尉枹鼓不/鳴民無侵寃)京師清靜(續漢書云宣康字巨公遷司/隷校尉奉法遵典督察奸邪)
(務舉宏綱正大體濶畧細㣲其政/嚴而不苛百官肅然京師清凈)京師政清(漢官儀/云見前)舉
正百僚敬憚(續漢書云牟融拜司隷校/尉多所舉正百僚敬之)公正百僚忌難
(續漢書鮑永為司隷校尉永性矜嚴/公正百僚忌難每朝各加戒慎也)宦侍屏氣(後漢李/膺拜司)
(隷校尉時張讓弟朔為野王令貪殘無道至乃殺孕婦/聞膺厲威嚴懼罪逃還京師因匿兄讓第舍藏於合柱)
(中膺知其狀率將吏卒破柱取朔付洛陽獄受辭畢即/殺之讓訴寃於帝詔膺入殿御親臨軒詰以不先請便)
(加誅辟之意膺對曰昔仲尼為魯司冦七日而誅少正/卯今臣到官已積一旬私懼已稽留為愆不意獲速疾)
(之罪誠自知釁責死不旋踵特乞留五日克殄元惡退/就鼎鑊始生之願也帝無復言顧謂讓曰此汝弟之罪)
(司隷何愆乃遣出之自此諸黄門常侍皆鞠躬屛氣休/沐不敢復出宫省帝怪問其故並叩頭泣曰畏李校尉)
(也/補)姦慝自弭(楚國先賢傳曰黄尚為/司隷校尉姦慝自弭)權貴改服(謝承後/漢書劉)
(佑為司隷校尉時權貴子弟罷州郡還入/京師者每至界首輒改易輿服隱匿財寶)彊族歛手(謝/承)
(後漢書孫華為司隷校尉案/法捕治無所迴避强族歛手)令長去官(謝漢書許永為/司隷校尉中官)
(子弟為令長官者並棄官去威/烈風行於是深見怨於宰臣也)守令投印(王隱晉書劉/毅為司隷校)
(尉糾正豪右司部守令望風投印綬者甚衆望案毅幼/有孝行少厲清節然好臧否人物王公貴人  風憚之)
(僑居平陽太守杜恕請為功曹沙汰郡吏百餘人/三魏稱焉為之語曰但聞劉功曹不聞杜府君補)閉閤
不通私書(謝承漢書華松為司隷校尉是時/貴戚專勢松下車閉閤不通私書)閉閤不通
豪友(謝後漢書任防為司隷校尉下車嘗/食乾飯十日一炊閉閤不通豪友)石鑒再為司
隷(臧榮緒晉書云石鑒以才幹習於/從政敢斷無疑再為司隷校尉也)劉暾五為司隷(又/云)
(劉暾五為司隷/允協物情故也)虞詡言常侍論輸左校(後漢虞詡為司/隷校尉時中常)
(侍張防特用權勢每請托受取詡輒案之而屢寢不報/詡不勝其忿乃自繋廷尉奏言曰今者張防復弄威柄)
(國家之禍將重至矣臣不忍與防同朝謹自繫以聞無/令臣襲楊震之跡書奏防流涕訴帝詡坐論輸左校防)
(必欲害之二日之中傳考四獄獄吏勸詡自引詡曰寜/伏歐刀以示逺近宦者孫程張賢等知詡以忠獲罪乃)
(相率奏/得免補)許永言奄侍當下廷尉(謝承後漢書云許永為/司隷校尉言奄侍在内)
(並貴幸用勢于外見怨于宰臣遂見誣譖當下廷尉永/謂友人曰永年七十庶幾以忠義致身未得殱姦人之)
(首而先賊受害何能復入奏/對刀筆吏乎遂仰藥而死也)摧辱宰相(漢書鮑宣為司/隷校尉時丞相)
(孔光四時行園陵官屬以令行馳道中宣岀逢之使吏侍/鈎止丞相掾史没入其車馬摧辱丞相事下御史中丞)
(御史至司隷官欲捕從事閍門不肯内宣坐距閉使者/亡人臣禮大不敬不道下廷尉獄博士弟子濟南王咸)
(舉幡太學下曰欲救鮑司隷者會此下諸生會者千餘/人朝日遮丞相孔光自言丞相車不得行又守闕上書)
(上遂抵宣罪/減死一等補)賤易上卿(漢書翟方進為丞相司直時涓/勲初拜司隷不肯謁丞相御史)
(大夫後朝會相見禮節又倨方進舉奏勲輕慢/宰相賤易上卿不宜處位臣請下丞相免勲)丁沖飲
酒醉死(魏畧云丁沖為司隷校尉後數/嵗遇諸將飲酒美不覺醉死)鮑昱救火免官
(續漢書鮑昱拜司隷校尉昱在/職奉法守正坐救火遲免官也)
　　　五校尉八十二
五校尉二千石(漢書百官公卿表云五校尉皆二千石/武帝置虎賁校尉胡騎校尉悉隷城門)
(校尉建武七年省長水射聲九年改屯騎為驍騎青巾/十年又置長水騎為屯騎省越騎置司馬倂長水义省)
(中壘校尉以虎賁并射聲及步兵為五校尉馬案百官/公卿表云城門校尉掌京師城門屯兵有司  十二城)
(門候中壘校尉掌北軍壘門内外掌西域屯騎校尉掌/騎士步兵校尉掌上林苑門屯兵越騎校尉掌越騎長)
(水校尉掌長水宣曲胡騎又有胡騎校尉掌池陽胡騎/不常置射聲校尉掌待詔射聲士虎賁校尉掌輕車凡)
(八校尉皆武帝初置有丞司馬自司隷至虎賁校尉秩/皆二千石西域都䕶加官宣帝地節二年初置以騎都)
(尉諫大夫使䕶西域三十六國有副校尉秩比二千石/丞一人司馬候千人各二人戊巳校尉元帝初元元年)
(置有丞司馬各一人候/五人秩比六百石補)主禁兵(東觀漢記馬光監越騎/視事以為五校尉主禁)
(兵武備宿衞兩/宫不宜在一處)臨掌宿衞(續漢百官志云五校尉各一/人秩比五千户掌宿衞兵)
宿衞兩宫(東觀漢記/馬光見上)各領千兵(晉品令云漢置五校尉/為宿衞軍各領千兵)
官顯職閒(後漢劉般為屯騎校尉時五校官顯職閒而/府寺寛敞輿服光麗伎巧畢給故多以宗室)
(肺腑居/之補)禁兵武備(東觀漢記/馬光見上)上應天工下厭羣望(東觀/漢記)
(梁冀拜步兵校尉上書列校之職上/應天工下厭羣望實非愚臣所宜)府寺寛敞輿服光
麗(後漢劉/般見前)掌屯兵(漢書百官公卿表云步兵校尉掌上/林苑門屯兵續漢書云步兵校尉掌)
(宿衞/兵)掌騎士(又云屯騎校尉掌騎士續漢/書云屯騎校尉掌宿衞兵)掌胡騎(又云/長水)
(校尉掌長水宣曲胡騎師古注曰長水胡名也宣曲觀/名胡騎之屯于宣曲者續漢書云長水校尉掌宿衞兵)
掌射聲(又云射聲校尉掌待詔射聲士服虔注云工射/者也㝠㝠中聞聲則中之因之名也應劭曰須)
(詔所命而射故曰待詔射也續/漢書云射聲校尉掌宿衞兵)大猷虔恭法憲(王隱晉/書齊王)
(攸字大猷少以英奇見稱始除步兵校尉時/年十八初授戎任職虔恭法憲綏禦有方)士恭躬處
儉約(晉中興書云任丞字士恭為屯/騎校尉位居蕃屏躬處儉約)仲華鷹揚虎視(汝/南)
(先賢傳曰應順字仲華/拜射聲校尉鷹揚虎視)馬光帥厲吏士(東觀漢記馬光/為校尉帥厲吏)
(士敎習/有方)劉超兵多義隨(晉中興書劉超為射聲校尉時/軍校無兵義興人多義隨超因)
(綂其衆以宿衞/號曰君子營)吏士稱仁(後漢曹襃遷射聲校尉時射/聲營舍有停棺不塟者百餘)
(所褒親自履行問其意故吏對曰此等多是建武以來/絕無後者不得埋掩襃乃愴然為買空地悉塟其無主)
(者設祭以祀之吏/士咸稱其仁也補)吏士敬畏(謝漢書鄧子淵遷越騎校/尉為營吏士所敬畏云)
不同常例(王晉書武帝詔曰射聲校尉/内參九列不宜同之常例)高選綱佐(晉中/興書)
(東海王沖為長水校尉年十一高選/綱佐以劉躭為司馬顧和為主簿)給千人(王晉書云/王允為屯)
(騎校尉千人營/置長吏司馬)領千營(王晉書王冕傳云冕為長水/校尉領千營置吏司馬也)伯
宗陳上方畧(續漢書耿恭字伯宗遷長水校尉其秋金/城隴西羌反恭上疏陳方畧詔召入問狀)
(乃遣恭將五校士三千人恭案恭嘗被圍疏勒匈奴于/城下擁絕澗水吏士渴乏  仰嘆曰聞昔貳師將軍拔)
(佩刀刺山飛泉湧出今漢德神明豈有窮哉乃整衣服/向井再拜為吏士禱有頃水泉奔出乃揚水示虜虜遂)
(引去補范煜論曰余初讀蘇武傳感其茹毛窮海不為/大漢羞後覽耿恭疏勒之事喟然不覺涕之無從嗟哉)
(義重于生以至是乎昔曹子抗質于柯盟相如申威于/河表蓋以決一旦之負異乎百死之地也以為二漢當)
(疏高爵宥十世而蘇君恩不及嗣恭亦/終填牢户追誦龍蛇之章以為嘆息附)武孺數言便宜
(東觀賈宗字武孺為長水校尉宗惟方正奉職愛士及/在朝廷數言便宜深見親異上美宗既有武節又兼經)
(術每宴會與當世文儒/司徒丁鴻難經術傳)戴陵諫弋獵(魏志云戴陵為長/水校尉諫文帝不)
(宜數行弋獵帝大/怒陵減死罪一等)留贊好直言(吳書留贊為屯騎校尉/時事得失每常規諫好)
(直言不阿㫖孫/權以此憚之)任峻見事理(魏志任峻遷長水校尉峻/寛厚有度而見事理每有)
(所陳太祖多善之宗案峻于饑荒之際收䘏/朋友孤遺中外貧  周急繼乏信義見稱補)陸嘉有德
行(王隱晉書陸嘉仕吳稍至/屯衞校尉既名族有德行)任宏校兵書(漢書藝文志/成帝時遣步)
(兵校尉任/宏校兵書)賈宗兼經術(東觀賈/宗見前)記五經異說(續漢書樊/儵為長水)
(校尉與公卿雜定郊祠禮/儀以䜟記正五經異說)定五經同異(後漢丁鴻傳云/鴻為射聲校尉)
(肅宗詔鴻與廣平王羨及諸儒樓望成封桓郁賈逵等/論定五經同異于北宫白虎觀使五官中郎將魏應主)
(承制問難侍中淳于恭奏上帝親稱制臨決鴻以才高/論難最明諸儒稱之帝數嗟美焉時人嘆曰殿中無雙)
(丁孝/公補)嗣宗縱酒昏酣(魏氏春秋云阮籍聞歩兵校尉缺/厨多美酒營人善釀酒求為校尉)
(遂縱酒昏酣遺落世事補案籍本傳云籍能為青白眼/見禮俗之士以白眼對之及嵇喜來弔籍作白眼喜不)
(懌而退喜弟康聞之乃齎酒挾琴造焉籍大悅乃見/青眼由是禮法之士疾之若讐而帝每保䕶之附)破
石縱暴無道(謝後漢書云曹節弟破石為越騎校尉越/騎營五百妻有美色破石從求之五百不)
(敢違妻執意不肯行遂自殺其縱暴無道多此類之案/韋昭辨釋名曰五百字本為伍伍當也伯道也使  導)
(引當道陌中以驅除也今/俗呼行杖人為五百附)公路以氣高人(魏志袁術字/公路為長水)
(校尉好奢綺盛車馬以氣高人謡曰路中捍鬼袁長水/  案後漢書曰術少以俠氣聞數與諸公子飛鷹走狗)
(後頗折節舉孝廉累遷至河南尹虎賁中郎將及案陳/壽魏志術除郎中厯職内外後為折衝校尉此注稱長)
(水校尉當/别有據附)
　　　城門校尉八十三
掌京師城門(漢書百官公卿表云城門校尉掌京師城/門屯兵有司馬  案後漢百官志云城門)
(校尉一人比二千石本注曰掌雒陽城門十二所其正/南一門曰平城門北宫門屬衞尉其餘上西門雍門廣)
(陽門津門小苑門開陽門耗門中東門上東門穀門夏/門凡十二門蔡質漢儀曰雒陽二十四街街一亭十二)
(城門門/一亭補)掌軍壘(又云中壘校尉掌北軍壘門内外掌西/域  案師古注曰掌北軍壘門之内而)
(又外掌/西域補)掌輕車(又云虎賁校/尉掌輕車)掌諸軍兵田(魏畧云司農/校尉黄初置)
(秩二千石掌/諸軍兵田)主天下材木(魏畧云材官校尉黄初置秩/比二千石主天下材木屬少)
(府/也)
　　　護羌校尉八十四
主西羌(漢百官志云䕶羌校尉/一人主西羌秩二千石)主烏桓(續漢書百官志/云烏桓校尉一)
(人主烏桓/秩二千石)羌胡感悅(東觀鄧訓為䕶羌校尉時羌胡俗/恥病死每病臨困輒以刀自刺訓)
(聞有困病者輒拘持束縳不與兵刃使醫藥療之愈者/非一小大莫不感悅訓病卒吏人羌胡愛惜旦夕臨者)
(日數千人或以刀自割又刺殺犬馬牛羊曰鄧使君已/死我曹亦俱死耳前烏桓吏人皆奔走道路至空城郭)
(由案章和二年䕶羌校尉張紆誘誅燒當種羌迷吾等/  是諸羌大怒謀欲報怨朝廷憂之公卿舉訓代紆為)
(校尉議者咸以羌胡相攻縣官之利以夷伐夷不宜禁/䕶訓曰不然今張紆失信衆羌大動經常屯兵不下二)
(萬轉運之費空竭府帑涼州吏人命縣絲髮原諸胡所/以難得意者皆恩信不厚耳今因其迫急以德懷之庶)
(能有用遂令開城及所居園門悉驅羣胡妻子内之嚴/兵守衞羌掠無所得又不敢逼諸胡因即解去由是湟)
(中諸胡皆言漢家常欲鬭吾曹今鄧使君待我以恩信/開門内我妻子乃得父母咸歡喜叩頭曰惟使君所命)
(補/)昆彌歡喜(後漢耿恭為戊校尉屯後王部金蒲城謁/者關寵為已校尉屯前王桺中城屯各置)
(數百人恭至部移檄烏孫示漢威德/大昆彌以下皆歡喜遣使獻名馬補)田豫受其金答其
厚意(魏畧曰田豫為䕶羌校尉時鮮卑素利等數來客/見多以牛馬遺豫豫轉送官胡以為前所與豫物)
(顯露不如持金乃密懷金三十觔謂豫曰願避左右我/欲有所道豫從之胡因跪曰我見公貧故前後遺公牛)
(馬公輒送官今密以此上公可以為家資豫張袖受之/答其厚意胡去之後皆悉付外具以狀聞於是詔襃之)
(曰昔魏絳開懷以納戎今卿舉袖以受狄金朕甚嘉焉/乃即賜絹五百匹豫得賜分以其半藏小府後胡復來)
(以半與/之補)
　
　
　北堂書鈔卷六十一
欽定四庫全書
　北堂書鈔卷六十二
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部十四
　　御史中丞八十五　　治書侍御史八十六
　　侍御史八十七　　　直指錦衣八十八
　　蘭臺令史八十九　　司直九十
　　謁者僕射九十一
　　　御史中丞八十五
殿内舉劾(漢書曰御史中丞二人本御史大夫之丞/其一别在殿中舉劾案章故曰中丞補)監
國得失(王充論衡云蘭臺之官監國得/失漢官典職云中丞掌蘭臺)總蘭臺(漢官解/詁云建)
(武以來省御史大夫官屬入侍蘭臺蘭臺有十五人特/置中丞一人以總之此官得舉非法其權次尚書補)
督司隷(漢書儀云武帝時御史中丞督司隷司隷督丞/相丞相督司直司直督刺史刺史督二千石下)
(至墨/綬)掌圖籍受章奏(漢書百官公卿表云御史大夫有/兩丞秩千石一曰中丞在殿中蘭)
(臺掌圖籍秘書外督部刺史内領侍御史員十五人受公/卿奏事所舉劾按章環濟要畧云御史中丞有石室以)
(藏秘書圖/䜟之屬)不得糾尚書(晉書傳咸奏云司隷中丞得糾/太子而不得糾尚書臣所未譬)
(朝廷無/以易之)督太子以下(晉百官表注云漢以御史中丞為/臺主與司隷分督百寮自皇太子)
(以下無所不糾初不得/糾尚書後亦糾之補)糾察百僚(漢書儀云御史中丞/内掌蘭臺督諸州刺)
(史糾察/百僚)課第刺吏(漢書陳咸為中丞總領州郡奏事課/第諸刺史執法殿中公卿以下皆敬)
(憚/之)在殿内察非法(續漢書百官志云御史中/丞在殿内掌察舉非法)居殿中舉
不法(韋昭辨釋名云中丞自御史大夫下丞有/二其一别居殿中舉不法故曰中丞補)會同專
席(東觀漢記云宣秉拜御史中丞上特詔御史中丞與/司隷校尉尚書令會同並專席而坐故京師號曰三)
(獨坐/補)遇尚書郎避車住揖(漢書典職云御史中丞遇尚/書郎避車執板住揖車過乃)
(去/之)遇洛陽令分路而行(魏氏春秋云故事御史中丞與/洛陽令相遇則分路而行不欲)
(稽留/也)陳羣舉鮑勛(魏志黄初四年尚書令陳羣僕射司/馬懿並舉鮑勛為宫正宫正即御史)
(中丞也帝不得已而用/之百僚嚴憚罔不肅然)山公啓刁攸(山公啓事云御史/中丞刁攸舊人年)
(衰百僚未甚為憚坐/治政事故尚書可也)周浚有才用(山公啓事云御史中/丞周浚果烈有才用)
(也/)孔顯有才能(山公啓事云孔顯有才能果勁/不撓以為御史中丞詔可之)察舉無
所迴避(東觀馬嚴拜御史中丞賜冠幘衣服車馬嚴舉/劾案章申明舊典奉法察舉無所迴避百寮憚)
(之/)彈奏無所屈撓(晉中興書濟陽錄江繪為御史中丞/既到職彈奏無所屈撓時元顯專政)
(多行驕横/繪密啓之)秉直不憚彊禦(晉書李憙遷御史中丞當官/秉直不憚彊禦  案時景帝)
(輔政命憙為大將軍從事中郎憙到引見謂憙曰昔先/公辟君而君不應今孤命君而君至何也對曰先君以)
(禮見待憙得以禮進退明公以法/見繩憙畏法而至帝甚重之補)彈奏不畏彊禦(晉中/興書)
(鄧隗為御史中丞劾奏南中郎將王含以族彊顯貴驕/慠自恣事雖被寢王氏深忌疾之隗之彈奏不畏彊禦)
(皆此/類也)奏劾少府穢濁(王晉書傅咸字長處遷御史中丞/奏劾少府夏侯陵取官田立私屋)
(近小人委以家計令工匠竊盜官物附益於私所營/唯利醜問充斥大臣穢濁無以為訓奏上免陵官)奏
劾司馬不敬(晉中興書云晉宗室譙王恬為御史中丞/值海西公廢太宗即位未解嚴大司馬桓)
(温屯中堂夜吹警角恬奏劾温大不敬請理罪/明日温見奏事嘆曰此兒乃敢彈我真可畏也)舉正非
法百僚震悚(東觀樊準為御史中丞/舉正非法百僚震悚)明法直繩内外震
肅(傅宣列傳曰宣為御史中丞明/法直繩内外震肅甚有威風)正繩直筆(王隱晉書/云周處為)
(御史中丞奏征虜將軍石崇大將軍/梁王肜等正繩直筆權豪振肅補)羣寮憚之(東觀何/熈為御)
(史中丞羣/寮憚之)百官憚之(晉書李徹字宣伯遷御史/中丞恭恪直繩百官憚之)執憲百
僚敬服(謝漢書傅賢拜御史中/丞執憲公平百僚敬服)奉法百寮所敬(續漢書/陳謙拜)
(御史中丞執憲奉法多/所糾正為百寮所敬也)貶退分明(漢書薛宣以明習文/法詔補御史中丞執)
(法殿中外總部刺史舉奏郡國二千/石所貶退稱進白黒分明由是知名)豪强屏息(卞敬宗/司直箴)
(云惟玆憲臺皇威斯翼昔有二鮑/豪强屛息良臣獻箴敢告司直)寛而不縱(晉書侯史/光傳太始)
(初詔曰光忠亮篤素有居正執義之心厯職内外恪勤/在公其以光為御史中丞雖屈其列校之位亦所以伸)
(其司直之才光在職寛而不縱太保王祥久疾廢朝光/奏請免之詔優祥而寢光奏後遷少府又詔曰光厲志)
(守約冇清忠之節家極貧儉其賜錢五十萬光/儒學博士厯官著績文章奏議皆有條理補)威而不
剋(臧榮緒晉書庾峻為/御史中丞威而不剋)梅陶奉王憲(梅陶自敘云余居/中丞曽以法鞭皇)
(太子傅令親友莫不致諌余笑而應之曰堂高曰陛皇/太子所以得崇於上由吾奉王者法吾豈枉道曲媚後)
(皇太子將見延請賜以清/讌於是太子禮敬如師補)劉隗多所糾(虞預晉書云劉/隗為司直多所)
(糾/劾)臧宣㣲文深詆(史記臧宣遷至御史及中丞使治主/父偃及淮南反獄所以㣲文深詆殺)
(者甚衆稱為敢決疑數廢數起為御史及中丞者幾二/十嵗補案宣居官數年壹切為小治辦然獨宣以小治)
(大能自行之難以為經中廢為右扶風坐怒其吏成信/信亡藏上林中宣使郡令將吏卒闌入上林中蠶室門)
(攻亭格殺信射中苑門宣下吏為/大逆當族自殺而杜周任用附)杜周内深(又云杜周/與臧宣相)
(繼更為中丞十餘嵗其治與宣/相放然重遲外寛内深刺骨補)鍾雅阿撓(晉中興書王/導稱疾不朝)
(而出送郄鑒十臺奏導專任無敬御史中丞鍾/雅阿撓不糾並宜彈肅雖事寢不行舉朝憚之)臧宣酷
暴(見/上)
　　　治書侍御史八十六
冠法冠(胡廣漢官儀曰御史四人持書皆法冠一名柱/後一名獬豸獬豸獸名知人曲直觸邪佞補案)
(神異經云東北荒中有獸如牛一角毛青四足似熊見/人鬭則觸不直聞人論則咋不正名曰獬豸一名任法)
(獸故立獄皆東北依所在也張華曰今御史法冠曰獬/豸又名觟􁘡論衡曰觟􁘡者一角之羊也性知有罪臯)
(陶治獄其罪疑者令羊觸之有罪則觸無罪則不觸斯/蓋天生一角聖獸助獄為驗故臯陶敬羊起坐事之附)
諸讞疑(續漢書百官表注云治書侍御史秩六百石掌/選明法律者為之凡天下諸讞疑掌以法律當)
(其是/非)評廷尉獄事(漢百官公卿表云宣帝從路温舒議/幸宣室決獄令侍御史二人治書評)
(廷尉/獄事)治廷尉奏事(漢官典職云治書侍御史二/人治廷尉奏事罪當輕重)掌法是
非(續漢書百/官志見前)罪當輕重(漢官典/職見上)糾察六品(續漢書百官/志云治書侍)
(御史察六品以下惠帝以/後無所平治備位而已)慰勞四方(魏氏春秋云荀寓/字景伯為治書侍)
(御史慰/勞四方)選明法律(續漢書百/官表見前)授準繩官(繆世應石鑒碑/云君為治書御)
(史朝廷以公雅節不羣直方其道仍授準繩之官頻居/爪牙之任鷹跱虎視而庶僚風靡  案晉書石鑒傳云)
(武帝崩鑒與中議軍張劭監綂山陵時大司馬汝南王/亮為太傅楊駿所疑不敢臨喪出營城外時有告亮欲)
(舉兵討駿駿大懼白太后令為帝手詔詔鑒及張劭使/率陵兵討亮劭駿甥也便率所領催鑒速發鑒以為不)
(然保持之遣人密覘視亮已别道/還許昌於是駿止論者稱之補)識朗明正(山公啓事/云治書侍)
(御史王啓識朗明/正後來之俊也)鷹跱虎視(見/上)高柔省訟(魏志高柔為/治書侍御史)
(執法民間數有誹謗妖言帝疾之有妖言輒殺而賞告/者柔上疏曰今妖言者必戮告之者輒賞既使過誤無)
(反善之路又將開凶狡之羣相誣罔之漸誠非所以息/姧省訟緝熈治道也  案魏氏春秋曰柔既處法平允)
(又夙夜匪懈至擁膝抱文書而寢太祖嘗夜㣲行觀/察諸吏見柔哀之徐解裘覆柔而去自是辟焉補)石
鑒直方(繆世應石/鑒碑見上)詔以王仲為治書(晉起居注武帝詔/曰故司空王基夙)
(為先帝授任基子尚書/郎仲其以為治書御史)詔以陳壽為治書(王晉書陳壽/傳云杜預將)
(之鎮入辭啓曰蜀有陳壽才史通博宜補黄散詔即用/壽為治書侍御史  案壽撰魏吳蜀三國志凡六十五)
(篇時人稱其善敘事有良史之才夏侯湛時著魏書見/壽所作便壞已書而罷張華深善之謂壽曰當以晉書)
(相付耳其為時/所重如此補)程邈作大篆(衞桓集云程邈為御史得/罪始皇繫雲陽十年被獄)
(中作大篆少者増益多者減損方者使/員員者使方奏之始皇善之出為御史)兒寛語經學(漢/書)
(兒寛傳舉侍御史見上語經學上說之從問尚書一篇/擢為中大夫  案武帝將封禪拜兒寛為御史大夫從)
(東封泰山初梁相禇大通五經為博士時寛為弟子及/御史大夫缺徵禇大大自以為得御史大夫至洛陽聞)
(兒寛為之禇大笑及至與寛議封襌于上前大不能及/退而服曰上誠知人寛為御史大夫以稱意任職故久)
(無有所匡諌於/上官屬易之補)班固作哀辭(班固集馬仲都辭云車騎/陽文侯馬仲都明帝舅也)
(從車駕於洛川浮橋馬入水溺死帝/顧謂侍御史班固為上作哀辭也)李恂寫山川(續漢/書李)
(恂遷侍御史持節使幽州宣布恩澤慰撫北狄所過/皆寫圖山川屯田聚落百餘卷悉封奏上肅宗嘉之)周
騰觀星象(豫章周騰字叔達為侍御史桓帝當郊平明/應出騰仰觀曰夫主者象星今宫中宿及䇿)
(馬星悉下不動上明不/出至四更皇太子卒)陳咸歸于鄉里(東觀漢記陳寵/曽祖父咸哀平)
(間以明律為侍御史王莽簒位父子相將歸鄉里閉門/不出乃收家中律令文書璧藏之以俟聖主咸常戒子)
(孫曰為人議法當依于輕雖/有百金之利慎無與人重)惠伯遁入山林(陳留風俗/云桓烈字)
(惠伯為侍御史以王莽之初遁入山林世/祖即位就其家食以二千石禄以旌其徳)
　　　侍御史八十七
周曰柱下秦為御史(六典云周官宗伯屬官御史掌邦/國都鄙及萬民之治令以贊冢宰)
(凡治之者受法令焉以其在殿柱之間亦謂之柱下史/老耼嘗為之秦改為侍御史冠法冠一名柱後惠文冠)
(以鐵為柱言其審固不撓也法冠者秦事云/始皇滅楚以其君冠賜御史亦名獬豸冠補)初上稱守
滿嵗拜真(續漢書百官志云侍御史十五人皆用公/法府掾屬高第補之初上稱守滿嵗拜真)冠
法冠(見/前)簮白筆(魏畧云帝嘗大會殿中侍御史簮白筆/側堦而坐上問左右此為何官何主左)
(右不對辛毘對曰此謂御史舊時簮/筆以奏不法今者直備位但毦筆耳)官注言行(漢書儀/云侍御)
(史周官也漢興襲秦因而/不改掌注言行糺諸不法)主方書(史記張蒼自秦時為/御史主柱下方書即)
(其任/也)受奏事(續漢書百官志云侍御史十五人秩六百/石掌察舉非法受公卿羣吏奏事有違失)
(舉劾/之)治詔獄(晉百官奏事箴云侍御史一人與御史/同掌治詔獄及廷尉不當者皆治之)察
辭詔(漢官辨詀云惠帝三年相國奏遣御史監三輔/察辭詔凡九條監者二嵗更常以中月奏事也)舉
非法(續漢書百/官志見前)察百僚督州郡(漢官典職云侍御史/糾察百僚督州郡)掌
萬民(又云侍御史秦官周有御史掌/郡國都邑萬民之治以贊冢宰)監三輔(漢官辨詁/云見前)
掌殿門宿衞(晉百官表注云侍御史掌殿門以/内案防宿衞署在殿中者皆總攝)不入殿
案行(傅咸集百官表云侍/御史不得入殿案行)監威儀(續漢書百官志云侍/御史十五人凡郊廟)
(之祠及大朝會大封拜則二/人監威儀有違失則劾奏)監祭祀(晉百官表云侍御/史周為柱下老耼)
(職掌諸曹其治事糺/察不法監祀朝會)趙堯刀筆稍遷至御史(漢雜事云/趙堯以刀)
(筆稍遷至侍御史也案漢書趙堯傳云堯為符壐御史/趙人方與公謂御史大夫周昌曰君之史趙延年雖少)
(然奇士君必異之是且代君之位昌笑曰堯年少刀筆/吏耳何至是乎居頃之堯侍高祖高祖獨心不樂悲歌)
(羣臣不知上所以然堯進請問曰陛下所為不樂非以/趙王年少而戚夫人與吕后有隙備萬嵗之後而趙王)
(不能自全乎高祖曰我私憂之不知所出堯曰陛下獨/為趙王置貴彊相及吕后太子羣臣素所敬憚者乃可)
(高祖曰然吾念之欲如是而羣臣誰可者堯曰御史大/夫昌其人堅忍伉直自吕后太子及大臣皆素嚴憚之)
(獨昌/可補)鄭均月餘而遷(東觀漢書云鄭均拜侍御史月餘/遷尚書  案後漢書鄭均傳云均)
(少好黄老書兄為縣吏頗受禮遺均數諌止不聽即脱/身為傭嵗餘得錢帛歸以與兄曰物盡可復得為吏坐)
(贓終身捐棄兄感其言遂為廉潔均好義篤實養寡/嫂孤兒恩禮敦至常稱疾家庭不應州郡辟召補)盛
吉一月而遷(會稽典錄云盛吉拜司/徒一月而遷中丞也)斬伐不避貴埶(漢/書)
(云尹齊以刀筆吏稍遷至御史事張湯湯數稱以為廉/武帝使督盜賊斬伐不避貴埶  案齊遷關都尉聲甚)
(于甯成上以為能拜為中尉吏民益凋敝輕齊木强少/文豪强吏伏匿而善吏不能為治以故事多廢抵罪後)
(復為淮陽都尉王温舒敗後數年病死家直不滿五十/金所誅滅淮陽甚多及死仇家欲燒其尸妻亡去歸葬)
(補/)執正無所迴避(續漢書桓典為侍御史是時宦官秉/權典執正無所迴避常乗驄馬京師)
(畏憚為之語曰行行/且止避驄馬御史)埋車奏梁冀(後漢張綱為御史時/順帝委縱宦官有識)
(危心綱常感激慨然歎曰穢惡滿朝不能奮身出命埽/國家之難雖生吾不願也漢安元年選遣八使巡行風)
(俗皆耆儒知名多厯顯位唯綱年少官次最微餘人受/命之部而綱獨埋其車輪于洛陽都亭曰豺狼當路安)
(問狐貍遂奏曰大將軍梁冀河南尹不疑蒙外戚之援/荷國厚恩專為封豕長蛇貪縱無底多樹諂諛以害忠)
(良誠天威所不赦大辟所宜加也謹條其無君之心/十五事斯皆臣子所切齒者也書御京師震悚補)索
紙奏郭彰(晉書云劉暾轉侍御史會司徒王渾主簿劉/輿獄辭連暾將收付廷尉渾不欲使府有過)
(欲距劾自舉之與暾更相曲直渾怒便遜位還第暾乃/奏渾曰謹按司徒王渾蒙國厚恩僃位鼎司敢因劉輿)
(拒扞詔使私欲大府興長獄訟昔陳平不答漢文之問/丙吉不問死人之變誠得宰相之體也既興刑獄怨懟)
(而退舉動輕速無大臣之節請免渾官其後武庫火尚/書郭彰率百人自衞而不救火暾正色詰之彰怒曰我)
(能截君角也暾勃然謂彰曰君何敢恃寵作威作福天/子法冠而欲截角乎求紙筆奏之彰伏不敢言衆人解)
(釋乃止彰久貴豪侈每出輒從/百餘人自此之後務從簡素補)延年劾霍光無人臣禮
(漢書嚴延年少學法律舉侍御史是時大將軍霍光廢/昌邑王尊立宣帝宣帝初即位延年劾奏光擅廢立無)
(人臣禮不道奏雖寢然朝廷肅焉敬憚補案延年為人/短小精悍敏捷于事雖子貢冉有通藝于政事不能絕)
(也吏忠盡節者厚遇之如骨肉皆親鄉之出身不顧以/是治下無隱情然疾惡太甚中傷者多尤巧為獄文善)
(吏書所欲誅殺奏成于手中主簿親近史不得聞知奏/可論死奄忽如神冬月傳屬縣囚會論府上流血數里)
(河南號曰/屠伯附)陳翔奏梁冀威儀不整(續漢書陳翔遷侍御/史元日朝賀梁冀威)
(儀不整請收理/治罪時人奇之)劉暾奏王渾無大臣之節(晉書劉/暾見上)治獄
以為能(史記張湯補侍御史案事治陳皇后蠱獄深竟/黨與上以為能  案湯父為長安丞出湯為兒)
(守舍還而鼠盜肉其父怒笞湯湯掘窟得盜鼠及餘肉/劾鼠掠治傅爰書訊鞫論報并取鼠與肉具獄磔堂下)
(其父見之視其文辭如老/獄吏大驚遂使書獄補)斷獄朝野稱當(王隱晉書云/庾峻博學有)
(才思長安有大獄久不決轉峻/為侍御史往斷之朝野稱當)戴禮能治劇(謝承後漢/書云戴禮)
(雅有威望拜侍御史以能/治劇出為丹陽東都尉)孫綝習内事(山公啓事云通/事令史孫綝限)
(滿久習内事才宜殿中侍御史/須空補之不審可否詔曰可)鄭劇盡節剛正(東觀鄭/劇拜内)
(史上疏曰臣斗筲之小吏擢在察視之官職任過分當/刺邪矯枉詔書示官府曰劇盡節剛正亦何陵遲之有)
(賜劇素六十/匹由是顯名)劉暾用心厲正(傅暢晉讚云劉暾遵其家/業用心厲正為侍御史之)
(職/)上以為能(史記趙禹以刀筆吏積勞/稍遷為御史上以為能)嘉其持重(續漢/書云)
(种暠順帝時為侍御史監䕶太子承光宫中常侍高梵/受敕迎太子不齎詔書以衣車載太子欲出太子太傅)
(杜喬不知所以力不能止開門臨去暠至横劍當車曰/御史受詔監䕶太子太子國之儲副人命所繫今常侍)
(來無詔信安知非挾姦耶今日之事有死而已梵辭屈/不敢對馳奏之詔報太子乃得去喬退而歎息愧暠臨)
(事不惑帝亦嘉其持重稱善者良久補案暠為涼州刺/史甚得百姓歡心被徵當遷吏人詣關請留之太后嘆)
(曰未聞刺史得人心如此乃許之暠復留一年遷漢陽/太守戎夷男女送至漢陽界暠與相揖謝千里不得乗)
(車及到郡化行/羌胡禁侵掠附)議法依輕(東觀漢記/陳寵見前)刺邪矯枉(東觀鄭/璩見上)
楊秉有宰相之才(謝漢書楊秉拜侍御史多所彈糾名/由此顯京師咸稱有宰相之才  案)
(秉免歸雅素清儉家至貧窶并日而食任城故孝廉/景慮齎錢百餘萬就以餉秉秉閉門距絕不受補)刁
曜有邊臣之節(謝漢書刁曜拜侍御史自在/朝廷堂堂蹇諤有邊臣之節)
　　　直指繡衣八十八
繡衣直指武帝所制(漢書百官公卿表云侍御史有繡/衣直指出討姦猾治大獄武帝所)
(制不/常置)討姦猾治大獄(見/上)貴戚惶恐(漢書江充為直指繡/衣使者督三輔盜賊)
(禁察踰侈貴戚近臣多奢僭充皆舉劾奏請没入車馬/令身待北軍擊匈奴奏可充即移書光禄勲中黄門逮)
(召近臣侍中諸當詣北軍者移劾門衞禁止無令得出/入宫殿于是貴戚子弟惶恐皆見上叩頭求哀願得入)
(錢贖罪上許之令各/以秩次輸錢北軍補)威震州郡(漢書雋不疑傳云武帝/末郡國盜賊羣起暴勝)
(之為直指使者衣繡衣持斧逐捕盜賊督課/郡國東至海以軍興誅不從命者威振州郡)王賀縱而
不誅(漢書王賀為武帝繡衣御史逐捕魏郡羣盜堅盧/等黨與及吏畏懦逗留當坐者賀皆縱不誅它部)
(御史暴勝之等奏殺二千石誅千石以下及通行飲食/坐連及者大部至斬萬餘人賀以奉使不稱免嘆曰吾)
(聞活千人者封子孫吾所活/者萬餘人後世其興乎補)
　　　蘭臺令史八十九
景伯作頌除蘭臺令史(華譚漢書賈逵字景伯有贍才/能通今古時有神爵集宫殿上)
(召見敕蘭臺給筆札作/神爵頌除蘭臺令史)武仲能文為蘭臺令史(魏文典/論云班)
(固與弟書曰武仲以/能文為蘭臺令史)班固作本紀(續漢書班固除蘭臺/令史與前睢陽令陳)
(宗長陵令尹敏司隷從事孟異共成世祖本紀百案固/年九嵗能屬文誦詩賦及長遂博貫載籍九流  家之)
(言無不窮究所學無常師不為章句舉大義而已性寛/和容衆不以才能高人諸儒以此慕之補謝承書曰固)
(年十三王充見之拊其背/謂彪曰此兒必記漢事附)李尤撰漢記(魏文典論云李/尤字伯仁少以)
(文章顯賈逵薦尤有相如揚雄之風/拜蘭臺令史與劉珍等共撰漢記)
　　　司直九十
朝廷憚之(漢書翟方進為丞相司直旬嵗間免兩司隷/朝廷由是憚之丞相薛宣甚器重焉常誡掾)
(史謹事司直翟君必在相位不久也守案方進為相公/潔請托不行郡國持法刻深舉奏牧  九卿峻文深詆)
(中傷者尤多如陳咸朱博蕭育逢信孫閎之屬皆京師/世家以材能少厯牧守列卿知名當世而方進特立後)
(起十餘年間至宰相據法/以彈咸等皆罷退之補)百僚憚之(東觀漢記杜林遷/大司徒司直百僚)
(知林以明德/用甚敬憚之)方進免涓勲(漢書翟方進為丞相司直初/方進新視事而涓勲亦初拜)
(為司隷不肯謁丞相御史大夫後朝會禮節又倨方進/陰察之勲私過光禄勲辛慶忌又出逢帝舅商道路下)
(車立􁒳過乃就車於是方進舉奏勲輕慢宰相賤易上/卿而又詘節失度邪讇無常色厲内荏墮國體亂朝廷)
(之序不宜處位臣/請下丞相免勲)劉隗劾王含(晉中興書劉隗為丞相/司直時南中郎王含以)
(族彊顯貴驕慠自恣一請參佐及守長二十許人多取/非其才隗劾奏文致甚苦事雖被寢王氏深忌疾之隗)
(之彈奏不畏强/禦皆此類也補)彈奏不畏强禦(晉中興書/劉隗見上)所糾多見採
用(虞預晉書劉隗為丞相司直在朝多所彈糾雖上不/盡從多見採用也  案隗以王敦威權太盛終不可)
(制勸帝出腹心以鎮方隅故以譙王承為湘州續用隗/及戴若思為都督敦甚惡之與隗書隗答曰竭股肱之)
(力効之以忠貞吾之志也敦得書甚怒及敦作亂以討/隗為名詔徵隗還京師百官迎之於道隗岸幘大言意)
(氣自/若補)王良節儉妻子不入官舍(續漢書王良拜大司徒/司直在位恭儉妻子不)
(入官舍布被瓦器/無兼膳節儉過度)宣秉篤義禄奉收養宗族(續漢書宣/秉字巨公)
(拜大司徒司直清白篤義/得禄收養内外宗族也)
　　　謁者僕射九十一
謁者僕射秦官(應劭漢官儀云謁者僕射秦官也/古重武事是故設主射以督之)持匕
首劍(漢官儀明帝詔曰昔燕太子使荆軻劫始皇變起/兩楹之間其後謁者持匕首劍刺腋高祖偃武行)
(文故易/之以板)冠高山冠(胡廣漢官儀云秦滅齊以其君冠賜/近臣今謁者僕射所冠高山冠是也)
掌朝覲威儀(晉百官表注云謁者僕射/一人秦官掌朝覲威儀)釋之言便宜(漢/書)
(張釋之傳云時中郎將爰盎知其賢請徙釋之補謁者/釋之既朝畢因前言便宜事文帝曰卑之母甚高論令)
(今可行也于是釋之言秦漢之間事秦所以失漢所以/興者文帝稱善拜釋之為謁者僕射從行上登虎圏問)
(上林尉禽獸簿十餘問尉左右視盡不能對虎圏嗇夫/從旁代尉對上所問禽獸簿甚悉欲以觀其能口對響)
(應亡窮者文帝曰吏不當如此耶尉亡賴詔釋之拜嗇/夫為上林令釋之前曰夫絳矦東陽侯稱為長者此兩)
(人言事曽不能出口豈效此嗇夫喋喋利口捷給哉且/秦以任刀筆之吏爭以亟疾苛察相高其敝徒文具亡)
(惻隱之實以故不聞其過陵夷至于二世天下土崩今/陛下以嗇夫口辯而超遷之臣恐天下隨風靡爭口辯)
(亡其實且下之化上疾于景響舉錯不可不察也文帝/曰善乃止不拜嗇夫就車召釋之驂乘徐行行問釋之)
(秦之敝具以質言至宫/上拜釋之為公車令)耿秉議邊事(漢書耿秉傳云永/平中召秉詣省闥)
(問前後所上便宜方畧拜謁者僕射遂見親幸每公卿/會議常引秉上殿訪以邊事多簡帝心補案秉有偉體)
(腰帶八圍博通書記能設司馬兵法尤好將帥之畧以/父任為郎數上言兵事常以中國虛費邊陲不寧其患)
(專在匈奴以戰去戰盛王之道秉性勇壯而簡易于事/軍行常自披甲在前休止不結營部然遠斥候明要誓)
(有警軍陣立成士/卒皆樂為死附)季明有高才(張顯云謁者僕射季明/清達有高才多識前代)
(格/言)堯之尊官(漢官儀明帝詔曰謁者乃堯/之尊官所以試舜賓于四門)漢武初置(漢/書)
(百官公卿表云武帝太初元年/置謁者僕射七十人秩六百石)大聲者補之(漢書儀云/謁者缺選)
(郎中美鬚眉大/聲者以補之)威容者為之(晉百官表注曰舊漢皆用/孝廉年五十威容嚴恪能)
(賓之者/為之)出則奉引(續漢書百官志云謁者僕/射為天子出則奉引也)朝則儐贊
(晉百官表注云謁者十人/掌捧詔書朝會則儐贊)掌報章奏事(漢官儀云謁者/三十人秩四百)
(石掌報章奏事/及喪弔祭享)領臺内禁令(晉百官表註云詔謁者問/免卿校以上官監祠請雨)
(及喪葬弔祭高功/者兼臺内禁令)視河内失火(漢書汲黯為謁者時河/内失火燒千餘家上使)
(黯往視之還報曰家人失火屋比延燒不足憂臣過河/内貧人傷水旱萬餘家或父子相食臣謹以便宜持節)
(發河内倉粟以賑貧民請歸節伏矯制罪上賢而釋之/  案黯學黄老言治官民好清靜擇丞史任之責大指)
(而已不細苛黯多病臥閤内不出嵗餘東海大治稱之/上聞召為主爵都尉列于九卿治務在無為而已引大)
(體不拘文法為人性倨少禮面折不能容人之過合己/者善待之不合者弗能忍見士亦以此不附焉然好遊)
(俠任氣節行修潔其諫犯主之/顏色常慕傅伯爰盎之為人補)求天下遺書(漢書成帝/河平三年)
(謁者陳農使使求遺書于天下遺案師古/注曰言令陳農為使而使之求  書也補)江充使匈奴
(漢書江充拜謁者使匈奴詔問其状充/對曰因變制宜以敵為師事不可豫圖)終軍行郡國(漢/書)
(終軍傳云初軍從濟南常詣博士步入關關吏予軍繻/軍問以此何為吏曰為復傳還當以合符軍曰大丈夫)
(西遊終不復傳還棄繻而去軍為謁者使行郡國建節/東出關關吏識之曰此使者迺前棄繻生也軍行郡國)
(所見便宜以聞還奏事上甚說南越與漢和親迺遣軍/使南越說其王欲令入朝比内諸侯軍自請願受長纓)
(必羈南越王而致之闕下軍遂往說越王越王聽許請/舉國内屬越相吕嘉不欲内屬發兵攻殺其王及漢使)
(者皆死軍死時年二十/餘故世謂之終童補)主父偃所言九事(漢書主父偃/傳云元光元)
(年迺西入關見衞將軍衞將軍數言上上不省資用乏/留久諸矦賓客多厭之迺上書闕下朝奏暮召入見所)
(言九事其八事為律令一事諌伐匈奴尊立衞皇后及/發燕王定國陰事偃有功焉大臣皆畏其口賂遺累千)
(金或說偃曰太横偃曰臣結髪游學四十餘年身不得/遂親不以為子昆弟不收賓客棄我我阸日久矣丈夫)
(生不五鼎食死則五鼎烹耳吾/日暮途窮故倒行逆施之補)宋叔平奏罷九卿(謝漢/書宋)
(度字叔平除謁者京師稱/曰宋叔平一使奏罷九卿)因流為水排(魏志韓暨為謁/者舊時詔作馬)
(排每一熟石用馬百疋更作人排又費功力暨乃因長/流水為水排年計其利益三倍于前在職七年器用充)
(實/)上直持赤幘(益部耆舊傳曰何汝字景伯為謁者上/直令持赤幘百僚不解至晡曰果食也)
次倩魁岸武帝異之(漢書江充字次倩為人魁岸容貌/甚壯帝望見而異之謂左右曰燕)
(趙固多奇士既至前問以當/世政事上說之遂拜為謁者)孟孫瓌偉和帝偉之(華嶠/漢書)
(何熈字孟孫身長八尺五寸體貌瓌偉與人絕異和/帝時拜謁者為威容贊拜殿中音動左右帝偉之)
　
　
　
　
　
　
　
　
　
　
　
　
　
　北堂書鈔卷六十二
欽定四庫全書
　北堂書鈔卷六十三
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部十五
　　五官中郎將九十二(左右中/郎將附)
　　虎賁中郎九十三　　中郎將九十四(典農中/郎將附)
　　南中郎九十五(東中郎北/中郎附)
　　郎中九十六　　　　羽林監九十七
　　羽林中郎將九十八　冗從僕射九十九
　　奉車都尉一百(駙馬都尉騎都尉武衞都尉水/衡都尉協律都尉司金都尉附)
　　都尉一百一　　　　都䕶一百二(監君/附)
　　　五官中郎將九十二
皆主宿衞(漢官儀云五官左右中郎將秦官也秋/比二千石凡郎官皆主更直執㦸宿衞)比二
千石(見/上)領三署郎(環濟要畧云五官中/郎將領三署中郎將)主左署郎(續漢/書百)
(官志云左中郎將比二千石主左署/郎屬官有中郎侍郎郎中皆無員)主右署郎(又云右/中郎將)
(比二千石主右署郎屬官/有中郎侍郎郎中皆無員)置官屬副丞相(魏志建安十/六年天子命)
(魏公子丕為五官中/郎將置官屬副丞相)備禮徵拜(謝漢書樊英傳云順帝/備禮徵拜英為五官中)
(郎將尚案後漢書樊英傳云天子為英設壇席令公車/令導  書奉引賜几杖待以師傅之禮延問得失英不)
(敢辭拜五官/中郎將也補)勞以手書(東觀馬嚴字威卿為五官中郎/將邊境每有事輒下車處便宜)
(上勞以手書墳案嚴少好擊劍習騎射後從平原楊太/伯講學專必  典能通春秋左氏因覽百家羣言遂交)
(結英賢京師大/人咸器異之補)明習故事(續漢書張純字伯仁遷五官/中郎將純在朝厯世明習故)
(事建武舊章多闕每有疑議輒以訪純自郊廟婚冠喪/紀禮儀多所正定帝甚重之以純兼虎賁中郎將數被)
(引見一日/或至數四)專掌難問(後漢魏應拜五官中郎將詔入授/千乘王伉應經明行脩弟子自遠)
(方至著録數千人肅宗甚重之數進見論難于前特受/賞賜時會京師諸儒於白虎觀講論五經同異使應專)
(掌難/問補)江革恩寵莫與為比(東觀漢記江革拜五官中郎/將毎朝㑹帝常使虎賁扶侍)
(及進拜恒自禮焉時有疾不會輒勅太官送醪膳恩寵/莫與為比於是京師貴戚衞尉馬廖侍中竇憲慕其行)
(各奉書致禮革無所報/受帝聞而益善之補)臧宫質樸故常見用(後漢書臧/宫轉左中)
(郎將擊武谿賊至江陵降之宫以謹信質樸故常見任/用後匈奴饑疫自相分爭帝以問宫宫曰願得五千騎)
(以立功帝笑曰常勝之家難與慮敵吾方自/思之補案武谿水名在今辰州廬谿縣附)辛慶忌以
光禄大夫遷(漢書辛慶忌以光禄大夫遷左曹中郎將/  案何武薦忌曰忌行義脩正柔毅敦厚)
(謀慮深遠前在邊郡數破敵獲虜春秋大災未/至而豫禦之慶忌宜在爪牙官以備不虞補)段會宗
以金城太守轉(漢書段會宗以金城太守轉左曹中郎/將光禄大夫使安輯烏孫會宗還奏事)
(公卿議會宗權得便宜以輕兵深入烏孫即誅畨邱宣/明國威宜加重賞天子賜會宗爵關内侯黄金百斤是)
(時小昆彌繼父卑爰疐擁衆欲害昆彌漢復遣會宗使/安輯與都䕶孫建并力補案會宗初為都䕶谷永與書)
(曰子之材可優游都城而取卿相何必勒功昆山之仄/方今漢德隆盛遠人賓服傅鄭甘陳之功没齒不可復)
(見願吾子因循舊貫毋求奇功終更亟還亦足以/復鴈門之踦萬里之外以身為本願詳思愚言附)征武
陵蠻(東觀臧宫以城門校尉/轉左中郎將征武陵蠻)擊潁川賊(續漢書皇甫嵩/為左中郎將持)
(節與右中郎將朱儁共發五校三河騎士及募精/勇四萬餘人嵩儁各統一軍共討潁川黄巾賊補)單于
聞承宫求見(漢書承宫遷左中郎將名播匈奴時北單/于遣使求得見宫顯宗勅自整飾宫對曰)
(夷狄眩名非誠實者也臣狀醜不可以視/遠宜選威容者帝乃以大鴻臚魏應代之)孫權嘉宗預
抗直(蜀志宗預為右中郎將使吳孫權問預曰東之與/西譬猶一家而聞西更増白帝之守何也預對曰)
(臣以為東益巴邱之戍西増白帝之守皆事勢宜然俱/不足相問也權大笑嘉其抗直甚愛待之時車騎將軍)
(鄧芝自江州還來朝謂預曰禮六十不伏戎而卿甫受/兵何也預荅曰卿七十不還兵我六十何為不受耶芝)
(性驕傲自大將軍費禕等皆避下之而預獨不為屈預/復東聘吳孫權捉預手涕泣而别曰君每銜命結二國)
(之好今君年長孤亦衰老恐不復相見遺預大珠一斛/吳厯曰預臨别謂孫權曰蜀土僻小雖云鄰國東西相)
(賴吳不可無蜀蜀不可無吳君/臣慿恃惟陛下重垂神慮補)
　　　虎賁中郎將九十三
虎賁中郎將比二千石(續漢書百官志云虎賁中郎將/比二千石主虎賁宿衞屬官有)
(左右僕射左右陛長各一人僕射主虎賁郎習射陛長/主直虎賁朝會在殿中皆無員掌宿衞侍從自節從虎)
(賁久者轉遷才能差高至中郎漢官儀云虎賁中郎將/古官也書稱武王虎賁八百會受于牧野言其猛恣如)
(虎之奔走古有勇士孟賁故曰賁蓋依比是已周禮云/虎賁氏掌先後王而趨以卒伍軍旅會同亦如之舍則)
(守王閑王在國則守王宫國有大故則守王門適四方/使則從士大夫若道路不通有徵事則奉書以使于四)
(方補蔡質漢儀曰主虎賁千五百人無/常員多至千人又虎賁舊作虎奔附)冠鶡尾(漢官儀/云孝武)
(皇帝初置期門平帝更名虎賁中郎將戴鶡冠鶡鷙鳥/之中果勁者每有攖撮應爪摧碎鬭不死不止尾上黨)
(所貴也漢官典職云/虎賁郎戴毛鶡也)服虎文(續漢書百官志云虎賁服/虎文章闕服襄邑嵗獻織)
(成虎/文)王師是成戎事是禦(崔駰虎賁中郎將箴云赫矣/帝臣爰奮厥武桓桓征夫矯)
(矯其旅王師是/成戎事是禦)出翼王路入司階闥(又云惟鳥之鶡惟/霆之發出翼王路)
(入司階闥功懲/閑邪憂其萌孽)孔融三日而遷(續漢書曰孔融拜中軍/候在職三日而遷虎賁)
(中郎將會董卓廢立融每因對答輒有匡正之言以忤/卓㫖轉為議郎時黄巾寇數州而北海最為賊衝卓乃)
(諷三府同舉融為北海相融負其高氣/志在靖難而才疎意廣迄無成功補)張純一日數見
(續漢書張/純見前)馬防不遷(東觀外戚傳云馬后以不私于朝/廷免兄馬防虎賁中郎將訖永平)
(世不/遷)潘岳寓直(潘岳秋興賦云余春秋四十有二始見/二毛以太尉掾兼典農中郎將虎賁中)
(郎寓直散/騎之省)
　　　中郎將九十四(典農中/郎將附)
口對兵事畫地成圖(漢書張安世子千秋與霍光子禹/俱為中郎將將兵隨度遼將軍范)
(明友擊烏桓還謁大將軍光問千秋戰鬭方畧山川形/勢千秋口對兵事畫地成圖無所忘失光復問禹禹不)
(能記曰皆有文書光由是賢千秋以禹為不才歎曰霍/氏世衰張氏興矣及禹誅滅而安世子孫相繼自宣以)
(來為侍中中常侍諸曹散騎列校尉者凡十餘人功臣/之世唯有金氏張氏親近寵貴比於外戚補班固贊曰)
(漢興以來侯者百數保國持寵未有若富平者也湯雖/酷烈及身蒙咎其推賢揚善固宜有後安世履道滿而)
(不溢賀之隂德亦有助/云案安世封富平侯附)口陳西域手畫地形(謝後漢書/臧旻有幹)
(才達於從政為漢良吏遷匈奴中郎將討賊有功還有/問西域諸國土地風俗人物種類旻悉口陳且手畫地)
(形聞者歎服曰設班固/作西域傳又何以加此)設方畧羣盜悉破(東觀漢記段/熲有文武智)
(畧時竇公孫舉等聚衆三萬人為亂遣兵討之連年不/克桓帝詔公卿選將有文武者司徒尹訟薦熲乃拜為)
(中郎將熲到施設方畧旬月羣賊悉破長案熲本傳云/熲字紀明少便習弓馬尚遊俠輕財賄  乃折節好古)
(學與皇甫規威明張奐然明並知名顯達京師稱為涼/州三明云范煜贊曰山西多猛三明儷蹤戎驂糾結塵)
(斥河潼規奐審䇿亟遏囂凶文㑹志比更相為/容段追兩狄束馬縣鋒紛紜騰突谷靜山空補)宣方畧
匈奴乞降(謝後漢書張奐為使匈奴中郎將率步騎/二萬廣宣方畧大破鮮卑匈奴惶懼乞降)衞
綰長者(漢書衞綰以戲車為郎事文帝功次遷中郎將/醇謹無它孝景為太子時召上左右飲而綰稱)
(病不行文帝且崩時屬孝景曰綰長者善遇之及景帝/立嵗餘不孰何綰綰日以謹力景帝幸上林詔中郎將)
(參乗還而問曰君知所以得參乘乎綰曰臣代戲車士/幸得功次遷待罪中郎將不知也上問曰吾為太子時)
(召君君不肯來何也對曰死罪病上賜之劍綰曰先帝/賜臣劍凡六不敢奉詔上曰劍人之所施易獨至今乎)
(綰曰具在上使取六劍劍常盛未嘗服也郎官有譴常/蒙其罪不與他將爭有功常讓他將上以為廉忠寔無)
(他膓/補)郅都敢諫(漢書郅都為中郎將敢直諫面折大臣/于朝嘗從入上林賈姬在厠野彘入厠)
(上目都都不行上欲自持兵救賈姬都伏上前曰亡一/姬復一姬進天下所少寧姬等耶陛下縱自輕奈宗廟)
(太后何上還彘亦不傷賈姬太后聞/之賜都金百斤上亦賜金百斤補)子幼法令從事郎
官化之(漢書楊惲字子幼為中郎將以法令從事郎謁/者有罪過輒奏免薦舉其高第有行能者至郡)
(守九卿郎官化之莫不自厲絕請謁貨/賂之端令行禁止宫殿之内翕然同聲)威明巡視將士
三軍感悅(後漢皇甫規字威明為中郎將持節監關西/兵討零吾等破之斬首八百級先零諸種羌)
(慕規威信相勸降者十餘萬明年規因發其騎共討隴/右而道路隔絕軍中大疫死者十三四規親入菴廬巡)
(視將士三軍感悅東/羌遂遣使乞降補)相如建節使邛筰(漢書司馬相如/為中郎將建節)
(使邛筰至蜀太守以下郊迎縣令負弓矢先驅蜀人以/為寵於是卓王孫臨邛諸公因門下獻牛酒以交驩卓)
(王孫喟然而嘆自以得使女尚司馬長卿晚乃厚分與/其女財與男等相如使畧定西南夷邛莋冉駹斯榆之)
(君皆請為臣妾除邊關邊關益斥西至沫若水南至牂/柯為徼通靈山道橋孫水以通邛筰還報天子大說補)
蘇武持節使匈奴(漢書蘇武傳云天漢元年單于盡歸/漢使路充國等武帝嘉其義迺遣武)
(以中郎將使持節送匈奴使留在漢者因厚賂單于單/于皆欲降之使衞律召武受辭武謂常惠等屈節辱命)
(雖生何面目以歸漢引佩刀自刺衞律驚自抱持武馳/召毉鑿地為坎置煴火覆武其上蹈其背以出血武氣)
(絕半日復息衞律知武終不可脅白單于單于愈益欲/降之迺幽武置大窖中絕不飲食天雨雪武臥齧雪與)
(氊毛并咽之數日不死匈奴以為神乃徙武北海上無/人處使牧羝羝乳乃得歸别其官屬常惠等各置他所)
(武既至海上廩食不至掘野鼠去草實而/食之杖漢節牧羊臥起操持節旄盡落補)納叛羌(續漢/書皇)
(甫規以西羌之叛為/中郎將討納叛羌)迎單于(漢官儀云建武二十四年/遣中郎將段栁迎單于五)
(原塞/也)倉庫並盈(魏志云任峻為典農中郎/將所在積粟倉庫皆盈)所在著稱(魏/志)
(云徐邈為典農中郎將所在著稱醉案魏國初建為尚/書郎時科禁酒而邈私飲至于沈  校事趙達問以曹)
(事邈曰中聖人達白之太祖太祖甚怒渡遼將軍鮮于/輔進曰平日醉客謂酒清者為聖人濁者為賢人邈性)
(修慎偶醉言耳/竟得免刑補)
　　　南中郎將九十五(東中郎將北/中郎將附)
鄢陵代郡(魏志任城威王曹彰傳云建安二十一年封/彰為鄢陵侯二十三年代郡烏桓反以彰為)
(北中郎將行驍騎將軍臨發太祖戒彰曰居家為父子/受事為君臣動以王法從事爾其戒之補案彰少善射)
(御膂力過人手格猛獸不避險阻數從征伐志意慷慨/太祖常抑之曰汝不念讀書慕聖道而好乘汗馬擊劍)
(此一夫之用何足貴也課彰讀詩書彰謂左右曰丈夫/一為衞霍將十萬騎馳沙漠驅戎狄立功建號耳何能)
(作博士耶太祖嘗問諸子所好使各言志彰曰好為將/太祖曰為將奈何對曰被堅執銳臨難不顧為士卒先)
(賞必行罰必信太祖大笑及彰北征還歸功/諸將太祖喜持彰鬚曰黄鬚兒竟大奇也附)山濤守鄴
(晉書云山濤轉北中/郎將督鄴城守事)蔣濟請留(魏志蔣濟為東中郎將/詔曰卿兼資文武志節)
(忼愾常有超越江湖呑吳會之志故復授將率之任頃/之徵為尚書車駕幸廣陵濟表水道難通又上三州論)
(以諷帝帝不從于是戰船數千皆滯不得行議者欲就/留兵屯田濟以為東近湖北臨淮若水盛時賊易為寇)
(不可安屯帝從之車駕即發還到精湖水稍盡盡留船/付濟船本厯適數百里中濟更鑿地作四五道蹴船令)
(聚豫作土豚遏斷湖水/皆引後船一時開遏補)曹植沈醉太祖罷之(魏志曰曹/仁為關某)
(所圍太祖以曹植為南中郎將行征虜將軍欲遣救仁/呼有所勅戒植醉不能受命於是悔而罷之魏氏春秋)
(曰植將行太子飲焉偪而醉之王召植植不能受王命/故王怒也補案植既以才見異而丁儀丁廙楊脩等為)
(之羽翼太祖狐疑幾為太子者數矣而植任性而行不/自彫勵飲酒不節文帝御之以術矯情自飾宫人左右)
(並為之說故/遂定為嗣附)石崇得鴆傅祇奏之(晉書云石崇為南中/郎將得鴆鳥雛以與)
(後軍將軍王愷時制鴆鳥不得過江為司隷校尉傅祇/所糺詔原之燒鴆于都街補案崇穎悟有才氣而任俠)
(無行檢在荆州劫遠使商客致富不貲後拜衞尉與潘/岳謟事賈謐謐與之親善號曰二十四友財產豐積室)
(宇𢎞麗後房百數皆曳紈繡珥金翠絲竹盡當時之選/庖膳窮水陸之珍與貴戚王愷羊琇之徒以奢靡相尚)
(愷以􁎭澳釜崇以蠟代薪愷作紫絲布步障四十里崇/作錦步障五十里以敵之崇塗屋以椒愷用赤石脂崇)
(愷爭豪/如此附)
　　　郎中九十六
入賀秦王(韓子云秦昭王有病百姓為之禱病愈殺牛/塞禱郎中閻遏公孫衍出見之曰非社臘之)
(時也奚自殺牛而祠社怪而問之百姓曰人主病為之/禱今病愈殺牛塞禱閻遏公孫衍說見王拜賀曰過堯)
(舜矣王驚曰何謂也對曰堯舜其民未至為之禱也今/王病而民以牛禱病愈殺牛塞禱故臣竊以為王過堯)
(舜也王因使人問之何里為之訾其里/正與伍老屯二甲補案注屯罰也附)上書光武(論衡/云郎)
(中王賁上/書光武)志美行勵(謝後漢書云張堪年十六受業長/安志美行勵諸儒號曰聖童世祖)
(㣲時見堪志操常嘉焉及即位/中郎將來歙薦堪召拜郎中)清操自然(晉録會稽相/朱則上書言)
(楊泉清操自然徵聘終/不移心詔拜泉郎中)謝廉通一經(東觀順帝紀云陽/嘉二年汝南童子)
(謝廉年十三通一經以太/學初繕應召而至除郎中)宋均善論難(華嶠後漢書云/宋均為郎中時)
(年十五好經書每休沐日輒受業/博士通詩禮善論難至二十餘調)使成前書(後漢書班/固傳云固)
(以父彪所續前史未詳乃潛精研思欲就其業既而有/人上書顯宗告固私改作國史者有詔下郡收固繋京)
(兆獄盡取其家書先是扶風人蘇朗偽言圖䜟事下獄/死固弟超恐固為郡所覈考不能自明乃馳詣闕上書)
(得召見具言固所著述意而郡亦上其書顯宗甚奇之/召詣校書部除蘭臺令史與前睢陽令陳宗長陵令尹)
(敏司隷從事孟異共成世祖本紀遷為郎典校秘書固/又撰功臣平林新市公孫遺事作列傳載記二十八篇)
(奏之帝乃復使終成前所著書固自永平中始受詔潛/精積思二十餘年至建初中乃成當世甚重其書學者)
(莫不諷/誦焉補)令校圖䜟(謝後漢書尹敏拜郎中帝/以敏博通經記令校圖䜟)馮唐孝著
(漢書云馮唐以孝著為郎中署長事文帝/帝輦過問唐曰父老何自為郎家安在)黄香求養(謝/後)
(漢云黄香除郎以父老求歸供養徵拜郎中/帝召香在殿下問父年幾何何故不入公府)劉儉色養
(徐廣晉記云東海劉儉清/修色養居喪過禮除郎中)
　　　羽林監九十七(羽林左/右監附)
宣帝令都尉監(漢書百官公卿表云羽林掌送從次期/門武帝太初元年初置名曰建章營騎)
(後更名羽林騎又取從軍死事之子孫養羽林官敎以/五兵號曰羽林孤兒羽林有令丞宣帝令中郎將騎都)
(尉監羽林秩/比二千石)光武置左右監(東觀漢記云武帝置羽林/左右監以征伐之士勞苦)
(者及選漢陽隴西安定北地上郡西/河等郡良家子弟便弓馬者為之)象天羽林(漢書儀/云孝武)
(太初初置羽林象天有羽林/星為國之羽翼如林之盛也)為國羽翼(見/上)冠加鶡毛(通/典)
(云羽林監銅印墨綬武冠/絳朝服其在陛列則鶡冠)位比大夫(續漢書百官志云/光武置左右監秩)
(皆六百石/位比大夫)曹襃差序禮樂(漢名臣奏曹襃上疏曰王者/莫不制禮作樂詔襃即差序)
(禮樂擢襃羽林左騎充案范後漢書曹襃傳云襃少篤/志有大度結髪傳父  業博雅疏通尤好禮士常憾朝)
(廷制度未備慕叔孫通為漢禮儀晝夜研精沈吟專思/寢則懷抱筆札行則誦習文書當其念至忘所之適徵)
(拜博士會肅宗欲制定禮樂元和二年下詔曰河圖稱/赤九會昌十世以光十一以興尚書璇璣鈐曰述堯理)
(世平制禮樂放唐之文帝命驗曰順堯考德題期立象/且三五步驟優劣殊軌每見圖書中心恧焉襃知帝㫖)
(欲有興作乃上疏曰昔者聖人受命而王莫不制禮作/樂以著功德今皇天降祉嘉瑞並臻制作之符甚於言)
(語宜定文制著成漢禮丕顯祖宗盛德之美復上疏具/陳禮樂之本制改之意章和元年正月乃詔襃詣嘉德)
(門令小黄門持班固所上叔孫通漢儀十二篇勅褒曰/此制散畧多不合經今宜依禮條正使可施行于南宫)
(東觀盡心集作襃既受命乃次序禮事依準舊典雜以/五經䜟記之文撰次天子至于庶人冠婚吉凶終始制)
(度以為百/五十篇補)桓範典集皇覽(魏畧云桓範為羽林左監以/有文學與皇象等典集皇覽)
　　　羽林中郎將九十八(羽林/郎附)
主羽林(續漢書百官志云羽林中郎將比二千石主羽/林郎無員掌宿衞侍從常選漢陽隴西安定北)
(地上郡西河凡六郡良家補之武帝以便馬從獵還/宿殿陛巖下室中故號巖郎言其禦侮巖除之下)掌
宿衞(續漢書百/官志見上)還宿殿陛(續漢書百/官志見上)禦侮巖除(續漢書/百官志)
(見/上)選良家便弓馬(續漢書云羽林郎武帝選/良家子弟便弓馬者充之)以良家善
騎射(漢書甘延壽少以良家子善騎射為羽林投石拔/距絕於等倫嘗超踰羽林亭樓由是遷為郎  案)
(應劭曰投石以石投人也拔距即下超踰羽林亭樓是/也張晏曰范蠡兵法飛石重十二斤為機發行二百步)
(延壽有力能以手投之拔距超距也師古曰投石應說/是也抜距者有人連坐相把據地距以為堅而能拔取)
(之皆言其有手掣之力超踰亭樓又言其趫捷耳/非拔距也今人猶有拔爪之戲蓋拔距之遺法補)死事
子孫號曰孤兒(漢書百官/志見前)
　　　冗從僕射九十九
建初置期門僕射(漢書百官公卿表云武帝建初三年/置期門郎有僕射宦者為之號曰冗)
(從黄/門)永壽置冗從僕射(續漢書百官志云桓帝永/壽三年初置冗從僕射)居則
直門户行則夾輦轂(漢書百官公卿表云建初三年置/期門郎有僕射掌執兵送從武宦)
(者為之則號冗從黄門僕射居則/直守門户行則騎從夾輦轂也)掌散從師射事(環濟/要畧)
(云冗從其有射/事則掌師之)從遊獵(續漢書百官志云冗從僕射秩/六百石武帝置期門郎有僕射)
(掌遊/獵)領黄門(董巴中官傳黄門非尚書者冗居宿衞直/守户行則騎從伏雕鈹𢃄赤質虎爪交劒)
(童子佩刀/從僕射領)先獵逐疫僕射將之(續漢書百官志云先獵/一日儺逐疫鬼冗從僕)
(射將之逐惡/鬼于禁中也)索官以自顯(晋諸公贊云新蔡武哀王司/馬騰起官為冗從僕射意欲)
(索官以自顯由/此為南陽太守)和祥有識見(晉武帝起居注云司馬璞/貞固和祥有識見才幹以)
(璞為冗/從僕射)
　　　奉車都尉一百(附馬都尉騎都尉武衞都尉水/衡都尉協律都尉司金都尉附)
並置三都尉(漢書百官公卿表云武帝元鼎二年置三/輔都尉奉車都尉駙馬都尉皆比二千石)
掌御乗輿車(漢書百官公卿表云奉車都尉掌御乘輿/車駙馬都尉掌駙馬皆武帝初置秩比二)
(千/石)掌羽林從騎(漢書百官公卿表云武帝元肅二/年置騎都尉掌羽林從騎無員)御法
駕(漢書儀云漢乗輿法駕奉/車都尉御侍郎參乗也)侍幃幄(周熈新論云武衞/都尉孫奇年十七)
(以秀才入/侍幃幄)掌池苑(漢書百官公卿表云水衡都尉武帝/元鼎二年初置掌上林苑應劭注曰)
(古山林之官曰衡掌諸池苑故稱水衡張晏曰主都水/及上林苑故曰水衡主諸官故曰都有卒徒武事故曰)
(尉師古曰衡平/也主平其稅入)主舟船(魏畧云水衡都尉舊主上苑/以主天下水軍舟船器械)張
緝籌畧(魏畧云張緝字敬仲上便宜中書令/孫資以為有籌畧遂拜騎都尉也)譙周好古
(晉武帝詔云騎都尉譙周篤志好古命位未加不幸殞/喪朕甚悼之賜朝服一具衣一襲錢十五萬喪塟所給)
(比從散騎常/侍之制也)延年善變聲(漢書李延年善歌為新變聲/是時上方興天地諸祠令司)
(馬相如等作詩頌延年輒承意弦歌所造詩為之新/聲曲拜為協律都尉佩二千石印綬而與上臥起)韓
暨器用充實(魏志韓暨為監冶謁者在職七年器用充/實制書襃歎就加司金都尉班亞九卿)
　　　都尉一百一
佐太守為副將(漢書解詁云都尉一人副佐太守言與/太守俱受銀印部劄之任為一郡副將)
(然俱主其武職不預民事舊時以八月都試講習其/射力以備不虞皆絳衣戎服示揚威武折衝厭難也)典
其戎伍(胡伯始邊郡都尉箴云巍巍上聖光被八垠矧/惟八面胡不來賓蕩蕩率土來同并守撫其民)
(人典其/戎伍)主其武職(漢書解/詁見上)備寇虜(漢名臣翟方進奏云/武帝北部都尉主兵)
(馬備寇虜為職而年七十/拜起據地不勝任請免)典盜賊(漢名臣翟方進奏云/勅渤海都尉當典盜)
(賊為職視事三嵗/盜賊浸多請免)奏事稱意(漢書田叔子仁以壯勇為/衞將軍舍人使刺三河還)
(奏事稱意拜/為京輔都尉)不可治民(史記義縱傳云甯成家居上欲/以為郡守御史大夫公孫𢎞曰)
(臣居山東為小吏時甯成為濟南都尉其治如狼牧羊/成不可使治民上乃拜成為關都尉嵗餘關東吏隷郡)
(國出入關者號曰寧見乳虎無值甯成之怒義縱自河/内遷為南陽太守聞甯成家居南陽及縱至關甯成側)
(行送迎然縱氣盛弗為禮至郡遂/案甯氏盡破碎其家成坐有罪補)澹泊無為(東觀漢記/云任延為)
(會稽西都尉時年十九迎吏見其少皆驚及到澹泊無/為唯先遣饋禮祠延陵季子時天下新定道路未通避)
(亂江南者皆未還中土會稽頗稱多士延到乃聘請高/行如董子儀嚴子陵等敬待以師友之禮掾吏貧者輒)
(分奉禄以賑給之省諸卒令耕公田以周窮/急每時行縣輒使慰勉孝子就餐飯之補)正身潔已
(謝後漢書云張奐遷安定屬國都尉匈奴羌豪率感奐/恩德上馬二十疋先零酋長又遺金鐻八枚奐並受之)
(而召主簿于諸羌前以酒酹地曰使馬如羊不以入廐/使金如粟不以入懷悉以金馬還之羌性貪而吏清前)
(有八都尉好財貨為所患苦/及奐正身潔已威化大行)汲黯無為(史記云汲黯為/東海太守嵗餘)
(大治上聞召為主爵都尉治務/在無為而已𢎞大體不拘文法)楊僕嚴酷(史記酷吏傳/云楊僕者宜)
(陽人也以千夫為吏河南守案舉以為能遷為御史使/督盜賊關東治放尹齊以為敢摰行稍遷至主爵都尉)
(列九卿天子以為能南粤反拜為樓船將軍/有功封將梁侯為荀彘所縛居久之病死補)道不拾遺
(又云義縱者河東人也為少年時嘗與張次公俱攻剽/為羣盜縱有姊姁以醫幸王太后王太后問有子兄弟)
(為官者乎姊曰有弟無行不可太后乃告上拜義姁弟/縱為中郎補上黨郡中令治敢行少藴藉縣無逋事舉)
(為第一遷為長陵及長安令直法行治不避貴戚以捕/案太后外孫脩成君子仲上以為能遷為河内都尉至)
(則族滅其豪穰氏之/屬河内道不拾遺補)盜不敢近(史記王温舒為廣平都/尉擇郡中豪敢任吏十)
(餘人以為牙爪皆把其隂重罪而縱使督盜賊快其意/所欲得此人雖有百罪弗法即有避因其事夷之亦滅)
(宗以其故齊趙之郊/盜賊不敢近廣平)遣禮祠延陵(東觀漢記/任延見前)優文召處
士(鍾離意别傳云西都尉南陽任延以優文召縣曰都/尉德薄思賢汲汲處士鍾離意正色鄉黨百行優備)
(應令補吏撽到史/掾以禮發遣者)笥餌得都尉(後漢書樊煜與光武少/游舊建武初徵為河東)
(都尉引見雲臺初光武㣲時嘗以事拘新野煜為市吏/餽餌一笥帝德之不忘仍賜煜御食及乘輿服物因戲)
(之曰一笥餌得都尉何如煜頓首曰小臣蒙恩/時見拔擢陛下不忘往舊臣得竭死自效矣)陳平使
參乘(漢書云陳平降漢王與語而說之問曰子居楚何/官平曰為都尉是日乃拜平為都尉使為參乗典)
(䕶軍諸將盡讙曰大王一日得楚之亡卒未知高下/而即與共載反使監䕶軍長者漢王聞之愈益幸平)典
韋常繞帳(魏志典韋拜都尉引置左右將親兵數百人/常繞大帳性忠至謹重常晝立侍終日夜宿)
(帳左右稀歸私寢好酒食飲噉兼人毎賜食於前大飲/長歠左右相屬數人益乃供太祖壯之韋好持大雙㦸)
(與長刀等軍中為之語曰帳下壯/士有典君提一雙㦸八十斤補)
　　　都䕶一百二(監軍/附)
都䕶之置始自鄭吉(漢書云鄭吉以侍郎田渠黎積穀/因發諸國兵攻破車師遷衞司馬)
(使䕶鄯善以西南道神爵中匈奴乖亂日逐王先賢撣/欲降漢使人與吉相聞吉發渠黎龜兹諸國五萬人迎)
(日逐王口萬二千人小王將十二人隨吉至河曲頗有/亡者吉追斬之遂將諸京師漢封日逐王為歸德侯吉)
(旣破車師降日逐威震西域遂并䕶車師以西北道故/號都䕶都䕶之置自吉始焉上嘉其功效乃下詔封吉)
(為安逺矦食邑千户吉於是中西域而立幕府治烏/壘城鎮撫諸國誅伐懷集之漢之號令班西域矣補)立
幕府(見/上)典重職(漢書云段會宗遷都䕶為人好大節矜/功名與谷永相友善谷永閔其老復逺)
(出予書戒曰足下以柔遠之令德復典都䕶之/重職甚休甚休願吾子因循舊貫毋求奇功也)斬郅支
(漢書云甘延壽為都䕶騎都尉與副校/尉陳湯共誅斬郅支單于封義成矦)攻康居(漢書云/甘延壽)
(為西域都䕶陳湯為副將郅支單于欲辱漢使湯與延/壽謀攻康居䧟城故得漢節斬郅支單于頭於京師)
班超為都䕶(范後漢書班超傳云超妹同郡曹壽妻昭/上書請超曰妾同產兄西域都䕶定遠侯)
(超以一身轉側絕域曉譬諸國因其兵衆每有攻戰輒/為先登身被金夷不避死亡賴蒙陛下神靈且得延命)
(沙漠至今積三十年今且七十衰老被病如有卒暴超/之氣力不能從心便為上損國家累世之功下棄忠臣)
(竭力之用誠可痛也帝/感其言乃徵超還補)綏納新舊華陽即敘(王隱晉書/衞瓘行鎮)
(西將軍監司鄧艾鍾會諸軍事/綏納新舊包合同異華陽即敘)勒兵圍賊矯詔降之(謝/後)
(漢書宋均為監軍與馬援征武陵蠻臨沔水而兵士多/病均懼衆軍多疫勒兵圍賊矯詔降之遣還本郡均未)
(至先自劾矯詔之罪帝甚善之阸案范後漢書宋均傳/云均為監軍與諸將俱進賊拒  不得前及馬援卒於)
(師軍士多温濕疾病死者大半均慮軍遂不反乃與諸/將議曰今道逺士病不可以戰欲權承制降之何如諸)
(將皆伏地不敢應均曰夫忠臣出竟有可以安國家專/之可也乃矯制調伏波司馬吕种守沅陵長命种奉詔)
(書入虜營告以恩信因勒兵墮其後蠻夷震怖即共斬/其大帥而降于是入賊營散其衆遣歸本郡為置長吏)
(而還光武嘉其功迎賜以金帛令過家/上冡其後每有四方異議數訪問焉補)輕衣出營偽作
表章(晉書衞瓘傳云鄧艾鍾會之伐蜀也瓘以廷尉卿/持節監艾會軍事行鎮西軍司給兵千人蜀旣平)
(艾輒承制封拜會陰懷異志因艾專擅密與瓘俱奏其/狀詔使檻車徵之會遣瓘先收艾㑹以瓘兵少欲令艾)
(殺瓘因加艾罪瓘知欲危已然不可得而距乃夜至成/都檄艾所通諸將稱詔收艾其餘一無所問時艾臥未)
(起父子俱被執艾諸將圖欲劫艾整仗趨瓘營瓘輕/出迎之偽作表章將申明艾事諸將信之而止補)公
達軍國皆掌(荀氏家傳云攸字公達魏太祖以攸為/軍師軍國選舉及刑獄法制皆攸掌焉)彥
先朝野皆服(晉書顧榮傳云榮字彥先時元帝鎮江東/以榮為軍司加散騎常侍凡所謀畫皆以)
(諮焉榮旣南州望士躬處右職朝野甚推敬之補案時/南土之士未盡才用榮又言陸士光貞正清貴金玉其)
(質甘季思忠欵盡誠膽幹殊快殷慶元質畧有明規文/武可施用榮族兄公讓明亮守節困不易操會稽楊彥)
(明謝行言皆服膺儒敎足為公望賀生沈潛青雲之士/陶恭兄弟才幹雖少實事極佳凡此諸人皆南金也書)
(奏皆納/之補)莊賈留飲不至(史記田穰苴傳云景公以穰苴/為將軍將兵扞燕晉之師穰苴)
(曰臣素卑賤君擢之閭伍之中加之大夫之上士卒未/附百姓不信人㣲權輕願得君之寵臣國之所尊以監)
(軍乃可於是景公許之使莊賈往穰苴旣辭與莊賈約/曰旦日日中會于軍門穰苴先馳至軍立表下漏待賈)
(賈素驕貴以為將已之軍而已為監不甚急親戚左右/送之留飲日中而賈不至穰苴則仆表決漏入行軍勒)
(兵申明約束約束旣定夕時莊賈乃至穰苴曰何後期/為賈謝曰不佞大夫親戚送之故留穰苴曰將受命之)
(日則忘其家臨軍約束則忘其親援枹鼓之急則忘其/身今敵國深侵邦内騷動士卒暴露於境君寢不安席)
(食不甘味百姓之命皆懸於君何謂相送乎召軍正問/曰軍法期而後至者云何對曰當斬於是遂斬莊賈以)
(徇三軍三軍之/士皆振慄補)殷浩稱疾不起(晉書云殷浩除侍中安/西軍司稱疾不起  案)
(浩識度清逺弱冠有美名尤善𤣥言與叔父融俱好老/易融與浩口談則詞屈著篇則融勝浩由是為風流談)
(論者所宗或問浩曰將莅官而夢棺將得財而夢糞何/也浩曰官本臭腐故將得官而夢尸錢本糞土故將得)
(錢而夢穢時人/以為名言補)
　
　
　
　
　
　
　
　
　
　
　
　
　
　
　
　北堂書鈔卷六十三
欽定四庫全書
　北堂書鈔卷六十四
　　　　　　　　　　　　　　唐　虞世南　撰
　　　　　　　　　　　　　　明　陳禹謨　補註
　設官部十六
　　　將軍總一百三　　　　驃騎將軍一百四
　　　車騎將軍一百五　　　中軍將軍一百六
　　　前後左右將軍一百七　護軍將軍一百八
　　領軍將軍一百九　　左右將軍一百十
　　四征將軍一百十一　四鎮將軍一百十二
　　驍騎將軍一百十三(殿中將軍龍驤將軍輔國將軍/冠軍將軍征虜將軍附)
　　伏波將軍一百十四(奮威将軍貳師將軍横野將軍建威將軍/雜號將軍鎮逺将軍偏將軍附)
　　　將軍總一百三
將軍周官也(周禮司馬職云天子/六軍軍將皆命卿)將軍之號由來逺矣
(鶡冠子云人道何先曰先兵富則驕貴則贏兵者百/歲不一用然不可一日忘也將軍之號由來逺矣)千
萬之軍無則必亂(尸子曰千萬之軍/無將軍則必亂)登車不軾遭喪不
服振旅撫師以征不服(漢書李廣傳云將軍者國之爪/牙也司馬法曰登車不軾遭喪)
(不服振旅撫師以征不服萃三軍之心同戰士之力故/怒形則千里竦威振則萬物伏是以名聲暴於夷貉威)
(稜憺於/隣國)結髮引枹而鼔(說苑云田單為齊上將軍興師/十萬將以攻翟往見魯仲連子)
(仲連子曰將軍之攻翟必不能下矣單去上車不與言/決攻翟三月而不能下齊嬰兒謠之曰大冠如箕長劍)
(拄頤攻翟不能下壘於梧邱于是田將軍恐駭往見魯/仲連子曰先生何以知單之攻翟不能下也仲連子曰)
(夫將軍在即墨之時坐則織簣立則杖臿為士卒倡將/軍有死之心士卒無生之氣今將軍東有掖邑之封西)
(有淄上之寶金銀黄帶騁乎淄澠之間是以樂生而惡/死也田將軍明日結髮徑立矢石之所乃引枹而鼔之)
(翟人下之故將者士之心也士者將之肢/體也心猶豫支體不用田將軍之謂乎補)出征授鉞朝
堂(漢魏故事云夫遣將軍/出征授節鉞於朝堂)穰苴將兵扞燕(史記云齊景/公召穰苴與)
(語兵事大悅之以為將/軍將兵扞燕晉之師)田單興師攻翟(說苑/見上)亞夫細栁
備胡(史記文帝後六年冬匈奴三萬人入上郡三萬人/入雲中以中大夫徐勉為車騎將軍軍飛狐故楚)
(相蘇意為將軍軍句注將軍張武屯北地河内守周亞/夫為將軍居細栁宗正劉禮為將軍居霸上祝兹侯軍)
(棘門以/備胡補)
　　　驃騎將軍一百四
位次丞相(漢官儀云漢置驃騎將軍位次丞相漢/百官志云驃騎將軍秩與大將軍同)位在
公上(漢雜事云董重為驃騎將軍位在公上續漢書/百官志云舊制驃騎大將軍與大司馬相兼)獲
葷允之士(漢書霍去病傳云去病騎兵車重與大將軍/等而亡裨將悉以李敢等為大校當裨將出)
(代右北平二千餘里直左方兵所斬捕功已多於衛青/既皆還上曰票騎將軍去病率師躬將所獲葷允之士)
(約輕齎絶大幕涉獲單于章渠以誅北車耆轉擊左大/將雙獲旗鼓厯度難侯濟弓盧獲屯頭王韓王等三人)
(將軍相國當户都尉八十三人封狼居胥山襌於姑衍/登臨瀚海執訊獲醜七萬有四百四十三級師率減什)
(二取食于敵卓行殊逺而粮不絶以五千八百户益封/票騎將軍後元狩六年薨上悼之發屬國𤣥甲軍陳自)
(長安至茂陵為冢象祁連山補案服虔曰葷音熏葷允/熏鬻也堯時曰熏鬻周曰獫允秦曰匈奴師古曰葷字)
(與薫/同附)修水戰之具(謝後漢書張意為驃騎將軍討東甌/賊意修水戰之具浮海就攻一戰大)
(破所向/無敵也)修禮樂之制度(續漢書東平憲王蒼傳明帝詔/曰東平王蒼寛博有謀可以託)
(六尺之孤其以蒼為驃騎將軍是時四方無虞蒼以天/下化平宜修禮樂乃與公卿共議定南北郊冠冕車服)
(制度及祖廟登歌八佾舞數蒼以親輔政盡心/王室每有議事上未嘗不見従名稱日重也)虚己禮
士(續漢書東平憲王蒼傳云蒼為驃騎將軍置長史/掾史四十人位在三公上辟當世名士虚己禮之)髙
選佐史(王隠晉書梁王肜傳云肜為驃騎將/軍置左右長史司馬髙選佐史也)趙儼义手
上輦(魏畧云故事四征有官㕑財籍遷轉之際無不因/縁趙儼自西征為驃騎义手上車發到霸上忘持)
(其常所服藥雍州聞之乃追送雜藥材數箱儼笑曰人/言語殊不易我偶問所服藥耳何用是為耶遂不取)
紀瞻止家為府(晉書云紀瞻為驃騎將軍服物制度一/按舊典遣使就拜止家為府  案瞻性)
(靜黙少交游好讀書或手自抄寫凡所著述詩賦牋表/數十篇兼解音樂殆盡其妙厚自奉養立宅于烏衣巷)
(館宇崇麗園池竹木有足賞/翫焉慎行愛士老而彌篤補)東平王寛博有謀(續漢書/東平憲)
(王傳/見前)晉宣王戎昭果毅(曹植輔臣論云在朝廷則匡贊/時俗百僚侍儀一臨事則戎昭)
(果毅折衝厭難者司馬驃騎/也  案司馬驃騎晉宣王也)
　　　車騎將軍一百五
金印紫綬位次司空(漢官儀云和帝以竇憲為車騎/將軍賜金印紫綬位次司空)銀
印青綬位在卿上(漢官儀云章帝以元舅馬防為車/騎將軍服銀印青綬位在卿上)位
同九卿班同三府(華嶠漢書云馬防行車騎將/軍事位同九卿班同三府也)馬防在
九卿上絶坐(漢雜事云章帝以城門校尉馬防/為車騎將軍位在九卿上絶坐也)鄧鴻在
九卿上絶席(東觀漢記云永平六年鄧鴻行/車騎將軍位在九卿上絶席也)拜金日磾
於卧牀下(漢書金日磾為車騎將軍拜/于卧内牀下受詔輔少主)引張温於崇德
殿下(張璠漢記云張温以司空拜加車騎將軍征韓遂/丙辰引温于崇德殿下温以軍禮長揖不拜也)
破單于登山紀功(後漢書云竇憲拜車騎將軍金印紫/綬官屬依司空以執金吾耿秉為副)
(發北軍五校黎陽雍營縁邊十二郡騎士及羌胡兵出/塞明年憲與秉各將四千騎及南匃奴左谷蠡王師子)
(萬騎出朔方雞鹿塞南單于屯屠河將萬餘騎出滿夷/谷度遼將軍鄧鴻及縁邊義從羌胡八千騎與左賢王)
(安國萬騎出㧽陽塞皆㑹涿邪山憲分遣副校尉閻盤/司馬耿䕫耿譚將左谷蠡王師子右呼衍王須訾等精)
(騎萬餘與北單于戰於稽落山大破之虜衆奔潰單于/遁走追擊諸部遂臨斯渠北鞮海斬名王以下萬三千)
(級獲生口馬牛羊槖駞百餘萬頭于是温犢須日逐温/吾夫渠王栁鞮等八十一部率衆降者前後二十餘萬)
(人憲秉遂登燕然山去塞三千餘里/刻石勒功紀漢威德令班固作銘補)殄羌賊獻捷振旅
(謝後漢書云皇甫嵩字義真拜車騎將軍討弁涼羌胡/公卿百僚皆祖送于平樂觀又臨虜廷掃殄羌胡靡有)
(孑遺卒整二州/獻捷振旅也)討武陵平定荆州(謝後漢書云馮緄為/車騎將軍南征武陵)
(蠻賊軍至長沙賊聞悉詣營乞降進繫斬首四千餘/級受降十餘萬人荆州平定賜錢一億固辭不受)破
黄巾威震天下(華嶠漢書云皇甫嵩字義真拜車騎將/軍領冀州牧嵩温䘏士卒甚得衆情每)
(行軍頓止須營幔修立然後就舍帳軍士皆食爾乃嘗/飯嵩既破黄巾威震天下  案黄巾既平嵩奏請冀州)
(一年田租以贍飢民帝従之百姓歌曰天下大亂兮/市為墟母不保子兮妻失夫賴得皇甫兮復安居補)江
平征羌帝親幸府(華嶠漢書云馬防字江平行車騎將/軍事與長水校尉耿恭同征盧水羌)
(還帝親駕/幸其府)義真討胡百官祖送(謝承後漢書/皇甫嵩見前)劉琰不預
國政(蜀志劉琰遷車騎將軍然不預國政/但領兵千餘隨丞相亮諷議而已)王堪不能禦
難(晉諸公贊云王堪字世胄行車騎將軍征討諸軍事/為敵所襲堪嘆曰我國家大將不能禦難何面目復)
(還朝廷遂至被/害孝懷悼之)
　　　中軍將軍一百六(衛尉將軍撫/軍將軍附)
中軍總宿衛(晉起居注太始元年置中軍/將軍總宿衛羊祜為之也)衛軍掌兵衛
(續漢書百官志云衛/尉將軍掌京師兵衛)宋昌領北軍(漢書文帝紀云既即/位乃夜拜中尉宋昌)
(為衛將軍領/南北軍也)宣王總西事(魏志云文帝以司馬宣王為/撫軍大將軍征吳召宣王曰)
(朕委卿蕭何之任不亦可乎車駕還詔曰/吾東撫軍當總西事吾西撫軍當總東事)虞潭屢統軍
旅(晉書云虞潭進衛將軍潭貌雖和弱而内堅明有膽/決雖屢統軍旅而尠有傾敗補案潭以宗正告歸㑹)
(王含沈充等攻逼京都潭遂于本縣招合宗人及郡中/大姓共起義軍衆以數萬自假明威將軍乃進赴國難)
(至上虞明帝手詔潭為冠軍將軍領㑹稽内史潭即受/命義衆雲集時有野鷹飛集屋梁衆咸懼潭曰起大義)
(而剛鷙之鳥來集破賊必矣遣長史孔坦領前鋒過浙/江追躡充潭次于西陵為坦後繼㑹充已擒罷兵附)
　　　前後左右將軍一百七
為國虎臣(漢書云辛慶忌為左將軍慶忌居處恭儉食/飲被服尤節約然性好輿馬號為鮮明唯是)
(為奢為國虎臣遭世承平匃/奴西域親附敬其威信補)為國爪牙(漢官儀云武帝/西征西夷有前)
(後左右將軍為國爪牙所/以揚示威靈折衝萬里)金印紫綬(漢書解詁云前後/左右將軍皆周末)
(官秦因之位上卿金印紫綬皆/掌兵及四夷有長史秩千石)位諸卿上(漢官解詁云/前後左右將)
(軍宣元以後雖不出征猶/有其官位在諸卿上也)常惠勤勞有功(漢書云常惠/代蘇武為典)
(屬國明習外國事勤勞/數有功為右將軍也)師丹廉直守位(漢書云師丹以/廉直守位為左)
(將/軍)定冊立宣帝(漢書云趙充國為後將軍與/大將軍霍光定冊尊立宣帝)持節攻河
東(後漢書云鄧禹字仲華為前將軍持節中分麾下精/兵二萬人遣西入關建武元年正月禹自箕關將入)
(河東河東都尉守闗不開禹攻十日破之獲輜重千餘/乗進圍安邑數月未能下更始大將軍樊參將數萬人)
(度大陽欲攻禹禹遣諸將/逆擊於解南大破之補)文則持軍甚嚴整(魏志云于/禁字文則)
(遷左將軍解節鉞禁持軍甚嚴整得賊財物無所私入/  案魏太祖使曹仁討闗某于樊遣禁助仁時秋大霖)
(雨漢水溢平地水數丈禁等七軍皆沒遂降惟龎德不/屈節而死太祖聞之哀歎者久之曰吾知禁三十年何)
(意臨危處難反不如龎悳耶禁復在吳文帝踐阼權稱/藩遣禁還帝慰喻以荀林父孟明視故事後欲遣使吳)
(先令北詣鄴謁髙陵帝使豫于陵屋畫闗某戰/克龎悳忿怒禁降服之狀禁見慙恚發病薨補)公明持
軍逺斥候(魏志云徐晃字公明為右將軍性儉約畏慎/將軍逺斥候先為不可勝然後戰追奔爭利)
(士不暇食常歎曰古人患不遭明君今幸遇/之當以功自效何用私譽為終不廣交援補)馳至金城
圖上方畧(漢書云趙充國為後將軍年七十餘時西羌/反上老充國使御史大夫丙吉問誰可將者)
(充國對曰亡踰於老臣者矣上遣問焉曰將軍度羌虜/何如當用幾人充國曰百聞不如一見兵難隃度臣願)
(馳至金城圗上方畧然羌戎小夷逆天背畔滅/亡不久願陛下以屬老臣勿以為憂上笑曰諾)樂為邊
將不願宿衛(晉書云郭黙為右將軍樂為邊將不願宿/衛及赴召謂平南將軍劉𦙍曰我能禦胡)
(而不見用右軍主禁兵若疆場有虞被使出征方始配/給將率無素恩信不著以此臨敵少有不敗矣時當為)
(官擇才若人臣自擇/官安得不亂乎補)解綬賜仲都(東觀漢記云李忠字/仲都為右將軍封武)
(侯辭時無綬上解/所佩綬以賜之)使兵隨滿寵(魏志云滿寵字伯寧拜/前將軍領豫州刺史代)
(曹仁督揚州諸軍事汝南兵民戀/慕大小相率奔隨道路不可禁止)李將軍後期責之幕
府(漢書云李廣為前將軍與右將軍趙食其合軍出東/道惑失道後大將軍大將軍使長史持糒醪遺廣因)
(問廣食其失道狀曰青欲上書報天子失軍曲折廣未/對大將軍長史急責廣之幕府上簿廣曰諸校尉亡罪)
(乃我自失道吾今自上簿至幕府謂其麾下曰廣結髮/與匈奴大小七十餘戰今幸従大將軍出接單于兵而)
(大將軍徙廣部行回逺又迷失道豈非天哉且廣年六/十餘終不能復對刀筆之吏矣遂引刀自剄百姓聞之)
(知與不知老壯皆為垂泣而右將/軍食其獨下吏當死贖為庶人補)趙食其失道贖為庶
人(見/上)
　　　護軍將軍一百八
護軍秦官(漢書百官公卿表云護軍將/軍從秦官舍人李斯為之)武士管籥(皇甫/謐集)
(云護軍武士/軍之管籥)典選武(晉起居注云秦始皇七年詔曰中/護軍與領軍史皆掌禁兵典選武)
盡護諸將(史記陳平降漢拜為都尉時絳侯灌嬰等咸/讒之漢王疑召平曰先生事魏不終遂事楚)
(而去今又従吾游信者固多心乎平曰臣事魏王魏王/不能用臣說故去事項王項王不能信人其所任愛非)
(諸項即妻之昆弟雖有竒士不能用平乃去楚聞漢王/之能用人故歸大王臣躶身來不受金無以為資誠臣)
(計畫有可采者願大王用之使無可用者金具在請封/輸官得請骸骨漢王乃謝厚賜拜為護軍中尉盡護諸)
(將/補)總統諸將(魏畧司馬景王代夏侯𤣥為護/軍將軍總統諸軍主武官選事)隨何說英
布(史記髙祖紀云漢王與楚大戰彭城不利謁者隨何/將二十人使淮南說英布背楚歸漢乃拜何為謢軍)
(將/軍)應詹滅王敦(王晉書應詹傳云時王敦作逆明帝問/詹計將安出詹厲然慷慨曰陛下宜當)
(赫斯之威臣等當得負戈前驅庶慿宗廟之靈有征無/戰如其不然王室必危帝以詹為都督前鋒軍事護軍)
(將軍以滅/敦也補)太初拔用俊傑(世語曰夏侯𤣥字太初𤣥世/名知人為中護軍拔用武官)
(參㦸牙門無/非俊傑補)景王舉不越功(王晉書云景王為護軍將/軍軍作選用之法舉不越)
(功/)任役在平(晉中興書王羲之為護軍將軍教揚案羲/之本傳云羲之授䕶國將軍不拜  州刺)
(史殷浩素雅重之勸使應命乃遺羲之書羲之報曰吾猶/素自無志廊廟直王丞相時果欲内吾誓不許之手蹟)
(存由來尚矣不于足下參政而方進退自兒娶女嫁便/懷向子平之志數與親知言之非一日也若蒙驅使闗)
(隴巴蜀皆所不辭吾雖無專對之能直謹守時命宣國/家威德固當不同于凡使必令逺近咸知朝廷留心于)
(無外此所益殊不/同居護軍也補)與參謀議(後漢書班固傳云大將軍/竇憲出征匈奴以班固為)
(中護軍與/參謀議也)問以時事(魏志云夏侯𤣥遷中護軍太傅司/馬宣王問以時事𤣥議以為夫官)
(才用人國之柄也故銓衡專于臺閣上之分也/孝行存乎閭巷優劣任之鄉人下之敘也補)子通上
疏詔曰微君吾弗聞斯言(魏志云蔣濟字子通遷護軍/將軍景初中外勤征役内務)
(宫室怨曠者多而年穀飢儉濟上疏曰凡使民必須農/隙不奪其時夫欲大興功之君先料其民力而燠休之)
(勾踐養胎以待用昭王恤病以雪仇故能以弱燕服强/齊羸越滅勁吳今二敵不攻不滅不事即侵當身不除)
(百世之責也以陛下聖明神武之畧舎其緩者專心討/賊臣以為無難矣又歡娛之躭害于精爽神太用則竭)
(形太勞則弊願大簡賢妙足以充百斯男者其冗散未/齒且悉分出務在清淨詔曰微護軍吾弗聞斯言也補)
元嗣留鎮太祖曰安可以無護軍(魏書云韓浩字元嗣/為中護軍從太祖討)
(張魯議者以浩智畧足以綏邊欲留諸軍鎮漢中太/祖曰吾安可以無護軍乃與俱還其見親任如此)安
國擊匈奴充國擊武都(漢書百官公卿表云韓安國以/護軍將軍擊匈奴趙充國為大)
(將軍都尉/擊武都)召吏收朱祐(後漢書云朱祐為護軍嘗見親/幸舍止于中祐侍燕従容曰長)
(安政亂公有日角之相此天命也世祖曰召刺姦收護/軍祐乃不敢復言  案注云王莽置左右刺姦使督姦)
(猾補東觀記曰上在長安時嘗與祐共買蜜合藥上追/念之賜祐白蜜一石問何如在長安時共買蜜乎其親)
(厚如/此附)聞謠問蔣濟(魏畧云蔣濟為護軍時謡言欲求牙/門當得千區宣王與濟善以問濟濟)
(無以解之因戲曰洛下/一錢不足則不可行也)親幸莫與為比(後漢朱/祐見前)病卒流
涕累日(蜀志云法正為護軍將軍以/病卒先主為之流涕者累日)陳平參乗絳灌讒
之(史記陳/平見前)周顗失儀為有司所奏(晉書云周顗代戴若/思為護軍將軍尚書)
(紀瞻置酒請顗及王導等/顗荒醉失儀為有司所奏)今誠乏才豈可以趙泳居之
(晉中興書云司徒王導以趙泳為護軍宛愉謂導曰中/興以來處此官者周伯仁應思逺今誠乏才豈可以趙)
(泳居/之)
　　　領軍將軍一百九
總六軍之要秉選舉之機(魏畧中領/軍職云)掌監五營(續漢書/百官志)
(云北軍中候一人秩六百石掌監五營魏畧/云中領軍延康中置故漢北軍中候之官也)皆領禁兵
(魏志云韓浩者河内人及沛國史渙與浩俱以忠勇顯/浩至中護軍渙至中領軍皆掌禁兵封列侯補案魏書)
(云太祖欲討栁城領軍史渙以為道逺深入非完計也/欲與浩共諫浩曰今兵勢强盛威加四海戰勝攻取無)
(不如志不以此時遂除天下之患將為後憂且公神武/舉無遺䇿吾與君為中軍主不宜沮衆遂従破栁城補)
脩車馬戒不虞(漢官解詁云中壘城門北軍士校脩爾/車馬以戒不虞應劭注云漢掌兵官)
辭不復入(王隠晉書云羊祜字叔子遷中領軍悉統宿/衛入直殿中執兵之要事兼内外祜以大)
(事既定辭/不復入)自表去官(晉書紀瞻傳云瞻才兼文武朝廷/稱其忠亮雅正俄轉領軍將軍當)
(時服其嚴毅雖恒疾病六軍敬憚之瞻以久病請去官/不聽復加散騎常侍及王敦之逆帝使謂瞻曰卿雖病)
(但為朕卧護六軍所益多矣乃賜布千匹瞻不/以歸家分賞將士賊平復自表還家帝不許補)與上殿
參定謀䇿(晉中興書云紀瞻拜領軍㑹錢/鳯作逆詔上殿參定謀䇿事)韓伯從容養
病(晉起居注武帝泰始四年詔曰尚書韓伯陳疾解職/漢軍閒無上直之勞可得従容養疾更以伯為領軍)
(將/軍)紀瞻卧鎮六軍(晉書紀/瞻見前)曹羲賔客盈坐(傅𤣥子云安/鄉亭侯曹羲)
(為領軍將軍慕周公/之下士賓客盈坐也)吳隠之分禄親族(晉書云吳隠之/遷中領軍清儉)
(不革每月初得禄裁留身粮其餘悉分振親族家人紡/績以供朝夕時有困絶或并日而食身恒布衣不完妻)
(子不霑寸禄補案隠之將嫁女謝石知其貧素遣女必/當率薄乃令移㕑帳助其經營使者至方見婢牽犬賣)
(之此外蕭/然無辦附)
　　　左右將軍一百一十
王濟領兵未欲轉之(山濤啓事云右衛將軍王濟誠亮/有美才詔濟領禁兵不欲使轉也)
葛沖領兵未欲出之(山濤啟事云遊擊將軍諸葛沖精/果有文武擬補兖州詔答沖領兵)
(未欲出/之也)許褚為文帝親近(魏志云許褚従太祖討馬超/韓遂太祖與遂超等單馬㑹)
(語左右皆不得従唯將禇超負其力隂欲前突太祖素/聞褚勇疑従騎是褚乃問太祖曰公有虎侯者安在太)
(祖顧指褚褚瞋目盼之超不敢動乃各罷後數日㑹戰/大破超等褚身斬首級遷武衛中郎將武衛之號自此)
(始也軍中以褚力如虎而癡故號曰虎癡後文帝踐阼進/封萬嵗亭侯遷武衛將軍都督中軍宿衛禁兵甚親近焉)
(補/)虞𦙍為明帝所昵(晉書云虞𦙍轉右衛將軍與南頓/王宗俱為明帝所昵並典禁兵及)
(帝不豫宗以隂謀發覺事連𦙍/帝隠忍不問徙𦙍為宗正卿補)文度共輔幼主(晉書云/王坦之)
(字文度領左衛將軍又領本/州大中正與謝安共輔幼主)世瑜親侍至尊(晉中興書/云劉超字)
(世瑜為右衛將/軍親侍至尊)曹攄憂亡流涕(傳𤣥子云曹攄為武衛/大縦酒作樂酒酣起為)
(壽憂亡流涕云藻案張隠文士傳云曹攄字顔逺少厲/志操博學有才  仕晉辟公府厯洛陽令有能名大司)
(馬齊王冏輔政攄與齊人左思俱為記室督従中郎出/為襄陽太守征南司馬值天下亂攄討賊向吳戰敗死)
(補/)劉超攀轂悲哀(晉中興書云劉超為左衛將軍時蘇/峻逼遷天子超攀轂悲哀  案超本)
(傳云蘇峻遷車駕石頭時天大雨道路沈陷超與侍中/鍾雅步侍左右賊給馬不肯騎而悲哀慷慨峻聞之甚)
(不平然未加害而以其所親信許方等補司馬督殿中/監外托宿衛内實防禦超等時飢饉米貴峻等問遺一)
(無所受繾綣朝/夕臣節愈恭補)葛沖精果擬兖州(山濤啓諸/葛沖見前)卞蘭才學
加散騎(魏志云卞蘭少有才學為/游擊將軍加散騎常侍)
　　　四征將軍一百一十一
治軍整齊(華嶠後漢書云岑彭說降朱鮪遷征南將軍/治軍整齊秋毫無犯  案范後漢書岑彭傳)
(云初公孫述聞漢兵在平曲故遣大兵逆之及彭至武/陽繞出延岑軍後蜀地震駭述大驚以杖擊地曰是何)
(神也彭所營地名彭亡聞而惡之欲徙㑹日暮蜀刺客/詐為亡奴降夜刺殺彭補范史論曰中興將帥立功名)
(者衆矣唯岑彭馮異建方面之號自圅谷以西方城以/南兩將之功實為大焉若馮賈之不伐岑公之義信乃)
(足以感三軍而懷敵人故能剋成逺業終全其慶也昔/髙祖忌柏人之名違之以全福征南惡彭亡之地留之)
(以生灾豈幾慮自有明/惑將期數使之然乎)與士簡易(華嶠後漢書云耿康/為征西將軍出西域)
(康壯勇與/士簡易)耿康為征西匈奴懷信(又云耿康為征西將/軍出西域康鎮撫單)
(于匈奴/懷其信)羊祜為征南江浦馳義(王晉書云羊祜為征南/大將軍開府辟召儀同)
(三司乃進據險要開建五城收膏腴/之地奪吳人之資於是江浦馳義也)破赤眉於崤底(後/漢)
(書云馮異為征西大將軍㑹鄧禹率車騎將軍鄧𢎞等/引歸與異相遇禹𢎞要異共攻赤眉異曰上今使諸將)
(屯澠池要其東而異擊其西一舉取之此萬成之計也/禹𢎞不従𢎞遂大戰移日赤眉陽敗棄輜重走車皆載)
(土以豆覆其上兵士飢爭取之赤眉引還擊𢎞𢎞軍潰/亂大為所敗異與麾下數人歸營收其散卒招集諸營)
(保數萬人與赤眉約期㑹戰大破於崤底降璽書勞異/曰赤眉既平士吏勞苦始雖垂翅回谿終能奮翼澠池)
(可謂失之東隅收之桑榆/方論功賞以答大功補)習水軍於三州(魏志云王昶/為征南將軍)
(假節都督荆豫諸軍事乃表/徙治新野習水軍於三州)收散卒奮翼澠池(後漢馮/異見上)
將銳卒虎步江南(魏志曹休為征東將軍云云假案帝/征孫權以休為征東大將軍  黄鉞)
(督張遼等及諸州郡二十餘軍擊權大/將軍吕範等於洞浦破之拜揚州牧補)張遼持㦸先登
文帝謂之邵虎(魏志云張遼為征東將軍征孫權遼被/甲持㦸先登陷陣殺數十人斬二將文)
(帝謂之/邵虎)曹仁披甲破賊三軍皆曰天人(魏志云曹仁為/征南將軍留屯)
(江陵拒吳將周瑜瑜將數萬衆來攻前鋒數千人始至/仁登城望之乃募得三百人遣部曲將牛金逆與挑戰)
(賊多金衆少遂為所圍金等垂沒左右皆失色仁意前/氣奮怒遂披甲上馬將其麾下壯士數十騎出城直)
(衝入賊圍金等乃得解餘衆未盡出復直還突之拔出/金兵亡其數人賊衆乃退長史陳矯等初見仁出皆懼)
(及見仁還乃歎曰將軍真天人/也三軍服其勇太祖益壯之補)年老徵還(魏志云滿寵/為征東將軍)
(以年老徵還遷為太尉/寵不治産業家無餘財)老疾求還(魏志云趙儼遷征西/將軍督雍涼以老疾)
(求/還)
　　　四鎮將軍一百十二
開邊據險(魏志云劉靖遷鎮北將軍假節都督河北諸/軍事靖以為經常之大法莫善于守防使民)
(夷有別遂開拓邊守屯據險要又修廣房渠陵大堨水/溉灌薊南北三更種稻邊民利之補案應璩書與靖曰)
(入作納言出臨京任富民之術日引月長藩落髙峻絶/穿窬之心五種别出逺水火之灾農器必具無失時之)
(闕蠶麥有苫備之用無雨濕之虞封符指期無流連之/吏鰥寡孤獨蒙廩振之實加之以明擿幽微重之以秉)
(憲不撓有司供承王命百里垂拱仰辦/雖昔趙張三王之治未足以方也附)鑿山通道(魏志/鄧艾)
(為征西將軍都督隴右諸軍事艾自隂平道行無人之/地七百餘里鑿山通道造作橋閣山髙谷深至為艱險)
(又粮運將匱頻于危殆艾以氊自裹推轉而下將士皆/攀木縁崖魚貫而進先登至江油蜀守將馬邈降至成)
(都蜀主劉襌遣使奉皇帝璽綬為箋詣艾請降補案詔/曰艾耀威奮武深入虜庭斬將搴旗梟其鯨鯢使僭號)
(之主稽首係頸厯世逋誅一朝而平兵不踰時戰不終/日雲徹席卷蕩定巴蜀雖白起破强楚韓信克勁趙吳)
(漢禽子陽亞夫滅七國計/功論美不足比勲也附)深入虜庭(見/上)拓平西夏(魏志/云鍾)
(㑹為鎮西將軍詔曰㑹所向摧弊前無彊敵緘制衆城/罔羅迸逸蜀之豪帥面縛歸命謀無遺䇿舉無廢功凡)
(所誅動以萬計全勝獨克有征/無戰拓平西夏方隅清晏補)隴西王秉心誠亮(晉起/居注)
(武帝詔曰闗中内屏京畿外藩河右北扞戎狄南鎮/巴漢宜任懿親以静西土隴西王素秉心誠亮云云)魯
芝鎮西恪勤在公(晉録云鎮西將軍魯芝恪勤在公不/營私門素無華宅使軍兵作屋五十)
(間/)曹休為鎮南車駕臨送(魏志云曹休為鎮南將軍車/駕臨送乃下輿執手而别)
鄧艾為鎮西劉襌奉璽(魏志鄧/艾見上)黄權道隔降魏(蜀志云/黄權為)
(鎮北將軍督江北軍以防魏師先主自在江南及吳將/軍陸議乘流斷圍南軍敗績先主引退而道隔絶權不)
(得還故率將所領降于魏有司執法白收權妻子先主/曰孤負黄權權不負孤也待之如初補案裴松之以為)
(漢武用虚妄之言滅李陵之家劉主拒憲司/所執宥黄權之室二主得失縣邈逺矣附)許允散放
官物(魏氏春秋云許允為鎮北將軍都督河北諸軍/事未發以散放官物收付廷尉徙樂浪道死)
　　　驍騎將軍一百十三(殿中將軍龍驤將軍輔國將軍/冠軍將軍征虜將軍附)
驍騎漢官建武始改(漢官儀云驍騎漢官也武帝以李/廣為之後世祖建武九年始改屯)
(騎/)出鴈門(漢書云李廣為驍騎將軍後四嵗出鴈門擊/匈奴匈奴兵多破廣軍生得廣單于素聞廣)
(賢令曰得李廣必生致之胡騎得廣廣時傷置兩馬間/絡而盛之卧行十餘里廣陽死睨其傍有一兒騎善馬)
(暫騰而上胡兒馬因抱兒鞭馬南馳數十里得其餘軍/匈奴騎數百追之廣行取兒弓射殺追騎以故得脫補)
出北塞(魏畧云任城威王彰行驍騎將軍出北塞為虜/冦所要彰獨與麾下數百騎突虜玉聞之曰我)
(黄鬚兒竟/大竒也)馬成勤勞徵還(後漢馬成拜揚武將軍屯常/山中山以備北邊并領建義)
(大將軍朱祜營又代驍騎大將軍杜茂繕治障塞自西/河至渭橋河上至安邑太原至井陘中山至鄴皆築保)
(壁起烽燧十里一候在事五六年帝以成勤勞/徵還京師邊人多上書求請者復遣成還屯補)選名家
以參顧問(晉起居注云殿中將軍武帝太元中募選/名家以參顧問始用琅邪王茂之奏也)用
才學以開視聴(語林云庾公與郄公為殿中將軍舊用/才學之士以開視聴而頓悉用面牆之)
(人/也)何公為人勇士(𤣥中記漢桓帝時出遊河上忽有一/青牛従河中出直走盪桓帝太尉何)
(公時為殿中將軍為人勇力走往逆之手/攬其右足牛見公反走還河按何公進)祭遵憂國奉
公(華漢書祭遵為征虜將軍南擊𢎞農賊弩中遵洞出/流血衆見遵傷稍引退遵呼叱止之士卒戰皆自倍)
(遂大/破之)胡奮涉練戎事(晉起居注武帝詔曰議郎胡/奮有文武才幹涉練戎事)叔源
求領戎行(續晉陽秋云謝混字叔源求領戎行拜征虜/將軍  案晉書混本傳云桓𤣥嘗欲以安宅)
(為營混曰召伯之仁猶惠及甘棠文靖之/德更不保五畝之宅耶𤣥聞慙而止附)無忌乞解所
任(晉起居注輔國將軍何無忌表云云龍案晉書無忌/本傳無忌為輔國將軍南追桓𤣥𤣥  驤將軍何澹)
(之率軍來戰澹之常所乗舫旌旗甚盛無忌曰賊帥必/不居此欲詐吾耳宜亟攻之衆咸曰澹之不在其中徒)
(得之無益無忌謂振武將軍劉道規曰今衆寡不敵戰/無全勝澹之雖不居此舫取則易獲因縦兵騰之可以)
(一鼓而敗也道規従之遂獲賊舫因傳呼曰己得何澹/之矣賊中驚擾無忌之衆亦謂為然道規乗勝徑進無)
(忌又鼔譟赴之/澹之遂潰補)謝琰拒氐賊(晉書謝琰傳云謝安以琰/有軍國才用出為輔國將)
(軍以精兵八千人/距氐破賊有勲焉)王濬謀伐吳(晉書羊祜傳時吳有童/謡歌曰阿童復阿童銜)
(刀浮渡江不畏岸上獸但畏水中龍祜聞之曰此必水/軍有功但當思應其名者耳㑹益州刺史王濬徵為大)
(司農祜知其可任濬又小字阿童因表留濬/監益州諸軍事加龍驤將軍以伐吳也補)
　　　伏波將軍一百十四(奮威貳師横野建威/雜號鎮逺偏將軍附)
馬援朝見次九卿(後漢書云馬援為伏波將軍振旅還/京師賜援兵車一乘朝見位次九卿)
呂布假節比三司(魏志云吕布為奮威將軍假節/比三司與司徒王允共秉政事)發騎
擊匈奴(漢書云李廣為貳師將軍發屬國/六千騎及郡國少年萬人擊匈奴)引兵擊髙峻
(續漢書云王常拜横野大將軍位/次九卿諸將絶席引兵擊髙峻)伯昭所向陷敵(後漢/書云)
(耿弇字伯昭為建威將軍詔弇進攻漁陽弇以父據上/谷又兄弟無在京師者自疑不敢獨進上書求詣洛陽)
(詔報曰將軍出身舉宗為國所向陷敵功効尤著何嫌/何疑而欲求徵且與王常共屯涿郡勉思方畧况聞弇)
(求徵亦不自安遣舒/弟國入侍帝善之補)公明長驅入敵(魏志徐晃字公明/為横野將軍太祖)
(遣晃討闗某太祖令曰賊圍塹鹿角十重將軍致戰全/勝遂陷賊圍多斬首虜吾用兵三十餘年及所聞古之)
(善用兵者未有長驅徑入敵圍者也且樊襄陽之在圍/過於莒即墨將軍之功踰孫武穰苴晃振旅還摩陂太)
(祖迎晃七里置酒大㑹太祖舉巵酒勸晃且勞之曰全/樊襄陽將軍之功也時諸軍皆集太祖案行諸營士卒)
(咸離陣觀而晃軍營整齊將士駐陣不動補/太祖嘆曰徐將軍可謂有周亞夫之風矣)徐晃駐陣不
動(見/上)張遼潰圍以出復入(魏志云張遼為雜號將軍守/合肥為孫權所圍遼左右麾)
(圍直前急擊圍開遼將麾下數十人得出餘衆/號呼曰將軍棄我乎遼復還突圍拔出餘衆補)王霸可
以獨任(後漢書王霸傳云帝以霸曉兵愛士可獨任拜/為偏將軍補案時王郎起光武在薊郎移檄購)
(光武光武令霸至市中募人將以擊郎市人皆大笑舉/手揶揄之霸慚懅而還光武即南馳至下曲陽傳聞王)
(郎兵在後従者皆恐及至滹沱河候吏還白河水流澌/無船不可濟官屬大懼光武令霸往視之霸恐驚衆欲)
(且前阻水還即詭曰氷堅可渡官屬皆喜光武笑曰候/吏果妄語也遂前比至河河冰亦合乃令霸護渡未畢)
(數騎而冰解光武謂霸曰安吾衆得濟免者卿之力也/霸謝曰此明公至德神靈之祐雖武王白魚之應無以)
(加此光武謂官屬曰王霸/權以濟事殆天瑞也附)魏延委以重任(蜀志云先主/拔魏延為督)
(漢中鎮逺將軍領漢中太守一軍盡驚先主大㑹羣臣/問延曰今委卿以重任卿居之欲云何延對曰若曹操)
(舉天下而來請為大王拒之偏將十萬之衆/至請為大王吞之先主稱善衆咸壯其言補)元讓不拘
科制(魏志云夏侯惇字元讓為伏波將軍領/尹如故使得以便宜従事不拘科制)休德無意
人物(㑹稽典録云謝淵字休德為建武/將軍雖在戎掖猶無意人物也)
　北堂書鈔卷六十四
欽定四庫全書
　北堂書鈔卷六十五
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部十七
　　太子太師一百十五　　太子太傅一百十六
　　太子太保一百十七　　太子少傅一百十八
　　太子詹事一百十九　　太子左右衛率一百二十
　　　太子太師一百十五
先王之建立太子必擇九德之師六行之傅(薛綜少/傅表)師
也者教之以事而諭諸德者也　秩與卿同(晉公卿禮/秩云太子)
(太師秩/與卿同)規尚書令(晉官品令云太子太師品第三舊規/尚書令位在卿下銀印青綬佩水蒼)
(玉進賢兩梁/冠五時朝服)銀印青綬(見/上)佩水蒼玉(見/上)以公望為太師
(史記漢髙祖以商山四皓為太子太師計案漢書張良/傳云上欲易太子吕澤彊要曰為我畫  良曰此難以)
(口舌爭也顧上有所不能致者四人四人年老矣皆以/上嫚侮士故逃匿山中義不為漢臣然上髙此四人今)
(公誠能母愛金玉璧帛令太子為書卑辭安車因使辯/士固請宜來來以為客時從入朝令上見之則一助也)
(于是吕后令吕澤使人奉太子書卑辭厚禮迎此四人/四人至及宴置酒太子侍四人者従太子年皆八十有)
(餘須眉皓白衣冠甚偉上怪問曰何為者四人前對各/言其姓名上迺驚曰吾求公避逃我今公何自従吾兒)
(遊乎四人曰陛下輕士善罵臣等義不辱故恐而亡匿/今聞太子仁孝恭敬愛士天下莫不延頸願為太子死)
(者故臣等來上曰煩公幸卒調護太子補案師古曰四/人東園公綺里季夏黄公角里先生所謂商山四皓也)
(附/)何邵領太子通省尚書事(晉書何邵傳云惠帝即位/初建東宫太子年幼欲令)
(親屬萬機故盛選六傅以劭/為太子太師通省尚書事)
　　　太子太傅一百十六
凡三王教世子立太傅以養之　太傅審父子君臣之
道以示之　太傅古官(漢書百官公卿表云太子/太傅古官也屬洗馬舍人)與卿
同班(晉公卿禮秩云太/子太傅與卿同班)位次太師(漢官解詁云太子太/傅日就月將琢磨玉)
(質言太子有玉之質琢/磨以道也位次太師)職掌輔導(續漢書百官志云太/子太傅一人中二千)
(石職掌輔導太子/禮如師不領官屬)傅其德義(大戴禮云昔者周成王幼/在襁褓之中周公為太傅)
(傅其/德義)輔導東宫(後漢隂識傳云建武元年光武遣使迎/隂貴人於新野并徵識識隨貴人至以)
(為騎都尉更封隂鄉侯及顯宗立為皇太子以識守執/金吾輔導東宫帝每巡郡國識常留鎮守京師委以禁)
(兵入雖極言正議及與賔客語未嘗及國事帝/敬重之常指識以勅戒貴戚激厲左右焉補)德訓儲
宫(晉書賀循傳云上以循行太子太傅太常如故循自/以枕疾廢頓臣節不脩上隆降尊之義下替交敘之)
(敬懼非垂典之教也累表固讓帝以循體德率物有不/言之益敦厲備至期于不許命皇太子親往拜焉補)
太傅在前(禮記文王世子篇太/傅在前少傅在後)太傅不臣(漢魏故事云/太傅於太子)
(不稱臣朔/望不朝)太子拜太傅如事師之禮(晉起居注武帝/太始五年詔)命
並選官屬(魏志涼茂為太子太傅時何䕫為少傅/特命二傅與尚書並選太子官屬也)宫事
大小皆由(晉起居注云武帝太始中置二傅/宫事大小皆二傅立草少傅寫之)盡天下之
選(山公啟事云太子始傳之東宫四海/屬目保傅之官不可不盡天下之選)石奮以恭謹選
(史記石奮無文學恭謹/無與比遷太子太傅)程秉以名儒徵(吳志程秉傳云/孫權聞其名儒)
(以禮徵秉既到/拜太子太傅)鄧禹以名臣拜(續漢書鄧禹傳云孝明/皇帝以鄧禹先帝名臣)
(拜太子太傅/東宫甚優寵)王導以驃騎領(晉中興書云王導以驃騎/將軍儀同三司領太子太)
(傅/)齊王以司空行(晉中興書百官公卿表注云齊/王攸為司空行太子太傅事)衛綰
謹慎(史記云衛綰為太子太傅為人謹/慎景帝為太子時嘗召稱病不行)彭祖廉直(漢書/云嚴)
(彭祖遷太子太傅廉直不事權貴或說曰天時不勝人/事君以不脩小禮曲意亡貴人左右之助經誼雖髙不)
(至宰相願少自勉强彭祖曰凡通經術固當脩行先王/之道何可委曲従俗茍求富貴乎補案彭祖與顔安樂)
(俱事眭孟孟弟子百餘人唯彭祖安樂為明質問疑誼/各持所見孟曰春秋之意在二子矣孟死彭祖安樂各)
(顓門教授由是公羊/春秋有顔嚴之學附)髙帝欲立趙王叔孫願伏誅(史記/云叔)
(孫通為太子太傅髙祖欲以趙王如意易太子通諫上/曰今太子仁孝天下皆聞之吕后與陛下攻苦食淡其)
(可背哉陛下必欲廢適而立少臣願先伏誅以頸血汙/地髙帝曰公罷矣吾直戲耳通曰太子天下本本一揺)
(天下振動奈何以天下為/戲髙帝曰吾聴公言補)景帝廢栗太子竇嬰因謝病
(史記竇嬰傳云孝景中立栗太子以嬰為傅後廢/栗太子嬰爭弗能得謝病屏居藍田南山下補)王導
旦夕陳諫(晉書云王導為太子太傅初帝愛瑯琊王裒/將有奪嫡之議以問導導曰夫立子以長且)
(紹又賢不宜改革帝猶疑之/導日夕陳諫故太子卒定補)張湛稱疾不朝(後漢書云/張湛為太)
(子太傅及郭后/廢因稱疾不朝)夏侯勝受詔撰論語說(漢書云夏侯勝/為太子太傅受)
(詔撰尚書論語說賜/金百斤年九十卒)蕭望之以論語授太子(漢書蕭望/之為太子)
(太傅以論語禮/服授皇太子)賀循制度所正(虞預晉書云賀循為太/子太傅朝廷初建動有)
(疑議宗廟制度皆循/所正定朝野諮詢)李熹訓導盡規(晉書云李熹為太/子太傅自魏明帝)
(以後久曠東宫制度廢闕官司不具詹事左右率庶子/中舍人諸官並未置唯置衛率令典兵二傅并攝衆事)
(熹在位累年/訓導盡規補)涼茂甚見敬禮(魏志云凉茂為太/子太傅甚見敬禮)仲翁
深見器重由是數受賞賜(漢書云疏廣字仲翁為太子/太傅廣兄子受為太子少傅)
(時太子外祖父特進平恩侯許伯以為太子少白使其/弟中郎將舜監護太子家上以問廣廣對曰太子國儲)
(副君師友必于天下英俊不宜獨親外家許氏且太子/自有太傅少傅官屬已備今復使舜護太子家視陋非)
(所以廣太子德於天下也上善其言以語丞相魏相相/免冠謝曰此非臣等所能及廣繇是器重數受賞賜太)
(子每朝因進見太傅在前少傅在後父子並為師傅朝/廷以為榮在位五嵗皇太子年十二通論語孝經廣謂)
(受曰吾聞知足不辱知止不殆功遂身退天之道也今/仕宦至二千石宦成名立如此不去懼有後悔豈如父)
(子相隨出闗歸老故鄉以壽命終不亦善乎受叩頭曰/従大人議即日父子俱移病滿三月賜告廣遂稱篤上)
(疏乞骸骨上以其年篤老皆許之加賜黄金二十斤皇/太子贈以五十斤公卿大夫故人邑子設祖道供帳東)
(都門外送者車數百兩辭決而去及道路觀者皆曰賢/哉二大夫或歎息為之下淚補案師古曰視陋視讀曰)
(示言獨親外家示/天下以淺陋附)彦先枕疾廢頓太子親往拜焉(晉書/賀循)
(見/前)父子俱移疾公卿設祖道(漢書疏/廣見上)
　　　太子太保一百十七
成王在襁褓召公為太保(大戴禮云昔者周成王幼在/襁褓之中召公為太保言保)
(其身/體也)輔翼歸道(禮記文王世子篇云保其身/以翼輔之而歸諸道者也)教諭而德
成(又云入則有保出則有/師是以教諭而德成也)劉寔以開府加(王晉書云孝/懷帝以劉寔)
(為特進開府/加太子太保)賈充以太尉領(晉諸公贊云賈充以太尉/領太子太保録尚書事)
陳畧有譽西湖渡江為太子太保(臧榮緒書陳畧字永/曜有譽西湖渡江為)
(太子太/保也)
　　　太子少傅一百十八
先王之建太子必擇六行之傅九德之師(薛綜讓/少傅表)秩二
千石(續漢書百官志云太子少傅秩二千/石亦以輔導為職悉主太子官屬)與卿同班(晉/公)
(卿禮秩云少/傅與卿同班)輔導玉質(漢書解詁云少傅琢磨玉質/永承無疆言太子者珪玉也)輔
導東宫(王晉書山濤為太子/少傅詔曰輔導東宫)宫事皆由(晉起居/注見前)悉主官
屬(續漢書百/官志見上)並選官屬(魏志何/䕫見前)不朝朔望(漢故事云太/傅少傅稱臣)
(並不朝/朔望)准古不拜(王晉書荀顗傳師何/曾儀少傅當稱臣)每月朔入見他
日無㑹儀(魏志云何䕫為少傅涼茂為太傅每月朔入/見太子太子正法服而禮他日無㑹儀也)
少傅思訓(傅𤣥少傅箴云近朱者赤近墨/者黒聲和則響清形正則影直)少傅觀德(禮/記)
(文王世子云少傅奉世子之/以觀太傅之徳行而審諭)内管銓衡(晉書周顗拜太子/少傅上疏曰臣學)
(不通一經智不効一官乃欲使臣内管銓衡外參傅訓/質輕蟬翼事重千鈞此之不可不待識而明矣詔曰紹)
(幼沖便居儲副之貴當賴軌匠以袪蒙蔽望之儼然斯/不言之益何學之習耶所謂與田蘇遊忘其鄙心者便)
(當副往意不/宜沖讓補)秦西巴不忍放麑孟孫召為子傅(韓子云/孟孫獵)
(得麑使秦西巴載之持歸其母隨之而啼秦西巴弗忍/而與之孟孫歸至而求麑答曰余弗忍而與其母孟孫)
(大怒逐之居三月復召以為其子傅其御曰曩將罪之/今召以為子傅何也孟孫曰夫不忍麑又且忍吾子乎)
(故曰巧詐不如拙誠樂羊以有/功見疑秦西巴以有罪益信補)桓榮稽古之力(後漢書/云桓榮)
(為太子少傅賜以輜車乗馬榮大㑹諸生陳其/車馬印綬曰今日所蒙稽古之力也可不勉哉)山濤有
古人之風(王晉書云山濤轉為少傅詔曰濤秉德沖素/心思潛通清虛履道有古人之風雖使輔導)
(東宫宜兼/督朝事也)衛瓘鼓吹之府(王晉書云衛瓘為太保領太/子少傅加千兵百騎鼔吹之)
(府/)王雅冒雨而拜(晉書王雅傳云㑹稽王道子領太子/太傅以雅為太子少傅時王珣兒婚)
(賔客車騎甚衆㑹聞雅拜少傅迴詣雅者過半時風俗/頽弊無復廉恥然少傅之任朝望屬珣珣亦頗以自許)
(及中詔用雅衆遂赴雅焉將拜遇雨請以繖入王珣不/許之因冒雨而拜補案雅性好接下敬慎奉公孝武帝)
(深加禮遇雖在外職侍見甚數朝廷大事多參謀議帝/每置酒宴集雅未至不先舉觴其見重如此然任遇有)
(過其才時人被以佞幸之目帝起清暑殿於後宫開/北上閤出華林園與美人張氏同遊止惟雅與焉附)張
良立奇䇿(漢書張良為少傅上欲廢太/子張良立奇䇿云云詳見前)匡衡陳便宜(漢/書)
(云匡衡為少傅數年數上疏陳便宜及朝廷有政議傅/經以對言多法義上以為任公卿補案師古曰任堪也)
(附/)疏受辭禮閑雅(漢書云疏受為太子家令受好禮恭/謹敏而有辭時宣帝置酒太子宫奉)
(觴上壽辭禮閑雅上甚驩說/頃之拜受為太子少傅補)王丹德重當時(續漢書云/王丹為太)
(子少傅謇謇正/直德重當時)甄宇清靜少欲(東觀漢記云甄宇拜太/子太傅清靜少欲常稱)
(老氏知足/之分也)羊祜克己復禮(山濤啓事云少傅羊祜秉德/尚義克己復禮又年尚少可)
(久于其/事也)華廙得傅導之義(王晉書華廙遷太子少傅加/散騎常侍動遵禮典甚得傅)
(導之/義)周顗有不言之益(晉書周/顗見前)子房雖疾卧傅太子(漢/書)
(張良傳云漢十一年黥布反上自將而東羣臣居守皆/送至霸上良疾强起至曲郵見上曰臣宜従疾甚楚人)
(剽疾願上慎毋與楚爭鋒因說上令太子為將軍監闗/中兵上謂子房雖疾强卧傅太子是時叔孫通已為太)
(傅良行少/傅事補)巨源雖疾乗輦導入(王晉書山濤轉少傅年/已七十表疾求退手詔)
(不聴尋講武于宣武塲帝命乗輦導入其案濤時與盧/欽論用兵之本以為不宜去州郡武備  論甚精于時)
(咸以濤不學孫吳而闇與之/合帝稱之曰天下名言也補)上疏歸道以書辭謝(後漢/書云)
(桓榮為太子少傅以太子經學成畢上疏謝曰臣幸得/侍帷幄執經連年而智學淺短無以補益萬分今皇太)
(子以聰叡之姿通明經義觀覽古今儲君副主莫能專/精博學若此者也臣師道已盡皆在太子謹使掾臣汜)
(再拜歸道太子報書曰莊以童蒙學道九載而典訓不/明無所曉識昔之先師謝弟子者有矣上則通達經㫖)
(分明章句下則去家慕鄉求謝師門今蒙下/列不敢有辭願君慎疾加餐重愛玉體補)表疾求退
手詔不聴(王晉書山/濤見上)三世傅東宫談者歎美(晉書云薛/兼為太子)
(少傅自兼祖綜父瑩至兼三世傅東宫談者美之榮案/兼清素有器宇少與同郡紀瞻廣陵閔鴻吳郡顧  㑹)
(稽賀循齊名號為五儁初入洛司/空張華見而奇之曰皆南金也補)父子為師傅朝廷榮
焉(漢書疏/廣見前)
　　　太子詹事一百十九
詹事秦官(漢書百官表云詹事秦官也應劭注云詹省/也給也臣瓉曰茂陵書詹事秩真二千石)
真二千石(見/上)銀章青綬(晉令云詹事兩梁冠/絳朝服銀章青綬)舊規領護
(晉令云詹事品第/三舊規中領護)掌一宫事務(晉公卿禮/秩云云)總司之任(晉/起)
(居注云武帝以王恭為丹陽尹領太子詹事恭讓表曰/今日王儲始建四方是式總司之任崇替所宜妙柬才)
(賢盡一時/之勝補)彈肅一宫(王珉答徐邈書曰詹事彈/肅一宫如尚書令中丞也)妙柬賢
才盡一時之勝(晉起居注/王恭見上)竇嬰諫傳梁王(漢書竇嬰傳/云孝景即位)
(以嬰為太子詹事帝弟梁孝王母竇太后愛之孝王朝/因宴昆弟飲是時上未立太子酒酣上従容曰千秋萬)
(嵗後傳王太后驩嬰引巵酒進上曰天下者髙祖天下/父子相傳漢之約也上何以得傳梁王太后由此憎嬰)
(補/)孔霸經授太子(漢書云孔光父霸字次孺宣/帝時以經授太子為詹事)卞壼裁
斷朝廷(干寳晉紀云卞壺遷太子詹事世/稱壼裁斷朝廷實忠於事上也)王恭清操過
人(晉中興書云太原王恭為巾/書令領詹事學問清操過人)
　　　太子左右衛率一百二十
主門衛秩千石(如淳注漢書百官儀云衛率主門衛秋/千石續漢百官表云衛率一人主門衛)
(士/)舊規中領護(晉令云左右衛率品/第五舊規中領護)秦始分置左右(晉/公)
(卿禮秩云晉建置衛率令一人秦人也/始分置左右率一人領兵各五千)率精兵四萬人(王晉/書劉)
(卞為左衛率知賈后必害太子乃問張華曰初無所聞/也案注未詳率兵事  晉書卞本傳云卞為左衛率知)
(賈后廢太子之謀甚憂之以計干張華而不見用益以/不平賈后親黨微服聴察外間頗聞卞言乃遷卞為輕)
(車將軍雍州刺史卞知言泄/恐為賈后所誅乃飲藥卒補)將順匡救拾遺補闕(臧榮/緒晉)
(書云徐邈為前衛率在東宫朝/夕入見將順匡救拾遺補闕)侍衛威重宜得其才(山/濤)
(啓事云左衛率缺侍衛威/重宜得其才無疾患者)裴康裴楷並為名士(喬潭冀/州記云)
(裴康字仲預楷字叔則/並為名士至太子衛率)石崇孫尹皆其選也(山濤啟事/云太子左)
(衛率缺石崇孫尹忠/篤有文武皆其選也)道𦙍為黄門領(晉中興書郄恢字/道𦙍為給事黄門)
(侍郎領太/子右衛率)處黙以博士為(晉書云吳隠字處黙以太/學國子博士為左衛率)徐
邈建元為前衛(又云徐邈建元中為太子前衛率子案/邈為前衛率領本郡大中正授太  經)
(帝謂邈曰雖未勅以師禮相待然不以博士相遇也古/之帝王受經必敬自魏晉以來多使微人教授號為博)
(士不復尊以為師故帝有云邈莅官簡惠達于從政論/議精密當時多諮禀之觸類辨釋問則有對舊疑嵗辰)
(在夘此宅之左則彼宅之右何得俱忌于東邈以為太/嵗之屬自是遊神譬如日出之時向東皆逆非為藏體)
(地中也所注穀梁/傳見重于時補)先民一時儁彦(臧晉書徐邈字先/民姿性端雅六云)茂
仲動可觀探(荀氏家傳云悝字茂仲山濤舉為右衛/率清和履正従容顧問動可觀探也)卞
郭可式遏邊境(晉中興書云卞郭除右衛率時胡賊侵/逼淮泗中宗求可以式遏邊境者公卿)
(舉郭/也)郄恢有蕃伯之望(晉中興書云郄恢領右衛率恢/風神魁梧烈宗器之以為有蕃)
(伯之望擢為/雍州刺史)
　
　
　
　
　北堂書鈔卷六十五
欽定四庫全書
　北堂書鈔卷六十六
　　　　　　　　　　　　唐　虞世南　撰
　　　　　　　　　　　　明　陳禹謨　補註
　設官部十八
　　太子中庶子一百二十一　太子家令一百二十二
　　太子率更令一百二十三　太子僕一百二十四
　　太子門大夫一百二十五　太子中舎人一百二十六
　　太子洗馬一百二十七　太子舎人一百二十八
　　　太子中庶子一百二十一
職如侍郎(續漢書百官志云太子中/庶子職如侍郎員五人)秩六百石(應劭注/漢官表)
(云庶子員五/人秩六百石)八舎之職(環濟要畧云庶/子謂八舎之職)一宫要任(晉起/居注)
(云武帝置中庶子/四人一宫要任)衛太子家(班彪牋云竊見國家故事/選公卿列侯子孫衛太子)
(家為中/庶子)管綜門下(王珣啓以桓議為太子庶子云宫選/宜盡一時之美不可不得其才中庶)
(子管綜/門下)侍接左右(晉齊王攸與山濤書曰太子中庶子/東宫顯職加以侍接左右誠宜得篤)
(粹有行之人/必允衆望補)切問近對(吳志云孫登為太子時太傅張/温言于孫權曰夫中庶子官最)
(親密切問近對宜用儁選於/是乃用陳表為中庶子補)東宫顯職(晉齊王攸與/山濤見上)東
宫顯選(山濤啓事云中庶子東宫顯選今有/二缺衆議以領兵太守荀寓為也)宜得髙茂
(又云中庶子缺宜得/髙茂求備一人則難)宜得彦茂(又云今中書庶子缺宜/得彦茂劉儼石崇不審)
(可合聖/意不)大臣薦王商(漢書云王商為太子中庶子以肅/敬敦厚稱父薨商嗣為侯推財以)
(分異母諸弟身無所受居喪哀戚於是大臣薦商行可/以厲羣臣義足以厚風俗宜備近臣由是擢為諸曹侍)
(中中郎/將補)山濤用劉粹(山濤啓事云中庶子賈模缺/以太尉長史劉粹為之可也)桓議
堪居内侍(王珣啓以桓議為太/子中庶子堪居内侍)王商宜備近臣(漢書王/商見上)
顔含操行徵(晉書云顔含少有操行/徵補太子中庶子也)陶侃孝廉拜(陶氏/家傳)
(云侃遷太子中庶子而好學善/論談尤明詩易案侃本傳不載)傅喜好學選(漢書云傅/喜少好學)
(問有志行哀帝立為太子成/帝選喜為太子中庶子也)祖納文義遷(晉書云祖納/最有操行能)
(清言文義可觀性至孝少孤貧常自炊爨以養母平北/將軍王敦聞之遺其二婢辟為従事中郎有戲之曰奴)
(價倍婢納曰百里奚何必輕于五羖皮耶轉尚書三公/郎累遷太子中庶子厯官多所駁正有補于時補案納)
(好奕棋王隠謂之曰禹惜寸隂不聞數棋對曰我亦忘/憂耳初弟約與逖同母偏相親愛納與約異母頗有不)
(平恐假其權勢將為亂階人謂納與約異母忌其寵貴/乃露其表以示約約憎納如讐朝廷因此棄納納既閑)
(居但清談披閱文史而已及約/為逆朝野歎納有鑒裁焉補)子威肅敬稱(漢書王/商見前)純
粹篤誠(山濤啓事中庶子/缺稱周蔚云云)沈靜履素(晉書皇甫謐傳咸/寧初詔曰男子皇)
(甫謐沈靜履素守學好古其以謐為太子中庶子謐/固辭篤疾帝初雖不奪其志尋復發詔徵為議郎補)才
行優著(王隠晉書梁益為太/子中庶子才行優著)經學滋博(晉中興書云肅/宗在東宫孔寅)
(為中庶子于時中興庶事草創寅經學滋博又該識舊/典朝儀軌制多取正焉由是元明二帝並親愛之補)
少喜文學(文章敘録云荀緯少/喜文學為太子庶子)受業通詩(漢書馮奉世/傳云野王字)
(君卿受業博士通詩少以/父任為太子中庶子補)入授經(漢書云歐陽地餘為/中庶子授皇太子經)
(元帝即位/遷侍中補)入侍講(東觀漢記儒林傳云劉/􁪓以中庶子入侍講)鮑勛不撓(魏/書)
(曰鮑勛清白有髙節知名當世/為中庶子在東宫正色不撓補)温嶠侍諫(晉書温嶠遷/太子中庶子)
(及在東宫深見寵遇僚屬莫比太子與為布衣之交數/陳規諷又獻侍臣箴甚有𢎞益時王敦舉兵内向六軍)
(敗績太子將自出戰嶠執鞚諫曰臣聞善戰者不怒善/勝者不武如何萬乗儲副而以身輕天下太子乃止補)
有鷰來翔王坦被令為賦(武陵先賢傳王坦/為中庶子云云)蔡穎博奕
太子命曜論之(吳志云韋曜少好學能屬文遷太子中/庶子時蔡穎亦在東宫性好博奕太子)
(知以為無益/命曜論之補)侍從十年(漢書史丹傳云自元帝為太子/時丹以父髙任為中庶子侍従)
(十餘/年)甚相親愛(晉書殷仲堪傳孝武帝召堪為太子中/庶子甚相親愛仲堪父常患耳聰聞牀)
(下蟻動謂之牛鬬帝素聞之而不知其人至是従容問/仲堪曰患此者為誰仲堪流涕而起曰臣進退維谷帝)
(有愧焉復領黄門郎寵任轉隆帝嘗示/仲堪詩乃曰勿以己才而笑不才補)數見規諷甚有
𢎞益(晉書温/嶠見前)深見寵遇僚屬莫比(晉書温/嶠見前)固辭疾篤不
奪其志(晉書皇甫/謐見前)
　　　太子家令一百二十二
職如司農品擬廷尉(續漢書百官志云太子家令一人/秩千石主倉榖飲食職如司農少)
(府品擬/廷尉也)進品第五(續漢書注太康八年詔/曰太子家令進品第五)東宫達官(晉/起)
(居注武帝太康八年詔曰/太子家令東宫之達官也)疏受敏而有辭(漢書疏受以/賢良舉為太)
(子家令受好禮恭謹敏而有辭/宣帝幸太子宫受迎謁應對)鼂錯上言兵事(漢書云/鼂錯為)
(太子家令以其辯得幸太子家太子家號曰智囊是/時匈奴彊數冦邊上發兵以禦之錯上言兵事補)多
所獻替號曰智囊(見/上)
　　　太子率更令一百二十三
率更令千石(續漢書百官志云太子率更令一人/千石主庶子舍人更直職如光禄)東宫
之達官(晉起居注云武帝太康八年詔/曰太子率更令東宫之達官)職似光禄勳(續/漢)
(書百官/志見上)秩與衛率同(晉起居注云武帝太康八年詔曰/太子率更令其進品第五云云)
掌宫殿之禁名衛之士(續漢書百官志云率更令秩千/石掌宫殿門户之禁名衛之士)
嚴毅清髙(物理論吕義為太/子率更令云云)清賢士(物理論云吕/義清賢士也)
　　　太子僕一百二十四
太子僕主車馬(續漢書百官志云太子/僕一人秩千石主車馬)如太僕　擬宗
正(續漢書百官志注云太子/僕職如太僕主馭擬宗正)蔣顯為太僕鍾㑹愛其才
學(蜀志蔣顯為太子僕鍾㑹愛其才學與兄斌同時死/  案琬死斌嗣為綏武將軍魏大將軍鍾㑹至漢城)
(與斌書曰巴蜀賢智文武之士多矣至于足下諸葛思/逺譬諸草木吾氣類也桑梓之敬古今所敦西到欲奉)
(瞻尊大君公侯墓當洒掃坟塋奉祠致敬願告其所在/斌答書曰知惟臭味意眷之隆雅托通流未拒來謂也)
(亡考昔遭疾疢亡于涪縣卜云其吉遂安厝之知君西/邁乃欲屈駕脩敬坟墓視予猶父顔子之仁也聞命感)
(愴以増情思㑹得斌書報嘉歎意義及至涪如其書云/後主既降鄧艾斌詣㑹于涪待以交友之禮隨會至京)
(師為亂兵/所殺補)
　　　太子門大夫一百二十五
職比郎將(續漢書百官志云太子門/大夫六百石職比郎將)擬公車令(續漢書/百官志)
(云太子門大夫/職擬公車令)鼂錯遷博士(漢書云鼂錯受尚書伏生/所還因上書稱說詔以為)
(太子舍人門大夫遷博士又上書言人主所以尊顯功/召揚于萬世之後者以知術數也故人主知所以臨制)
(臣下而治其衆則羣臣畏服矣知所以聴言受事則不/欺蔽矣知所以安利萬民則海内必従矣知所以忠孝)
(事上則臣子之行備矣此四者臣竊為皇太子急之皇/太子所讀書多矣而未深知術數者不問書說也夫多)
(誦而不知其說所謂勞苦而不為功臣竊觀皇太子材/智髙竒馭射技藝過人絶逺然于術數未有所守者以)
(陛下為心也竊願陛下幸擇聖人之術可用今世者以/賜皇太子因時使太子陳明於前唯陛下裁察上善之)
(補/)金欽舉明經(未/詳)
　　　太子中舍人一百二十六
咸寧加名(晉中興書百官/公卿志注云)似黄門任(徐邈與王珉書云/或說中書舍人職)
(名黄門不與中/庶子中間出内)典文疏(王珉答徐邈書云中書舍/人典文疏位如中書郎也)治文
書(晉中興書百官/公卿志云云)顧榮秀望(晉中興書云顧榮南土秀/望為太子舍人  案齊王)
(冏召榮為大司馬主簿冏擅權驕恣榮懼及禍終日昏/酣不綜府事以情告友人長樂馮熊熊謂冏長史葛旟)
(曰今府大事殷非酒客之政可轉為中書侍郎旟然之/白冏以為中書侍郎在職不復飲酒人或問之曰何前)
(醉而後醒耶榮懼罪乃復更飲與州里楊彦明書曰吾/為齊王主簿恒慮禍及見刀與繩每欲自殺但人不知)
(耳及冏誅榮以討葛旟功封/嘉興伯轉太子中庶子補)陸雲才藻(傅亮文帝志云/云  案晉書雲)
(傳云雲六嵗能屬文性清正有才理少與兄機齊名雖/文章不及機而持論過之號曰二陸幼時吳尚書廣陵)
(閔鴻見而奇之曰此兒若非龍駒當是鳳雛後舉雲賢/良時年十六吳平入洛機初詣張華華問雲何在機曰)
(雲有笑疾未敢自見俄而雲至華為人多姿制又好帛/繩纏鬚雲見大笑不能自已先是嘗著衰絰上船于水)
(中顧見其影因大笑落水人救獲免雲與荀隠素未相/識常㑹華坐華曰今日相遇可勿為常談雲因抗手曰)
(雲間陸士龍隠曰日下/荀鳴鶴鳴鶴隠字也補)杜錫數諫太子(王晉書杜錫為/太子中舍人性)
(亮直忠烈屢/諫愍懷太子)
　　　太子洗馬一百二十七
員十六人秩比謁者(張晏注續漢書百官志云太子洗/馬比六百石員十六人職如謁者)
(太子出則當直者/在前導威儀補)如謁者(見/上)擬秘書(徐邈與王/書云云)掌國籍
(晉起居注云武帝制洗馬八人/掌國籍釋奠稱經則掌其事)典文書(晉齊王攸與山/濤書云洗馬今)
(之清選前後典/文書佳才也)在前導威儀(續漢書百/官志見上)洗馬清道(徐邈/與王)
(珉書/云)勾踐執戈為吳洗馬(韓子云勾踐入官于/吳執干戈為吳洗馬)一時髙
選(晉起居注云東宫/洗馬一時之髙選)今之清選(晉齊王攸與/山濤書見前)以才學召
(魏畧云顔斐字文林以/有才學召為太子洗馬)以才辨召(晉書云李密時人稱/其才辨召為太子洗)
(馬/也)以弱冠拜(晉書衛玠年五嵗風神秀異祖父瓘曰此/兒有異於衆顧吾老年不見其長成耳總)
(角乗羊車入市見者皆以為玉人觀之傾都驃騎將軍/王濟玠之舅也儁爽有風姿每見玠輒嘆曰珠玉在側)
(覺我形穢又嘗語人曰與玠同遊冏若明珠之在側朗/然照人及長好言𤣥理其後多病體羸母恒禁其語遇)
(有勝日親友時請一言無不咨嗟以為入微辟命屢/至皆不就久之為太傅西閣祭酒拜太子洗馬補)以
弱冠登(荀氏家傳云邃字道𤣥性簡靜/解音樂美談論拜太子洗馬)清身潔己(晉書/云解)
(系及二弟結育並清身潔/已仕皆洗馬州里榮焉補)雅量𢎞齊(傅咸别傳云友人/魯仲叔雅量𢎞齊)
(思心邃逺遷太子洗馬咸云謬蒙朝恩/忝授斯職喜得與此子同班共事也)篤敏有思(晉齊/王攸)
(與山濤書云武長嗣篤/敏有思今東宫洗馬)才經文雅(荀氏家傳云䆳拜太/子洗馬戴若思時相)
(欽重作詩/頌之云云)以嚴見憚(漢書云汲黯孝景帝時/為太子洗馬以嚴見憚)同官所推
(文士傳曰江充為太子洗馬/嘗以五事諫為同官所推)陸機感恩賦詩(陸機皇太/子清宴詩)
(序元康四年秋余以太子/洗馬出補吳王郎中云云)江充以五事諫(文士傳/見上)傅咸
同班共事(傅咸别/傳見上)解系州里榮焉(晉書解/系見前)
　　　太子舍人一百二十八
更直宿衛如三署郎(續漢書百官志云太子舍人二百/石無員更直宿衛如三署郎中)
備絳衣(班彪便宜表云宜選師傅將相子孫/好學有行者備絳衣舍人蓋領此也)掌表啟(摯/虞)
(決疑云太子舍人晉/置十六人掌表啟也)太學弟子改課乙科為舍人(漢書/云成)
(帝時太學弟子三千人王莽秉政改/課乙科通者二十人為太子舍人也)太常弟子通二經
補舍人(摯虞決疑云太常弟子/通二經補太子舍人)校德東宫(山濤啟事云/瑯邪王子繇)
(隴西王世子越誠宜早令/奉侍皇太子校德東宫)今之清選(晉齊王攸與/山濤書見前)以賢
良拜(晉書摯虞少事皇甫謐才學通博著述不倦舉賢/良擢為太子舍人補案虞善觀𤣥象嘗謂友人曰)
(今天下方亂避難之國其惟涼土乎性愛士人有表薦/者恒為其辭東平太叔廣樞機清辯廣談虞不能對虞)
(筆廣不能答更相嗤/笑紛然于世云附)上便宜事(魏志云張茂字彦林太/和中上便宜事百餘條)
(明帝善之拜/太子舍人)以才識稱(晉八王故事云卞粹以才識/清辨見稱為太子舍人也)以
名望超(王晉書王衍字夷甫以/名望超為太子舍人)以文學舉(桓氏家傳云/範字元則魏)
(太子始立以文/學舉為舍人)德望厯位(臧榮緒晉書云程牧有清/名德望厯位太子舍人)秀
望累遷(晉書顧/榮見前)盧浮起家(晉諸公讚云盧浮/起家為太子舍人)山簡少拜
(晉書山簡性温雅有父風年二十餘濤不之知也簡歎/曰吾年幾三十而不為家公所知後與譙國嵇紹沛郡)
(劉謨𢎞農楊淮齊名初為太子舎人累遷太子庶子補/案永嘉三年出為征南將軍都督荆湘交廣四州諸軍)
(事假節鎮襄陽于時四方冦亂天下分崩王威不振朝/野危懼簡優游卒嵗唯酒是耽諸習氏荆土豪族有佳)
(園池簡每出游嬉多之池上置酒輒醉名之曰髙陽池/時有童兒歌曰山公出何許往至髙陽池日夕倒載歸)
(酩酊無所知時時能騎馬倒著白接䍦舉鞭附/向葛强何如并州兒强家在并州簡愛將也)侯霸威重
(東觀漢記侯霸字君房/有威重為太子舍人也)表良明經(華嶠漢書云表良明/經為太子舍人也)
陳准有德器(晉諸公讚云陳准字道/基有德器為太子舍人)程牧有才行(臧榮/緒晉)
(書云程牧清惠有/才行為太子舍人)潘岳神形清辨(王晉書潘岳字安仁/神形清辨能屬文為)
(太子/舍人)華譚言語清辨(晉中興書云華譚字令思少以/言語清辨知名除太子舍人)彦
輔性寡嗜慾(晉書樂廣字彦輔性沖約有逺識寡嗜欲/與物無競尤善談論每以約言析理以厭)
(人心其所不知黙如也裴楷嘗引廣共談自夕申旦雅/相欽挹歎曰我所不如也王戎為荆州刺史聞廣為夏)
(侯𤣥所賞乃舉為秀才楷又薦廣于/賈充遂辟太尉掾轉太子舍人補)孝若秉心居正(晉/齊)
(王攸與山濤書云孝若/秉心居正為太子舎人)博識名聞(晉諸公贊云張華博/識名聞問無不知為)
(太子/舎人)才名獨步(晉中興書云孔坦字君平/以才名獨步補東宫舍人)文義可觀(晉/中)
(興書云祖納有操行能清/言文義可觀遷東宫舎人)通漢說講石渠(漢書儒林云/通漢以禮生)
(為太子舍人/講說石渠也)季長校書東觀(謝承後漢書馬融字季長/年十三明經為太子舍人)
(校書/東觀)潘尼上釋奠頌(臧榮緒晉書云潘尼字正/叔拜太子舍人上釋奠頌)鼂錯以
書稱說(史記云鼂錯以文學為太常掌故錯為人削直/刻深孝文帝時天下無治尚書者獨聞濟南伏)
(生故秦博士治尚書年九十餘老不可徵乃詔太常使/人往受之太常遣錯受尚書伏生所還因上便宜事以)
(書稱說詔以為/太子舍人補)存故人謝賔客(史記云鄭當時為太子/舍人每五日洗沐嘗置)
(驛馬長安諸郊存諸故人請謝賔客夜以繼日至其明/旦常恐不徧莊好黄老之言其慕長者如恐不見年少)
(官薄然其游知交皆其大/父行天下有名之士補)哀帝見而悅之(漢書云董賢/為太子舍人)
(為人美麗自喜哀帝望見/而悅之拜為黄門郎也)
　
　
　
　
　
　
　
　
　北堂書鈔卷六十六
欽定四庫全書
　北堂書鈔卷六十七
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部十九
　　三老五更一百二十九　　祭酒一百三十
　　國子祭酒一百三十一　　博士一百三十二
　　學士一百三十三
　　　三老五更一百二十九
以崇其敬(魏氏春秋云甘露二年詔曰/古者有三老五更以崇其敬)三代所尊(漢舊/儀云)
(三老五更/三代所尊)三老道成于三　五更訓于五品(並孝經援/神契  案)
(孝經援神契云尊事三老父象也宋均注曰老人知天/地之事者劉攽曰注老人知天地之事案本以知天地)
(人三才故謂三老則此之事當作人也五更老人知五/行更代事者漢官儀曰三老五更皆取有首妻男女全)
(具者/補)尊事三老兄事五更(後漢書明帝永平二年詔曰/光武皇帝建三朝之禮而未)
(及臨饗眇眇小子屬當聖業間暮春吉辰初行大射令/月元日復踐辟雍尊事三老兄事五更安車輭輪供綏)
(執授侯王設醬公卿饌珍朕親袒割執爵而酳祝哽在/前祝噎在後升歌鹿鳴下管新宫八佾具脩萬舞于庭)
(朕固薄德何以克當易陳負乗詩刺彼已永念慙疚無/忘厥心三老李躬年耆學明五更桓榮授朕尚書詩曰)
(無德不報無言不酬其賜榮爵闗内侯食邑五千户三/老五更皆以二千石禄養終厥身其賜天下三老酒人)
(一石肉四十斤有司其存耆耋/恤幼孤惠鰥寡稱朕意焉補)獨拜于屏(漢舊儀云天/子尊事三老)
(兄事五更天/子獨拜于屏)北面乞言(晉書王祥傳云天子幸太學命/祥為三老祥南面几杖以師道)
(自居天子北面乞言祥陳明皇聖帝君/臣政化之要以訓之聞者莫不砥礪補)執醬而饋執爵
而酳(禮内則云傅案續漢書志云養三老五更先吉日/司徒上太  若講師故三公人名用其德行年耆)
(髙者三公一人為三老次卿一人為五更皆服絺紵大/袍單衣皁縁領袖中衣冠進賢扶玉杖五更亦如之不)
(杖皆齋于太學講堂其日乘輿先到辟雍禮畢殿坐於/東廂遣使者安車迎三老五更天子迎于門屏交拜導)
(自阼階三老自賔階升東面三公設几杖九卿正履天/子親袒割俎執醬而饋執爵而酳五更南面三公進供)
(禮亦如之明日皆詣闕謝以其于已禮太隆也醬醢也/珍謂肴羞之屬即周禮八珍之類鄭𤣥注儀禮云酳漱)
(也所以潔/口音𦙍補)祝哽在前祝噎在後(後漢明帝紀咽案注云/老人食多哽  故置人)
(于前後祝之令/其不哽噎也補)三公設几九卿正履(漢官/儀云)授以玉杖(續/漢)
(書百官/志云)安車輭輪(後漢明帝紀裹案注云安車坐乗之/車輭輪以蒲  輪輭音而兖反三老)
(就車天子親執綏授/之說文綏車中把也)桓榮尚書賜爵　李躬學明賜爵
(並後漢明/帝紀見前)王祥秉義淳固小同温恭孝友(魏氏春秋云/甘露二年詔)
(曰闗内侯王祥秉義淳固鄭小同温恭孝友可以祥為/三老小同為五更於是天子乃親率羣司躬行古禮)
　　　祭酒一百三十
聰明者為祭酒(晉百官表注云光武好古學廉考太/常差次博士有聰明威重者為祭酒)取
長者為祭酒(徐野太釋祭酒儀云主人具饌則賔中取/長者一人舉酒祭地則長者為祭酒也)
以酒沃酹(辨釋名曰祭酒者謂祭/六神先以酒沃酹之也)以酒先祭(見/上)蘇武著
節優寵(漢書蘇武傳云宣帝時召武待詔宦者署以武/著節老臣令朝朔望號稱祭酒甚優寵之補)
荀卿為老師(史記荀卿傳云齊襄王時而荀卿最為老/師齊尚脩列大夫之缺而荀卿三為祭酒)
(焉/補)杜夷秉真素(晉中興書云杜夷素以儒稱/秉操真素中宗以為祭酒)
　　　國子祭酒一百三十一
選有道人(漢書儀云博士祭酒選有道之人/習學者祭酒國子卿大夫之子弟)宜素業士
(孔儼用阮叔為儒林祭酒教/云方當庠序之教宜素業士)掌國子學(晉百官表云博/士祭酒掌國子)
(學/)領五官掾(蜀志秦宓傳云先主定益州/請宓為師友祭酒領五官掾)安車迎君賔
(漢書云龔勝字君賔王莽遣使者拜勝為講學祭酒勝/稱疾不應徵後莽復遣使者奉璽書太子師友祭酒印)
(綬安車駟馬迎勝即拜秩上卿勝稱病篤使者五日一/與太守俱問起居為勝兩子及門人髙暉等言朝廷虛)
(心待君以茅土之封雖疾病宜動移至傳舍示有行意/必為子孫遺大業暉等白使者語勝自知不見聴即謂)
(暉等吾受漢家厚恩亡以報今年老矣旦暮入地誼豈/以一身事二姓下見故主哉遂不開口飲食積十四日)
(死有老父來弔哭甚哀既而曰嗟乎薰以香自/燒膏以明自銷龔生竟夭天年非吾徒也補)執經問
行齊(臧榮緒晉書杜機字行齊除國/子祭酒皇太子禮之執經問焉)戴逵逺槩發蒙胄
子(王珣啓戴逵為國子祭酒云前國子博士戴逵綽有/逺槩堪發胄子之蒙  案逵本傳云詹事王珣上疏)
(逵執操貞厲含味獨游年在耆老清風彌劭東宫虚德/式延事外宜加旌命以參僚侍逵既重幽居之操必以)
(難進為美宜下所/在備禮發遣補)庾純儒行訓導國子(臧榮緒晉書云/咸寧三年詔曰)
(議郎庾純篤志好古敦說詩書儒行也宜訓導國子眅/案純本傳云純為國子祭酒加散騎常侍後將軍荀)
(于朝㑹中奏純以前坐不孝免黜不宜升進侍中甄德/進曰孝以顯親為大禄養為榮詔赦純前愆擢為近侍)
(兼掌教官此純召不俟駕之日而後將軍眅敢以私議/眅坐免官初眅與純俱為大將軍所辟眅整麗車服純)
(率素而已眅以為愧恨至是毁絀眅既免黜純/更以此愧之亟往慰勉之時人稱純通恕補)奏立國
子學(晉諸公贊云裴領惠帝時拜為國子祭酒􁂸/立國子太學起講堂築門閣刻石寫五經也)上疏
興國學(晉中興書陳郡表録云環字/山甫為祭酒上疏興國學)劉毅博學多聞(臧/榮)
(緒晉書武帝詔曰劉毅博學多聞/其以毅為散騎常侍國子祭酒)劉智學行優著(又云/咸亨)
(四年詔曰南陽王師劉智學/行優著其以智為國子祭酒)
　　　博士一百三十二
博士秦官(漢百官公卿表云博/士秦官也事通古今)端委佩玉(晉中興書云/博士之職端)
(委佩玉朝之大/典必詢度之)四海淵源(漢書成帝紀陽朔二年詔曰/古之立太學將以成先王之)
(業流化于天下也儒林之官四海淵源宜皆明/于古今温故知新通達國體故謂之博士補)道之淵
藪(魏志云髙柔字文惠明帝時博士執經柔上疏曰遵/道重學聖人洪訓褒文崇儒帝者明義今博士皆經)
(明行脩一國清選而使遷除限不過長懼非所以崇顯/儒術帥勵怠惰也博士者道之淵藪六藝所宗宜隨學)
(行優劣待以不次之位敦崇道教/以勸學者於化為𢎞帝納之補)博習舊說訓教學徒
(晉中興書云博士之職博習舊聞訓教/學徒而已端委佩玉列為朝吏人大典)闡𢎞胄子(晉起/居注)
(咸寧二年詔曰甄誠公曹志為篤/行道履先覺宜在儒林闡𢎞胄子)參訓國子(晉中興書/荀菘上疏)
(云國子博士一則應對殿堂/奉酬頋問二則以參訓國子)明典義(晉中興書令云博/士皆取履行清淳)
(通典/明義)曉古人(漢書儀云武帝初置博士/取學道行脩通曉古人者)通古今(漢舊儀/云博士)
(秦官博者通于/古今辯于然否)稽合同異(漢官解詁云博士稽/合同異講語五始)辯于然
否(漢舊儀/見上)禮義所寄(晉中興書郭璞云秦博/士典教職禮義所寄也)典禮是脩
(揚雄博士箴云洋洋三代典/禮是脩畫為辟雍固有學校)入平尚書出部刺史(漢官/儀云)
(博士入平尚書出部刺史/諸侯相次轉諫大夫也)陳元博士第一(後漢書陳元/少傳父欽業)
(為之訓詁銳精覃思至不與鄉里通以父任為郎建武/初元與桓譚杜林鄭興俱為學者所宗時議欲立左氏)
(傳博士范升奏以為左氏淺末不宜立元聞之乃詣闕/上疏書奏下其議范升復與元相辯難凡十餘上帝卒)
(立左氏學太常選博士四人元為第一帝以元新忿爭/乃用其次司隷従事李封于是諸儒以左氏之立論議)
(讙譁自公卿以下數廷爭之㑹封病卒左/氏復廢元以才髙著名辟司空李通府補)公孫對䇿第
一(漢書云武帝初即位招賢良文學士是時公孫𢎞年/六十以賢良徴為博士𢎞至太常上策詔諸儒時對)
(者百餘人太常奏𢎞第居下策奏天子擢𢎞對為/第一召入見容貌甚麗拜為博士待詔金馬門補)匡衡
射䇿甲科(漢書云匡衡射/䇿甲科為博士)桓榮說經拜博士(後漢書云/桓榮少學)
(長安十五年不窺家園年六十餘光武召令說尚書甚/善之每朝㑹輒令榮于公卿前敷奏經書帝稱善曰得)
(生幾晚㑹博士缺/遂拜榮為博士補)賈誼通書為博士(漢書云賈誼年十/八以能詩書屬文)
(稱于郡中時徵吴公為廷尉乃言誼年少頗通諸家之/書文帝召以為博士是時誼年二十餘最為少每詔令)
(議下諸老先生未能言誼盡為之對人人各/如其意所出諸生于是以為能文帝說之補)長孺通尚
書為博士(漢書云韋賢字長孺為人質朴少欲篤志于/學兼通禮尚書以詩教授號稱鄒魯大儒徵)
(為博士補案賢少子𤣥成復以明經厯位至丞/相故鄒魯諺曰遺子黄金滿籯不如一經附)仲舒治
春秋為博士(漢書云董仲舒少治春秋孝景時為博士/下帷講誦弟子傳以久次相授業或不見)
(其面蓋三年不窺園其精如此進退/容止非禮不行學士皆師尊之補)延問得失(漢書翼/奉治齊)
(詩與蕭望之匡衡同師三人經術皆明衡為後進望之/施之政事而奉惇學不仕好律厯隂陽之占元帝初即)
(位諸儒薦之徵待詔宦者署數言事宴/見天子敬焉後遷博士上延問得失補)用質疑滯(晉中/興書)
(云時朝議七廟毁於是/徴太學博士用質疑滯)曹褒制定禮樂(後漢曹褒拜博/士㑹肅宗制定)
(禮樂乃上疏曰昔者聖人受命而王莫不制禮作樂以/著功德功成作樂化定制禮所以救世俗致禎祥為萬)
(姓獲福於皇天者也今皇天降祉嘉瑞並臻制作之符/甚於言語宜定文制著成漢禮丕顯祖宗盛德之美補)
董鈞參議禮樂(後漢書云董鈞博通古今數言政事永/平中為博士時草創五郊祭祀及宗廟)
(禮樂威儀章服輒令鈞參議/多見從用當世稱為通儒補)升平諫饗(魏志云髙堂隆/字升平為博士)
(帝初踐阼羣臣或以為宜饗㑹隆曰唐虞有遏密之哀/髙宗有不言之思是以至德雍熙光于四海以為不宜)
(為㑹帝敬/納之補)叔孫起朝儀(史記叔孫通為博士號稷/嗣君徴魯諸生共起朝儀)上陳
制禮(後漢書曹/褒見上)上言制樂(續漢書云魯充為博士受詔/議立七部三雍大射養老)
災異問子思(漢書平當字子思以明經為博士/每有災異輒傅經術言得失也)大議訪
范叔(東觀漢記范叔遷博士/每有大議輒見訪問)録寃獄行風俗(漢書孔光/傳云成帝)
(即位舉光為博士數使録寃獄行/風俗流民奉使稱㫖由是知名補)應元學義著名(王晉/書江)
(統字應元以學義/著名為國子博士)盧浮修行明經(晉起居注云武帝大/熙元年詔曰盧浮修)
(行明經以為/國子博士)張禹經學精習(漢書張禹傳云太子太傅/蕭望之奏禹經學精習為)
(博士/也)申公為詩最精(魯子先賢傳云漢文帝時聞/申公為詩最精以為博士)魯平
兼通五經(東觀漢記云魯平字叔陵專/心於學朝夕孜孜兼通五經)張𤣥兼通數家
(又云張𤣥字君夏/其學兼通數家)樂詳五業並授(魏畧曰樂詳少好學/黄初中徵拜博士于)
(時太學初立有博士十餘人學多偏狹又不孰悉畧不/親教備具而已惟詳五業並授其或難解質而不解詳)
(無愠色以杖畫地牽譬引類至/忘寢食以是獨擅名于逺近補)長卿以詩教授(漢書云/薛廣德)
(字長卿以魯詩教授楚國龔勝舍師事焉蕭望之為御/史大夫除廣德為屬數與論語器之薦廣德經行宜充)
(本朝為博士/論石渠補)子叔善蒼雅(魏畧曰邯鄲淳字子叔博學/有才章又善蒼雅蟲篆許氏)
(字指初平時従三輔客荆州荆州内附太祖素聞其/名召與相見甚敬異之以淳為博士給事中補)孝
友通字指(魏畧曰蘇林字孝友博學多通古今字指凡/諸書傳文間危疑林皆釋之黄初中為博士)
(給事/中補)朱雲登堂論難(漢書朱雲傳云是時少府五鹿充/宗貴幸為梁邱易自宣帝時善梁)
(邱氏說元帝好之欲考其異同令充宗與諸易家論充/宗乗貴辯口諸儒莫能與抗皆稱疾不敢㑹有薦雲者)
(召入攝齋登堂抗首而請音動左右既論難連拄五鹿/君故諸儒為之語曰五鹿嶽嶽朱雲折其角繇是為博)
(士/補)子華重席講學(殷氏世傳云殷亮字子華建武中徵/拜博士遷講學大夫諸儒論勝者賜)
(席亮重席至八九帝嘉/之曰學不當如是耶補)儒者髙之(續漢書云桓榮為博/士榮之官車駕親幸)
(儒者/髙之)學者自逺而至(謝漢書云路仲翁好學家居受/學者自逺方而至徵為博士)著
録自逺方至(東觀漢記薛漢字公子才髙名逺兼通書/傳無不招覽道術尤精教授常數百子弟)
(自逺方至/者著為録)
　　　學生一百三十三
順帝二百人(胡伯始漢官儀云順/帝時學生二百人)漢末至千人(摯虞決/疑要注)
(云漢末弟子五千/人與博士習禮儀)通二經補文學(又云弟子滿二嵗通/二經者補文學掌故)
通一經稱弟子(又云魏時募學者好誦大學為/門人滿三年通一經者稱弟子)甲科補
文學(胡伯始漢官儀云/弟子乙科補文學)上書請嵇康(王晉書云晉文王/上書請嵇康為博)
(士/)下牀拜符融(後漢書仇覽傳云覽一名香覽入太學/時諸生同郡符融有髙名與覽比宇賔)
(客盈室覽常自守不與融言融觀其容止心獨竒之乃/謂曰與先生同郡壤鄰房牖今京師英雄四集志士交)
(結之秋雖務經學守之何固覽乃正色曰天子修設/太學豈但使人游談其中髙揖而去不復與言後融)
(以告郭林宗林宗因與齎刺就房謁/之遂請留宿林宗嗟嘆下牀為拜補)孔嵩遊集帝學
(謝承後漢書孔嵩字仲/山與范式遊集太學)郭憲遊志太學(汝南先賢傳云/郭憲體忠烈之)
(節遊志/太學)仇香不與賔言(後漢仇/香見上)
　
　
　
　
　
　
　
　
　
　
　北堂書鈔卷六十七
欽定四庫全書
　北堂書鈔卷六十八
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部二十
　　長史一百三十四　　　司馬一百三十五
　　從事郎中一百三十六　掾一百三十七
　　屬一百三十八　　　　功曹一百三十九
　　　長史一百三十四
銅印墨綬(晉百官表注云太宰長史銅印墨綬/朝服進賢兩梁冠品第六俸五十斛)秩皆千
石(續漢百官表云太尉司徒司空/諸將軍長史各一人秩皆千石)毗佐三台助鼎和味
(漢官儀云太尉司徒長史秩比/二千石毗佐三台助鼎和味)差次九品詮衡人倫(干/寶)
(司徒儀云左長史之職掌/差次九品詮衡人倫也)職無不攬(胡伯始漢儀曰漢/丞相置長史一人)
(銅印黄綬秩千/石職無不攬)掌察郡吏(干寶司徒儀云左長史職/掌佐公脩文政掌察郡吏)徐
奕統留事(魏志云太祖為司空辟徐奕為掾屬從西征/馬超超破軍還時闗中新服未甚安留奕為)
(丞相長史鎮撫西京出為魏郡太守太祖征孫權徙為/留府長史謂奕曰君之忠亮古人不過也然微太嚴昔)
(西門豹佩韋以自緩夫能以柔弱制剛强者望之於君/也今使君統留事孤無復還顧之憂也補案魏書云或)
(謂奕曰夫以史魚之直孰與蘧伯玉之智丁儀方貴重/宜思所以下之奕曰以公明聖儀豈得久行其偽乎且)
(奸以事君者吾所能禦也子寜以他規我又傅子曰武/皇帝至明也崔琰徐奕一時清賢皆以忠信顯于魏朝)
(丁儀間之徐奕失/位而崔琰被誅附)杜襲為留府(魏志杜襲傳云太祖東/還當選留府長史鎮守)
(長安主者所選多不當太祖令曰釋騏驥而不乗焉皇/皇而更索遂以襲為留府長史駐闗中補案時將軍許)
(攸擁部曲不附太祖而有慢言太祖大怒先欲伐之羣/臣多諫可招懷攸共討彊敵太祖横刀于膝作色不聴)
(襲入欲諫太祖逆謂之曰吾計以定卿勿復言襲曰殿/下何待下之不闡乎太祖曰許攸慢吾如何可置襲曰)
(殿下謂許攸何如人耶太祖曰凡人也襲曰凡人安能/知非凡人耶臣聞千鈞之弩不為鼷鼠發機萬石之鐘)
(不以莛撞起音今區區之許攸何足以勞神武哉太祖/曰善又夏侯尚昵于太子情好至密襲謂尚非益友不)
(足殊待以聞太祖文帝初甚不悅後乃追/思語在尚傳其柔而不犯皆此類也附)心如鐡石(魏/武)
(故事載令曰領長史王必是吾披荆棘時吏也忠能勤/事心如鐵石國之良吏也故教辟之已署所宜便以領)
(長史統事如故補案三輔決録注曰時有京兆金禕自/以世為漢臣自日磾討莽何羅忠誠顯著名節累葉覩)
(漢祚將終謂可季興乃喟然發憤遂與耿紀韋晃吉本/本子邈邈弟穆等結謀以禕慷慨有日磾之風又與王)
(必善因以聞之若殺必欲挾天子以攻魏南援劉備時/闗某彊盛而王在鄴留必典兵督許中事文然等率雜)
(人及家僮千餘人夜燒門攻必禕遣人為内應/射必中肩其帳下扶必奔南城竟以創死附)恪勤王
事(晉書云薛兼遷丞相長史甚勤王事以上佐/禄優每自約損取周而已進爵安陽鄉侯補)伯長才
長方用(山公啟事太尉長史缺案大/將軍大掾泰山胡伯長云云)張勃軍間用長(山/公)
(啓事鎮西長史缺案/尚書郎張勃云云)鄧殷有文武(山公啓事云太尉長/史鄧殷通識有文武)
耿遷有器幹(山公啓事云北中郎長史/當更前御史耿遷云云)吳良方正(東觀/漢記)
(云吳良為司徒/長史以方正稱)傅咸執正(王晉書云傅咸為司徒/左長史多所執正也)諸葛
亮舉張裔(蜀志云張裔至蜀丞相諸葛亮以為參軍署/府事又領益州治中従事亮出駐漢中裔以)
(射聲校尉領留府長史常稱曰公賞不遺逺罰不阿近/爵不可以無功取刑不可以貴勢免此賢愚之所以僉)
(忘其身者也其明年北詣亮諮事送者數百車乘盈路/裔還書與所親曰近者涉道晝夜接賔不得寧息人自)
(敬丞相長史男子張君嗣附之疲/倦欲死其談啁流速皆此類也補)劉𢎞知陶侃(晉書云/劉𢎞為)
(鎮南將軍都督荆州軍事𢎞遣南蠻長史陶侃為大都護/補案時天下大亂𢎞專督江漢威行南服前廣漢太守)
(羊冉說𢎞以従横之/事𢎞大怒斬之附)卿宜節飲(晉書阮孚傳云琅邪王/褒為車騎將軍鎮廣陵)
(髙選綱佐以孚為長史帝謂曰卿/既統軍府郊壘多事宜節飲也)慨然而退(晉書云劉/驎之字子)
(驥車騎將軍桓沖聞其名請為長史驎之固辭不受沖/嘗到其家驎之于樹條桑使者致命驎之曰使君既枉)
(駕光臨宜先詣家君沖聞大愧於是乃造其父父命驎/之然後方還拂短褐與沖言話父使驎之於内自持濁)
(酒蔬菜供賔沖敕人代驎之斟酌父辭曰若使従者非/野人之意也沖慨然至昏乃退補案驎之嘗採藥至衡)
(山深入忘反見有一澗水水南有二石囷一囷閉一囷/開水深廣不得過欲還失道遇伐弓人問徑僅得還家)
(或說囷中皆仙靈方藥諸雜物/驎之欲更尋索終不復知處附)
　　　司馬一百三十五
修武政簡軍旅(干寶司徒儀云司馬之職常佐公/修武政簡其軍旅飾其器械也)李鎮
才良方用(山公啟事云平南司馬缺案琅邪/李鎮綱紀郡事練習兵馬良才也)趙虞軍間
用長(山公啓事云北中郎將司馬當便選/尚書郎趙虞誠篤有畧軍間用長)岸幘嘯詠因
酒縦狎(晉書云謝奕與桓温善温辟為安西司馬奕每/因酒無復朝廷禮常逼温飲温走入南康主門)
(避之主曰君若無狂司馬我何由得相見奕遂攜酒就/聴事引温一兵帥共飲曰失一老兵得一老兵亦何所)
(怪温不之責補案奕初為剡令有老人犯法奕以醇酒/飲之醉猶未已安時年七八嵗在奕膝邊諫止之奕為)
(改容遣/之附)
　　　從事中郎一百三十六
職參謀議(續漢書百官志云太尉從事中郎/二人秩六百石本注曰職參謀議)維正大禮
(干寶司徒儀曰從事中郎之/職分曹綱紀其事維正大禮)鄭逵志越其儔(三輔決録/云鄭逵字)
(文信累辟不就大將軍何進表/為從事中郎逵志越其儔云)山簡不拘品位(鎮東大/將軍司)
(馬袖表曰從事中郎缺用第三品中散大夫/河内山簡清精履正才識通濟品儀第二也)棗據通識
(王晉書云太尉中郎棗據通識有文武案棗據本姓棘/其先避仇改焉據美容貌善文辭弱冠辟大將軍府出)
(為山陽令有政績遷尚書郎轉右丞賈充伐吳請為從/事中郎軍還徙黄門侍郎冀州刺史太子中庶子補)
荀組才識(晉書云荀組字大章弱冠太尉王衍見而稱/之曰夷雅有才識初為司徒左西屬補太子)
(舍人司徒王渾請為從事中郎補案時天下已亂組兄/弟貴盛懼不容於世雖居大官並諷議而已後帝欲以)
(組為司徒以問太常賀循循曰組舊望清重忠勤顯著/遷訓五品實允衆望於是拜組為司徒組逼於石勒不)
(能自/立附)劉道真為扶風王所用(晉百官名曰劉寶字道真/髙平人晉書曰寶嘗為徒)
(扶風王駿以五百疋布贖/之用為從事中郎也補)阮遥集為元皇帝優容(晉書/云阮)
(孚字遥集元帝以孚為安東參軍蓬髪飲酒不以王務/嬰心時帝既用申韓以救世而孚之徒未能棄也雖然)
(不以事任處之轉丞相從事中郎終日/酣縦恒為有司所按帝每優容之補)
　　　掾一百三十七
公府掾比元士(續漢書百官志云公府掾比古元士三/命者也  案漢初掾史辟皆上言之故)
(有秩比命士其所不言則為百石屬其後皆自辟除/故通為百石云補漢書音義曰正曰掾副曰屬附)東
西曹掾比四百石(後漢書百官志云漢舊注東西曹掾/比四百石餘掾比三百石屬比二百)
(石/補)三公喉舌(崔寔政論云三公則天子之/股肱掾屬則三公之喉舌)朝廷為榮(又/曰)
(三公掾屬位卑職/重在朝廷以為榮)如師弟子日録不拜(漢書儀曰丞相/掾史見禮如師)
(弟子日/録不拜)敦明教義肅厲清風以訓羣吏以重朝望(干寶/司徒)
(儀云掾屬/之職云云)公辟則輕臺除則重(胡伯始漢官儀云初丞/相掾史員七人分為東)
(西曹秩六百石漢末/公辟則輕臺除則重)或期月而長州郡或數年而至公
卿(崔寔政論三/府掾屬云云)邴原守訓典(魏志云太祖辟邴原為司/空掾原女早亡時太祖愛)
(子倉舒亦沒太祖欲求合𦵏原辭曰合葬非禮也原之/所以自容于明公公之所以待原者以能守訓典而不)
(易也若聴明公之命則是凡庸/也明公焉以為哉太祖乃止補)髙柔明憲典(魏志云髙/柔為尚書)
(郎轉拜丞相理曹掾令曰夫治定之化以禮為首撥亂/之政以刑為先昔舜流四凶族臯陶作士漢祖除秦苛)
(法蕭何定律掾清識平當/明于憲典勉恤之哉補)陳寵科條辭訟(後漢書云陳/寵明習家業)
(少為州郡吏辟司徒鮑昱府是時三府掾屬専尚交遊/以不肯視事為髙寵常非之獨勤心物務數為昱陳當)
(世便宜昱髙其能轉為辭曹掌天下獄訟其所平決無/不厭服衆心時司徒辭訟久者數十年事類溷錯易為)
(輕重不良吏得生因縁寵為昱撰辭訟比七卷決事科/條皆以事類相從昱奏上之其後公府奏以為法補)
班彪專心述作(後漢書云班彪辟司徒掾彪既/才髙而專心述作在史籍之間)典定文
義(桓譚新論茂/陵周智云云)舉奏刺史(後漢書云第五種少厲志義/為吏冠名州郡永壽中以司)
(徒掾清詔使冀州廉察災害舉奏刺史二千石以下所/刑免甚衆棄官奔走者數十人還以奉使稱職拜髙密)
(侯相遷兖州刺史中常侍單超兄子匡為濟隂太守負/埶貪放種欲收舉未知所使㑹聞從事衛羽素抗厲乃)
(召羽具告之謂曰聞公不畏强禦今欲相委以重事若/何對曰願庶幾於一割羽出遂馳至定陶閉門收匡賔)
(客親吏四十餘人六七日中糾發其臧五六十萬種即/奏匡并以劾超匡窘迫遣刺客刺羽羽覺其奸乃收繫)
(客具得情狀州内震慄朝廷嗟歎之補案風俗通曰汝/南周勃辟太尉清詔使荆州又此言以司徒清詔使冀)
(州蓋三公府有清詔員/以承詔使也廉察也附)論議抗直(後漢書云何敞元和/中辟太尉宋由府由)
(待以殊禮敞論議髙常引大體多/所匡正司徒袁安亦深敬重之補)論議正色(魏志云國/淵太祖辟)
(為司空掾屬每於公朝論/議常直言正色退無私焉)陳公昭常獨視事(後漢陳/寵見前)鍾
離意為國用心(鍾離意别傳司徒侯霸辟意署/議曹掾意能為國用心云云)兒寛温
良(漢書云兒寛為人温良有㢘智自將善屬文然懦于武/口弗能發明也時張湯為廷尉廷尉府盡用文史法律)
(之吏而寛以儒生在其間見謂不習事不署曹除為従/史之北地視畜數年還至府上畜簿㑹廷尉時有疑奏)
(已再見卻矣掾史莫知所為寛為言其意掾史因使寛/為奏奏成讀之皆服以白廷尉湯湯大驚召寛與語乃)
(奇其才以為掾上寛所作奏即時得可異日湯見上問/曰前奏非俗吏所及誰為之者湯言兒寛上曰吾固聞)
(之久矣湯由是鄉學以寛為奏讞掾以古法義決疑獄/甚重之及湯為御史大夫以寛為掾舉侍御史見上語)
(經學上/說之補)王述簡貴(晉書王述字懷祖少襲父爵年三十/尚未知名人或謂之癡司徒王導以)
(門地辟為中兵屬既見無他言惟問以在東米價述但/張目不答導曰王掾不癡人何言癡也嘗見導每發言)
(一坐莫不贊美述正色曰人非堯舜何得每事盡善導/改容謝之謂庾亮曰懷祖清貞簡貴不減祖父但曠淡)
(㣲不及耳補案坦之為桓温長史温欲為子求婚於坦/之及還家省父而述愛坦之雖長大猶抱置膝上坦之)
(因言温意述大怒遽排下曰汝竟癡耶詎可畏温面而/以女妻兵也坦之乃辭以他故温曰此尊君不肯耳遂)
(止簡文帝每言述才既不長直以/真率便敵人耳謝安亦歎美之附)劉遐宰士之儁(山公/啟事)
(云太尉掾劉遐有才宰士之儁也主案遐性果毅便弓/馬開豁勇壯值天下大亂遐為塢  每擊賊率壯士陷)
(陣摧鋒冀方比之張飛闗某鄉人冀州刺史邵續深器/之以女妻焉遐妻驍果有父風遐嘗為石季龍所圍妻)
(單將數騎拔遐出/于萬衆之中補)劉琚宰士美者(山公啟事云今尚書/郎御史東宫洗馬舍)
(人多缺宰士中後進美者/司徒掾劉琚輩其選也)范滂有澄清之志(後漢書云/范滂少厲)
(清節為州里所服舉孝廉光禄四行時冀州飢荒盜賊/羣起乃以滂為清詔使案察之滂登車攬轡慨然有澄)
(清天下之志及至州境守令自知贓汚望/風解印綬去其所舉奏莫不厭塞衆議補)馬良有克終
之美(蜀志云先主辟馬良為左將軍掾後遣使吳良謂/諸葛亮曰今銜國命協穆二家幸為良介於孫將)
(軍亮曰君試自為文良即為草書曰寡君遣掾馬良通/聘繼好以紹昆吾豕韋之勳其人吉士荆楚之令鮮于)
(造次之華而有克終之美願降心/存納以慰將命孫權敬待之補)鮑宣質直(漢書鮑宣/傳云哀帝)
(初大司空何武除宣為西曹掾甚敬重焉薦宣為/諫大夫宣每居位常上書諫諍其言少文多實補)劉琨
儁朗(晉書劉琨傳云琨少得儁朗之目與范陽祖納俱/以雄豪著名年二十六為司𨽻従事時征虜將軍)
(石崇河南金谷澗中有别廬冠絶時輩引致賔/客日以賦詩琨預其間文咏頗為當時所許補)太子未
定太祖問邢顒(魏志云邢顒為丞相東曹掾初太子未/定臨菑侯植有寵丁儀等並贊翼其美)
(太祖問顒顒對曰以庶代宗先世之戒也願殿下/深重察之太祖識其意後遂以為太子少傅也)寒暑
不知黄瓊見李宣(汝南先賢/傳云云)文帝待以友禮(魏志云陳/羣領丞相)
(東西曹掾在朝無適無莫惟仗名義不以非道/假人文帝在東宫深敬器焉待以交友之禮)太皇委
以書記(嚴氏家傳云嚴奏為太/皇車騎掾委以書記)子泰非吾所宜吏(魏志/云田)
(疇字子泰太祖遣使辟疇署司空户曹掾引/見諮議明日出令曰田子泰非吾所宜吏者)謝掾必擁
旄杖節王掾當作黒頭公(晉書王珣弱冠與陳郡謝𤣥/為桓温掾俱為温所敬重嘗)
(謂之曰謝掾年四十必擁旄杖節/王掾當作黒頭公皆未易才也)流涕諌明帝(魏志董/尋為議)
(掾景初元年明帝大興宫室尋流涕諫云魏畧載尋書/曰臣聞天生忠直雖白刃沸湯往而不顧者誠為時主)
(愛惜天下也建安以來野戰死亡或門殫户盡雖有存/者遺孤老弱若今宮室狹小當廣大之猶宜隨時不妨)
(農務况乃作無益之物黄龍鳳皇九龍承露盤土山淵/池此皆聖明之所不興也其功參倍於殿今陛下既尊)
(羣臣顯以冠冕被以文繡載以華輿所以異於小人而/使穿方舉土面目垢黒沾體塗足毀國之光以崇無益)
(甚非謂也秉筆流涕心與世辭補案是嵗徙長安諸鐘/簴駱駝銅人承露盤盤折銅人重不可致留於霸城大)
(發銅鑄作銅人二號曰翁仲列坐於司馬門外又鑄黄/龍鳳皇各一龍髙四丈鳳髙三丈餘置内殿前起土山)
(於芳林園西北陬使公卿羣僚皆負土成山樹/松竹雜木善草於其上捕山禽雜獸置其中附)張目視
王公(晉書王/述見上)宋𢎞受罪長孫上書(華嶠後漢書云陳元/字長孫以才髙著名)
(辟司空宋𢎞受罪上書訟之言/甚切又敷陳當世便宜事也)齊王暴屍道明露板(晉/書)
(荀闓字道明有名稱京師為之語曰洛中英英荀道明/大司馬齊王冏辟為掾冏敗暴屍已三日莫敢收𦵏闓)
(與冏故吏李逑嵇含等露板請/𦵏冏朝議聴之論者稱焉補)伯門乞代弟子(風俗通/云巴郡)
(太守太山但望伯門為司徒掾同産子作客殺人繫望/自劾去星行電征數日歸趨詣府露首肉袒辭謝太守)
(太尉李固謝與相見頓頭流血自說弟薄命早亡以孤/為託無義方之教自陷罪惡自男穿既與知情幸有微)
(𦙍乞以代之言甚哀切李/公達于原度即活出之補)孟玉不請弟子(又云髙唐令/樂安周糾孟)
(玉為大將軍掾弟子使客殺人捕得太守盛亮隂為宿/留糾亦自劾去詣府亮與相見不乞請又不辭謝亮告)
(賔客周孟玉欲作抗直不恤其親我何能枉憲乎遂斃/于獄弟婦不哭死子而哭孟玉世人誤之猶以為髙補)
鍾離解病徒桎梏(後漢書云鍾離意辟大司徒侯霸府/詔部送徒詣河内時冬寒徒病不能)
(行路過𢎞農意輒移屬縣使作徒衣服不得已與之而/上書言狀意亦具以聞光武得奏以見霸曰君所使掾)
(何乃仁於用心誠良吏也意遂於道解徒桎梏恣所欲/過與尅期俱至無或違者還以病免補案注在手曰梏)
(在足曰/桎附)君達解鄧融桎梏(謝承後漢書風教傳曰封君/達為司徒虞延所辟時隴西)
(太守鄧融以職被/罪君達解其桎梏)范丹狷急佩韋(後漢書云范丹字史/雲辟太尉府以狷急)
(不能従俗常佩韋于朝議者欲以為侍御史因遁身逃/命於梁沛之間徒行弊服賣卜于市遭黨人禁錮遂推)
(鹿車載妻子捃拾自資或寓息客廬或依宿樹䕃如此/十餘年乃結草室而居焉所止單陋有時絶粒窮居自)
(若言貌無改閭巷歌之曰甑中生塵范史雲釡中生/魚范萊蕪及黨禁解為三府所辟乃應司空命補)何
䕫誓死畜藥(魏志云太祖辟何䕫為司空掾屬時有傳/袁術軍亂者太祖問䕫曰君以為信否䕫)
(對曰天之所助者順人之所助者信術無信順之實而/望天人之助此必不得志于天下夫失道之主親戚叛)
(之而况于左右乎以䕫觀之其亂必矣太祖曰為國失/賢則亡君不為術所用亂不亦宜乎太祖性嚴掾屬公)
(事往往加杖䕫常畜毒藥誓/死無辱是以終不見及補)蒲元作木牛(蒲元别傳云/元為丞相諸)
(葛亮西曹掾亮欲伐魏患粮難致元牒/與亮作一木牛人行六尺牛行四步)馬良為書草(蜀/志)
(馬良/見前)馮岱于與臺閣(謝承後漢書云馮岱辟司徒劉寵/府與四府掾屬並詣臺集議邊事)
極輿馬之好(漢書陳遵傳云遵少孤與張竦伯松俱為/京兆史竦博學通達以廉儉自守而遵放)
(縦不拘操行雖異然相親友哀帝之末俱著名字為後/進冠並入公府公府掾史率皆羸馬小車不上鮮明而)
(遵獨極輿馬衣服之好門外車騎交錯又日出醉歸曹/事數廢西曹以故事適之侍曹輒詣寺舎白遵曰陳卿)
(今日以某事適遵曰滿百乃相聞故事有百適者斥滿/百西曹白請斥大司徒馬宫大儒優士又重遵謂西曹)
(此人大度士奈何以小文責之補案遵與竦後俱免官/以列侯歸長安竦居貧無賔客時時好事者從之質疑)
(問事論道經書而已而遵晝夜/呼號車騎滿門酒肉相屬附)專務於交遊(後漢書陳/寵見前)
問不及政辭出自劾(東觀漢記閔仲叔傳云司徒侯霸/辟仲叔留與相見勞問之下不及)
(政事仲叔曰被明公辟且喜且懼/及奉見喜懼皆去遂以辭出自劾)奮手不顧皆投劾出
(先賢行狀曰鍾皓字季明為司徒掾公出道路泥濘導/從惡其相灑去公車絶逺公推軾言司徒今日為獨行)
(耳還府向閤鈴下不扶令揖掾屬公奮手不顧時舉府/掾屬皆投劾出皓為西曹掾即開府門分布曉語已出)
(者曰臣下不能得自直于君若司隷舉繩墨以公失宰/相之禮又不勝任諸君終身何所任耶掾屬以故皆止)
(都官果移西曹掾問空府去意皓召都官吏以見掾屬/名示之乃止補案皓温良篤慎博學詩律教授門生千)
(有餘人為郡功曹時太邱長陳寔為西門亭長皓深獨/敬異寔少皓十七嵗常禮待與同分義㑹辟公府臨辭)
(太守問誰可代君皓曰明府欲必得其人西門亭長/可用寔曰鍾君似不察人為意不知何獨識我附)解
冠而去(續漢書胡廣傳云廣六世祖剛大司農馬宫辟/為掾值王莽居攝剛即解其衣冠縣府門而去)
投劍潛歸(汝南先賢傳云許嘉字德珍辟司徒府到京/師㑹黨錮事起李杜受誅嘉歎曰仲尼遊於)
(趙郊不入危國吾/其行也投劍潛歸)劉頌出穀(臧榮緒晉書云劉頌辟相/府掾奉使于蜀時蜀新平)
(人飢土荒頌表求振貸未報頌乃/開倉出穀蜀民賴之由是除名)謝鯤取稾(晉書云謝/鯤少知名)
(通簡有髙識不修威儀好老易能歌善鼔琴王衍嵇紹/並竒之永興中長沙王乂入輔政時有疾鯤者言其將)
(出奔乂欲鞭之鯤解衣就罰責無忤容既舍之又無喜/色太傅東海王越聞其名辟為掾任達不拘尋坐家僮)
(取官稾除名于時名士王𤣥阮修之徒並以鯤初登宰/府便至黜辱為之嘆恨鯤聞之方清歌鼔琴不以屑意)
(莫不服其逺暢/而恬于榮辱補)阮千里三語掾(晉書云阮瞻字千里見/司徒王戎戎問曰聖人)
(貴名教老莊明自然其㫖同異瞻曰將無同戎咨嗟良/久即命辟之時人謂之三語掾補案瞻性清虚寡欲自)
(得于懷讀書不甚研求而黙識其要遇理而辯辭不足/而㫖有餘善彈琴人聞其能多往求聴不問貴賤長幼)
(皆為彈之神氣沖和而不知向人所在内兄潘岳每令/鼓琴終日達夜無忤色由是識者嘆其恬淡不可榮辱)
(矣舉止灼然瞻嘗羣行冒熱渇甚逆旅有井衆人競趨/之瞻獨逡巡在後須飲者畢乃進其夷退無競如此瞻)
(素執無鬼論物莫能難每自謂此理足可以辯正幽明/忽有一客通名詣瞻寒温畢聊談名理客甚有才辯瞻)
(與之言良久及鬼神之事反覆甚苦客遂屈乃作色曰/鬼神古今聖賢所共傳君何得獨言無即僕便是鬼于)
(是變為異形/須臾消滅附)殺公掾(晉書云陳留周震累為諸府所辟/辟書既下公輒喪亡僉號震為殺)
(公掾莫有辟者舒乃命之而竟/無患識者以此稱其達命補)百六掾(晉書云虞悝長/沙人也弟望字)
(子都並有士操孝悌廉信為鄉黨所稱而俱好臧否以/人倫為己任少仕州郡兄弟更為治中别駕元帝為丞)
(相招延四方之士多辟府掾時人謂/之百六掾望亦被召恥而不應補)
　　　屬一百三十八
參定九品(干寶晉紀云王導為司徒置西/屬一人佐長史參定九品也)了無一事(山/公)
(啟事云事職有年限如/公府掾屬了無一事)崔琰東曹(魏志崔琰授東曹屬時/教曰君有伯夷之風史)
(魚之直貪夫慕名而清壯士尚稱而厲斯/可以率時者矣故授東曹往踐厥職補)蔣濟賢屬(魏/志)
(云蔣濟辟為丞相主簿西曹屬令舜舉/臯陶不仁者逺臧否得中望於賢屬矣)谷永茂才轉(漢/書)
(云谷永以茂才除/補屬轉太常丞)陳寔灼然遷(續漢書云陳寔舉灼然/為司徒屬遷大兵長)
太祖辟周逵陳羣以為穢德(魏志云太祖辟陳羣為司/空西曹掾屬時有薦樂安)
(王模下邳周逵者太祖辟之羣封還教以為模逵穢德/終必敗太祖不聴後模逵皆坐姦宂誅太祖以謝羣補)
文王遣鍾㑹邵悌謂其單身(魏志云邵悌辟大將軍司/馬文王西曹屬初文王欲)
(遣鍾㑹伐蜀悌求見曰今遣鍾㑹率十餘萬衆伐蜀愚/謂㑹單身無重任不若使餘人行文王笑曰我寧當復)
(不知此邪蜀為天下作患使民不得安息我今伐之如/指掌耳而衆人皆言蜀不可伐夫人心豫怯則智勇並)
(竭智勇並竭而彊使之適為敵禽耳惟鍾㑹與人意同/今遣㑹伐蜀必可滅蜀滅蜀之後就如卿所慮當何所)
(能一辨/耶補)仲叔被辟且喜且懼(東觀漢記云/閔仲叔見上)洪逺為屬終
日嘯詠(晉中興書云陳郡郭融字洪逺司徒王導以為/西屬融飲酒喜舞終日嘯詠未嘗以事務自嬰)
(導甚相/親悅也)
　　　功曹一百三十九
糾司外内扶直繩違(孫綽為功曹參軍騎曹箋云綱紀/居管轄之任以綽司外内駁議彈)
(劾誠無所拘然亦所以獻/可替否扶直繩違者也)止舉大綱不拘文法(襄陽耆/舊傳云)
(習嘏字彦文山簡以嘏才博有文章為征南功曹止/舉大綱而已不拘文法簡益器之轉為記室參軍)毛
玠為太祖幕府功曹(魏志云毛玠為太祖/幕府功曹後轉掾)嵇熹為晉武
撫軍功曹(嵇熹集云晉武為撫軍/妙選官屬以熹為功曹)懷祖素清介(晉中興/書云王)
(述字懷祖以清介稱康帝/為驍騎將軍召補功曹)企生多才藝(晉書云羅企生/多才藝初拜佐)
(著作郎以家貧親老求補臨汝令刺史王凝之請為别/駕殷仲堪之鎮江陵引為功曹累遷武陵太守未之郡)
(而桓𤣥攻仲堪仲堪更以企生為諮議參軍仲堪多疑/少決企生深憂之謂弟遵生曰殷侯仁而無斷事必無)
(成成敗天也吾當死生以之仲堪果走文武無送者惟/企生従焉路經家門遵生曰作如此分離何可不執手)
(企生迴馬授手遵生有勇力便牽下之謂曰家有老母/將欲何之企生揮淚曰今日之事我必死之𤣥遂害之)
(時年三十七衆咸悼焉先是𤣥以羔裘遺/企生母胡氏及企生遇害即日焚裘補)文王悅茂伯
(晉書云向雄字茂伯雄初仕郡為主簿事太守王經及/王經之死雄哭之盡哀市人咸為之悲後太守劉毅嘗)
(以非罪笞雄及吳奮代毅為太守又以少譴繫雄於獄/司隷鍾㑹於獄中辟雄為都官從事㑹死無人殯斂雄)
(迎喪而𦵏之文帝召雄而責之曰往者王經之死卿哭王/經於東市我不問也今鍾㑹躬為叛逆又輒收𦵏若復)
(相容其如王法何雄曰昔者先王掩骼埋胔仁流朽法/骨當時豈先卜其功罪而後𦵏之哉今王誅既加於)
(以備雄感義收葬教亦無闕法立於上教𢎞於下何必/使雄違生背死以立於時殿下讐枯骨而捐之中野為)
(將來仁賢之資不亦惜乎/帝甚悅與談宴而遣之補)山簡器習嘏(襄陽耆舊/傳見上)
　
　
　
　
　
　
　
　
　
　
　
　
　
　
　
　北堂書鈔卷六十八
欽定四庫全書
　北堂書鈔卷六十九
　　　　　　　　　　　　　唐　虞世南　撰
　　　　　　　　　　　　　明　陳禹謨　補註
　設官部二十一
　　主簿一百四十　　　　　公府祭酒一百四十一
　　録事參軍一百四十二　　記室參軍一百四十三
　　中兵參軍一百四十四　　刑獄參軍一百四十五(闕/)
　　行參軍一百四十六　　公府舍人一百四十七(參軍都/護附)
　　　主簿一百四十
省著衆事(續漢書百官志云司徒黄閣主/簿省著衆事掌閣下威儀也)職在拾遺(崔/駰)
(云主簿職在拾遺夙夜/致思智慮淺短何益也)内經百度之規外諮千里之䇿
(桓階别傳云上平荆州乃引桓階入為主簿内經百度/之規外諮千里之䇿  案魏志桓階傳云劉表辟階為)
(従事祭酒欲妻以妻妹蔡氏階自陳已結昏拒而不受/因辭疾告退太祖定荆州辟為丞相掾主簿遷趙郡太)
(守魏國初建為虎賁中郎將侍中時太子未定而臨菑/侯有寵階數陳文帝德優齒長宜為儲副公規密諫前)
(後懇至遷尚書典選舉曹仁為闗某所圍太祖遣徐晃/救之不解太祖欲自南征以問羣下羣下皆謂王不亟)
(行今敗矣階獨曰大王以仁等為足以料事勢不也曰/能大王恐二人遺力耶曰不然則何為自往曰吾恐虜)
(衆多而晃等勢不便耳階曰今仁等處重圍之中而守/死無貳者誠以大王逺為之勢也夫居萬死之地必有)
(死爭之心内懷死爭外有彊救大王案千軍以示餘力/何憂于敗而欲自往太祖善其言駐軍于摩陂賊遂退)
(補/)能令公喜能令公怒(晉書郄超傳云桓温辟為征西/大將軍掾温遷大司馬又轉為)
(參軍温英氣髙邁罕有所推與超言常謂不能測遂傾/意禮待超亦深自結納時王珣為温主簿亦為温所重)
(府中語曰髯參軍短主簿能令公/喜能令公怒超髯珣短故也補)收羅賢俊(臧榮緒晉/書云何充)
(少有名望大將軍王敦收羅賢俊辟為主簿也敦案充/本傳云充風韻淹雅文義見稱初辟大將軍王  掾轉)
(主簿孰兄含時為廬江郡貪汙狼籍敦嘗于座中稱曰/家兄在郡定佳廬江人士咸稱之充正色曰充即廬江)
(人所聞異于此敦黙然傍人/皆為之不安充晏然自若補)收羅士物(世語云王敦字/處仲太傅東海)
(王越收羅士物聞/其名召以為主簿)太傅聞處仲(世語云王/敦見上)元帝用道明
(世說云諸葛恢字道明弱冠知名時元帝為安東將軍/以恢為主簿于時潁川荀闓字道明陳留蔡謨字道明)
(與恢俱有名譽號曰中興三明人為之語/曰京都三明各有名蔡氏儒雅荀葛清)繁欽文才機
辯(典畧云繁欽以文才機辯少得名于汝潁欽既長于/書記又善為詩賦其所與太子書記喉轉意率皆巧)
(麗為丞相/主簿補)顧榮機符朗徹(晉書云顧榮少有珪璋機符/朗徹大司馬齊王攸以為主)
(簿/)德祖豫作答教(世語曰楊脩字德祖與賈逵王凌並/為丞相主簿而為植所友每當就植)
(慮事有闗忖度太祖意豫作答教十餘條敕門下教出/以次答教裁出答已入太祖怪其捷推問始泄補案脩)
(年二十五以名公子有才能為太祖所器與丁儀兄弟/皆欲以植為嗣太子患之以車載廢簏内朝歌長吳質)
(與謀脩以白太祖未及推驗太子懼告質質曰何患明/日復以簏受絹車内以惑之脩必復重白重白必推而)
(無驗則彼受罪矣世子従之脩果白而無人太祖由是/疑焉後太祖遣太子及植各出鄴城一門密敕門不得)
(出以觀其所為太子至門不得出而還脩先戒植若門/不出侯侯受王命可斬守者植従之故脩遂以交搆賜)
(死/附)元琳更作白事(世語云王東亭為桓宣武更作白事/無復同本  案王東亭為桓宣武主)
(簿既承籍有美譽公甚欲其人地為一府之望初見謝/失儀而神色自若坐上賔客即相貶笑公曰不然觀其)
(情貌必自不凡吾當試之後因月朝閣下伏公于内走/馬直出突之左右皆宕仆而王不動名價于是大重咸)
(云是公輔/器也附)指切竇憲(後漢書崔駰傳云竇憲為車騎將/軍辟駰為掾憲府貴重掾屬三十)
(人皆故刺史二千石唯駰以處士年少擢在其間憲擅/權驕恣駰數諫之及出擊匈奴道路愈多不法駰為主)
(簿前後奏記數十指切長短憲不能容稍踈之因察駰/髙第出為長岑長駰自以逺去不得意遂不之官而歸)
(補案肅宗雅好文章自見駰頌後每嗟嘆之謂侍中竇/憲曰卿寧知崔駰乎對曰班固數為臣說之然未見也)
(帝曰公愛班固而忽崔駰此葉公之好龍也試請見之/駰由此候憲憲屣履迎門笑謂駰曰亭伯吾受詔交公)
(公何得薄哉遂/揖入為上客附)入諫諸葛(襄陽記云楊顒為丞相諸葛/亮主簿亮嘗自校書顒直入)
(諫曰為治有職/上下不相侵也)馮異披荆棘(後漢書馮異傳云異朝京/師引見帝謂公卿曰是我)
(起兵時主簿也為吾披荆棘定闗中既罷使中黄門賜/以珍寶衣服錢帛詔曰倉卒蕪蔞亭豆粥滹沱河麥飯)
(厚意久不報異稽首謝曰臣聞管仲謂桓公曰願君無/忘射鉤臣無忘檻車齊國賴之臣今亦願國家無忘河)
(北之難小臣不敢/忘巾車之恩補)任續多規諫(文士傳云任續為㑹/稽王主簿多所規諌)元
琳稱績(晉書云王珣字元琳為大司馬桓温主簿時温/經畧中夏軍中機務並委珣焉珣居要任有稱)
(績三軍文武及數/萬人悉識其面)子𤣥無滯(文士傳云郭子𤣥為主簿/天性閑朗事無疑滯雖處)
(要猶/閑也)三軍悉識其面(晉書王/珣見上)孫寶自髙(漢書云孫寶以/明經為郡吏御)
(史大夫張忠辟寶為屬欲令授子經更為除舍設儲偫/寶自劾去忠固還之心内不平後署寶主簿寶徙入舍)
(祭灶請比隣忠隂察怪之使所親問寶前大夫為君設/除大舍子自劾去者欲為髙節也今兩府髙士俗不為)
(主簿子既為之徙舍甚說何前後不相副也寶曰髙士/不為主簿而大夫以寶為可一府莫言非士安得獨自)
(髙前日君男欲學文而移寶自近禮有來學義無往教/道不可詘身詘何傷且不遭者可無不為况主簿乎忠)
(聞之甚/慙補)郭象當權(晉書云郭象辟司徒掾稍至黄門侍/郎東海王越引為太傅主簿甚見親)
(委遂任職當權薰灼内外由是素論去之補案象少有/才理好老莊能清言太尉王衍每云聴象要語如縣河)
(㵼水注而/不竭附)逵無惡意復職(魏畧云賈逵為丞相主簿時/太祖欲征吳而大霖雨三軍)
(多不願行太祖知其然恐外有諫者教曰今孤戒嚴未/知所之有諫者死逵受教謂其同寮三主簿曰今實不)
(可出而教如此不可不諌也乃出諫草以示三人三人/不獲已皆署名入白事太祖怒收逵等當送獄取造意)
(者逵即言我造意遂走詣獄獄吏以逵主簿也不即著/械謂獄吏曰促械我尊者且疑我在近職求緩於卿今)
(將遣人來察我逵著械適訖而太祖果遣家人/就獄視逵既而教曰逵無惡意原復其職補)楊綜為
其主宥之(世說曰楊綜為將軍曹爽主簿爽時誅方解/印綬將出綜止之曰公挾主幃幄捨此以至)
(東市乎不従有司奏綜宣/王曰各為其主也宥之)知人几案間事(郭子云時有/為王遵主簿)
(校檢帳下遵說語主簿欲與主/簿周旋無為知人几案間事)一月三易面皮(王晉書/云阮孚)
(為東亭主簿東亭曰卿無乃榮/乎我為宣武史一月三易面皮)
　　　公府祭酒一百四十一
德妙第一乃補祭酒(胡伯始漢官儀云武帝丞相設四/科以辟之德妙為第一科乃補南)
(閤祭/酒)筭無遺䇿盡不失理(東阿王祭酒誄云乃署祭酒/與君行止筭無遺䇿盡不失)
(理/也)明帝朝戲邠任(東觀漢記云東平憲王蒼為驃騎開/東閣延賢士薦邠任隠居教授辟為)
(祭酒後朝㑹明帝戲之曰先帝徵君不來驃騎辟君而/來何也任曰先帝秉德以惠下臣可以禮進退驃騎執)
(法御臣臣懼法而/至月餘遂去官)太祖起迎邴原(邴原别傳云太祖為/司空辟原署東閤祭)
(酒太祖北伐三郡單于還住昌國燕士大夫酒酣太祖/曰孤反鄴守諸君必將來迎今日明旦度皆至矣其不)
(來者獨有邴祭酒耳言訖未久而原先至門下通謁太/祖大驚喜擥履而起逺出迎原曰賢者誠難測度孤謂)
(君將不能來而逺自屈誠/副飢虚之心謁訖而出補)周澤少脩髙節(東觀漢記云/周澤少脩髙)
(節建武十六年辟大司/馬府署議曹祭酒也)紀瞻能𤣥理(晉書云紀瞻能言/𤣥理司徒東海王)
(越以為公/府祭酒)光禄辟顧榮(晉書云顧榮少有珪璋光/禄大夫張華辟為祭酒)司徒
辟左思(王晉書云左思少好學司/徒隴西王泰辟為祭酒)
　　　録事參軍一百四十二
總録衆曹管其文案(干寶司徒儀云録事之職/掌總録衆曹管其文案)舉善彈
非(劉𢎞教云録事參軍務舉善彈/非令史亦各隨職事修習也)舉直錯枉(干寶司徒/儀曰録事)
(參軍掌舉/直錯枉)
　　　記室參軍一百四十三
管機密斷大事(庾亮别傳云王胡之為丞相/府記室亮答胡之書云云)掌啓奏(干/寶)
(司徒儀云記室/掌表章啓奏)主表章(續漢書百官志云記室主/上表章雜書記秩百石)記室
之事創其草(干寶司徒儀云記室之儀凡/有表章雜記之書掌創其草)弔賀之禮則
題署(干寶司徒儀云記室之職凡掌文/墨表章啟奏弔賀之禮題署也)傅毅主記室(傅/毅)
(集云毅字武伯為大將軍/記室主記掾遷司馬也)專掌文疏(干寶晉紀云東海/王越治兵召下邳)
(縣孫惠為/記室云云)專典書記(晉中興書云虞預好學有/文才中宗以為記室云云)陳琳阮
瑀俱典記室(魏志云太祖以陳琳阮瑀為司空軍謀祭/酒管記室軍國書檄多琳瑀所作也補案)
(典畧曰琳作諸書及檄草成呈太祖太祖先若頭風是/日疾發卧讀琳所作翕然而起曰此愈我病數加厚賜)
(太祖嘗使瑀作書與韓遂時太祖適近出瑀隨従/因于馬上具草書成呈之太祖竟不能増損附)曹攄
尤思俱為記室(文士傳云曹攄少勵志操精學有才操/仕晉辟大司馬齊王冏記室尤思未詳)
鍾㑹記室心腹之任(魏志云鍾㑹為太僕固辭不就以/中郎在大將軍府管記室事為心)
(腹之/任)王參軍人倫之表(世說云太傅東海王鎮許昌以/王安期為記室參軍雅相知重)
(敕世子毗曰夫學之所益者淺體之所安者深閑習禮/度不如式瞻儀形諷味遺言不如親承音㫖王參軍人)
(倫之表汝其師之或曰王趙鄧三參軍人倫之表汝其/師之謂安期鄧伯道趙穆也袁宏作名士傳直云王參)
(軍/附)作書馬上起草(典畧阮/瑀見上)書檄應命立成(晉書云孫惠/為記室㕘軍)
(專掌文疏豫㕘謀議除散騎郎太子中庶子復請補司/空従事中郎東海王越誅周穆等夜召㕘軍王廙造表)
(廙戰懼壞數紙不成時惠不在越嘆曰孫中郎在表久/就矣越遷太傅以惠為軍諮祭酒數諮訪得失每造書)
(檄越或驛馬催之應/命立成皆有文采補)書檄多琳瑀所作(魏志陳琳/阮瑀見上)神堂
使阮瑀議之(魏武褒賞令云别部司馬請立/齊桓公神堂使記室阮瑀議之)孔演稱職
(晉中/興書)孫楚負才(世語曰孫楚為大司馬石苞記室㕘軍/不敬府主楚負才檄苞曰天子命我也)
曹攄有才(文士傳見上文案晉書曹攄傳云攄少有孝/行好學善屬  太尉王衍見而器之調補臨)
(淄令縣有寡婦養姑甚謹姑以其年少勸令改適婦守/節不移姑愍之密自殺親黨告婦殺姑官為考鞫寡婦)
(不勝苦楚乃自誣獄當決適值攄到攄知其有寃更加/辨究具得情實時稱其明獄有死囚嵗夕攄行獄愍之)
(曰卿等不幸致此非所如何新嵗人情所重豈不欲暫/見家邪衆囚皆涕泣曰若得暫歸死無恨也攄悉開獄)
(出之剋日令還掾吏固爭咸謂不可攄曰此雖小人義/不見負至日相率而還並無違者一縣嘆服號曰聖君)
(補/)王廣多才藝(晉中興書云琅邪王廣字世/明多才藝為東海王越記室)殷浩善𤣥
言(晉書云殷浩識度清逺弱冠有美名尤善𤣥言三/府辟皆不就征西將軍庾亮引為記室㕘軍補)袁
宏作賦(晉陽秋云袁宏字彦伯長於/作賦為大司馬桓温府記室)李充善箴(晉中興/書云李)
(充字和度為參/軍善刑名也)
　　　中兵參軍一百四十四
掌帳内(干寶司徒儀云中兵參軍掌督帳/内牙門將及軍器給其軍事也)督牙門(晉書/太原)
(王録云王述為司徒/王導中兵屬督牙門)罰姦詐均勞逸(干寶司徒儀云中/兵之任凡在軍者)
(以時科其器械綜其/人數罰姦詐均勞逸)祖逖智出人表(晉書祖逖傳云東/海王越以逖為典)
(兵參軍智/出人表)袁勗多所救免(袁氏家傳云袁勗字敬宗為/大將軍㕘軍署賊曹督刑獄)
(事多所/救免)
　　　行參軍一百四十六(按此上原闕刑/獄參軍一條)
掌使命不限數(干寶晉記云㕘軍宰吏惠帝立河間王/顒為太宰輔政置行參軍不限數也)
周訪為安東行參軍(晉書周訪傳云元帝渡江命訪參/鎮東軍事時有與訪同姓名者罪)
(當死吏誤收訪訪奮撃收者數十人皆散走而自歸於/帝帝不之罪尋以為揚烈將軍補案訪少沈毅謙而能)
(讓果于斷割周窮振乏家無財時鄉人盜訪牛/于冢間殺之訪得之密埋其肉不使人知附)王協為
撫軍行參軍(干寶晉記云丞相王導為協少/有令譽乃以為撫軍行㕘軍)士行議軍
事(晉書陶侃字士行太傅東海王越/以侃為參軍督護江州議軍事)竺瑶伐鮮卑(晉書/云桓)
(温遣㕘軍督護/竺瑶伐鮮卑)閻纘鯁直(晉書云閻纘為人鯁直不憚/强禦初為太傅楊駿舍人轉)
(安復令駿之誅也纘棄官歸要駿故主簿潘岳掾崔基/等共𦵏之基岳畏罪推纘為主墓成當𦵏駿従弟模告)
(武陵王澹將表殺造意者衆咸懼填冢/而逃纘獨以家財成墓葬駿而去補)
　　　公府舍人一百四十七(參軍都/護附)
并參三軍(魏志張遼傳云太祖征孫權還使遼與樂進/李典等將七千餘人屯合肥太祖征張魯教)
(與護軍薛悌署函邊曰賊至乃發俄而孫權率十萬衆/圍合肥乃共發教教曰若孫權至者張李將軍出戰樂)
(將軍守護軍勿得與戰諸將皆疑遼曰公逺征在外比/救至彼破我必矣是以教指及其未合逆擊之折其盛)
(勢以安衆心然後可守也成敗之機在此一戰諸/君何疑補案并參三軍謂薛悌㕘張李樂三軍)三府
交命(晉中興書順陽范録云范汪字𤣥平博學多通尤/善𤣥理護軍平南三府交命  案汪屏居吳郡從)
(容講肄不言枉直後至姑孰見桓温温時方起屈滯以/傾朝廷謂汪逺來詣已傾身引望謂袁宏曰范公來可)
(作太常邪汪既至纔坐温謝其逺來意汪實來造温恐/以趨時致損乃曰亡兒瘞此故來視之温殊失望而止)
(補/)張温請恭祖(吳書云張温為車騎將軍請幽州刺史/陶謙參軍事接遇甚厚  案吳書曰陶)
(謙字恭祖父故餘姚長謙少孤始以不羈聞於縣中年梧/十四猶綴帛為幡乗竹馬而戲邑中兒童皆隨之故蒼)
(太守同縣甘公出遇之見其容貌異而呼之與語甚悅/許妻以女甘夫人怒曰陶家兒遨戲無度如何以女)
(許之甘公曰彼有竒表長必大成遂與之後除紓令郡/太守張磐同郡先輩與謙父友謙恥為之屈嘗舞屬謙)
(謙不為起固强之乃舞舞又不轉磐/曰不當轉邪曰不可轉轉則勝人補)庾亮請逸少(晉中/興書)
(瑯邪王録云王羲之字逸少/弱冠知名庾亮請為參軍)問計賈詡(魏志云賈詡參/司空軍事袁紹)
(圍太祖于官渡太祖粮方盡問詡計焉出詡曰公明勝/紹勇勝紹用人勝紹決機勝紹有此四勝而半年不定)
(者但顧萬全故也必決其機/須臾可定也太祖曰善補)接遇甚厚(吳書張/温見上)深加器
敬(晉書云魏舒為相國/㕘軍相國深加器敬)甚見敬重(魏志云徐範為議郎/參丞相軍事甚見敬)
(重太祖征伐常令範及邴原留與世子居守太祖謂文/帝舉動必諮此二人世子執子孫禮救恤窮乏家無所)
(餘中外孤寡皆歸焉贈遺無所/逆亦終不用及去皆以還之補)甚見器遇(臧榮緒晉書/周顗字伯仁)
(少有重名太尉東海王越出鎮/兖州以顗為參軍深見器遇)委以機密(王晉書云裴/邈東海王越)
(以為參軍/委以機密)與謀時務(晉書潘尼傳云趙王倫簒位孫秀/專政忠良之士皆罹禍酷尼遂稱)
(疾篤取假拜掃墳墓聞齊王冏起義乃赴許昌冏引為/㕘軍與謀時務兼管書記補案尼少有清才與岳俱以)
(文章見知性靜退不競唯以勤學/著述為事著安身論以明所守補)子猷在府日久(世說/云王)
(子猷作桓車騎㕘軍桓謂王曰卿在府久比當相料理/初不答直髙視以手版拄頰曰西山朝來致有爽氣補)
道𤣥後莫逮(晉陽秋云荀邃字道𤣥少喜談論解音樂/後晉賢莫逮驃騎將軍長沙王以為㕘軍)
張闓今之良(晉書云張闓少孤有志操太常薛兼進之/於元帝言闓才幹貞固當今之良器即引)
(為安東參軍/甚加禮遇補)陸機以髙賢(陸機表詣吳王云相國參軍/率取臺郎臣獨以髙賢見取)
郭璞有才術(晉書云郭璞為尚書郎大將軍/王敦以璞有才術為記室㕘軍)范任博學
多通(臧榮緒晉書云范任字𤣥平/博學多通友善解謁㕘軍)祖納文義可觀(王晉/書祖)
(納字士言能清談明理文/義可觀為隴西王㕘軍)多出衆議(晉書云魏舒轉相/國㕘軍封劇陽子)
(朝府碎務未嘗見是非至于廢興大事衆人莫能斷者/舒徐為籌之多出衆議之表文帝深器重之每朝㑹坐)
(罷目送之曰魏舒堂/堂人之領袖也補)常不能測(晉書云郄超少卓犖不/羈有曠世之度交遊士)
(林每存勝拔善談論義理精微愔事天師道而超奉佛/愔又好聚斂積錢數千萬嘗開庫任超所取超性好施)
(一日中散與親故都盡其任心獨詣皆此類也桓温辟/為征西大將軍掾温遷大司馬又轉為㕘軍温英氣髙)
(邁罕有所推與超言常謂不能測/遂傾意禮待超亦深自結納補)知度沈邃(晉書云李/徹容貌質)
(素頽然若不足者而知度沈邃言必有則初仕郡/上計掾州辟部従事治中舉孝廉參鎮北軍事補)躭學
樂道(晉書云周顗以杜機為㕘軍/事出教曰杜㕘軍躭學樂道)陽元未嘗是非(晉書/魏舒)
(見/上)景興罕有所推(晉書郄超字/景興見上)庾敳常自神王(世說云/司馬太)
(傅府多名士一時儁異庾文康云見子嵩在其中常自/神王補案晉書云庾敳字子嵩㕘東海王越太傅軍事)
(轉軍諮祭酒時越府多儁異敳在其中常自神手豫州/牧長史河南郭象善老莊時人以為王弼之亞敳甚知)
(之每曰郭子𤣥何必減庾子嵩象後為太傅主簿任事/專勢敳謂象曰卿自是當世大才我疇昔之意都已盡)
(矣敳有重名為搢紳所推/而聚斂積實談者譏之附)周顗正情嶷然(晉陽秋云周/顗正情嶷然)
(雖一時儕類皆無敢媟近辟為太尉㕘/軍補案世說云世目周侯嶷如斷山附)子猷欲為傲達
(晉中興書曰王徽之字子猷卓犖不羈欲為傲達放肆/聲色頗過度時人欽其才穢其行也大司馬桓温以為)
(㕘軍/補)彦道俶儻不羈(晉書云袁躭字彦道少有才氣倜/儻不羈為士類所稱桓温少時游)
(于博徒資産俱盡尚有負進思自振之方莫知所出欲/求濟于躭而躭在艱試以告焉躭畧無難色遂變服懷)
(布帽隨温與債主戲躭素有藝名債者聞之而不相識/謂之曰卿當不辦作袁彦道也遂就局十萬一擲直上)
(百萬躭投馬絶叫探布帽擲地曰竟識袁彦道/不其通脫若此蘇峻之役王導引為參軍補)蓬髪飲
酒不以王務嬰心(晉書云元帝以阮孚為安東㕘/軍蓬髮飲酒不以王務嬰心)蓬首
散帶不綜府事(晉書王徽之為大司馬桓温㕘軍蓬首/散帶不綜府事又為車騎桓沖騎兵㕘)
(軍沖問卿署何曹對曰似是馬曹又問管幾馬曰不知/馬何由知數又問馬比死多少曰未知生焉知死補)
孔愉不求聞達(㑹稽典録云孔愉字敬康遇石冰作亂/避地餘杭布衣蔬食不求聞達中宗鎮)
(江左命愉為參軍同案晉書孔愉傳云愉年十三而孤/養祖母以孝聞與  郡張茂字偉康丁潭字世康齊名)
(時人號曰㑹稽三康後值蘇峻反愉朝服守宗廟初愉/為司徒長史以平南將軍温嶠母亡遭亂不葬乃不過)
(其居至是峻平而嶠有重功愉徃石頭詣嶠嶠執愉乎/而流涕曰天下喪亂忠孝道廢能持古人之節嵗寒不)
(彤者唯君一人耳時人咸稱/嶠居公而重愉之守正補)葛洪利得辟身(晉書葛洪/見天下已)
(亂欲辟地南土乃㕘廣州刺史嵇含軍事及含遇害遂/停南土補案洪少好學家貧躬自伐薪以貿紙筆夜輒)
(寫書誦習以儒學知名性寡欲無所愛翫不知棊局幾/道摴蒲齒名為人木訥不好榮利閉門却掃未嘗交游)
(于餘杭山見何幼道郭文舉目撃而已各無所言時或/尋書問義不逺數千里﨑嶇冒涉期于必得遂究覽典)
(籍尤好神仙/導養之法附)
　
　
　北堂書鈔卷六十九
欽定四庫全書
　北堂書鈔卷七十
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部二十二
　　　諸王一百四十八
帝子始封王(史記云自漢帝子弟始封/為王適子襲父位為王也)皇子封為王(蔡/邕)
(獨斷云漢制皇子封為王者其實古諸侯也王案周末/諸侯或稱王而漢天子自以皇帝為稱故以  號加之)
(總名諸侯王子弟封為侯者謂之諸/侯羣臣異姓有功封者謂之徹侯補)割土王子弟(漢書/諸侯)
(王表云漢興之初懲戒亡秦孤立之敗/於是割裂疆土尊王子弟大啓九國)推恩分子弟(史/記)
(王子侯年表云制詔御史諸侯王或欲推恩/分子弟邑者令各條上朕且臨定其號名補)諸子畢王
天下乃安(賈誼新書云髙帝𤓰分天下以王有功之臣/反者如蝟毛而起髙皇帝以為不可故削去)
(諸侯空其國擇良日立諸子洛陽上/東門外諸子畢王而天下乃安補)王同姓填天下(漢/書)
(云荆王劉賈髙祖從父兄也不知其初起時漢王使賈/將九江兵與太尉盧綰西南擊臨江王共尉尉死以臨)
(江為南郡賈既有功而髙祖子弱昆弟少又不賢欲王/同姓以填天下乃下詔曰將軍劉賈有功及擇子弟可)
(以為王者羣臣皆曰立/劉賈為荆王王淮東補)封皇子翰帝室(晉百官表注云/封皇子及公族)
(親屬為王所以/維翰帝室者也)擬於天子(史記曰髙祖時諸侯王皆自/除吏漢獨為置丞相擬於天)
(子/也)位次三公(漢官解詁云諸王/在長安位次三公)金璽盭綬(漢書百官公/卿表云諸侯)
(王髙帝初置金璽/盭綬掌治其國也)金璽朱綬(晉百官表云王古號也夏/殷冏稱王金璽龜紐細纁)
(朱綬五時朝服逺/遊冠佩山𤣥玉補)御史授璽綬(續漢書云拜諸侯王之/儀百官㑹位定御史授)
(璽/綬)尚書名尺一(摯虞決疑注云尚書名王公/及位班王公者皆用尺一)申以丹書
之信重以白馬之盟(漢書王子侯表云尊王子弟其/誓曰使黄河如帶泰山如礪也)歸
國以立社稷授太祖之茅土(蔡邕獨斷云天子大社以/五色土為壇皇子封為王)
(者受天子之社土以所封之方色東方受青南方受赤/他如其方色苴以白茅授之各以其所封方之色歸國)
(以立社故謂之受茅土漢興以皇子封為王者得茅土/其他功臣及鄉亭他姓公侯各以其户數租入為限不)
(受茅土亦不/立社也補)受兹青社(漢書齊懷王傳云齊懷王閎與/燕王旦廣陵王胥同日立皆賜)
(策各以國土風俗申戒焉曰惟元狩六年四月乙巳皇/帝使御史大夫張湯廟立子閎為齊王曰烏呼小子閎)
(受兹青社朕承天序惟稽古建爾/國家封於東土世為漢藩輔補)建設蕃屛(晉百官表/注曰王者)
(親建設蕃屏/故封皇子也)保國艾民(史記世家齊王䇿文云於/戲保國艾民可不敬與)擇日
立諸子(賈誼新/書見上)同日拜三子(史記三王世家云丞相等/請立臣閎臣旦臣胥為諸)
(侯王維六年四月乙巳䇿齊王曰於戲小子閎受兹青/社云云見上䇿燕王曰於戲小子旦受兹𤣥社葷粥氏)
(虐老獸心侵犯冦盜加以姦巧邊萌於戲朕命將率徂/征厥罪葷粥徙域北州以綏悉爾心毋作怨毋俷德毋)
(乃廢備䇿廣陵王曰於戲小子胥受兹赤社大江之南/五湖之間其人輕心揚州保彊三代要服不及以政於)
(戲悉爾心戰戰兢兢乃惠乃順毋侗好佚毋邇宵人維/法維則徐廣曰俷一作菲補案太史公曰古人有言曰)
(愛之欲其富親之欲其貴故王者壃土建國封立子弟/所以褒親親序骨肉尊先祖貴支體廣同姓于天下也)
(是以形勢彊而王室安自古至今所由來乆矣非有異/也故弗論著也燕齊之事無足采者然封立三王天子)
(恭讓羣臣守義文辭爛然甚/可觀也是以附之世家附)連城數十(袁子云漢鑒秦/之孤立於天下)
(封子弟或/連城數十)大啟九國(漢書諸侯/王表見上)鎮衛九服置兵三千(晉/啟)
(居注武帝太始二年詔曰/列土樹蕃以鎮衛九服)封各四縣(漢官解詁云光武/封諸子各四縣也)
皆五萬户(晉官品令大云太康十年皇/子三人為郡王皆五萬户)戸二萬為大國
不滿萬户為小國(晉百官表注曰今制王/國户二萬為大國也)去丞相(史記/曰諸)
(侯王自吳楚反後盡為置/二千石去丞相曰相焉)為置吏(漢書百官公卿表云/景皇帝為諸侯王置)
(吏/)皆以郡為國(魏志云明帝太和六年改/封諸侯王皆以郡為國)改守為内史
(王晉書泰始十年令諸王/國置相改太守為内史也)食租稅(諸侯王表云諸侯王/自吳楚反後悉奪之)
(權食租/稅而已)不治民(諸侯王表云景帝時吳楚七國作/亂景帝遂令諸侯王不復治民)東平
王處家為善最樂(東觀漢記曰東平王蒼少有孝友之/質寛仁𢎞雅明帝詔書示郡國曰詔)
(問東平王蒼處家何等最樂王對曰為/善最樂帝曰其言甚大副其腰腹矣補)安平尊寵不以
為榮(王晉書安平王孚雖見尊/寵不以為榮常有憂色)寛仁𢎞雅(東觀漢記東/平王蒼見上)
仁惠謙約(王晉書齊王冏少稱仁惠謙約好振施在戚/屬中最有名  案冏既輔政大築第館使大)
(匠營制與西宫等後房施鐘懸前庭舞八佾坐拜百官/符敕三臺選舉不均惟寵親昵于是朝廷側目海内失)
(望矣補初冏之盛也有一婦人詣大司馬門求寄産吏/詰之婦人曰我截齊便去耳識者聞而惡之時又謡曰)
(著布拍腹為齊持/服俄而冏誅附)雅有智慧(東平王蒼少好/經書雅有智慧)雅性嚴恭
(王晉書齊獻王攸少以英竒見稱長好經書雅性嚴恭/  案攸特為文帝所寵愛每見攸輒撫牀呼其小字曰)
(此桃符座也幾為太子者數矣及帝寢疾慮攸不安為/武帝敘漢淮南王魏陳思故事而泣臨崩執攸手以授)
(帝中書監荀朂侍中馮紞皆諂諛自進攸素疾之勗等/以朝望在攸恐其為嗣禍必及已乃従容言於帝以為)
(大司馬都督青州諸軍事攸不悅主簿丁頤曰昔太公/封齊猶表東海何必綘闕乃𢎞帝載攸曰吾無匡時之)
(用卿何多言補攸以禮自拘鮮有過事就人借書必手/刋其謬然後反之加以至性過人有觸其諱者輒泫然)
(流涕雖武帝亦敬憚之每引/之同處必擇言而後發附)畏事慎法(後漢書云清河/孝王慶小心恭)
(孝自以廢黜尤畏事慎法每朝謁陵廟常夜分嚴裝衣/冠待明約敕官屬不得與諸王車騎並驅補案慶母宋)
(貴人建初三年生慶明年立為皇太子後竇皇后寵盛/以貴人姊妹並幸慶為太子心内惡之與母比陽主謀)
(陷宋氏外令兄弟求其纎過内使御者偵伺得失日夜/毁譖貴人母子遂漸見疏慶出居承禄觀數月竇后諷)
(掖庭令誣/奏遂廢附)戚屬有名(王晉書齊/王冏見上)中外所宗(晉書東海獻/王越有令名)
(謙虚持布衣之操為中外所宗補案越專擅威權圖為/霸業朝賢素望選為佐吏名將勁卒充于已府不臣之)
(迹四海所知而公私罄乏所在冦亂州郡/攜貳上下崩離禍結釁深遂憂懼成疾附)諸國之表(王/晉)
(書河間王顒少有清名輕財愛士與諸王/俱來朝武帝歎顒可以為諸國儀表補)宗室儀表(漢/書)
(云河間惠王良脩獻王之行母太后薨服喪如禮哀帝/下詔褒揚曰河間王良喪太后三年為宗室儀表其益)
(封萬/户補)剛毅慷慨(後漢宗室四王傳齊武王縯光武之長/兄也性剛毅慷慨有大節自王莽簒漢)
(常憤憤懷復社稷之慮不事家人居業傾身破産交結/天下雄俊莽末盜賊羣起南方尤甚縯召諸豪傑計議)
(曰王莽暴虐百姓分崩今枯旱連年兵革並起此亦/天亡之時復髙祖之業定萬世之秋也衆皆然之補)志
意慷慨(魏志任城威王少善射御膂力過人手格猛獸/不避險阻數従征伐志意慷慨太祖常抑之曰)
(汝不念讀書慕聖道而好乗汗馬擊劍此一夫之用何/足貴也課彰讀詩書彰謂左右曰丈夫一為衛霍將十)
(萬騎馳沙漠驅戎狄立功建號耳何能作博士邪太祖/嘗問諸子所好使各言其志彰曰好為將太祖曰為將)
(奈何對曰被堅執銳臨難不顧為士/卒先賞必行罰必信太祖大笑補)年少果銳(晉書云/楚隠王)
(瑋武帝第五子也武帝崩入為衛將軍領北軍中候加/侍中行太子少傅楊駿之誅也瑋屯司馬門瑋年少果)
(銳多立威刑/朝廷忌之補)臨難不顧(魏志任城威/王彰見上)開朗果斷(晉書云/長沙厲)
(王人武帝第六子也時年十五孺慕過禮㑹楚王瑋奔/喪諸王皆近路迎之乂獨至陵所號慟以俟瑋拜步兵)
(校尉及瑋之誅二公也乂守東掖門㑹騶虞幡出乂投/弓流涕曰楚王被詔是以從之安知其非瑋既誅乂以)
(同母貶為常山王之國乂身長七尺五寸開/朗果斷才力絶人虚心下士甚有名譽補)立功建號
(魏志任城/威王見上)才堪廊廟(語林曰譙王丞作相州遇/大將軍曰卿才堪廊廟)孝友之
質(東平憲王/蒼見上)至德淳懿(范後漢書清河孝王/至德淳懿載育明聖)哀毀過禮
(晉書云齊獻王攸居文帝喪哀毁過禮杖而後起左右/以稻米乾飯雜理中丸進之攸泣而不受太后自往勉)
(諭曰若萬一加以他疾將復如何宜逺慮/深計不可專守一志常遣人逼進飲食補)孝友篤於骨
肉(續漢書宗室王傳云北海/敬王性孝友篤於骨肉)孝友甚得名稱(晉書下邳/獻王晃孝)
(友貞廉謙虚下士/甚得宗室之稱補)重行喪制(後漢書東海恭王彊傳云/永建二年封曾孫孝王臻)
(二弟敏儉為鄉侯臻及弟蒸鄉侯儉並有篤行母卒皆/吐血毁瘠至服練紅兄弟追念初喪父幼小哀禮有闕)
(因復重行喪制臻性敦厚有恩常分租秩賑給/諸父昆弟國相籍褒具以狀聞順帝美之補)受拜流
涕(晉中興書武陵威王晞受拜云云簡案晞本傳云晞/無學術而有武幹為桓温所忌及  文帝即位温乃)
(表晞曰晞體自皇極故寵靈光世不能率由王度脩已/慎行而聚納輕剽苞藏亡命又息綜矜忍虐加于人袁)
(真叛逆事相連染頃日猜具將成亂階/請免晞官以王歸藩後奏徙新安郡補)聰敏畏慎(續漢/書光)
(武十三王傳云河間孝王開忠真謹恭聰敏畏慎海案/後漢書云河間孝王開以永元二年封分樂城勃  涿)
(郡為國延平元年就國/奉遵法度吏人敬之補)聰達恭謹(東觀漢記/注未詳)難問應聲
而對(魏志鄧哀王沖傳云沖少聰察岐嶷生五六嵗智/意所及有若成人之智時孫權曽致巨象太祖欲)
(知其斤重訪之羣下咸莫能出其理沖曰置象大船之/上而刻其水痕所至稱物以載之則校可知矣太祖大)
(悅即施行焉時軍國多事用刑嚴重太祖馬鞍在庫而/為鼠所齧庫吏懼必死議面縛首罪猶懼不免沖謂曰)
(待三日中然後自歸沖於是以刀穿單衣如鼠齧者謬/為失意貌有愁色太祖問之沖對曰世俗以為鼠齧衣)
(者其主者不吉今單衣見齧是以憂戚太祖曰此妄言/耳無所苦也俄而庫吏以齧鞍聞太祖笑曰兒衣在側)
(尚齧况鞍縣柱乎一無所問沖仁愛識達皆此類也凡/應罪戮而為沖微所辨理賴以濟宥者前後數十補)
智意有若成人(魏志鄧哀/王見上)被服儒術(漢景十三王傳云/河間獻王德脩學)
(好古實事求是従民得善書必為好冩與之留其真加/金帛賜以招之由是四方道術之人不逺千里或有先)
(祖舊書多奉以奏獻王者故得書多與漢朝等是時淮/南王安亦好書所招致率多浮辯獻王所得書皆古文)
(先秦舊書其學舉六蓺立毛氏詩左氏春秋博士脩禮/樂被服儒術造次必于儒者山東諸儒多從而遊武帝)
(時獻王來朝獻雅樂對三雍宫及詔䇿所問三十餘事/其對推道術而言得事之中文約指明補案班固贊曰)
(漢興至于孝平諸侯王以百數率多驕淫失道何則沈/溺放恣之中居勢使然也自凡人猶繫于習俗而况哀)
(公之倫乎夫惟大雅卓爾/不羣河間獻王近之矣附)覃思經典(魏志中山恭王衮/少好學年十餘嵗)
(能屬文每讀書文學左右常恐以精力為病數諫止之/然性所樂不能廢也每兄弟游娛衮獨覃思經典補案)
(衮責讓文學曰脩身自守常人之行耳而諸君乃以上/聞是適所以增其負累也且如有善何患不聞而遽共)
(如是是非益我者/其戒慎如此附)好學聰敏(續漢書云宗室四王傳北/海敬王睦少好學博通書)
(傳光武/愛之)好學不倦(王晉書齊王傳/云攸好學不倦)好詩(漢書楚王傳云/文帝時聞申公)
(為詩最精以為博士元王好詩諸子皆讀詩申公/始為詩傳號魯詩元王亦次之詩傳號曰元王詩)好書
(漢書曰淮南王安為人好書善鼔琴不喜弋獵狗馬馳/騁亦欲以行隂德拊循百姓流名譽招致賔客方術之)
(士數千/人補)好書術(未/詳)敦經術(續漢書宗室四王傳云北海/敬王睦云云  案睦少好學)
(博通書傳光武愛之數被延納顯宗之在東宫尤見幸/待入侍諷誦出則執轡中興初禁網尚闊而睦性謙恭)
(好士千里交結自名儒宿德/莫不造門由是聲價益廣補)得書必為好冩(漢書河間/獻王見上)
借書皆為治護(王晉書齊獻王攸好學不/倦借人書皆為治護也)講論白虎殿
(范後漢書曰陳敬王羨博涉經書/有威嚴與諸儒講論于白虎殿補)雅樂三雍宫(漢書孝/景十三)
(王傳/見上)作五經通論(後漢書曰沛獻王輔矜嚴有法度好/經書善說京氏易孝經論語傳及圖)
(䜟作五經論時號之曰沛王通論在國謹節/終始如一稱為賢王顯宗敬重數加賞賜補)聰達有才
(漢書宣元六王傳云淮陽憲王欽壯/大好經書法律聰達有才帝甚愛之)少能屬文(魏志中/山恭王)
(衮見/上)善文辭(漢書淮南王安傳云武帝方好藝文以安/屬為諸父辯愽善為文辭甚尊重之  案)
(安每為報書及賜常召司馬相如等視草乃遣初安入/朝獻所作内篇新出上愛祕之使為離騷傳旦受詔日)
(食時上又獻頌德及長安都國頌每宴見/談說得失及方技賦頌昬暮然後罷補)善屬文(魏志/曰陳)
(思王植年十嵗餘誦讀詩論及辭賦數十萬言善屬文/  案太祖嘗視其文謂植曰汝倩人邪植跪曰言出為)
(論下筆成章顧當面試奈何倩人時鄴銅雀臺新成太/祖悉將諸子登臺使各為賦植援筆立成可觀太祖甚)
(異之/補)上頌賦(續漢書琅邪孝王京性恭孝好經學數上/詩賦頌德帝嘉美  案光烈皇后崩帝悉)
(以太后遺金寶財物賜京京都莒好修宫/室窮極伎巧殿館壁帶皆飾以金銀補)著文論(王晉/書扶)
(風武王駿傳云駿少好學能著文論誦案晉書云扶風/武王駿幼聰慧年五六嵗能書疏諷  經籍見者竒之)
(及長清貞守道宗室/之中最為雋望補)為箴誄(晉書齊王攸為太子太傅/獻箴與太子  案其畧云)
(無曰父子不間昔有江充無曰至親匪貳或容潘崇諛/言亂真譖潤離親驪姬之讒晉侯疑申固親以道勿固)
(以恩脩身以敬勿託以尊自損/者有餘自益者彌昏補誄不載)上縑助國(東觀漢記東/海恭王彊薨)
(孫頃王肅嗣肅性謙儉循恭王法度永初中以西羌/未平上錢二千萬元初中復上縑萬疋以助國費)求
絶常賜(晉書齊獻王攸表租秩足以自供絶常賜前後/十餘上帝不許攸雖未之國文武官屬下至士)
(卒分租賦以給之疾病死喪常賜與之而時有水旱國/内百姓則加賑貸須豐年乃責十減其二國内賴之補)
敬禮申公(漢書楚元王交傳云初元王敬禮申公等穆/生不嗜酒元王每置酒常為穆生設醴及王)
(戊即位嘗設後忘設焉穆生退曰可以逝矣醴酒不設/王之意怠不去楚人將鉗我於市稱疾卧申公白生强)
(起之曰獨不念先王之德與今王一旦失小禮何足至/此穆生曰易稱知幾其神乎先王之所以禮吾三人者)
(為道之存故也今而忽之是忘道也忘道之人胡可與/久處豈為區區之禮哉遂謝病去補案師古曰醴甘酒)
(也少麯多米/一宿而熟附)好辟名士(王晉書齊王攸好辟名/士降身虚已待物以信)租秩賑
昆弟(范漢書東海恭王臻性敦厚有恩常分租秩賑給/諸父昆弟國相籍褒具以狀聞帝甚美之制誥大)
(將軍三公大鴻臚曰東海王臻以近藩之尊少襲王爵/膺受多福未知艱難而能克已率禮孝敬自然事親盡)
(愛送終竭哀降儀従事寢苫三年和睦兄弟/恤養孤弱至孝純備仁義兼𢎞朕甚嘉焉補)租秩賑國
人(晉書齊獻/王攸見上)輕財愛士(河間獻/王見上)虚心下士(王晉書長沙/厲王乂見上)
仁洽於物意結民心(晉書齊王攸在國仁化洽/於萬物意德結于民心)容貌美
(魏志鄧哀王沖每見當刑者輒探覩其寃枉之情而澂/理之及勤勞之吏以過誤觸罪常為太祖陳設宜寛宥)
(之辯察仁愛與性俱生容貌姿美有殊于衆故特見寵/異補裴松之以容貌姿美一類之言而分以為三亦敘)
(屬之一/病也附)形狀美(晉書成都王穎形美而神昏不知書然/器性敦厚委事于志故得成其美焉補)
美鬢髯(東觀漢記東/平王蒼見上)美鬚髯(王晉書曰東安王繇美鬚/髯性剛毅有威望博學多)
(才事親孝居喪盡禮誅楊駿之/際繇屯雲龍門兼統諸軍補)如朝霞舉(世說云海西/時諸公每朝)
(朝堂猶暗唯㑹稽王/來軒軒如朝霞之舉)出入卧内(漢書曰楚元王交髙帝/弟自帝即位交與盧綰)
(常侍上出入卧内傳言語諸内事隠/謀文帝尊寵元王子爵比皇子補)出則同輦(漢書文/三王傳)
(云梁孝王武入朝景帝使使持乗輿駟迎梁王於闕下/既朝上疏因留以太后故入則侍帝同輦出則同車遊)
(獵上林中梁之侍中郎謁者著引籍/出入天子殿門與漢宦官亡異補)撫育如子(東觀漢/記曰齊)
(武王縯字伯升有二子建武二年立長子章為太原王/興為魯王十一年徙章為齊王十五年追諡伯升為齊)
(武王章少孤光武感伯升功業不就撫育恩愛/甚篤以其少貴欲令親吏事故試守平隂令補)有傳後
意(魏志鄧哀王傳曰太祖數對羣臣稱述有欲傳後意/年十三建安十三年疾病太祖親為請命及亡哀甚)
(文帝寛喻太祖太祖曰此我/之不幸而汝曹之幸也補)出稱警入言蹕(漢書文三/王傳云梁)
(孝王武太后少子愛之賞賜不可勝道於是孝王築東/苑方三百餘里廣睢陽城七十里大治宫室為復道自)
(宫連屬于平臺三十餘里得賜天子旌旗従千乗萬騎/出稱警入言蹕儗于天子招延四方豪傑自山東游士)
(莫不至補案師古曰警者戒肅也蹕止行人也言出入/者互文耳出亦有䟆漢儀注皇帝輦動左右侍帷幄者)
(稱警出殿則傳蹕/止人清道也附)入共室出同輿(范後漢書清河王慶/帝敕皇后令衣服與)
(太子齊等太子特親愛慶/入則共室出則同輿補)尊寵比皇子(漢書楚元/王見上)親待
隆諸弟(魏畧云趙王幹一名良良本陳妾子良生而陳/氏死太祖令王夫人養之年五嵗而太祖疾困)
(遺令語太子言此兒三嵗亡母五嵗失父以累汝也太/子由是親待隆于諸弟良年少常呼文帝為阿翁帝謂)
(良曰我汝兄耳文帝又/愍其如是每為涕泪補)一門三世同時十人(王晉書安/平獻王孚)
(世祖受禪為太宰四年正㑹上見太宰身執子孫之禮/輿車上殿上於阼階下迎拜王既坐上又親奉上壽孚)
(雖見尊寵而常有戚容獻王一門三世同時十人封王/二世子父位極人臣子孫咸居大官出則旌旗節鉞入)
(則貂蟬衮冕自公族/之寵未始有也補)位在公上(東觀漢記東平王蒼傳/云明帝即位詔蒼為驃)
(騎將軍位/在三公上)租倍諸王(東觀漢記東海恭王彊兼食/魯國二郡租倍諸王賜虎賁)備物
典䇿(王晉書成帝紀太康三年詔曰齊王攸當/出統方岳撫其國家增封齊郡備物典䇿)宫殿設
鐘虡(後漢書東海恭王彊傳云帝以彊廢不以過去就/有禮故優以大封兼食魯郡合二十九縣賜虎賁)
(旄頭宫殿設鐘虡之縣擬于乘輿彊臨之國數上書讓/還東海又因皇太子固辭帝不許深嘉歎之以彊章宣)
(示公卿初魯恭王好宫室起/靈光殿甚壯麗是時猶存補)殿上施牀帳(晉書云西陽/王羕字延年)
(輔成帝時帝幼沖詔羕依安平獻王/孚故事設牀帳於殿上帝親迎拜補)髙選參佐(又云梁/王肜宣)
(帝子髙選參佐拜為/大將軍領西戎校尉)自選長吏(晉書齊獻王攸傳云詔/議藩王令自選國内長)
(吏攸奏議乃議復古之/制書比三上輒報不許)獨留京師(東觀漢記中山簡王/焉以郭太后少子獨)
(留京/師)入省宿止(范後漢書云清河孝王慶永元四年帝/移幸北宫章徳殿講於白虎觀慶得入)
(省宿/止)上親臨送(東觀漢記東平王蒼傳云大鴻/臚奏遣諸王歸國上親臨送)朝夕問
訊(范後漢書清河王慶多被/病或時不安帝朝夕問訊)如家人禮(漢書齊悼惠王/肥孝惠二年入)
(朝帝與齊王燕飲太后前置齊王上坐如家人禮太后/怒迺令人酌兩巵鴆酒置前令齊王為壽齊王起帝亦)
(起欲俱為壽太后恐自起反巵/齊王怪之因不敢飲陽醉去補)執子孫禮(王晉書安平/王孚見上)
黄門侍疾(後漢東平王蒼還國後疾病帝馳遣名/醫小黄門侍疾使者冠蓋不絶于道補)太醫
侍疾(魏志中山恭王衮傳云青龍二年秋衮得疾病詔/遣太醫視疾殿中虎賁賫手詔賜珍膳相屬  案)
(衮疾困敕令官屬曰吾寡德忝寵大命將盡吾既好儉/而聖朝著終誥之制為天下法吾氣絶之日自殯及葬)
(務奉詔書昔衛大夫蘧瑗𦵏濮陽吾望其墓常想其遺/風願託賢靈以弊髮齒營吾兆域必往従之禮男子不)
(卒婦人之手亟以時成東堂堂成/名之曰遂志之堂輿疾往居之補)數受賞賜(范漢書楚/王英傳云)
(自顯宗為太子時英常獨歸附太子/太子特親愛之及即位數受賞賜)食七十城(漢書髙/五王傳)
(云齊悼惠王肥髙帝/六年立食七十餘城)租入八千萬(范後漢書陳敬王羨/傳云建初三年有司)
(奏遣羨與鉅鹿王恭樂城王黨俱就國肅宗性篤愛不/忍與諸王乖離遂皆留京師明年案輿地圖令諸國户)
(口皆等租入嵗/各八千萬補)梁膏腴大國(漢書文三王傳云梁孝王/武最親有功又為大國居)
(天下膏/腴地)卑溼貧國(漢書景十三王傳云長沙定王發以/母唐姬故程姬侍者景帝召程姬程)
(姬有所避不願進而飾侍者唐兒使夜進上醉不知以/為程姬而幸之遂有身已乃覺非程姬也及生子因名)
(曰發以孝景前二年立以其/母微無寵故王卑溼貧國補)帛布單衣(漢書曰趙敬肅/王彭祖每相二)
(千石至彭祖/衣帛布單衣)多殖財貨大修宫室(東觀漢記曰濟南安/王康多殖財貨大修)
(宫室起内第奴婢至千四百人廏馬千二百匹私田八/百頃奢侈恣慾游觀無節補案何敞上疏諫曰蓋聞諸)
(侯之義制節謹度然後能保其社稷和其民人大王以/骨肉之親享食茅土當施張政令明其典法出入進止)
(宜有期度輿馬臺𨽻應為科品而今奴婢廏馬皆有千/數增無用之口以自蠶食宫婢閉隔失其天性感亂和)
(氣又多起内第觸犯防禁費以巨萬而功猶未半夫文/繁者質荒木勝者人亡皆非所以奉禮承上傳福無窮)
(者也故楚作章華以凶吳興姑蘇而滅景公千駟民無/稱焉今數游諸第晨夜無節又非所以逺防未然臨深)
(履薄之法也願大王修恭儉遵古制省奴婢之口減乗/馬之數斥私田之富節游觀之宴以禮起居則敞乃敢)
(安心自保惟大王深慮愚言康素敬/重敞雖無所嫌牾然終不能改附)好治宫室(漢書景/十三王)
(傳云魯恭王餘初好治宫室壞孔子舊宅以廣其宫聞/鐘磬琴瑟之聲遂不敢復壞於其壁中得古文經傳補)
(案餘好治宫室苑囿狗馬季年/好音不喜辭為人口吃難言附)雅好宫室(東觀漢記琅/邪孝王京見)
(上/)侈其府第(王晉書曰齊獻王攸子蕤躭酒色侈其府/第案蕤性强暴使酒數陵侮弟冏冏以兄)
(故容之冏起義兵趙王倫收蕤/及弟北海王寔繫廷尉當誅補)築山穿池(晉㑹稽王道/子寵嬖人趙)
(牙牙為道子開東第築山/穿池列樹竹木功用鉅萬)好氣力(漢書江都易王非傳/云非好氣力治宫館)
(招四方豪/傑驕奢甚)好狗馬(漢書魯恭/王餘見上)好射獵(漢書曰燕刺王旦/壯大就國為人辯)
(畧博學經書雜說好星厯數/術倡優射獵之事招致游士)好逸遊(漢書武五子傳云/廣陵王胥壯大好)
(倡樂逸游力扛鼎空手搏熊彘猛/獸動作無法度故終不得為漢嗣)好聲色(後漢任城貞/王安傳云云)
(數案安性輕易貪吝/  㣲服出入遊觀補)好為吏(漢書景十三王傳云趙敬/肅王彭祖不好治宫室禨)
(祥好為吏鬼案師古曰禨鬼俗也字或作􁎵淮南/子曰荆人  越人􁎵禨祥總謂鬼神之事也附)好遊
俠(范後漢書曰楚王英少時好遊俠通賔/客晚節喜黄老學為浮屠齋戒祭祀補)距諫飾非(漢/書)
(景十三王傳云膠西于王端/彊足以距諫知足以飾非)巧佞卑諂(漢書景十三王/傳云趙敬肅王)
(彭祖為人巧/佞卑諂足恭)慠狠不法(范後漢書曰河間孝王開薨子/惠王政嗣政慠狠不奉法憲)
白衣布出(後漢書宗室五王傳云趙王良𤣥孫乾居父/喪私聘小妻又白衣出司馬門坐削中邱縣)
(補/)奢泰驕佚(東觀漢記阜陵王傳云阜陵質王延在國/奢泰驕佚  案後漢書曰延性驕奢而遇)
(下嚴烈永平初有上書告延與姬兄謝弇及姊館陶主/壻駙馬都尉韓光招姦猾作圖䜟祠祭祝詛事下案驗)
(光弇被殺辭所連及死徙者甚衆有司奏請誅延顯/宗以延罪薄於楚王英故特加恩徙為阜陵王補)樂
酒好内(漢書景帝十三王傳云中山靖王勝為人樂酒/好内有子百二十餘人  案勝常與趙王彭祖)
(相非曰兄為王專代吏治事王者當日聴音樂御聲色/趙王亦曰中山王但奢淫不佐天子拊循百姓何以稱)
(為藩/臣補)驕淫犯禁(漢書景十三王傳云常山憲王舜以孝/景中五年立舜帝少子驕淫數犯禁上)
(常寛/之補)通姦犯法(漢書宣元六王傳云東平思王宇甘露/二年立元帝即位就國壯大通姦犯法)
(補案師古注曰與奸/猾交通好犯法附)致游士(漢書武五子傳云/燕刺王旦見上)聚奸猾
(後漢書云永平中有司奏楚王英招聚奸猾造作圖䜟/擅相官秩置諸王公將軍二千石大逆不道請誅之帝)
(以親親不忍乃廢/英徙丹陽涇縣補)楚巫祝詛(漢書廣陵王胥傳云昭帝/時胥見上年少無子有覬)
(欲心而楚地巫鬼胥迎女巫李女須使下神祝詛補案/女須泣曰孝武帝下我左右皆伏言吾必今胥為天子)
(胥多賜女須錢使禱巫山㑹昭帝崩胥曰女須良巫也/殺牛塞禱及昌邑王徵復使巫祝詛之後王廢胥寖信)
(女須等數賜予錢物宣帝即位胥曰太子/孫何以反得立復令女須祝詛如前附)作節綬(漢書/景十)
(三王傳云云波案江都王建游雷波天大風建使郎兩/人乗小船入  中船覆兩郎溺攀船乍見乍沒建臨觀)
(大笑令皆死宫人姬八子有過者輒令臝立擊鼓或置/樹上久者三十日乃得衣或髠鉗以鉛杵舂不中程輒)
(掠或縦狼令齧殺之建觀而大笑或閉不食令餓死建/欲令人與禽獸交而生子彊令宫人臝而四據與羝羊)
(及狗交專為淫虐自知罪多國中多欲告言者建恐誅/心内不安與其后成光共使越婢下神祝詛上與郎中)
(令等語怨望漢庭使者即復來覆我我決不獨死建亦/頗聞淮南衡山隂謀恐一日發為所并遂作兵器號王)
(后父胡應為將軍中大夫疾有材力善騎射號曰靈武/君作治黄屋蓋刻皇帝璽鑄將軍都尉金銀印作漢使)
(節二十綬千餘具置軍官品員及拜爵/封侯之賞具天下之輿地及軍陳圖補)建旗旌鼓車(漢/書)
(曰燕刺王旦建旗/旌鼓車旄頭先敺)刻皇帝璽鑄將軍印(漢書江都/王建見上)徙房
陵(漢書景十三王傳云常山憲王舜薨太子勃嗣勃私/姦飲酒博戲擊筑與女子載馳環城過市入獄視囚)
(天子遣大行張蹇驗問逮諸證者王又匿之吏求捕勃/使人致擊笞掠擅出漢所疑囚有司請誅勃上曰勃無)
(良師傅不忍致誅有司請廢勿王/徙王勃以家屬處房陵上許之補)徙丹陽(范後漢書楚/王英見上)
(案英交通方士作金龜玉/鶴刻文字以為符瑞補)貶食一縣(後漢書千乗貞王/伉傳云渤海王悝)
(謀為不道有司請廢之帝不忍乃貶/為癭陶王食一縣悝伉之曽孫也補)入朝墮馬(漢書文/三王傳)
(云梁懷王楫文帝少子也好詩書帝愛之異/于他子五年一朝凡再入朝因墮馬死補)北門軸折
(漢書景十三王傳云臨江閔王榮三嵗坐侵廟堧地為/宫上徵榮榮行祖于江陵北門既上車軸折車廢江陵)
(父老流涕竊言/曰吾王不反矣)不食而死(漢三王傳云淮南厲王被廢/謂侍者曰誰謂乃公勇者吾)
(以驕不聞過故至/此乃不食而死補)以綬自絞(漢書武五子傳云燕刺王/旦武帝崩太子立是為孝)
(昭帝賜諸侯王書旦得書自絞屏案賜燕王璽書曰昔/髙皇帝王天下建立子弟以藩  社稷先日諸吕隂謀)
(大逆劉氏不絶若髪賴絳侯等誅討賊亂尊立孝文以/安宗廟非以中外有人表裏相應故邪樊酈曹灌攜劍)
(摧鋒從髙皇帝墾菑除害耘鉏海内當此之時頭如蓬/葆勤苦至矣然其賞不過封侯今宗室子孫曽無暴衣)
(露冠之勞裂地而王之分財而賜之父死子繼兄終弟/及今王骨肉至親敵吾一體乃與他姓異族謀害社稷)
(親其所疎疎其所親有逆悖之心無忠愛之義如使古/人有知當何面目復奉齊酎見髙祖之廟乎旦得書以)
(符璽屬醫工長謝相二千石奉事不謹死矣即以綬自/絞后夫人隨旦自殺者二十餘人天子加恩赦王太子)
(建為庶人賜旦/諡曰刺王補)髮紛骨籍(漢書燕刺王旦傳云左將軍/上官桀等專為燕王謀反皆)
(伏誅旦聞之云云兮案王自歌曰歸空城兮狗不吠雞/不鳴横術何廣廣  固知國中之無人華容夫人起舞)
(曰髮紛紛兮寘渠骨籍籍兮亡居母求死子/兮妻求死夫裴囘兩渠間兮君子獨安居補)廢為庶人
(漢書文三王傳云梁共王買立十一年薨子平王襄嗣/濟川王明以垣邑侯立七年坐射殺其中尉有司請誅)
(武帝弗忍廢為庶人徙房陵國除補案濟東王彭離驕/悍昏暮私與其奴亡命少年數十人行剽殺人取財物)
(以為好所殺發覺者百餘人國皆知之莫敢夜行所殺/者子上書告言有司請誅武帝弗忍廢為庶人徙上庸)
(國除/附)
　
　
　
　
　
　
　
　
　
　
　
　
　
　
　
　北堂書鈔卷七十
欽定四庫全書
　北堂書鈔卷七十一
　　　　　　　　　　　　　唐　虞世南　撰
　　　　　　　　　　　　　明　陳禹謨　補註
　設官部二十三
　　諸王傅一百四十九(續補/)諸王師一百五十(缺今/補)
　　諸王相一百五十一(缺今/補)諸王友一百五十二(缺今/補)
　　諸王文學一百五十三(缺今/補)諸王國郎令一百五十四(缺今/補)
　　諸王國中尉一百五十五(續/補)　諸王國常侍一百五十六
　　諸王國侍郎一百五十七　　諸王國三軍一百五十八
　　諸王國典一百五十九　　　諸王長史(續補/)
　　　諸王傅一百四十九
王傅一人秩二千石(續漢書百官志王傅一人秩二/千石漢初立成帝改名太傅)漢
文思賈誼(漢賈誼為長沙王太傅後嵗餘文帝思誼徵/之至入見上方受釐坐宣室上因感鬼神事)
(而問鬼神之本誼具道所以然之故至夜半文帝/席前既罷曰吾久不見賈生自以為過今不及也)漢武
重始昌(漢書夏侯始昌通五經以齊詩尚書教授自董/仲舒韓嬰死後武帝得始昌甚重之始昌明于)
(隂陽先言柏梁臺災日至期日果災時昌/邑王以少子愛上為選師始昌為太傅補)魯王傅(吳志/是儀)
(字子羽北海營陵人也南魯二宫初立儀以本職領魯/王傅嫌二宫相近切乃上疏以二宫宜有降殺正上下)
(之序明教化之本書三四上為傅盡忠動輒規諫事上/勤與人恭不治産業不受施惠為屋舍纔足自容隣家)
(有起大宅者權出望見問起大室者誰左右對曰似是/儀家也權曰儀儉必非問果他家其見知信如此續補)
岐王傅(唐書邱悅河南陸渾人也有學業景龍中為相/王掾與文學韋利器典籖裴耀卿俱為王府直)
(學士睿宗在藩甚重之官至岐王傅開/元初卒所撰有三國典畧行于時續補)
　　　諸王師一百五十(全補/)
以三百篇諫(漢書曰王式字翁思為昌邑王師昭帝崩/昌邑王嗣立以行淫亂廢昌邑羣臣皆下)
(獄式亦繫獄當死治事使者責問曰師何以亡諌書式/對曰臣以詩三百五篇朝夕授上至于忠臣孝子之篇)
(未嘗不為王反復誦之也至于危亡失道之君未嘗不/流涕為王深陳之也臣以三百五篇諫是以無諫書使)
(者以聞亦/得減死論)
　　　諸王相一百五十一(全補/)
吏民不欺(東觀漢記曰吳祜字季英陳留人遷膠東相/政惟仁簡以身率物民有相爭訴者輒閉閣)
(自責然後料其所訟以道譬之或身到閭里/重相和解自是之後爭隙省息吏民不欺)五經復興
(東觀漢記曰魯平字叔陵拜趙相為政尚寛惠禮讓雖/居官不廢教授門人常有數百闗東號曰五經復興魯)
(叔/陵)民用温給(後漢書曰張禹遷下邳相徐縣北界有蒲/陽坡傍多良田而湮廢莫修禹為開水門)
(通引灌溉遂成熟田數百頃勸率吏民假與種粮親自/勉勞遂大收穀實隣郡貧者歸之千餘戸室廬相屬其)
(下成市後嵗至墾千餘頃民用温給有案東觀記曰坡/水廣二十里徑亘百里在道西其東  田可萬頃坡與)
(陂同/附)趙君名重(後漢書曰趙咨應召拜東海相之官道/經滎陽令燉煌曹暠暠咨之故孝廉也)
(迎路謁候咨不為留暠送至亭水次望塵不及謂主簿/曰趙君名重今過界不見必為天下笑即棄印綬立追)
(東海謁咨畢辭歸家其為時人所貴若此/  案咨為燉煌太守時薦暠為孝廉附)以儉化俗(謝/承)
(後漢書曰東郡趙咨為東海相人遺/其雙枮魚噉之二嵗不盡以儉化俗)以為魯相(魏志曰/初曹公)
(為兖州以東平畢諶為别駕張邈之叛也邈劫諶父母/弟妻子公遣之曰卿老母在彼可去諶頓首無二心公)
(嘉之為之流涕既出遂亡歸及邈敗生得諶衆為諶懼/公曰夫人孝于其親者豈不亦忠于君乎吾所求也以)
(為魯/相)客不忍刺(蜀志劉備領平原相郡民劉平素輕光/主恥為之下使客刺之客不忍刺語之)
(而去其得/人如此)乗驢到郡(晉書曰文帝輔政阮籍常従容言/於帝曰平生曽遊東平縣樂其風)
(土帝大悅即拜東平相籍乗驢到郡壞府/舍屏障使内外相望法令清簡旬日而還)殺部督郵(九/州)
(春秋曰孔融為北海/相一朝殺部督郵)捐俸給民(㑹稽典録曰駱俊字孝/逺孝靈皇帝擢拜陳相)
(汝南葛陂盜賊並起陳與接境四面受敵俊厲吏民為/之保障發倉以贍貧民隣郡士庶咸往歸之身捐俸禄)
(給其衣食民産有子常敕主者厚/致米肉生男女者輒以駱為名)
　　　諸王友一百五十二(全補/)
㑹稽王友(晉中興書曰謝尚字仁祖/司徙左西屬為㑹稽王友)除滕王友(北史曰/蕭大圜)
(除膝王逌友逌嘗問大圜曰吾聞湘東王作梁史有之/乎對曰言之者妄耳如使有之亦不足怪昔漢明帝為)
(世祖紀章帝為顯宗紀殷鑒不逺足為成例且君子過/如日月之蝕彰于四海安得而隠之如有不彰亦安得)
(不隠蓋子為父隠直在其中諱/國之惡抑又禮也逌乃大笑)以浩為友(殷浩别傳曰/㑹稽王少著)
(名譽以/浩為友)南陽王友(山公啟事曰近啟脩武令劉訥補南/陽王友訥才志内外非稱臣以為宜)
(蒙此者是以啓及/不審固可用不)
　　　諸王文學一百五十三(全補/)
責讓文學(魏志曰中山恭王衮每讀書文學左右常恐/以精力為病數諫止之然性所樂不能廢也)
(文學防輔相與言曰受詔察王舉錯有過當奏及有善/亦宜以聞遂共表稱陳衮美衮聞之大驚懼責讓文學)
(曰脩身自守常人之行耳而諸/君乃以上聞適增其負累也)臨淄文學(晉書鄭袤傳/魏武帝初封)
(諸子為侯精選賔友袤/與徐幹俱為臨淄文學)聰明善詩賦(晉諸公贊曰扶風/王年八嵗聰明善)
(詩賦中表竒之魏烈/祖以為齊王芳文學)文學士之場(長沙耆舊傳曰太尉/李公時為荆州刺史)
(下辟書曰欲採明珠求之于蚌欲得名士求之文學或/割百蚌不得一珠不可舍玤求之于魚或百文學不出)
(奇士不可捨文學求之于斗筲也由是/言之蚌乃珠之所藏文學亦士之場矣)吳王文學(晉書/褚裒)
(字季野譙國桓彞見而目之曰季野有皮裹陽秋謝安/亦雅重之恒云裒雖不言而四時之氣亦備矣初辟西)
(陽王掾吳/王文學)
　　　諸王國郎令一百五十四(全補/)
面刺王過(漢書曰龔遂字少卿山陽人也以明經為官/至昌邑郎中令事王賀賀動作多不正遂為)
(人忠厚剛毅有大節内諫諍于王外責傅相引經義陳/禍福至于涕泣蹇蹇亡已面刺王過王至掩耳起走曰)
(郎中令善愧人及國中皆畏憚焉王嘗久與騶奴宰人/遊戲飲食賞賜亡度遂入見王涕泣䣛行左右侍御皆)
(出涕王曰郎中令何為/哭遂曰臣痛社稷危也)張武乘傳(漢書曰周勃等共誅/諸吕迎代王郎中令)
(張武等議皆曰不可信願稱疾無往以觀其變中尉宋/昌進曰羣臣之議皆非願大王勿疑也代王遣太后弟)
(薄昭見勃勃等具言所以迎立王者昭還報曰信矣上/笑謂宋昌曰果如公言乃令宋昌驂乘張武等乘傳詣)
(長安羣臣奉法駕迎代邸皇帝即日夕入未央宮拜/宋昌為衛將軍領南北軍張武為郎中令行殿中)置
郎中令(續漢書曰皇子封王其郡為國每國置郎/中令一人秩千石  案郎中宿衛官也附)太祖
賜穀(魏志曰袁渙為魏國郎中令及卒太祖為之流涕/賜穀二千斛一教以太倉穀千斛賜郎中令之家)
(一教以垣下穀千斛與曜卿家外不解其意教曰以太/倉穀者官法也以垣下穀者親舊也  按渙字曜卿魏)
(初建為郎中令行御史大夫事言于太祖曰今天下大/難已除文武並用長久之道也以為可大收篇籍明先)
(聖之教以易民視聴使海内斐然向風則逺人不服可/以文德來之太祖善其言時有傳劉備死者羣臣皆賀)
(渙以嘗為備舉/吏獨不賀附)隗禧儒者(魏畧云隗禧少好學為譙王/郎中令王宿聞其儒者常虚)
(心従學禧亦敬恭以/授王由是大得賜遺)南土秀望(晉中興書曰顧榮時在/洛者唯陸機陸雲及榮)
(三人機雲雖有才藻不及榮也上/以榮南土秀望補吳王郎中令)吾得其人(沈約宋書/曰宋國初)
(建當置郎中令髙祖難其人謂傅亮曰今用郎中令不/可減袁曜卿也既而曰吾得其人矣乃以王惠居之)
道弼姓字(續搜神記曰㑹稽朱弼為王國郎中令營立/第舍未成而卒同郡謝子木代其事以弼死)
(亡乃定簿書多張功費至百餘萬以其贓誣弼子木夜/寢忽聞有人道弼姓字者俄頃而到堂前立謂之曰卿)
(以枯骨腐肉專可得誣當以/某日夜更相書言終忽不見)
　　　諸王國中尉一百五十五(全補/)
如郡都尉(漢書百官公卿表云武帝改中尉為執金/吾成帝綏和元年以中尉如郡都尉)主
盜賊(續漢書百官志云皇子封王其郡為國置中尉/一人比二千石本注曰職如郡都尉主盜賊補)以
禦非常(後漢百官表武帝太初元年改/中尉更名執金吾以禦非常)司執姦邪(韋曜/辯釋)
(名曰執金吾大中尉/掌徼宫外司執姦邪)公孫賜千金(漢書曰梁孝王招延/四方豪傑齊人公孫)
(詭多竒計初見日王賜千金/官至中尉號曰公孫將軍)王子陽賢良(漢書曰王吉/字子陽少好)
(學明經舉賢良為昌邑王中尉王好遊獵驅馳國中動/作無節吉數諫後昭帝崩昌邑王嗣立王以行淫亂廢)
(昌邑羣臣坐在國時不舉奏王罪過令漢朝不聞知又/不能輔導陷王大惡皆下獄誅唯吉與龔遂以忠直數)
(諫正得/減死補)韋𤣥成禮讓(漢書韋𤣥成傳云初宣帝寵姬張/婕妤男淮陽憲王好政事通法律)
(上奇其才有意欲以為嗣然因太子起于細微又早失/母故不忍也久之上欲感風憲王輔以禮讓之臣乃召)
(拜𤣥成為淮陽中尉是時王未就國𤣥成受詔與太傅/蕭望之及五經諸儒雜論同異于石渠閣條奏其對補)
徐偃治有廉節(史記曰魯申公弟子為博士者十餘人/孔安國至臨淮太守徐偃為膠西中尉)
(其治官民皆/有廉節補)𤣥成講論同異(見/上)宋昌曰代王仁賢(漢書/文帝)
(紀曰髙祖十一年誅陳豨定代地立子恒為代王髙后/崩諸吕謀為亂丞相陳平等共誅之謀立代王郎中令)
(張武等議曰願稱疾無往以觀其變中尉宋昌進曰羣/臣之議皆非也夫秦失其政豪傑並起人人自以為得)
(之者以萬數然卒踐天子位者劉氏也天下絶望一矣/髙帝王子弟犬牙相制所謂磐石之宗也天下服其强)
(二矣漢興除秦煩苛約法令施德惠人人自安難動揺/三矣夫以吕太后之嚴立諸吕為三王擅權專恣然而)
(太尉以一節入北軍一呼士皆袒左為劉氏畔諸吕卒/以滅之此乃天授非人力也今大臣雖欲為變百姓弗)
(為使其黨寧能專一耶内有朱虚東牟之親外畏吳楚/淮南琅邪齊代之强方今髙帝子獨淮南王與大王大)
(王又長賢聖仁孝聞于天下故大臣因天下之心而欲/迎立大王大王勿疑也補按代王詔曰方大臣誅諸吕)
(迎朕朕狐疑皆止朕唯中尉宋昌勸朕朕已得/保宗廟已尊昌為衛將軍其封昌為壯武侯附)常麗曰
王身恭儉(漢書常麗為河間獻王中尉王薨常麗以聞/曰王身端行治温仁恭儉篤敬愛下明知深)
(察惠于鰥寡大行令奏諡法聰/明睿知曰獻宜諡曰獻王補)邵𢎞上書(邵氏家傳云/邵𢎞字德裕)
(時景帝為琅邪王詔書髙選官屬請君為中尉君為人/體素方嚴儀容甚偉雖私門接對僮僕儼然不厲而威)
(王甚憚焉王嘗候君晝息身隨使者潛至君舍令使者/進曰王有命君徐理鬢冠履俯伏盡禮然後讀之王與)
(使者羣立瞻聴為之歎息曰古人稱不愧于屋漏其邵/中尉乎吾反逆詐以試長者豈不陋哉王虚心受納忻)
(晏言語晝夜無休君乃上書諫王王讀三四瞿然/失色謂左右曰思邵中尉之言使人于今毛豎)王吉
數諫(見/上)王甚憚焉(見/上)太子不悅(魏志云魏國既建楊俊/遷中尉太祖征漢中魏)
(諷反于鄴俊自劾詣行在所俊以身方罪免牋辭/太子太子不悅曰楊中尉便去何大髙逺耶補)特置
中尉(續漢書清河王小心恭孝特見親愛後諸王就國/鄧太后詔特聴清河王置中尉内史賜什物皆取)
(乗輿上/御續補)秩二千石(漢舊儀曰帝子為王國置太傅中/尉各一人秩二千石以輔王續補)
　　　諸王國常侍一百五十六
贊相威儀獻納臧否(晉起居注成帝咸寧三年/大國置左右常侍云云)龔舍髙
名聘為常侍(漢書龔舍傳云楚王入朝聞舍髙/名聘為常侍不得已隨王歸國)有學有
才(晉中興書虞預有學/有才轉琅邪王常侍)吳王常侍(晉書曰甘卓字季思/郡命主簿功曹察孝)
(廉州舉秀才為/吳王常侍補)
　　　諸王國侍郎一百五十七
通傳教令(晉百官表注侍郎朝服武冠贊相威儀/通傳教令大國置四人小國置二人)與諸
子遊(魏畧司馬宣王為/侍郎令與諸子遊)趙定鼓瑟(桓譚新論曰宣帝元/康神爵之間丞相奏)
(能鼓雅瑟者勃海趙定梁國/龍德召見温室拜為侍郎補)王鑒文筆(晉書王鑒少以/文筆著稱初為)
(元帝琅邪/王侍中)孫秀校才其志難滿(孫盛晉陽秋云孫秀為/趙王倫侍郎劉𢎞為琅)
(邪内史秀于倫遂為所信𢎞/謂人曰孫秀校才其志難滿)
　　　諸王國三軍一百五十八
三軍之將(晉起居注太始二年詔曰大國三軍領兵五/千人次國二軍領兵三千人小國一軍領兵)
(二千人上中/下三等將軍)
　　　諸王國典一百五十九
尚書改為治書(漢制云典書即今尚書改/為治書又改為典書也)掌國教令(晉/起)
(居注晉武置典/書令掌國教令)典衛王宫(又云晉武置學官令/主貢舉秀異云云)詔選典
令(晉起居注太康二年齊王攸統總軍事/詔議藩王令自選國内長史云云補)
　　　諸王長史(續補/)
傾䣛酬接(晉書曰劉輿為魏郡太守東海王越將召之/或曰輿猶膩也近則汙人及至越疑而御之)
(輿密視天下兵簿及倉庫牛馬器械水陸之形皆黙識/之是時軍國多事每㑹議自潘滔以下莫知所對輿既)
(見越應機辨畫越傾䣛/酬接即以為左長史)越府三才(晉書曰劉輿為東海/王越左長史越既總)
(録以輿為上佐賔客滿筵文案盈几逺近書記日有數/千終日不倦或以夜繼之人人懽暢莫不悅附命議如)
(流酬對欵備時人服其能比之陳遵時稱越/府有三才潘滔大才劉輿長才裴邈清才)厯輔王政
(齊書曰陸慧曉為晉熙王冠軍長史慧曉厯輔王政治/身清肅僚佐以下造請起送之或謂慧曉曰長史貴重)
(不宜妄自謙屈答曰我性惡/人無禮不容不以禮處人)未有前例(齊書曰陸慧曉/遷右長史時陳)
(郡謝朏為左長史府公竟陵王子良謂王融曰我府二/上佐求之前世誰可為比融曰兩賢同時便是未有前)
(例/)人之表範(崔鴻十六國春秋後趙録曰張躍字世淵/清河東武城人也學敏才達雅善清談石)
(勒偉其議辨拜世子衛軍長史敕世/子曰張長史人之表範汝其師之)決䇿帷幄(後魏書/曰張兖)
(上谷沮陽人也好學有文才太祖為代王遷/為左長史決䇿帷幄太祖器之禮遇優厚)覘其醉醒
(南史曰孔覬除安陸王子綏後軍長史性使酒每醉輒/彌日不醒僚類間多所凌忽尤不能曲意權倖莫不畏)
(而嫉之居常貧磬未嘗開懷為府長史典籖諮事不呼/前不敢前不令去不敢去雖醉日居多而曉明政事醒)
(時判決未嘗有壅衆咸云孔公一月二十九日醉勝/他人二十九日醒也孝武每欲引見遣人覘其醉醒)
　
　
　
　
　
　
　
　
　
　
　
　
　北堂書鈔卷七十一
欽定四庫全書
　北堂書鈔卷七十二
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部二十四
　　　刺史一百六十
九州之長(曲禮鄭注云每一州之中/天子選侯之賢者為之牧)十有三牧(漢官解/詁云京)
(畿十有三牧/分部督察)銀印青綬(漢書百官公卿表云綏和元/年改刺史為牧銀印青綬)銅
印墨綬(晉百官表云刺史漢官也銅/印墨綬朝服進賢兩梁冠)位居牧伯(漢公卿/表云今)
(刺史居牧伯之/位一州之統)位下大夫(漢書朱博傳云哀帝初何武/為大司空與丞相翟方進共)
(奏言古選諸侯賢者以為州伯所以廣聰明燭幽隱也/今部刺史居牧伯之位秉一州之統位下大夫而臨二)
(千石輕重不相凖臣請罷刺史更置州牧以應古制博/又奏言漢家至徳溥大宇内萬里立置郡縣部刺史奉)
(使典州督察郡國吏民安寧故事居部九歳舉為守相/秩卑而賞厚咸勸功樂進前丞相方進奏罷刺史更置)
(州牧秩真二千石位次九卿九卿缺以髙第補其中材/茍自守而已恐功効陵夷姦軌不禁臣請罷州牧置刺)
(史如/故補)分刺諸州(後漢書百官志云秦有監察御史監諸/郡漢興省之但遣丞相史分刺諸州無)
(常官/補)分部督察(漢官解/詁見上)訓導諸侯(國語云周宣王欲得/國子之能訓導諸侯)
(者案注賈侍中云國子諸侯之嗣子或曰/國子諸侯之子欲使訓導諸侯子也補)督察郡國(漢/書)
(朱博傳/見上)刺舉州事(應劭漢官/儀云云)盡部州境(丹陽記漢承秦/罷侯置守至武)
(帝元封五年始置/刺史盡部州境)天王所使(交州記云刺者言其刺舉/不法史者使也言為天子)
(之所/使也)奉詔條察(漢書百官公/卿表云見上)長一州(周禮太宰職云一/曰牧以地得民鄭)
(注云牧州長也九州各有封域以居民也案賈公彦疏/曰一曰牧以地得民者謂畿外八州之中州别立一州)
(牧使侯伯有功德者為之使統領二百一十國以/有一州土地集安萬民故云牧以地得民也補)阜兆
民(尚書周官以倡/九牧阜成兆民)秉一州之統(漢書朱博/傳云見上)處方伯之任
(王隠晉書曰山濤為冀州刺史處方伯之任案晉書山/濤傳曰羊祜執政時人欲危裴秀濤正色保持之由是)
(失權臣意出為冀州刺史加寧逺將軍冀州俗薄無相/推轂濤甄拔隠屈搜訪賢才旌命三十餘人皆顯名當)
(時人懷慕尚/風俗頗革補)位次九卿(漢書朱博/傳云見上)所察六條(漢書百官/公卿表注)
(曰刺史班宣周行郡國省察治狀黜陟能否斷治寃獄/以六條問事非條所問即不省一條强宗豪右田宅踰)
(制以强陵弱以衆暴寡二條二千石不奉詔書遵承典/制倍公向私旁詔守利侵漁百姓聚斂為奸三條二千)
(石不恤疑獄風厲殺人怒則任刑喜則淫賞煩擾刻暴/剥截黎元為百姓所疾山崩石裂祅祥訛言四條二千)
(石選署不平茍阿所愛蔽賢寵頑五條二千石子弟恃/怙榮埶請託所監六條二千石違公下比阿附豪强通)
(行貨賂割/損政令補)監察郡縣糾遏非常(黄恭交州記云秦兼天/下改牧為郡監察郡縣)
(糾遏/非常)詣京奏事(續漢書百官志云建武十八年復為刺/史十二人各主一州其一州屬司𨽻校)
(尉諸州常以八月巡行所部郡國録囚徒考殿最初嵗/盡詣京師奏事中興但因計吏皆有従事史假佐補)
乘驛奏事(應劭漢官/儀未詳)三年入奏事(王隠晉書云大康三/年罷刺史將軍官刺)
(史依漢制三/年一入奏事)九嵗為守相(漢書朱博/傳見上)賜三公服(後漢書/曰郭賀)
(字喬卿拜荆州刺史引見賞賜恩寵隆異及到官有殊/政百姓便之歌曰厥德仁明郭喬卿志正朝廷上下平)
(顯宗巡狩至南陽特見嗟歎賜以三公之服黼黻冕/旒勅行部去襜帷使百姓見其容服以章有徳補)賜
髙山冠(㑹稽先賢傳詔賜交州刺史某髙山冠絳/三疋擁節臨難授命立功討賊以報上心)賈充
假羽葆(晉書曰賈充為使持節都督秦涼二州諸軍事/侍中車騎將軍如故假羽葆鼔吹給第一駙馬)
(朝之賢良欲進忠規獻替者皆幸充此舉望隆惟新之/化充既外出自以為失職深銜任愷計無所従將之鎮)
(百僚餞于夕陽亭荀勗私焉充以憂告勗曰公國之宰/輔而為一夫所制不亦鄙乎然是行也辭之實難獨有)
(結婚太子不頓/駕而自留矣補)杜預給追鋒(王晉書云杜預為鎮南大/將軍都督荆州諸軍事給)
(追鋒車第二駙馬預既至鎮繕兵甲耀威武乃簡精/銳南土歌之曰後世無叛有杜翁孰識智名與勇功)傳
車驂駕(謝漢書曰賈琮為冀州刺史舊典傳車驂駕垂/赤帷裳迎於州界及琮之部升車言曰刺史當)
(逺視廣聴糾察美惡何有反垂帷裳以自掩塞乎乃命/御者褰之百城聞風自然悚震案先時交趾屯兵及有)
(司舉賈琮為刺史即移書告示使其安資業百姓歌/之曰賈父來晚使我先反今見清平吏不敢飯補)法
駕騑驂(謝漢書曰李壽為青州刺史發壐書於本縣傳/舍乘法駕騑驂朱軒就路奏免四郡相百城怖)
(懼悉豫/棄官)還京師曲蓋蔽日(東觀漢記曰段穎起於徒中/為并州刺史有功後徵還京)
(師頴乘輕車介士鼔吹曲蓋朱旗/騎馬殷天蔽日連騎相繼數十里)還本州衣繡晝行(魏/志)
(張既為雍州刺史太祖謂既曰/還君本州可為衣繡晝行矣)使刺三河(漢書田叔傳/云叔少子仁)
(以壯勇為衛將軍舍人數從擊匃奴衛將軍進言仁為/郎中至二千石丞相長史失官後使刺三河還奏事稱)
(意/補)都督六州(晉書云庾亮遷都督江荆豫益梁雍/六州諸軍事領江荆豫三州刺史)以能
治劇(謝漢書曰李壽為青州刺史奉/法督案朝廷聞之以能治劇)益州險逺以親鎮
之(晉起居注云太始元年詔曰益州險逺素號難治/宜以重將親鎮撫之以中郎將下邳王晃為之)湘
州險固以叔父居之(晉中興書譙閔王承字敬才為湘/州刺史帝謂承曰湘州南楚險固)
(在上流之要控三州之㑹是/用武之國也今以叔父居之)劉馥可任東南(魏志劉馥/傳云太祖)
(方有袁紹之難謂馥可任以/東南之事遂表為揚州刺史)賈充綏靜西夏(晉書賈充/傳云武帝)
(詔曰侍中守尚書令車騎將軍賈充雅量𢎞髙達見明/逺武有折衝之威文懷經國之慮信結人心名震域外)
(使權統方任綏靜西夏則吾無西顧之念而逺近獲安/矣其以充為使持節都督秦涼二州諸軍事侍中車騎)
(將軍如/故補)南方稱之(魏志云王基為荆州刺史明制/度整軍農兼脩學校南方稱之)南夏
悅服(王隠晉書羊祜都督荆州諸軍事自在南夏/招攜以禮懷逺以徳吳人悅服稱為羊公)教施
九郡(王隠晉書王沈為豫州刺史乃下教曰若能舉遺/逸於林藪黜姦佞於州國陳長吏之可否皆給榖)
(五百斛别駕主簿奉行九郡施行案王沈傳曰俗化陵/遲不可不革革俗之要實在敦學昔原伯魯不悅學閔)
(馬父知其必亡將吏子弟優閒家門若不教之必致遊/戲傷毁風俗矣於是九郡之士咸悅道教移風易俗補)
宣風萬里(晉起居注詔曰太尉將軍衛瓘忠允清識有/文武之士宜令宣風萬里為青州刺史以統)
(戎政煌晉書衛瓘傳曰瓘學問深博明習文藝與尚書/郎敦  索靖俱善草書時人號為一臺二妙論者謂瓘)
(得伯英筋靖得伯英肉為/政清簡甚得朝野聲譽附)懷以道德(王隠晉書阮瞻遷/平南將軍江州刺)
(史懷以道德案東海王越與瞻書曰禮年八嵗出就外/傅明始可以加師訓之則十年曰幼學明可漸先生之)
(教也然學之所入淺體之所安深是以閑習禮容不如/式瞻儀度諷誦遺言不若親承音㫖小兒毗既無令淑)
(之質不聞道德之風望君/時以間豫周旋誨接補)示以恩信(晉書曰唐彬持節/監幽州諸軍事領)
(護烏丸校尉右將軍彬既至鎮訓卒利兵廣/農重稼震威耀武宣喻國命示以恩信補)風化大行
百姓歸心(魏志曰徐邈為涼州刺史立學明訓禁厚𦵏/斷淫祀進善黜惡風化大行百姓歸心焉西)
(域流通荒戎入/貢皆邈勛也補)州界寧肅百姓稱之(魏書司馬朗字伯/達遷兖州刺史州)
(界寧肅百姓稱之雖在軍旅/常惡衣惡食以儉率下補)恩化大行百姓樂政(謝承/後漢)
(書曰謝夷吾遷荆州刺史雅性明逺能決斷罪疑行部/始到南陽縣遇孝章皇帝巡狩駕幸魯陽有詔勅荆州)
(刺史入傳録見囚徒誡長吏勿廢舊儀朕將覽焉上臨/西廂南面夷吾處東廂分帷隔中央夷吾所決正一縣)
(三百餘事悉與上合而朝廷嘆息曰諸州刺史盡如此/者朕不憂天下常以勵羣臣是時恩化大行百姓樂政)
(補/)奬勵風俗(晉中興書云温嶠代應詹為江州刺史持/節都督平南將軍鎮武昌逹於治道軍人)
(稱頌奬勵/風俗補)州界肅清(三輔決録云蘇章字孺文為冀州/刺史每自舉正其罪州界肅清)
(按章為冀州刺史行部有故人為清河太守案得其好/貨乃請太守設酒接以温顔太守喜曰人各有一天我)
(獨有二天章曰今夕蘇孺文與故人歡飲私恩也/明日冀州刺史白奏事公法也遂舉正其罪補)風俗
頗革(續漢書云周舉為并州刺史太原舊俗以介子推/焚骸有龍忌之禁輒一月寒食莫敢煙爨老小不)
(堪嵗嵗多死者舉既到州乃作弔書以置子推之廟言/盛冬去火殘損人命非賢者之意以宣示愚民使還温)
(食於是衆人稍/解風俗頗革)為十三州最(謝承後漢書賈琮為交趾/刺史在任三年為十三州)
(最/)治為天下最(魏志梁習字子虞為并州刺史政治常/為天下最太和二年徵拜大司農習在)
(州二十餘年而居處貧窮無方/面珍物明帝異之禮賜甚厚補)布告天下預為治法(魏/志)
(賈逵傳云逵為豫州刺史其二千石以下阿縦不如法/者皆舉奏免之帝曰逵真刺史矣布告天下當以預為)
(治/法)得人民心復留一年(續漢書云种暠為梁州刺史甚/得百姓歡心被徵當遷吏人詣)
(闕請留之太后歎曰未聞刺史年/得人心如此乃許之暠復留一)惠愛在人留十八年(華/陽)
(國志嚴遵為益州刺史惠愛每當遷官/吏人塞路攀轅詔遂留之居官十八年)清約率下(東觀/漢記)
(李恂為兖州刺史所種小麥胡蒜悉付従/事無所留清約率下常席羊皮服布被)清淨化人(魏/書)
(劉震為幽州刺史清/淨儉約以禮化人)田豫清約(魏志田豫為護匈奴中/郎將領并州刺史清約)
(儉素所賜皆散之/將士人咸服之)吳隠清操(晉中興書云吳隠之素清/操為廣州刺史州界有水)
(名貪泉父老云飲此者皆使廉士變貪隠之始踐境先/至水所酌而飲之因賦詩曰古人云此水一歃懷千金)
(若使夷齊飲終當不/易心至後清操愈厲)計日受俸(謝漢書楊秉為豫荆徐/兖四州刺史遷任城相)
(自為刺史二千石計日受俸餘禄不入私門/故吏齎錢百萬遺之閉門不受以廉潔稱)不然官燭
(謝後漢書巴祗為揚州刺史幘毁壞不復改/易以水滲曝用之處暝暗之中不然官燭補)十日不炊
(後漢左雄為冀/州刺史見前)巴祗不迎妻子(謝漢書云巴祗為揚州/刺史在任不迎妻子)
吕岱不餉妻子(吳志吕岱為交州刺史厯年不餉家妻/子飢乏孫權聞之歎息  案奮威將軍)
(張承與岱書曰昔旦奭翼周二南作歌今則足下與陸/子也忠勤相先勞謙相讓功以權成化與道合君子歎)
(其德小人悅其美加以文書鞅掌賔客終日罷不舍事/勞不言倦又知上馬輒自超乘不由跨躡如此足下過)
(廉何其事事快也周易有之禮言/恭德言盛足下何有盡此美耶補)貴要託書悉投於水
(華陽國志趙琰為青州刺史有貴要屬託琰於/㕔事前置大器水發書悉投置水中無有所執)貴人寄
貨皆掛於壁(魏志陳泰為并州刺史懷柔夷民甚有威/惠京邑貴人多寄寶貨泰皆掛之於壁不)
(發其封及徵為/尚書悉付還之)不畏彊禦(謝漢書陳朔遷揚州刺/史貶黜姦慝不畏彊禦)不事
上司(魏志崔林為幽州刺史在官不事上司遷河間刺/史  案崔林傳魏名臣奏載侍中辛毗奏曰昔桓)
(階為尚書令以崔林非尚書才遷/以為河間太守與此傳不同補)行部先至學宫(漢書/何武)
(為揚州刺史行部必先至學宫見諸生試其誦/論得失然後入傳舍問墾田頃畝五榖美惡)所過問
民疾苦(續漢書郭伋拜并州刺史前在并州素結恩德/及後入界所到縣邑老少相攜邀迎道路所過)
(問民疾苦聘求耆德雄俊設几杖之禮朝夕與參政事/  案伋始至行部到西河美稷有兒童數百各騎竹馬)
(道次迎拜伋問兒曹何自逺來對曰聞使君到喜故來/奉迎伋辭謝之及事訖諸兒復送至郭外問使君何日)
(當還伋謂别駕從事計日當告之行部既還先期/一日伋為違信於諸兒遂止于野亭須期乃入補)甄拔
隠士(王晉書山/濤見上)旌顯異行(陶氏家傳云陶清為荆州刺/史旌顯所知三十餘人皆當)
(世異行冀州之/士於是為盛)撫循羇旅(王晉書王渾督揚州諸軍處/斷明允撫循羇旅勞謙接納)
(坐無虛席門不停賔/江淮之士甚愛敬之)誘納降附(晉中興書髙平郅恢為/雍州鎮襄陽所撫恤大)
(得闗隴聞譽誘納/降附動以千計)修鹽池家家豐足(魏志云徐邈為涼/州刺史使持節領)
(護羌校尉至值諸葛亮出祁山隴右三郡反邈輒遣㕘/軍及金城太守等擊南安賊破之河右少雨常苦乏穀)
(邈上修武威酒泉鹽池以收虜穀又廣開水田募貧民/佃之家家豐足倉庫盈溢乃支度州界軍用之餘以市)
(金帛犬馬通供中國之費以漸收斂民間私/仗藏之府庫然後率以仁義百姓歸心焉補)治芍陂官
民有畜(魏志云劉馥為揚州刺史數年恩化大行百姓/樂其政流民越江山而歸者以萬數於是聚諸)
(生立學校廣屯田興治芍陂及茹陂七/門吳塘諸堨以溉稻田官民有畜補)張敞為冀州盜
賊禁止(漢書張敞為冀州刺史敞起亡命奉使典州既/到部而廣川王國羣輩不道賊連發不得敞以)
(耳目發起賊主名區處誅其渠帥廣川王姬昆弟及王/同族宗室劉調等通行為之囊橐吏逐捕窮窘蹤迹皆)
(入王宫敞自將郡國吏車數百兩圍守王宫搜索調等/果得之殿屋重轑中敞傅吏皆捕格斷頭縣其頭王宫)
(門外因劾奏廣川王天子不忍致法削/其户敞居部嵗餘冀州盜賊禁止補)王遜後濁(晉中/興書)
(王遜為寧州刺史民人謁者多使作金/刺通名妻詰之曰何先清而後濁者也)車永貪濁(晉中/興書)
(曰車永為廣州/刺史居官貪濁)石崇積財(晉書石崇傳崇頴悟有才氣/而任俠無行檢在荆州劫逺)
(使商客致/富不貲補)王戎治宅(晉書云王戎為荆州刺史坐遣吏/脩園宅免官詔以贖論遷豫州刺)
(史/)號曰獨坐(後漢王閎為冀州刺史閎性刻不發/私書不交豪族賔客號曰王獨坐)號曰
屠伯(晉書茍/晞見前)李疇見殺(晉書李疇為交州刺史不能/檢制鈴下慮必見殺服藥死)王
浚伏屍(晉書王浚字彭祖為幽州刺史謡曰/幽州城門似藏户中有伏屍王彭祖)
　
　
　
　
　
　
　
　
　
　
　
　
　北堂書鈔卷七十二
欽定四庫全書
　北堂書鈔卷七十三
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部二十五
　　别駕一百六十一　　治中一百六十二
　　主簿一百六十三　　從事一百六十四
　　中正一百六十五
　　　别駕一百六十一
夫别駕者顯化之鷹揚(管寧讓别駕表云夫别駕者明/使君之羽翼按魏志管寧傳詔)
(書問青州刺史程喜寧為守節髙乎審老疾尫頓耶喜/上言寜有族人管貢為州吏與寧鄰比臣常使經營消)
(息貢說寧常著皁帽布襦袴布裙隨時單複出入閨庭/能自任杖不須扶持四時祠祭輒自力强改加衣服著)
(絮巾故在遼東所有白布單衣親薦饌饋跪拜成禮寧/少而喪母不識形象常特加觴泫然流涕又居宅離水)
(七八十步夏時詣水中澡洒手足闚于園圃臣揆寧前/後辭讓之意獨自以生長潛逸耆艾智衰是以棲遲每)
(執謙退此寧志行所/欲必全不為守髙補)處别駕任當展驥足(蜀志龎統字/士元魯肅遺)
(先主書曰龎士元非百里才也使處/治中别駕之任始當展其驥足耳)任居刺史半安可
非其人(庾亮集答郭豫書曰别駕舊與刺史别乗同宣/王化於萬里者其任居刺史之半安可任非其)
(人/)緹油屏泥以章有德(漢書循吏傳云黄霸為揚州刺/史三嵗宣帝下詔曰制詔御史)
(其以賢良髙第揚州刺史霸為潁川太守居官賜車蓋/特髙一丈别駕主簿車緹油屏泥于軾前以章有德補)
車如刺史(豫章列士傳云孔恂字巨卿為别駕從事/車前後舊有屏星如刺史車曲翳儀式)秩
同從事(應劭漢官儀云别駕/秩百石同諸郡従事)宜授英儒(管寧讓别駕表/文云别駕者明)
(使君之羽翼/宜授英儒也)宜得其才(王丞相集曰别駕宜得其才其/以護軍長史顧和為之案和總)
(角便有清操族叔榮雅重之曰此吾家騏驎興吾宗者/必此子也時宗人球亦有令聞為州别駕榮謂之曰卿)
(速步君孝超卿矣王導為揚州辟従事月旦當朝未入/停車門外周顗遇之和方擇蝨夷然不動顗既過顧指)
(和心曰此中何所有和徐應曰此中最是難測地顗入/謂導曰卿州吏中有一令僕才王導為揚州請為别駕)
(補/)周景題輿(謝承後漢書云周景為豫州刺史辟陳蕃/為别駕不就景題别駕輿曰陳仲舉座也)
(不復更辟蕃/惶懼起視職)鄧盛馳傳(王允别傳云本郡民有路佛者/少無名行太守王球召補吏允)
(犯顔直諫傳怒收允欲殺之刺/史聞而馳  補為别駕従事)齎傳假董正(廣州先賢/傳云董正)
(字伯和南海人也時州治蒼梧郡張使君舉正三辟不/就後更辟書正難重違州意従詣州使君聞已在途命)
(書佐齎别駕従/事假正云云)州府辟長文(晉書云王長文少以才學/知名而放蕩不羇州府辟)
(命皆不就州辟别駕乃微服竊出舉州莫知所之後於/成都市中蹲踞齧胡餅刺史知其不屈禮遣之閉門自)
(守不交/人事補)仍舉阮宣(江氏家傳云江統字應元太傅東海/王越為兖州牧請君為别駕與君書)
(曰昔王子師作豫州未下車辟荀慈明又辟孔文舉貴/州人士有堪此者不君舉髙平郗道徵為賢良陳留阮)
(宣子為直言濟北程𢎞叔/為方正皆於時選為允)思得袁琇(應亨與州將書云/思得一人陳國袁)
(琇以其才/經治亂也)先主辟龎統(蜀志龎統傳云諸葛亮言統於/先主先主見與善譚大器之辟)
(為别駕/従事)吕範辟陸遜(吳書曰孫權嘉陸遜功德欲殊顯/之雖為上將軍列侯猶欲令厯本)
(州舉命乃使揚州牧/吕範就辟别駕従事)乃起應召(晉書鄧粲少以髙潔著/名與南陽劉驎之南郡)
(劉尚公同志友善並不應州郡辟命荆州刺史桓沖卑/辭厚禮請粲為别駕粲嘉其好賢乃起應召驎之尚公)
(謂之曰卿道廣學深衆所推懷忽然改節誠失所望粲/笑答曰足下可謂有志于隠而未知隠夫𨼆之為道朝)
(亦可隠市亦可隠隠初在我不在于物尚公等無以難/之然粲亦于此名譽減半矣後患足疾不能朝拜求去)
(職不聴令卧視事後以病篤乞骸骨許之粲以文騫有/忠信言而世無知者乃著元明紀十篇注老子並行于)
(世/補)惶起視職(謝承後漢書/周景見上)才經治亂(見/上)使君羽翼(管寧/傳見)
(上/)州之股肱(王隠晉書云王祥琅邪人也/本州吕虔辟為州之股肱)委以腹心(先/賢)
(行狀云袁紹領冀州牧以審/配為别駕委以腹心之任)委以州事(晉書云王祥為/徐州刺史吕虔)
(檄為别駕祥年垂耳順固辭不受弟覽勸之為具車牛/祥乃應召䖍委以州事于時冦盜充斥祥率勵兵士頻)
(討破之州界清靜政化大行時人歌之曰海/沂之康實賴王祥邦國不空别駕之功補)協和輔相
(魏志王基傳云刺史王淩特表請基為别駕後召為秘/書郎復請還頃之司徒王朗辟基淩不遣朗書劾州曰)
(凡家臣之良則升于公輔公臣之良則入于王職是故/古者侯伯有貢士之禮今州取宿衛之臣留秘閣之吏)
(所希聞也淩猶不遣淩流稱青/土蓋亦由基協和之輔也補)匡救違闕(孫盛晉陽秋/云唐彬為治)
(中别駕忠肅公亮匡救違闕盡規誨以/納善不顯諫以自彰當朝正色焉補)在朝誠亮(王丞/相云)
(治中張遜在朝/誠亮可補别駕)在府稱職(晉中興書丹陽陶囘大將軍/王敦命為參軍轉州别駕在)
(府云/云)所在任職(晉中興書習鑿齒字彦威荆州刺史桓/温辟齒為别駕温出征伐齒或從或守)
(所在任職每處機要莅事有績善尺牘論議温甚/器遇之在職十年後忤温㫖左遷户曹參軍補)州界
清靜(王晉書王/祥見上)在職十年(晉中興書習/鑿齒見上)宣化萬里(庾亮/集見)
(上/)以儉厲俗(謝承後漢書巴祗傳云祗為别駕體素清/白以儉厲俗在官不迎妻子俸禄不餘)
政化大行(晉書王/祥見上)吕䖍以委民事(魏志云吕虔為徐州/刺史請琅邪王祥為)
(别駕民事一/以委之補)先主與善談(蜀志龎/統見上)邦國不空别駕之功
(晉書王/祥見上)今君還州吾無憂矣(魏志云温恢為揚州刺史/蔣濟為别駕令曰季子為)
(臣吳宜有君今君/還州吾無憂矣)陳茂諫周敞不宜履險(謝漢書陳茂/吳郡周敞辟)
(為别駕従事敞欲到朱崖儋耳茂諫曰不宜履險敞/不聴涉海遇風船欲顛覆茂仗劍呵罵水神方得濟)郭
舒諫王澄不可輕佻(晉陽秋云郭舒為荆州别駕諫刺/史王澄宜撫養文武簡練士卒以)
(備不虞不/可輕佻)太祖改容(魏志云太祖破袁氏冀州辟崔琰/為别駕従事謂琰曰昨案戸籍可)
(得二十萬衆故為大州也琰對曰今天下分崩九州幅/裂二袁兄弟親尋干戈冀方蒸庶暴骨原野未聞王師)
(仁聲先路存問風俗救其塗炭而校計甲兵唯此為先/斯豈鄙州士女所望於明公哉太祖改容謝之于時賔)
(客皆伏/失色)刺史追謝(豫章列士傳曰孔恂辟為别駕従事/刺史因怒欲去别駕車屏星恂曰使)
(君毁國舊制乃投傳/去刺史追謝之乃止)善於將命(晉書何攀傳王濬為益/州辟攀為别駕濬謀伐)
(吳遣攀奉表詣臺口陳事機詔再引見乃令張華與攀/籌量進討之宜濬兼遣攀過羊祜面陳伐吳之策攀善)
(於將命帝嘉之詔/攀㕘濬軍事補)口陳事機(晉書何/攀見上)厲色叱左右(鄧粲/晉紀)
(王澄為荆州刺史民以酒/犯澄澄怒厲色叱左右)以疾辭官(魏志云兖州刺史/令狐愚辟單固為)
(别駕以疾辭官案魏畧載山陽單固為人有器實正始/中兖州刺史令狐愚與固父伯龍善辟固欲以為别駕)
(固不樂為州吏辭以疾愚禮意愈厚固不欲應固母夏/侯氏謂固曰使君與汝父久善故命汝不止汝亦當仕)
(進是可往也固/不獲已遂往補)寒門解位(晉書云易雄舉孝廉為州主/簿遷别駕自以寒門不宜久)
(處其位謝職還/家後為春陵令)
　　　治中一百六十二
職在刺割(王充論衡自紀篇云兖以元和三年徙家辟/詣揚州部丹陽九江廬江後入為治中材小)
(任大職在刺割筆札/之思厯年寢廢補)恐非常選(晉書庾冰表云州/任實重恐非常選)識遇
日加(蜀志云先主數令彭羕宣傳軍事指授諸將奉使/稱意識遇日加成都既定先主領益州牧拔羕為)
(治中從事羕起徒步一朝處州人/之上形色囂然自矜得遇滋甚補)其所拔進皆為牧守
(益部耆舊傳云栁琮字伯騫為治中與人交結久而益/親其所拔進皆世所稱致位牧守鄉里為之語曰得黄)
(金一笥不如栁/伯騫所識補)盧耽凌虛(鄧德明南康記云盧耽仕州/為治中有神術能飛每夕輒)
(凌虚歸家曉則還州及朝則化為白鵠至/閣前迴翔欲下或以箒擲之得履一隻補)文公大水(益/部)
(耆舊傳云文公為治中時旱白刺/史云五月一日大水至及期果然)陳禪五毒(謝承後漢/書曰陳禪)
(為州治中従事時刺史為人苛刻受納贓賄禪當傳栲/乃至笞掠無算五毒畢加神意自若辭對無變事遂釋)
(補/)隂澹割耳訴枉(王隠晉書云隂澹時弱冠才/行忠烈州請為治中従事)
　　　主簿一百六十三
主簿書普聞諸事(韋昭辨釋名云主簿者主諸簿書簿/普也闗普諸事也簿書必有掌者録)
(書總領/之耳)劉祐買書具(謝承後漢書云劉祐事郡為主簿/郡常出錢付令買果實祐悉買筆)
(墨書具與之/闔郡稱美)包咸責縁樓(吳録云包咸字子良為郡主/簿太守黄君行春咸留守郡)
(守子縁樓探雀卵咸責之曰/春月不宜破卵杖之二十)伯師教令無儋(風俗通云朝/稜字伯師為)
(郡主簿太守葛興患風/恍惚稜常扶教令無儋)鑿齒親遇隆密(晉書曰習鑿齒/少有志氣博學)
(洽聞以文筆著稱荆州刺史桓温辟為從事江夏相袁/喬深器之數稱其才於温轉西曹主簿親遇隆宻補)
成子聞雀鳴而笑(桂陽先賢贊云成子郴中人能達鳥/音為郡主簿與衆俱坐聞雀鳴而笑)
(曰東市輦粟覆雀相呼/往食之衆遣視信然補)景仁即撫箏而歌(俗說云謝景/仁為豫州主)
(簿在桓𤣥門下𤣥聞其善彈筝以筝令/其彈之因歌秋風意氣殊逺𤣥甚重之)趙偉甚器之(武/陵)
(先賢傳云潘景為郡主/簿太守趙偉甚器之)黄讜甚竒之(謝承後漢書云包/咸為吳郡主簿太)
(守黄讜/甚竒之)畢雲自劾(三輔決録云畢雲為主/簿剛直樂善每自考劾)郭舒自繫(晉/書)
(郭舒傳云舒始為領軍校尉坐擅放司馬彪繫廷尉世/多義之刺史夏侯含辟為西曹轉主簿含坐事舒自繫)
(理含事得釋刺史宗/岱即命為治中補)少鷹鸇之志(陳留耆舊傳云仇覽/年四十為蒲亭長有)
(陳元者母告其子不孝覽為陳慈孝之道卒成孝子時/考成令河内王渙政尚嚴猛聞覧以德化人署為主簿)
(謂覽曰聞陳元之過不罪而/化之得無少鷹鸇之志耶補)有老成之風(三輔決録云/韋元少為郡)
(主簿楊彪稱曰韋主簿/雖年少有老成之風)在朝正色(續漢書王元仕郡/為主簿在朝正色)以
生易死(謝承後漢書周嘉為太守何敞為主簿汝陽劇/賊欲殺太守嘉抱號泣之得以生易死案後漢)
(書周嘉傳云嘉仕郡為主簿王莽末羣賊入汝陽城嘉/従太守何敞討賊敞為流矢所中郡兵奔北賊圍繞數)
(十里白刃交集嘉乃擁敞以身扞之因呵賊曰卿曹皆/人𨽻也為賊既逆豈有還害其君者邪嘉請以死贖君)
(命因仰天號泣羣賊於是兩相視/曰此義士也給其車馬遣送之補)舉不避讐怨退不避
親戚(續漢書王元傳云元仕郡為主簿在朝/正色舉善不避讐怨退惡不避親戚)排閣入諫
(謝承後漢書朱震仕為郡主簿時户曹史袁叔穉以微/過太守郭琮怒閉閣罰之衆皆悚懼震排闥直入乃前)
(諫曰袁史則故御史珍之孫何/為苛罰脫有奄忽如何遂釋之)踰城告急(魏志龎淯傳/云太守徐楫)
(請淯為主簿郡人黄昻反圍城淯棄妻子夜踰城出圍/告急于張掖燉煌二郡初疑未肯發兵淯欲伏劍二郡)
(感其義遂為興兵軍未至而城邑已陷楫死淯乃收斂/楫喪送還本郡行服三年乃還太祖聞之辟為掾屬補)
羸服齎金賂主吏(謝承後漢書朱雋傳云雋為郡主簿/太守尹端被坐討賊許昭失利為州)
(所奏罪應棄市雋乃羸服間行輕齎數百金到京師賂/主章吏遂得刋定州奏故端得輸作左校端喜放降免)
(而不知其由雋/亦終無所言補)毁服為豎親勞辱(臧榮緒漢書云譙王/承為湘令易雄為主)
(簿佐史逃散雄毁服為/僮豎從之親執勞辱)易雄對賊(晉中興書曰易雄仕/郡為主簿張昌之亂)
(也執太守萬嗣將斬之雄對賊爭論曲直賊怒叱使牽/雄斬之雄趨出自若賊又呼問之雄對如初如此者三)
(賊乃舍之嗣由是/獲免雄遂知名)尹方變姓(黄羲仲交廣二州記云合/浦尹方為郡主簿太守有)
(重仇未報方乃變姓名報/之天子竒之赦而不問)椓口出齒(東觀漢記云須誦/為郡主簿獲罪詣)
(獄引械自椓口/口出齒獲免)叩頭流血(廣陵列士傳云劉雋為郡主/簿郡將為賊所得雋乃叩頭)
(流血乞/得也)拔劍厲聲(陳留耆舊傳云戴斌為郡主簿送故/將喪歸鄉蠡吾里人拒之斌拔劍厲)
(聲里人服其/義乃納之)舉觴辭墓(謝承漢書公孫瓚為郡主簿太/守劉君坐事檻車徵官法不聴)
(吏下親近瓚乃改容服詐稱侍卒身執徒養御車到洛/陽太守當徙日南瓚具豚酒於北邙上祭辭先人酹觴)
(祝曰昔為人子今為人臣當詣日南日南多瘴氣恐或/不還便當長辭墳塋慷慨悲泣再拜而去觀者莫不歎)
(息既行於道得/赦瓚還郡補)里人服義(戴斌事/見上)咸服其義(晉中興書/陶侃為郡)
(主簿太守張䕫妻病逺迎醫天正寒雪諸綱紀皆難之/侃獨曰資於事父以事君小君猶母也安有父母之疾)
(而不盡心乎乃請/行衆咸服其義補)天子竒之赦而不問(尹方/見上)從事憚之
遂得免咎(晉中興書陶侃為郡主簿時州遣從事案太/守張䕫侃謂従事曰可以禮之無吹毛求瑕)
(也従事従之案晉書陶侃傳曰太守張䕫召侃為督郵/領樅陽令有能名遷主簿㑹州部従事之郡欲有所按)
(侃閉門部勒諸吏謂従事曰若鄙郡有違自當明憲/直繩不宜相逼若不以禮吾能禦之従事即退補)三
十年看儒書不如詣習主簿(晉書曰習鑿齒為西曹主/簿時桓温有大志追蜀人)
(知天文者至夜執手問國家祚運修短答云世祀方永/温疑其難言乃飾辭云如君言豈獨吾福乃蒼生之幸)
(然今日之語自可令盡必有小小厄運亦宜說之星人/曰太微紫微文昌三官氣候如此決無憂虞至五十年)
(外不論耳温不悅乃止異日送絹一疋錢五千文以與/之星人乃馳詣鑿齒曰家在益州被命逺下今受㫖自)
(裁無由致其骸骨縁君仁厚乞為標碣棺木耳鑿齒問/其故星人曰賜絹一疋令僕自裁惠錢五千以買棺耳)
(鑿齒曰君幾誤死君嘗聞乎知星宿有不覆之義乎此/以絹戲君以錢供道中資是聴君去耳星人大喜明便)
(詣温别温問去意以鑿齒言答温笑曰鑿齒憂君誤死/君定是誤活然徒三十年㸔儒書不如一詣習主簿累)
(遷别駕温出征伐鑿齒或從或守所在任職每/處機要莅事有績善尺牘論議温甚器遇之補)
　　　從事一百六十四
丙吉為州從事(漢書丙吉為廷尉右監坐法失官為州/従事  又趙廣漢為州従事以廉潔通)
(敏下士為/名續補)管輅為文學從事(管輅别傳曰冀州刺史裴/徽檄召輅為文學従事一)
(相見清論終日不覺罷倦天時大熱移床在庭前樹下/乃至雞向晨然後出再相見便為鉅鹿従事三見轉治)
(中四見轉/為别駕補)張楊為武猛従事(典畧云張楊靈帝時/為并州武猛従事)比部
官從事(謝承後漢書胡騰辟荆州部南陽從事遇孝桓/帝南巡又為護駕到南陽騰自表上言乘輿所)
(幸便為/京師)達道術(益都耆舊傳云邢顯為州従事人稱之/曰行黨黨達道術邢子昇顯字子昇)
武力過人(魏志張遼傳云遼少為郡吏漢末并州/刺史丁原以遼武力過人召為從事)號白
馬從事(廬江七賢傳云陳衆辟州従事有劇賊淳于臨/等數千人攻縣光武遣司空李通帥師擊之州)
(牧惶怖恐獲罪衆于是自請以恩信曉諭降之乘單車/駕白馬往到賊所以義告諭臨素服名徳即降服民生)
(立祠曰白/馬従事補)不累其身(益都耆舊傳云李𢎞為州従事/揚雄曰不屈其志不累其身)力
疾就車(謝承後漢書朱震為郡従事/震宿有疾力疾就車赴職)尚德之舉(孟嘉傳/云庾亮)
(拔嘉為勸學從事髙選/儒官嘉值尚德之舉)掌洛陽官(應劭漢官儀云司𨽻/都官従事掌洛陽中)
(百/姓)子顔竒士可與計事(東觀漢記吳漢傳云漢字子顔/更始立使使者韓鴻徇河北或)
(謂鴻曰吳子顔竒士也可/與計事鴻召見漢恳悅之)愛其才器待以賓友(晉書華/譚好學)
(不倦爽慧有口辯為鄰里所重揚州刺史/周浚引為従事愛其才器待以賔友之禮)㢘潔通敏(漢/書)
(趙廣漢為州従事以/廉潔通敏下士為名)陳事序要(謝承後漢書周樹辟為/従事刺史孟觀有罪俾)
(樹作章陳事序/要得無罪也)三府側席(鍾離意别傳云揚州刺史夏/君三辟意署九江郡従事三)
(府側席又按夏君見意曰刺史得京師書聞従事有/令聞刺史何惜王家之爵不賁賢者乃表上尚書補)再
見便轉(管輅别/傳見上)入辟從事(謝承後漢書周樹善能/解煩釋疑入辟従事)舉姦
摘伏(益部耆舊傳云賀字太和州辟/為従事舉姦摘伏部人無怨)得其姦臧(續漢書/橋𤣥為)
(部從事時陳相羊昌受取狼籍𤣥到陳案考昌得其姦/臧案𤣥少為縣功曹豫州刺史周景行部到梁國𤣥謁)
(景因伏地言陳相羊昌罪惡乞為部陳従事窮案其姦/景壯𤣥意署而遣之𤣥到悉收昌賔客具考臧罪昌素)
(為大將軍梁冀所厚冀為馳檄救之景承㫖/召𤣥𤣥還檄不發案之益急昌坐檻車徵補)依法執案
(長沙耆舊傳云虞之為/南陽郡從事依法執案)不畏彊禦(華嶠後漢書曰衛羽/為州從事時常侍單)
(超兄子匡為濟隂太守負其勢大為貪放刺史第五種/欲收之聞羽素抗厲乃召羽謂曰聞公不畏强禦今欲)
(相委以重事若何對曰願庶幾于一割羽出遂馳至定/陶閉城門收匡賔客親吏四十餘人七日中起發其贓)
(五六十萬種即舉/奏一州震慄補)不發私書(東觀漢記樊凖為别駕従/事監職公正不發私書世)
(稱冰/清)解煩釋疑(謝承後漢書/周樹見上)疾惡如風(謝承後漢書曰/朱震字伯厚辟)
(為州從事奏濟隂太守贓罪之數諺曰/車如雞栖馬如狗疾惡如風朱伯厚)威厲冰霜(長沙/耆舊)
(傳讚云虞之轉部従事太守芮氏/不遵法度之乃諷諫威厲冰霜)號曰卧虎(陳留耆舊/傳曰髙慎)
(字孝甫敦質少華口不能劇談嘿好沉深之謀為州/從事號曰卧虎故人謂之巖然不語名髙孝甫補)當
為鷹犬(謝承後漢書云朱震為部從事時濟隂太/守單匡在官放恣辟震請見曰當為鷹犬)一州
震慄(衛羽/見上)京邑肅然(王隐晉書劉毅州辟為/都官從事京邑肅然)百寮敬服
(謝承後漢書胡騰為荆州從事萬/事既辦一州肅然百寮敬服其能)萬里肅清(長沙耆舊/傳云虞之)
(為部従事/萬里肅清)
　　　中正一百六十五
銓評之職(干寶晉記云傅咸在位多/執正為豫州中正云云)清定之選(湛方生/讓中正)
(牋云清定之/選實須其人)總十六州中正(王隠晉書魏舒兼/總十六州中正)秉一州
議(干寶晉記傳咸/在位執正云云)操人主之威(劉毅論晉置九品之令/為中正乃操人主之威)
掌州鄉之論(傅暢自序云時請定九品以余為/中正余以祖考厯代掌州鄉之論)觀過黨
里(應璩新語云十室稱/忠信觀過必黨里)平次人才(傅子云魏司空陳羣/主九品之制置郡中)
(正平次人/才之髙下)事名九品而有八損(晉書劉毅傳毅以魏立/九品權時之置未見得)
(人而有八損乃上疏曰今之中正不精才實務依黨利/不均稱尺務隨愛憎所欲與者獲虛以成譽所欲下者)
(吹毛以求疵上品無寒門下品無世族慢主罔時實為/亂源損一也駮違之論横于州里嫌讐之隙結于大臣)
(夫桑妾之訟禍及吳楚鬬雞之變難興魯邦况乃人倫/交爭而部黨興刑獄滋生而禍根結損二也優劣易地)
(首尾倒錯推貴異之器使在凡品之下負戴不肖越在/成人之首損三也杜一國之口培一人之勢使得縦横)
(無所顧憚諸受枉者抱怨積直獨不蒙天地無私之德/而長壅蔽于邪人之銓使上明不下照下情不上聞損)
(四也采譽于臺府納毁于流言任已則有不識之蔽聴/受則有彼此之偏所知者以愛憎奪其平所不知者以)
(人事亂其度位以求成不由行立品不校功黨譽虚妄/損五也上奪天朝考績之分下長浮華朋黨之士損六)
(也所疎則削其長所親則飾其短徒結白論以為虚譽/則品不料能損七也進者無功以表勸退者無惡以成)
(懲懲勸不明則風俗汚濁損八也由此論之雖職名中/正實為姦府事名九品而有八損宜罷中正除九品棄)
(魏氏之弊法立/一代之美制補)不能寛大(魏畧曰時苗字德胄鉅鹿人/也為大官令領其郡中正定)
(九品至于敘人才不能寛大然紀/人之短雖在久逺銜之不置續補)彈貶親貴(晉書劉毅/年七十已)
(告老後舉為青州中正尚書以毅懸車致仕不宜勞以四/碎務孫尹曰司徒魏舒司𨽻嚴詢與毅年齒相近詢管)
(十萬户州兼董司百僚總設機要舒所統殷廣兼執九/品銓十六州議者不以為劇昔鄭武公年過八十入為)
(司徒毅志氣聰明一州品第不足勞其思慮毅遂為/州都銓正人流清濁區别其所彈貶自親貴始續補)自
品編户(孫楚集奏曰九品漢氏本無班固著漢書序往/代賢智以為九條此蓋記鬼録次第耳而陳羣)
(依之以品生人又魏武拔竒決于胸臆收才不問階次/豈賴九品而得人今可令長守為小中正各自品其編)
(户也/續補)疎如馬齒(應璩新論曰百部立中正九品置都士/州閭與郡縣希疎如馬齒生不相識面)
(何能别義/理續補)
　
　
　
　
　
　
　
　
　
　
　北堂書鈔卷七十三
欽定四庫全書
　北堂書鈔卷七十四
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部二十六
　　　太守上一百六十六
始皇罷侯而置守(史記始皇本紀二十六/年滅六國罷侯置太守)景帝更名太
守(漢書百官公卿表云郡守秦官掌治其郡秩二千石/有丞邊郡又有長史掌兵馬秩皆六百石景帝中二)
(年更名/太守補)銀章青綬(漢書百官表云太守品第/五秩二千石銀章青綬)銅虎竹使
符(漢書文帝紀云二年九月初與郡守為銅虎符竹使/符應劭注曰銅虎符第一至第五國家當發兵遣使)
(者至郡合符符合乃聴受之竹使符皆以竹箭五枚長/五寸鐫刻篆書第一至第五張晏曰符以代古之珪璋)
(従簡/易也)吏民之本(晉書何曾上疏曰臣聞為國者以清靜/為基而百姓以良吏為本今海内虚耗)
(事役衆多誠宜恤養黎元悅以使人郡守之權雖輕猶/專任千里比之於古則列國之君也上當奉宣朝恩以)
(致惠和下當興利而除害得其人則可安非其人則為/患故漢宣稱曰百姓所以安其田里而無歎息愁恨之)
(心者政平訟理也與我共此者其惟良/二千石乎此誠可謂吏民之本也補)比古國君(見/上)信
理庶績舉善黜惡(漢書解詁云太守信理庶績勸農賑/貧決訟而斷辟興利除害檢察郡奸)
(舉善黜惡/誅討强暴)奉宣國恩興利除害(王隠晉書/何曾見上)得其人則可
安非其人則為患(王隠晉書/何曾見上)河東股肱(漢書季布為河/東太守孝文時)
(人有言其賢召以為御史大夫人又言其勇使酒至留/邸一月見罷布進曰臣待罪河東陛下無故召臣此人)
(必有以臣欺陛下者今臣至無所受事罷去此人必有/毀臣者夫陛下以一人譽召臣一人毁去臣臣恐天下)
(有識者聞之有以窺陛下上黙然/慙曰河東吾股肱郡故特召君耳)汝南心腹(謝承後漢/書韓崇遷)
(汝南太守詔引見賜車馬劍革/帶上敕崇曰汝南朕之心腹也)河内完富(後漢書曰冦/恂為河内太)
(守上謂恂曰河内完富吾將因是而起昔髙祖留蕭何/鎮闗中吾今委公以河内堅守轉運給足軍粮率厲士)
(馬防遏他兵勿/令北渡而已補)魏郡都㑹(晉起居注武帝太康元年詔/曰方今天下無事所重唯民)
(魏郡大都㑹也太守宜得其/才宜以荀良為魏郡太守)内史多貴(史記汲黯為主/爵都尉丞相公)
(孫𢎞上言曰右内史界部中多貴人宗室/難治非素重臣弗能任請徙黯為右内史)涿郡濵近外
虜(魏志曰王觀為涿郡太守時明帝即位下詔書使郡/縣條為劇中平者主者欲言郡為中平觀教曰此郡)
(濵近外虜數有冦害云何不為劇邪主者曰若郡為外/劇恐於明府有任子觀曰夫君者所以為民也今郡在)
(外劇則於役條當有降差豈可為太守之私而負一郡/之民乎遂言為外劇郡後送任子詣鄴時觀但有一子)
(而又幼弱其/公心如此補)常山北道主人(司馬彪續漢書曰鄧晨為/常山太守㑹王郎反光武)
(自薊走信都晨亦間行㑹於鉅鹿下自請從擊邯鄲光/武曰偉卿以一身従我不如以一郡為我北道主人乃)
(遣晨/歸郡)潁川京師䝉福(華嶠續漢書郭伋拜潁川太守召/見辭謁帝勞之曰賢能太守去帝)
(城不逺河潤九里/冀京師并蒙福也)懷印綬(漢書曰朱買臣為㑹稽太守/初買臣免待詔常従㑹稽守)
(邸者寄居飯食拜為太守買臣衣故衣懷其印綬步歸/郡邸時㑹稽吏方相與羣飲不視買臣買臣入室中守)
(邸與共食食且飽少見其綬守邸怪之前引其綬視其/印㑹稽太守章也守邸驚出語上計掾吏皆醉大呼曰)
(妄誕耳守邸曰試來視之其故人素輕買臣者入視之/還走疾呼曰實然坐中驚駭白守丞相推排陳列中庭)
(拜謁買臣徐出户有頃長安廏吏/乘駟馬車來迎買臣遂乘傳去補)擁轓蓋(後漢書輿服/志云二千石)
(皆皂蓋朱兩轓補案景帝詔曰夫吏者民之師也車駕/衣服宜稱吏六百石以上皆長吏也令長吏二千石車)
(朱兩轓千石至六/百石朱左轓附)起徒為二千石(漢書韓安國字長孺/拜為梁内史起徒中)
(為二/千石)起小吏為太守(魏志曰公孫度起𤣥菟/小吏為遼東郡太守)於家受詔
(漢書龔舍傳云哀帝遣使者拜舍為泰山太守舍家居/在武原使者至縣請舍欲令至公庭拜授印綬舍曰王)
(者以天下為家何必縣官/遂于家受詔便道之官)病不就府(司馬彪續漢書云/王良遷沛郡太守)
(稱病不之府官屬皆隨就/之良遂上疾篤乞骸骨)兄弟繼踵(漢書曰馮立遷五/原太守徙西河上)
(郡立居職公廉治行畧與野王相似而多知有恩貸好/為條教吏民嘉美野王立相代為太守民歌之曰大馮)
(君小馮君兄弟繼踵相因循聰明賢智惠/吏民政如魯衛德化鉤周公康叔猶二君)父子同拜(漢/雜)
(事云蔣滿為上黨太守長子萬為北地都尉次子輔為/安定太守滿與萬俱知名並見徵用時徵為二千石者)
(十三人俱引見萬退却不敢與父並詔遣問謁者曰何/以不齊左右曰此乃父子也宣帝歎息曰乃父子剖符)
(耶即先詔曰上黨太守滿經行篤著信行山東其以滿/為淮陽王相誨導東藩𢎞農股肱郡其以萬為𢎞農太)
(守父子同日拜於/前上甚嘉之補)兩子夾河(漢書杜周為廷史有一馬/及久任事列三公而兩子)
(夾河為郡守家/貲累巨萬矣)八男典郡(東觀漢記云馮勤曽祖揚宣/帝時為𢎞農太守生八男皆)
(典郡趙魏聞之/號曰馮萬石)無屬刺史乘傳奏事(漢書曰京房為魏/郡太守秩八百石)
(居得以考功法治郡房自請願無屬刺史得除用他/郡人自第吏千石以下嵗竟乘傳奏事天子許焉補)隨
路所經聴採風俗(謝承後漢書髙𢎞遷琅邪太守/將到官隨路所經聴採風俗)便道
之官(漢書龔/舍見上)迎者如雲(華陽國志云張翕子端方察孝/廉起家拜越巂太守迎者如雲)
下車表行義(東觀漢記韓稜遷云/南陽太守下車云)下車擢賢俊(東觀漢記/張酺為東)
(郡太守下車擢賢俊擊豪/强賞賜分明郡中肅然)崇表異行(華嶠後漢書郅惲/拜長沙太守崇教)
(化表/異行)為周璆置榻(謝承後漢書陳蕃為樂安太守郡人/周璆髙潔之士前後郡守招命莫肯)
(至唯蕃能致焉字而不名/特為置一榻去則縣之)有素行者皆見擢用(謝承後/漢書曰)
(張霸為㑹稽太守甚有名稱其餘有素行者皆見擢用/郡中爭厲志節習經者以千數道路但聞誦書聲  案)
(霸始到越賊未解郡界不寧乃移書開購明用信賞賊/遂束手歸附不煩士卒之力童謡曰棄我㦸捐我矛盜)
(賊盡吏/皆休補)孝子順孫隨時慰勉(魏志杜畿傳云畿為河東/太守是時天下郡縣皆殘)
(破河東最先定少耗減畿治之崇寛惠與民無為民嘗/辭訟有相告者畿為陳大義遣令歸諦思之若意有所)
(不盡更來詣府鄉邑父老自相責怒曰有君如此奈何/不従其教自是少有辭訟班下屬縣舉孝子貞婦順孫)
(復其徭役隨時慰勉之漸課民畜牸牛草馬下逮雞豚/犬豕皆有章程百姓勸農家家豐實畿乃曰民富矣不)
(可不教也於是冬月修戎講武又開/學宫親自執經教授郡中化之補)顯孝悌(後漢書曰/何敞遷汝)
(南太守敞疾文俗吏以苛刻求當時名譽故在職以寛/和為政立春日常召督郵還府分遣儒術大吏案行屬)
(縣顯孝弟有義行者及舉寃獄以春秋義斷之是以郡/中無怨聲百姓化其恩禮其出居者皆歸養其父母追)
(行喪服推財相讓者二百許人置立禮官不/任文吏又修理鮦陽舊渠百姓賴具利補)舉孝順(魏/志)
(杜畿/見上)仁愛好教化(漢書文翁傳云翁為蜀郡太守仁愛/好教化見蜀地僻陋有蠻夷風文翁)
(欲誘進之乃選郡縣小吏開敏/有才者遣詣京師受業博士)修禮樂教授(續漢書曰/冦恂為潁)
(川太守誅討賊盜政教施行郡中無事修禮樂教授盜/案恂為汝南太守驃騎將軍杜茂將兵助恂討盜賊)
(賊清靜郡中無事恂素好學乃脩鄉校教/生徒聘能為左氏春秋者親受學焉補)脩庠序之教
(華嶠後漢書曰衛諷遷桂陽太守下車脩庠/序之教設婚姻之禮朞年間邦俗從化補)行喪娶之
禮(漢書曰韓延壽為潁川太守脩學校/為吏民行喪娶之禮百姓遵用其教)教誘後進(晉中/興書)
(云孔衍為廣陵郡時人為之寒心而衍不形於/色雖郡隣接西賊猶教誘後進不以戎務廢業)庠序大
興(魏志牽招出為鴈門太守乃簡選有才識者詣太學/受業還相教授數年中庠序大興  案郡所治廣武)
(井水鹹苦民皆擔輦逺汲流水往返七里招準望地/勢因山陵之宜鑿原開渠注水城内民賴其益附)修
學校(晉書曰李重為平陽太守崇德化修學校表篤行/拔賢能清簡無欲正身率下在職三年彈黜四縣)
(補/)開學業(晉書曰虞溥遷鄱陽太守廣開學業以讃協/時雍光揚盛化乃具為條制於是至者七百)
(餘人/補)不以戎務廢業(晉中興書/孔衍見上)親自執經教授(魏志杜/畿見上)
欲民善射(韓子云李悝為魏文侯上地守欲民善射乃/下令云民有狐疑之訟者令之射狗中之者)
(勝不中者負民皆習射日夜不休/與秦戰大敗之以民之善射也補)伐竹為矢(續漢書冦/恂拜河内)
(太守移書屬縣講兵肄射伐淇園之竹為矢百/餘萬養馬二千疋收租四百萬斛轉以給軍)為百姓
興利(漢書曰召信臣遷南陽太守荆州刺史奏信臣為/百姓興利郡以殷富賜黄金四十斤遷河内太守)
制移居之法(魏志云鄭渾為上黨太守渾以百姓新集/為制移居之法使兼複者與單輕者相伍)
(温信者與孤老為比勤稼穡明禁/令由是民安于農而盜賊止息補)整陌樹桑果(魏畧顔/斐為京)
(兆太守到官乃令屬/縣整阡陌樹桑果)益樹五果(魏志云鄭渾為山陽魏/郡太守郡下百姓苦乏)
(材木乃課樹榆為籬並益樹五果榆皆成藩五果/豐實入魏郡界村落齊整如一民得財足用饒補)課民
畜牛(魏志杜/畿見上)造作木棑鑄為農器(謝承後漢書杜詩遷/南陽太守性節儉而)
(政治清平以誅暴立威善於計畧省愛民役造作木棑/鑄為農器用力少見功多百姓便之又修治陂池廣拓)
(土田郡内比室殷足時人方于召信臣故/南陽為之語曰前有召父後有杜母補)教民種榆(漢/書)
(龔遂為渤海太守勸民務農桑令口種一樹榆百本薤/五十本蔥一畦韭家二母彘五母雞吏民皆富實獄訟)
(止息/補)教民牛耕(華嶠後漢書任延傳云延拜九真太守/民以射獵為業不知牛耕民嘗告糴交)
(阯每致困乏延乃令鑄作田器教/之墾闢田疇嵗嵗開廣百姓充足)教民紡績(東觀漢記/云崔寔為)
(五原太守五原土宜麻枲而俗不知紡績民冬月無衣/積細草而卧其中見吏則衣草而出寔至官斥賣儲峙)
(為作紡績織絍綀緼之具以/教之而民得以免其寒苦也)勸民農桑(漢書龔/遂見上)修起蕪
廢(後漢書曰王景遷廬江太守先是百姓不知牛耕致/地力有餘而食嘗不足郡界有楚相孫叔敖所起芍)
(陂稻田景乃驅率吏民修起蕪廢教用犂耕由是墾闢/倍多境内豐給遂銘石刻誓令民知常禁又訓令蠶織)
(為作法制皆/著于鄉亭補)開通溝瀆(漢書召信臣遷南陽太守開通/溝瀆起水門堤閼凡數十處以)
(廣溉灌民/得其利)作方梁石洫(後漢書曰鮑昱拜汝南太守郡多/陂地嵗嵗決壞年費嘗三千餘)
(萬昱乃上作方梁石洫水常/饒足溉田倍多人以殷富補)興鴻郄陂(續漢書鄧晨傳/云晨為汝南太)
(守興鴻郄陂數千頃田汝土以殷魚稻之饒流衍他郡/  案鴻隙陂名在今豫州汝陽縣東成帝時闗東水陂)
(溢為害翟方進為/丞相奏罷之附)立新豐塘(晉中興書曰張敬續出補/晉陵内史乃立新豐塘萬)
(九千/四尺)開兩江溉萬頃(風俗通云秦昭王使陳永為蜀/郡太守開成都兩江溉田萬頃)興
陂遏開稻田(魏志云鄭渾遷陽平沛郡二太守郡界下/溼患水澇百姓飢乏渾於蕭湘二縣界興)
(陂遏開稻田郡人皆以為不便渾曰地勢洿下宜溉灌/終有魚稻經久之利此豐民之本也遂躬率吏民興立)
(功夫一冬間皆成比年大收頃田嵗增租/入倍常民賴其利刻石頌之號曰鄭陂補)斷太壽水身
自負土(魏志夏侯惇領陳留太守時大旱蝗蟲起惇乃/斷太壽水作陂身自負土率將士勸種稻民賴)
(其/利)躬率吏民以填金隄(漢書上尊遷東郡太守久之河/水盛溢泛浸瓠子金隄老弱奔)
(走恐水大決為害尊躬率吏民投沈白馬祀水神河伯/尊親執圭璧使巫䇿祝請以身填金隄因止宿廬居堤)
(上吏民數千萬人爭叩頭救止尊尊終不肯去及水盛/堤壞吏民皆奔走唯一主簿泣在尊傍立不動而水波)
(稍却迴/還補)廣拓土田郡内殷足(謝承後漢書/杜詩見上)勸種稻田民
賴其利(魏志夏侯/惇見上)吏不煩民民不求利(魏畧曰顔斐字/文林為京兆太)
(守到官是時人多無車牛斐課人閒月取車材使轉相/教作車又課民無牛者命畜猪貴時賣以買牛始人以)
(為煩一二年間家家有丁車大牛吏不煩民民不求利/遷為平原太守吏人啼哭遮道車馬不得前十餘日乃)
(出/補)平均徭賦(華嶠後漢書曰張英遷武威/太守平均徭賦勤課農桑)清已平賦(魏/畧)
(曰孟康正始中出為𢎞農太守康到官清已平賦省息/獄訟縁民所欲而利之郡領吏三百餘人涉春遣休常)
(四分遣一事無宿諾時出案行不欲煩損吏民常豫勅/卒行各持鎌所在自刈馬草不止停傳露宿樹下補)
撫䘏貧弱(續漢書陳俊為琅邪太守撫/䘏貧弱表有行義百姓録之)開倉賑民(後漢/書云)
(第五訪遷張掖太守嵗飢粟石數千訪乃開倉賑給以/救其弊吏懼譴爭欲上言訪曰若上須報是棄民也太)
(守樂以一身救百姓遂出穀賑民/順帝璽書嘉之由是一郡得全補)開倉賑給(晉書云鄭/黙為東郡)
(太守值嵗荒人飢黙輒開倉賑給乃舍都亭自表待罪/朝廷嘉黙憂國詔書褒歎比之汲黯班告天下若郡縣)
(有此比者皆/聴出給補)遇吏如弟(華嶠後漢書馬援為隴西太/守遇長吏如兄弟委以任之)遇
民如子(華嶠後漢書劉寛為南陽太/守遇民如子未嘗疾言遽色)蒲鞭示恥(後漢書/曰劉寛)
(為南陽太守典厯三郡温仁多恕雖在倉卒未嘗疾言/遽色嘗以為齊之以刑民免而無恥吏人有過但用蒲)
(鞭罰之示辱而已終不加苦補案異苑云崔景貢守昌/平有惠政常懸一蒲鞭而未嘗用則又加寛一等矣)
恕而後行(魏志袁/渙見上)掾吏有過閉閤自責(謝承後漢書曰/嚴翊遷潁川太)
(守掾吏有過/輒閉閤自責)吏有隂過長假還家(謝承後漢書沈豐為/零陵太守吏有隂過)
(長假/還家)民常詞訟為陳大義(魏志杜/畿見上)摘發姦邪詞訟立決
(謝承後漢書曰黄香為魏郡太守摘發姦邪立決詞訟/  案香遷魏郡太守郡舊有内外園田常與人分種收)
(穀嵗數千斛香曰田令商者不農王制仕者不耕伐冰/食禄之人不與百姓爭利乃悉以賦人課令人耕種時)
(被水年飢乃分俸禄及所得賞賜班贍貧者/于是豐富之家各出義穀助官荒民獲全補)繫囚千數
一時論決(魏志云陳矯為魏郡太守時繫囚千數至有/厯年矯以為周有三典之制漢約三章之法)
(今惜輕重之理而忽久繫之患可/謂謬矣悉自覽罪狀一時論決補)囚至詰之莫敢匿詐
(魏志宋華遷陳郡太守有繫囚多/所連及囚至詰之皆不敢匿詐)王經不發私書(世說/云王)
(經為江夏太/守不發私書)郅都不顧妻子(漢書云郅都拜濟南太守/至則誅瞷氏首惡餘皆股)
(栗居嵗餘郡中不拾遺旁十餘郡守畏都如大府都為/人勇有氣公廉不發私書問遺無所受請寄無所聴常)
(稱曰已背親而出身固當奉職/死節官下終不顧妻子矣補)美行愛之如骨肉無義
憎之如仇讐(華嶠後漢書孔奮傳云奮為武都太守云/云  案奮拜武都太守自為府丞已見敬)
(重及拜太守舉郡莫不改操為政明斷甄善疾非見有/美德愛之如親其無行者忿之若讐郡中稱為清平補)
振厲威風(謝承漢書王暢拜南陽/太守下車振厲威風)稱其威信(漢書馮野/王傳云馮)
(竝為池陽令竝素行貪汙輕野王外戚年少治行不改/野王部督郵掾祋祤趙都案驗得其主守盜千金罪收)
(捕並不収吏都格殺之竝家上書陳寃事下廷/尉都詣吏自殺以明野王京師稱其威信補)吏畏其威
(後漢書朱暉傳云暉遷臨淮太守好節槩有所拔用皆/厲行士其諸報怨以義犯率皆為求其理多得生濟其)
(不義之囚即時僵仆吏人畏愛為之歌曰彊/直自遂南陽朱季吏畏其威人懷其惠補)旁郡畏如
大府(漢書云郅/都見上)威名流於匈奴(漢書云趙廣漢拜潁川/太守郡大姓原褚宗族)
(横恣賔客犯為盜賊前二千石莫能禽制廣漢既至數/月誅原褚首惡郡中震慄奸黨散落風俗大改吏民相)
(告訐廣漢得以為耳目盜賊以故不發發又輒得壹切/治理威名流聞及匈奴降者言匈奴中皆聞廣漢補)
　
　
　
　
　
　
　
　
　
　
　
　北堂書鈔卷七十四
欽定四庫全書
　北堂書鈔卷七十五
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部二十七
　　　太守中一百六十六
御衆之才(後漢書冦恂傳曰光武南定河内而更始大/司馬朱鮪等盛兵據洛陽又并州未定光武)
(難其守問於鄧禹曰諸將誰可使守河内者禹曰昔髙/祖任蕭何於關中無復西顧之憂所以得專精山東終)
(成大業今河内帶河為固戸口殷實北通上黨南迫洛/陽冦恂文武備足有牧人御衆之才非此子莫可使也)
(乃拜恂為河/内太守補)撥煩之才(謝承後漢書謝夷吾遷鉅鹿太/守臨發上賜車馬劍革帶勅曰)
(鉅鹿劇郡難治以君有撥煩之才/故特授任當如刺史勿毀前政焉)衆事皆辦(蜀志云諸/葛亮領蜀)
(郡太守衆/事皆辦)恒得宿辦(晉書曰陳頵拜天門太守殊俗安/之選腹心之吏為荆州㕘軍若有)
(調發動静馳白故恒得宿辦陶侃征還頵先/至巴陵上禮侃以為能表為冀州刺史補)善作條教
(晉書鄭袤傳云時廣平太守缺宣帝謂袤曰賢叔大匠/垂稱於陽平魏郡百姓蒙惠化且盧子家王子雍繼踵)
(此郡使世不乏賢故復相屈袤在廣平/以德化為先善作條教郡中愛之補)明法令(謝承後/漢書曰)
(李膺出補蜀郡太守脩庠序設條教明法令威恩並行/蜀之珍玩不入於門益州紀其政化朝廷舉能理劇轉)
(烏桓校/尉補)奉律令(漢書云朱博為琅邪太守文學儒吏時/有奏記稱說云博見謂曰如太守漢吏)
(奉三尺律令/以從事耳)申明賞罰(華嶠後漢書廉范為武原太守/下車申明賞罰誅鋤姦猾表用)
(良/吏)令行禁止(續漢書曰耿純為東郡太守在/郡四年抑强扶弱令行禁止)賞罰得實
(漢書趙典為魏郡太守/教令嚴明賞罰得實)善惡立斷(後漢書樊煜拜天水/太守政嚴猛好申韓)
(法善惡立斷人有犯其禁者率不生出獄吏人及羌胡/畏之道不拾遺行旅至夜聚衣裝道傍曰以付樊公涼)
(州為之歌曰游子嘗苦貧力子天所富寧見乳虎穴不入/冀府寺大笑期必死忿怒或見置嗟我樊府君安可再)
(遭值/補)殺伐立威(漢書陳咸為南陽太守所居以殺伐/立威豪猾吏及大姓犯法輒論輸府)鄭
璩為漢陽以嚴刻見稱(東觀漢記鄭璩為漢/陽太守以嚴刻見稱)鄧道為馮
翊豪彊所病(謝承後漢書鄧道出為馮翊太守/下車治豪彊四海號為豪强所病)摧折豪
彊(漢書嚴延年為河南太守豪强脅息野無行/盜威震旁郡其治務在摧折豪强扶助貧弱)抑挫權
右(魏志倉慈遷燉煌太守到郡抑/挳權右撫恤貧羸甚得其理)姦黨散落(漢書趙廣/漢見前)
盜賊不發(漢書趙廣/漢見前)盜賊不入界(續漢書冦恂為潁川/太守盜賊不敢入界)
姦人莫敢入界(漢書曰韓延壽為東郡太守置正五長/相率以孝弟不得舍姦人閭里阡陌有)
(非常吏輒聞知/姦人莫敢入界)涼州曰乳虎(東觀漢記/樊煜見上)吏民號卧虎(益/部)
(耆舊傳云張則為䍧牱/太守吏民號之曰卧虎)當官明亮德教多竒(謝漢書董/春為廬江)
(太守當官明亮德/教多竒民吏稱之)雅正矯俗以禮導下(又云陳蕃為豫/章太守雅正矯)
(俗以禮導下客案蕃為豫章太守性/方峻不接賔  士民亦畏其髙補)簡除煩苛(後漢書/云劉寵)
(拜㑹稽太守山民愿朴乃有白首不入市井者頗/為官吏所擾寵簡除煩苛禁察非法郡中大化補)省息
(魏畧云孟康為/𢎞農太守見前)慎刑重殺愛民養化(謝承後漢書曰沈/豊為零陵太守為)
(政慎刑重殺愛民養化罪法辭訟初不厯獄嫌疑不決/一斷於口鞭杖不舉市無刑戮僚友有過初不暴揚有)
(竒謀異畧輒為談述曰太守所不/及也到官一年甘露降瑞芝生補)清簡無欲(王晉書李/重見前)
嵗餘不出(漢書韓延壽為左馮翊滿嵗稱職為真嵗餘/不肯出行縣掾吏皆以為方春月可壹出勸)
(農/桑)五日一聽事(華嶠後漢書宋均為九江太守五日一/聴事冬以日終夏以平旦時多虎均曰)
(夫虎豹在山黿鼉在泉物性之所託故江淮之間有猛/獸江北之雞豚也數為民害咎在貪殘令退檻穽進忠)
(良虎遂東/渡江補)雖有職務好學不倦(王晉書石崇為陽城太/守討吳有功封安陽鄉)
(侯在郡雖有職務好/學不倦以疾自解)朝省官事晝誦經典(謝後漢書髙/吕為廣漢太)
(守朝省官事/晝誦經典)晝則遊獵夜誦詩書(晉書云曹志遷章武/趙郡太守雖累任郡)
(職不以政事為意晝則遊獵夜誦詩書/以聲色自娛當時見者未審其量也補)為政修理清淨
不煩(續漢書第五倫遷/㑹稽太守為政云)事無宿諾(魏略孟康為𢎞/農太守見前)不嚴
而治(華漢書劉寛為南陽太守好/為諸生講論經義不嚴而治)汲黯卧而治之(漢書/汲黯)
(傳云文帝召黯拜為淮陽太守黯伏謝不受印綬詔數/强予然後奉詔召上殿黯泣曰臣自以為填溝壑不復)
(見陛下不意陛下復收之臣常有狗馬之心今病力不/能任郡事臣願為中郎出入禁闥補過拾遺臣之願也)
(上曰君薄淮陽邪吾今召君矣顧淮陽吏民不相得吾/徒得君重卧而治之補  案師古曰顧謂思念也徒但)
(也重威/重也附)景丹卧以鎮之(東觀漢記云景丹拜𢎞農太守/丹時病帝以其舊將欲令强起)
(領郡事乃夜召入謂曰賊逼近京師/但得將軍威重卧以鎮之足矣補)不以事務嬰心(晉/中)
(興書郄愔為臨淮太/守不以事務嬰心)不以政事為意(王晉書曹/志見上)省奢從
約事從清儉(謝漢書謝夷吾遷鉅鹿太/守郡吏稱善省奢從約云)清廉無比(華漢/書張)
(堪傳為漁陽太守帝嘗召見諸郡計吏問其風土及前/後守令能否蜀郡計吏樊顯進曰漁陽太守張堪昔在)
(蜀其仁以惠下威能討姦清廉無比上曰何以為勅顯/曰昔公孫述破時珍寶山積捲掘之物足富十世而堪)
(去職之日乗折轅車布被囊而已帝聞良久歎息/拜顯為魚復長方徵堪㑹病卒帝深悼惜之補)清名
為基(陳留耆舊傳云髙慎厯東萊太守其妻謂曰君累/為宰守何不為蓄以遺子孫慎曰我之勤苦以清)
(名為基以二/千石遺之也)計日受俸(謝漢書王暢拜南陽太/守計日受俸不噉魚肉)計月受
俸(㑹稽典録/陳脩見前)五日一炊(謝漢書沈景為河間太守拜為/二千石妻子不厯官舍五日一)
(炊/)十日一炊(㑹稽典録云陳修遷豫章太守/十日一炊不然官薪布被覆身)妻子炊㸑
(續漢書第/五倫見上)常食乾飯(謝漢書羊陟計日受/俸常食乾飯茹菜)不噉魚肉(謝/漢)
(書王暢/見上)俸禄取赤米(續漢書第/五倫見前)俸盡食醤䴸(桓階别傳/曰階為趙)
(郡太守在郡時俸盡食醬䴸上聞之數戲之曰卿家醬/頗得成不耶乃詔曰昔子文清儉朝不謀夕而有脯粮)
(之秩宣子守約軍食魚飱而有加梁之賜豈况大魏富/有四海棟宇大臣而有蔬食非吾所以禮賢之意也其)
(賜射鹿師/二人補)馬死步歸(華陽國志云張翕為平郡太守布/衣蔬食儉以化民自乗二馬之官)
(久之一馬死一馬病/翕曰吾將步行矣補)車毀不改(謝後漢書王賜拜南陽/太守羊皮鹿身車毀不)
(改馬羸/不易)船輕載土(宣城紀洪矩吳時為廬江太/守清儉徵還船輕皆以載土)唯飲吳
水(王晉書鄧/脩見前)私馬生駒悉以付官(王晉書王遜為上洛/太守私牛馬在郡生)
(駒犢者秩滿悉以付/官云是郡中所産也)寛猛俱濟(謝漢書陳翔遷定/襄太守寛猛俱濟)民不
敢欺(華後漢書劉寛為南陽太守平心舉/善每自刻責吏民愛敬不敢欺負也)民佩其德(漢/魏)
(先賢行狀云陳登為廣陵太守及遷東城太守廣陵吏患/民佩其恩德老弱繦負而追之登曉語令還曰諸卿何)
(無令/君乎)民安其惠(華陽國志云張翕遷越巂太守民安其/惠在官十年卒百姓好慕送𦵏者千數)
(人天子/厚賜之)吏民從化(東觀漢記歐陽歙遷汝南/太守推用賢俊吏民從化)吏民信向
(後漢書曰伏湛為平原太守時倉卒兵起天下驚擾而/湛獨晏然教授不廢謂妻子曰夫一穀不登國君徹膳)
(今民皆飢柰何獨飽乃共食麤糲悉分奉禄以賑鄉里/來客者百餘家時門下督素有氣力謀欲為湛起兵湛)
(惡其惑衆即收斬之徇首城郭以示百姓於是/吏人信向郡内以安平原一境湛所全也補)吏民愛
樂(後漢書云侯霸為臨/淮太守吏民愛樂)德懷逺人(桓階别傳云階為趙/郡太守威能震敵德)
(懷逺/人)外禦戎狄内卹百姓(王晉書云應詹遷南平太守/天門武陵並反其州郡奔敗)
(唯詹獨保一郡/外禦戎狄云云)襁負而至(魏志京茂傳云時泰山多盜/賊以茂為泰山太守旬月之)
(間襁負而至/者千餘家)撫和百姓(晉中興書庾翼除振威將軍轉/西陽太守撫和百姓甚得歡心)
化清於上事緝於下(謝漢書王黨遷汝南太守拔才禮/士不敢自專勞於求賢故能化清)
(於上/云)囹圄空虚盜賊弭息(謝漢書云虞延為南陽太守/廣宣德化勤修政教寛刑宥)
(罰囹圄空虚/盜賊弭息)惠澤洽著(汝南先賢傳云應頃為/東郡太守惠澤洽著)風化大
行(魏略云顔裴為京兆太/守勤厲禮學風化大行)城門不閉(續漢書冦恂為汝/南太守城門不閉)
(盜賊/不起)狗不夜吠(謝漢書劉寛遷㑹稽太/守自下車狗不夜吠)市無二價(謝漢/書宋)
(登為潁川太守市/無二價道不拾遺)路不拾遺(華漢書任浦拜武/都太守路不拾遺)東海大
治(漢書云汲黯為東海太守學黄老言治官民好清淨/擇丞史任之責大指而已不細苛黯多病卧閤内不)
(出嵗餘東海大治稱之/上聞召為主爵都尉補)河西改俗(東觀漢記鄧訓拜張/掖太守以身率下河)
(西改俗隣/郡則之)咸稱神明(漢書班伯為定襄太守分部收捕/隐伏旬日盡得郡中震慄咸稱神)
(明/)號為神父(華漢書云鮑德為南陽太守時嵗多荒/災唯南陽豐穰吏人愛悅號為神父)名子
曰任(後漢書曰任延為九真太守駱越之民無嫁娶之/禮法各因淫好無適對匹不識父子之性夫婦之)
(道延乃移書屬縣各使男年二十至五十女年十五至/四十皆以年齒相配其貧無禮聘令長吏以下各省奉)
(禄以賑助之同時相娶者二千餘人是嵗風雨順節穀/稼豐衍其産子者始知種姓咸曰使我有是子者任君)
(也多名子/為任補)男子以廉為名(華嶠後漢書曰廉范遷蜀/郡太守生子皆以廉為名)男
女以宗為名(謝漢書宗慶遷長沙太守人多以乏衣食/産乳不舉慶切讓三老禁民殺子比年之)
(間民養子者三千餘/人男女皆以宗為名)到郡朞月增户萬餘(未/詳)開喻勸導
漏脫自出(蜀志云吕乂累遷廣漢蜀郡太守蜀郡一都/之㑹户口衆多諸葛亮卒之後士卒亡命更)
(相重冒姦巧非一乂到官為之防禁開喻勸導/數年之中漏脫自出者萬餘口後入為尚書補)麒麟集
郡境(後漢書曰秦彭轉潁川太守有鳳凰麒麟嘉禾甘/露之瑞集其郡境肅宗巡行潁川輒賞賜錢穀恩)
(寵甚/異補)神馬出滇河(東觀漢記云王阜為益州太守神馬/出滇河甘露降白鳥見連見瑞應世)
(謂其用法平正寛慈惠化/所致民懷之如父母補)黄龍望府(未/詳)雁止於中庭(謝/承)
(後漢書䖍國遷日南太守每行縣有雁恒飛翔隨車止/國府常在聴事中庭國病卒雁栖於墓前樹上二年乃)
(去時人/嘉之)鳩巢於聴事(益部耆舊傳景放為益州太守/威恩洽暢有鳩鳥巢於聴事)虎
負子渡河(謝漢書劉昆遷𢎞農太守先是崤黽驛道多/虎災行路不通昆為𢎞農太守有善行虎皆)
(負子渡河帝/聞而異之)鄰郡牽牛入界(東觀漢記朱暉遷臨淮太/守建武十六年四方牛大)
(疫而臨淮獨否鄰/郡人多牽牛入界)虎逺渡江(後漢書宋/均見前)蝗飛入海(東觀/漢記)
(馬稜為廣漢太守郡界常有蝗蟲食穀/稜有威德蝗蟲飛入江海化為魚蝦)合浦珠還(謝漢/書孟)
(嘗遷合浦太守郡不産穀食而海出珠寶與交趾比境/常通商販貨糴粮食先時宰守並多貪穢詭人採求不)
(知紀極珠遂漸徙于交趾郡界於是行旅不至人物無/貲貧者餓死於道嘗到官革易前弊求民病利曽未逾)
(嵗去珠復還百姓皆反其業商貨流通稱為/神明以病自上被徵當還吏民攀車請之)猛虎掃跡
(華陽國志趙瑶少有公望瑶始為緱氏袁趙二公相與/書曰趙瑶在緱氏猛虎掃跡百里均耳叔平何難遷扶)
(風太/守)白烏集(王晉書虞浦遷鄱陽太/守有白烏集于庭樹)神爵降(襄陽耆舊/傳黄穆為)
(山陽太守有德政感/甘露白兔神爵之瑞)荆棘除(續漢書鮑永為魯郡太守/孔子闕里無故荆棘自除)
(從講堂至於里門永異之謂府丞及魯令曰方今危急/而闕里自開斯豈夫子欲令太守行禮助吾誅無道耶)
(補/)嘉禾集郡境(東觀漢記云/秦彭見上)豆生郡界(續漢書冦恂為/潁川太守時有)
(豆生於郡界收得十/餘萬斛以給諸營)行春隨車致雨(謝漢書云/鄭𢎞見上)理寃甘
雨降澍(司馬彪續漢書北海靜王興遷𢎞農太守縣吏/張中有伏罪興收申案論郡中震慄時年旱分)
(遣文學循行屬縣理寃獄/宥小過應時甘雨降澍)
　
　
　
　
　
　
　
　
　
　北堂書鈔卷七十五
欽定四庫全書
　北堂書鈔卷七十六
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部二十八
　　　太守下一百六十六
殿中受筞(漢書蕭育傳云哀帝時南郡多盜賊拜育為/南郡太守上以育耆舊名臣乃以三公使車)
(載育入殿/中受筞補)常為髙第(續漢書鄧晨拜中山太守吏民稱/之常為冀州髙第  按唐章懷太)
(子賢注云中山屬冀州于冀/州所部郡課常為第一也附)奏課第一(續漢書李忠字/仲都為丹陽太)
(守越俗不好學嫁娶禮儀衰於中國乃為起學校習禮/容春秋鄉飲選用明經郡中向慕之墾田增多三嵗間)
(流民占著者五萬餘口十四/年三公奏課為天下第一)考績第一(王隠晉書解修/遷瑯邪太守考)
(績天下/第一)為雍州十郡最(魏畧云顔斐為京兆太守京兆/與馮翊扶風接界二郡道路既)
(穢塞田疇又荒蕪人民飢凍而京兆皆/整頓開明豐富常為雍州十郡最補)為三河表(謝漢/書云)
(魏朗出為河内太守政稱三河表誅案朗性矜嚴閉門/整法度家人不見惰容後竇武等  朗以黨被急徵行)
(至牛渚/自殺補)為三輔最(漢書曰尹翁歸為雍右扶風辟/用廉平疾迸姦吏常為三輔最)東郡
為天下最(魏志杜畿拜河東太守而為尚書事平更有/令曰昔蕭何定闗中冦恂平河内卿有其功)
(間將授卿以納言之職顧念河東吾股肱郡充實之所/足以制天下故且煩卿卧鎮之畿在河東十六年常為)
(天下/最)璽書勉厲增秩賜金(漢書循吏傳序云宣帝時二/千石有治理效輒以璽書勉)
(厲增秩賜金或爵至關内侯公卿缺則選諸所表/以次用之是故漢世良吏於是為盛稱中興焉)岑熙
輿人歌之(華嶠後漢書云岑熙為東郡太守招聘隠逸/與參政事無為而化視事二年輿人歌之曰)
(我有枳棘岑君伐之我有蟊賊岑君遏之狗吠不驚足/下生氂含哺鼔腹焉知凶災我喜我生獨丁斯時美矣)
(岑君於戲/仁慈補)廉范百姓歌之(後漢書曰廉范遷蜀郡太守/其俗尚文辯好相持短長范)
(每厲以淳厚不受偷薄之說成都民物豐盛邑宇逼側/舊制禁民夜作以防火災而更相隠蔽燒者日屬范乃)
(毀削先令但嚴使儲水而已百姓為便乃歌之曰廉/叔度來何暮不禁火民安作平生無襦今五袴補)百
姓作歌(後漢書趙熹遷平原太守於是擢舉義行誅鋤/姦惡後青州大蝗侵入平原界輒死嵗屢有年)
(百姓/歌之)蜀謡兩日(謝承後漢書云黄昌為蜀郡太守未至/郡時民有謡曰云云  案昌為蜀郡太)
(守初昌為州書佐其婦歸寧于家遇賊被擄遂流轉入/蜀為人妻其子犯事乃詣昌自訟昌疑母不類蜀人因)
(問所由對曰妾本㑹稽餘姚戴次公女州書佐黄昌妻/也妾嘗歸家為賊所畧遂至於此昌驚呼前謂曰何以)
(識黄昌邪對曰昌左足心有黒子嘗自言當為二/千石昌乃出足示之因相持悲泣還為夫婦附)童歌
兩岐(後漢書張堪拜漁陽太守開稻田八千餘頃勸民/耕種以致殷富百姓歌曰桑無附枝麥穗兩岐張)
(君為政樂不可支視事/八年匈奴不敢犯塞)民夷稱其德惠(魏志云倉慈遷/燉煌太守常日)
(西域雜胡欲來貢獻而諸豪族多逆斷絶既與貿遷欺/詐侮易多不得分明胡常怨望慈皆勞之欲詣洛者為)
(封過所欲從郡還者官為平取輒以府見物與共交/市使吏民護送道路由是民夷翕然稱其德惠補)歎
詠不容於口(謝漢書蓋勳遷潁川太/守民吏歎詠不容於口)居郡四年惠愛在
民(王氏家傳云王朗為㑹稽太守㑹稽舊祀秦始皇刻/木為像與夏商同廟朗到官以為無德之君不應見)
(祀於是除之居郡/四年惠愛在民補)在郡九年吏民便安(魏志胡質為常/山太守每軍功)
(賞賜皆散之於衆在郡九/年吏民便安將士用命)蜀郡為司空(華陽國志趙瑶/徙蜀郡太守司)
(空張温謂之曰昔第五伯魚徙蜀郡為/司空吾今掃第以待足下矣瑶曰喏)扶風遷光禄(漢/書)
(龔勝遷丞相司直徙光禄大夫守右扶風數/月上知勝非撥煩吏乃復還勝光禄大夫)遷去民人
思望(華陽國志李資為巴郡太守時歲必豐稔及資遷/去民人思望歌之曰望逺忽不見惆悵常徘徊想)
(君恩澤深難/留誓永懷)吏民惟恐其遷(魏略顔斐為京兆太守斐/清已仰奉吏民惟恐其遷)
老弱守關上書(漢書魏相為河南太守後有人告相賊/殺不辜事下有司河南卒戍中都官者)
(二三千人遮大將軍自言願復留作一年以贖太/守罪河南老弱萬餘人守闗欲入上書闗吏以聞)老小
隨駕涕泣(續漢書耿純為東都太守時發于長有罪純/案奏圍守之奏未下長自殺純坐免以列侯)
(奉朝請從擊董憲道過東郡百姓老/小數千隨車駕涕泣云願復得耿君)願借冦君一年(續/漢)
(書冦恂為潁川太守代朱浮為執金吾潁川盜賊羣起/上謂恂曰惟念獨卿能平之耳恂對曰臣願執銳前驅)
(即日車駕南征恂從至潁川盜賊悉降而竟不/拜郡百姓遮道曰願從陛下復借冦君一年)乞留侯
君朞年(續漢書侯霸為臨淮太守王莽之敗霸保固自/守卒全一郡更始徵霸百姓老弱相攜號哭遮)
(使者車或當道而卧皆/曰願乞侯君復留朞年)吏民遮道(魏畧顔斐遷平原太/守吏民遮道車不得)
(行稽十日/方得出)民吏攀車(謝漢書孟/嘗見上)百姓嗁呼(續漢書第五/倫為㑹稽太)
(守坐法徴還百姓老/小攀車叩馬嗁呼)百姓扶車啼泣(東觀漢記云賀文/和遷九江太守行)
(縣持乾糧但就温而已臨去/日百姓扶車叩馬啼泣隨之)百姓垂涕送之(東觀漢記/張酺為東)
(郡太守罰斷義勇遷魏/郡太守百姓垂涕送之)刻石頌德(華漢書何/敞見前)龔遂形貌
短小(漢書龔遂為渤海太守上召見形貌/短小宣帝望見不副所聞心内輕焉)彭寵容貌絶
衆(東觀漢記彭寵為漁/陽太守容貌絶衆)黄昌足心有黒子(謝漢書黄/昌見上)許
荆蹠下黒子(楚國先賢傳胡紹十八為縣闗下幹見太/守許荆蹠下而笑荆怒紹曰見明府蹠下)
(有黒子紹亦有之故爾笑荆令/紹學後八年遂遷為九真太守)鄧攸夢行水邊(王晉書/鄧攸為)
(淮南太守夢行水邊見一女子猛獸自後斷其盤囊占/者以為水邊有女汝字也斷盤嚢者新獸頭代故獸頭)
(也不作汝隂當汝南/也果遷汝隂太守)田伯廬君與約(列異傳田伯為廬/江太守移郡淫鬼)
(命盡到府一月不自來見當壞祠唯廬君往見自稱縣/民與府君約刻百日當遷大郡願見過後如期果為沛)
(相公不過于祠常/見廬君月餘病死)黄孟擿殺主簿(薛琮表云黄孟為日/南太守下車以供設)
(不豐擿/殺主簿)黄夐貪穢無行(襄陽耆/舊傳云)富貴不歸故鄉如錦衣
夜行(漢書朱買臣拜㑹稽太守上云/謂買臣曰富貴不歸故鄉云)仕不至二千石安可
比人乎(漢書甯成為内史外戚多毁成之短抵罪髠鉗/是時九卿死即死少被刑而成刑而自以為不)
(復收乃解脫詐刻傳出闗歸家稱曰仕/不至二千石賈不至千萬安可比人乎)
　　　京尹一百六十七
秩二千石(續漢書百官表凡州所監都/為京都置尹一人秩二千石)銀章青綬(漢書/百官)
(表京兆尹品第三秩二千石銀印青/綬進賢兩梁冠絳朝服佩水蒼玉)分治京師(漢官解/詁云武)
(帝太元元年左内史為左馮翊主爵都尉右内史為右/扶風京兆尹治京師以為三輔職皆如郡主爵列侯其)
(職並鴻臚世祖雒陽/改河南為河南尹)景帝分置(漢百官表云内史周官/秩二千石景帝十一年)
(分置左/右内史)武帝更名(漢書百官表景帝分置左/右内史武帝更名京兆尹)遐邇所模
(晉起居注武帝咸寧三年詔曰河南百郡之首其風教/宜為遐邇所模以導齊之侍中奉車都尉王恂忠亮篤)
(誠才兼外内明於治化/其以恂為河南尹補)四方表則(王晉書庾純傳詔曰/河南京畿大都為四)
(方之表中興書云庾純精忠正直/才經治亂其以純為河南尹)四方是營(崔駰河南尹/箴曰茫茫天)
(區畫冀為京商邑/翼翼四方是營)百郡之首(晉起居/注見上)四㑹所聚(傅子云/傅嘏為)
(河南尹内掌帝都外統京畿兼古六鄉六遂之士其民/異方雜居多豪門大族商賈胡貊天下四方會利之所)
(聚而姦之所生前尹司馬芝舉其綱而太簡次尹劉靜/綜其目而太宻後尹李勝毁常法以收一時之聲嘏立)
(司馬氏之綱統裁劉氏之綱目以經緯之李氏所毁以/漸補之郡有七百吏半非舊也河南俗黨五官掾功曹)
(典選職皆授其本國人無用異邦人者嘏各舉其良而/對用之官曹分職而後以次考核之其治以德教為本)
(然持法有恒簡而不可犯見理識情獄訟不加夏楚而/得其實不為小惠有所薦逹及大有益於民事皆隠其)
(端迹若不由已出故當時無赫/赫之名吏民久而後安之補)萬國承流(崔駰為河南/尹箴萬國承)
(流/)整頓京師檢御貴戚(李郤别傳云鄧隲弟豹為將作/大匠河南尹缺豹欲得之上及)
(隲亦欲用豹難便召拜下詔令公卿舉隲以㫖遣人諷/公卿悉舉豹李卻曰司𨽻河南尹當整頓京師檢御貴)
(戚今反使親家為之必不可自是公卿皆不舉豹豹竟/不得尹恨公卿不舉對士大夫曰李公寧能不舉不舉)
(我故不得/尹邪補)宜得望實可以處之(語林蘇峻新平温庾諸/公以朝廷初復京尹宜)
(得望實惟孔君/平可以處之)王章奏封事(漢書云王章選為京兆尹/時帝舅大將軍王鳳輔政)
(章為鳳所舉非鳳専權不親附鳳㑹日有蝕之章奏封/事召見言鳳不可任用宜更選忠賢上初納受章言後)
(不忍退鳳章由是見疑遂/為鳳所陷罪至大逆補)劉隗預機宻(晉中興書云彭/城劉隗出補丹)
(陽尹雖在外/機宻皆預之)精於吏職(漢書趙廣漢復守京兆尹滿嵗/為真廣漢為二千石以和顔接)
(士其尉薦待遇吏殷勤甚備事推功善歸之於下曰某/掾卿所為非二千石所及行之發於至誠吏見者皆輸)
(寫心腹無所隠匿咸願為用僵仆無所避廣漢為人彊/力天性精於吏職見吏民或夜不寢至旦尤善為鉤距)
(以得事/情補)明於治化(晉起居/注見上)正身率下(謝漢書云延篤遷/京兆尹正身率下)
(參案篤徙京兆尹其政用寛仁憂恤民黎擢用長者與/  政事郡中懽愛三輔咨嗟焉先時陳留邊鳳為京兆)
(尹亦有能名郡人為之語曰前/有趙張三王後有邊延二君補)旌表異行(謝漢書云羊/陟遷河南尹)
(旌表/異行)進賢勸功(續漢書百官志凡京都/置尹治民事進賢勸功)優賢養人(謝漢/書云)
(華崧為河南/尹優賢養人)進用善士(謝漢書云羊陟遷/河南尹進用善士)和顔接士(漢/書)
(趙廣漢/見上)小大從化(續漢書袁安為河南/尹十餘年小大從化)政令甚明(漢書/云翟)
(方進為京兆尹搏撃豪彊京師畏之時胡常為青州刺/史聞之與方進書曰竊聞政令甚明為京兆能則恐有)
(所不宜方進心知所/謂其後少㢮威嚴補)為政清整(晉中興書太原王禄/遷丹陽尹為政清整)持
法簡而不犯(傅嘏/見上)為吏嚴而不殘(漢書云雋不疑為京/兆尹賜錢百萬京師)
(吏民敬其威信每行縣録囚徒還其母輒問不疑有所/平反活幾何人不疑多有所平反母喜笑為飲食語言)
(異於他時或亡所出母怒為之/不食故不疑為吏嚴而不殘補)羊陟計日受俸(謝漢書/羊陟遷)
(河南尹計日受俸常食乾飯/茹菜禁制豪右京師憚之補)奏開渠以溉田(漢書云倪/寛遷内史)
(勸農業緩刑罰理獄訟卑禮下士務在於得人心表奏/聞六輔渠定水令以廣溉田收租稅時裁闊狹與民相)
(假貸以故租多不入後有軍發左内史以負租課殿當/免民聞當兔皆恐失之大家牛車小家擔負輸租繦屬)
(不絶課更以最上/由此愈竒之補)勸農桑增户口(謝承後漢書延篤遷/京兆尹勸民農桑遂)
(增户/口)民有疾病則給醫藥(風俗通陳龜遷京兆尹民有/疾病則給醫藥常使户曹巡)
(行/)憂官如家䘏民如子(謝漢書延篤遷京兆尹/憂官如家䘏民如子)三轉資
其政教(謝漢書云延篤為/京兆尹三轉云云)百里垂拱仰辦(魏志云劉靖/為河南尹散)
(騎常侍應璩與靖書曰入作納言出臨京任富民之術/日引月長藩落髙峻絶穿窬之心五種别出逺水火之)
(災農器必具無失時之闕蠶麥有苫備之用無雨濕之/虞封符指期無流連之吏鰥寡孤獨蒙廩賑之實加之)
(以明擿幽微重之以秉憲不撓有司供承王命百里垂/拱仰辦雖昔趙張三王之治未足以方也靖為政類如)
(此初雖如碎宻終/於百姓便之補)獄訟不加榎楚(傅嘏/見上)未嘗以臧罪鞫
人(後漢書曰袁安為河南尹政號嚴明然未曽以臧罪/鞫人常稱曰凡學仕者髙則望宰相下則希牧守錮)
(人於聖世尹所不忍為也聞之者皆感/激自勵在職京師肅然朝廷重之補)剪治强宗(謝承/漢書)
(云華崧為河南尹剪/治强宗威名振烈)禁絶豪右(謝漢書云羊陟遷河南/尹禁絶豪右囑託書疏)
(不與/交通)搏擊豪强(漢書翟方/進見上)威震京師(後漢書云蓋勳拜/京兆尹時長安令)
(楊黨父為中常侍恃埶貪放案得其贓千餘萬貴戚咸/為之請勳不聴具以事聞并連黨父有詔窮案威震京)
(師/補)抑强扶弱(魏志云司馬芝為河南尹抑强扶弱私請/不行為教於羣下曰蓋君能設敎不能使)
(吏必不犯也吏能犯教而不能使君必不聞也夫設教/而犯君之劣也犯教而聞吏之禍也君劣於上吏禍於)
(下此政事所以不理也可不各/勉之哉於是下吏莫不自勵補)枹鼓稀鳴(漢書云張敞/守京兆尹一)
(日捕盜賊數百人窮治所犯或一人百餘發盡行法罰/由是枹鼓稀鳴市無偷盜天子嘉之補  枹音孚擊鼓)
(椎也/附)野王令貪殘李膺殺之(後漢書李膺為河南尹執/法不撓時張讓弟朔為野)
(王令貪殘無道至乃殺孕婦聞膺厲威嚴懼罪逃還京付/師因匿兄讓第舍藏于合柱中率將吏卒破柱膺取朔)
(洛陽獄受辭/畢即殺之補)王官吏不下王濟鞭之(傅暢晉讚云王濟/為河南尹未拜遇)
(王官吏不下/道濟鞭之)吏民人人自勵(續漢書袁安為河南尹/十餘年吏民人人自勵)吏
民莫不自勵(魏志司馬/芝見上)吏民敬其威信(漢書雋不/疑見上)吏民
稱不容口(漢書趙廣漢為京兆尹日政/令清肅吏民稱之不容口)百姓便之(魏志/劉靖)
(見/上)鄰郡歸之(謝漢書延篤遷京兆尹勸農桑增/户口穀食豐饒鄰郡老少歸之)朝廷重
之(後漢書袁/安見上)天子嘉之(漢書張/敞見上)
　
　
　
　
　
　
　
　
　
　
　
　
　
　北堂書鈔卷七十六
欽定四庫全書
　北堂書鈔卷七十七
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部二十九
　　郡丞一百六十八　　郡尉一百六十九
　　督郵一百七十　　　五官一百七十一
　　功曹一百七十二　　吏一百七十三
　　小吏一百七十四　　卒一百七十五
　　　郡丞一百六十八
掌署文書典知倉獄(續漢書百官志云每屬國署/丞各一人署文書典知倉獄)黄綬
大冠(漢官儀云四百石/丞尉皆黄綬大冠)秩六百石(應劭漢官儀大府秩/二千石有丞一人邊)
(都稱長史皆六百石/注云長史衆史之長)任以郡職(謝承後漢書劉平舉孝/廉拜濟隂郡丞太守劉)
(育甚重之任以/郡職上書薦平)領太守事(吳志云孫權領㑹稽太守/屯吳使丞之郡行文書事)黄
霸當法(漢書黄霸為河南太守丞霸為人明察内敏又/習文法然温良有讓足知善御衆為丞處議當)
(於法合人心太/守甚任之補)劉育見重(劉平/見上)桓譚出補(東觀漢記光/武議靈臺所)
(處上謂桓譚曰吾欲䜟決之何如譚黙然良久曰臣不/讀䜟帝問其故譚復極言䜟之非經帝大怒曰桓譚非)
(聖無法將下斬之譚叩頭流血良久乃得/解出為六安郡丞意忽忽不樂道病卒補)陵遲末齒而
佐下蕃(陸機表伏見司徒下諫議大夫張暢除當為豫/章内史丞暢才思清敏志節貞勵秉心立操早)
(有名譽其年時舊比多厯郡守惟暢陵遲末齒而佐下/蕃遂蹈碎濁於暢名實損愚以為宜解舉試以近縣詔)
(暢既為是人所/稱便差代之)
　　　郡尉一百六十九
設武備(春秋元命苞云太尉主甲兵漢設/武備注曰今時郡尉准此義者也)典武職(漢書/百官)
(表云郡尉秦官掌佐守典武職甲卒秩比二/千石有丞秩皆六百石景帝中更名都尉)羅姦非(韋/曜)
(釋名云郡/尉云云)督盜賊(續漢書光武帝厯問功臣各以次對/至馬武曰臣以勇武可守尉督盜賊)
(上笑曰且勿為盜賊/自至亭長斯可矣)充懸化為石(荆州圖記云澧水南/岸有白石立類人形)
(昔有充懸左尉與零陵論/强因相傷害化為此石也)採陵當為神(搜神記云蔣子/文自謂死後當)
(為秣陵尉後至鍾山下賊擊傷遂死吳先主之初故吏/見子文乗白馬執白羽曰我當為此地神願告百姓為)
(立祠當有/瑞應也)
　　　督郵一百七十
政舉大綱(鍾離意别傳云意為㑹稽督郵對太守曰夫/千里立政但當舉大綱大綱若舉百目自張)
(矣/)所舉應法(漢書尹翁歸傳云田延年為河東太守行/縣至平陽悉召故吏五六十人延年親覽)
(令有文者東武者西閱數十人次到翁歸獨伏不肯起/對曰翁歸文武兼備唯所施設功曹以為此吏倨傲不)
(遜延年曰何傷遂召上辭問甚竒其對除補卒史便從/歸府案事發姦窮竟事情延年大重之自以能不及翁)
(歸徙署督郵河東二十八縣分為兩部閎孺部汾北翁/歸部汾南所舉應法得其罪辜屬縣長吏雖中傷莫有)
(怨也/補)為耳目(謝漢書蔣崇為北海相督郵署徐蒙為功/曹遣行縣謂曰相以督郵為耳目者也)
為視聴(鍾離意别傳云意為㑹稽中部督郵亭長受民/酒禮府下記案考之意封記還府不考太守黄)
(君大怒驛馬召意到對曰督郵受/任中部當奉繩千里為視聴云云)文武兼備(漢書尹翁/歸見上)
以備嚴霜(漢書孫寶為京兆尹以立秋日署侯文為東/部督郵入見勅曰今日鷹隼始撃當順天氣)
(取姦惡以成嚴霜之誅掾部渠有其人乎文卬曰無其/人不敢空受職寶曰誰也文曰霸陵杜穉季寶曰其次)
(文曰豺狼當道不宜復問狐狸補按師古云渠讀/曰詎詎豈也又云卬讀曰仰謂仰頭而對也附)軺車
督郵(謝漢書許慶家貧為郡督郵/乗牛車鄉里號曰軺車督郵)露車不冠(鍾離意别/傳汝南黄)
(讜拜㑹稽太守署意中部/督郵意乃露車不冠云云)善吏如良鷹(東觀漢記云趙/勤明達好學介)
(然特立太守駱珍召署曹吏至掾督郵太守桓虞下車/葉令雍霸及新野令皆不遵法乃署勤督郵到葉見霸)
(不問縣事但髙談清論以激厲之霸即陳責解印綬去/勤還入新野界令聞霸已去遣吏奏記陳罪復還印綬)
(去虞乃歎曰善吏如/良鷹下韝即中補)為州尤最(王隠晉書陳頵為郡督/郵檢獲隠匿者三千人)
(為一州尤最太守劉享拔為主簿州/辟部從事乗馬車還家宗黨榮之補)郡縣斂手(干寶搜/神記涼)
(輔新郡人為郡督郵州事/大小必舉郡縣斂手焉)虞延占拜(東觀漢記云光武/東巡路過小黄髙)
(帝母昭靈后園陵在焉時虞延為部督郵詔呼引見問/園陵之事延進止從容占拜可觀其園陵樹蘖皆諳其)
(數俎豆犧牲頗曉其禮帝善之勅延從駕到魯還經封/邱城門下小不容羽蓋上怒使撻侍御史延因下見引)
(咎以為罪在督郵上詔曰以陳/留督郵虞延故貸御史罪補)馬融博覽(馬融長笛賦/序云融既博)
(覽典雅精覈數術又性好音律能/鼓琴吹笛而為督郵無留事補)太守竒其才(張璠漢/記宋穆)
(之年二十為郡督郵迎新太守到界上太守見穆之問/曰君年少為督郵將因族世自有令德穆之曰郡中瞻)
(仰明公以為非顔淵不敢使迎孔子太守大竒其才問/曰貞婦孝子隠闇未彰言於府穆之曰方今聖化大行)
(文武未墜於地家有貞婦户有孝子比屋連棟不/可勝記太守歎曰吾非仲尼督郵所謂顔回者也)太守
乃賢之(後漢書云鍾離意少為郡督郵時部縣亭長有/受人酒禮者府下記案考之意封還記入言於)
(太守曰春秋先内後外詩云刑于寡妻以御于家邦明/政化之本由近及逺今宜先清府内且闊略逺縣細微)
(之愆太守甚賢之/遂任以縣事補)虞延從駕(謝漢書/見上)禇禧稱史(陳留耆/舊傳云)
(褚禧兼部督郵書史/與太守以下俱稱史)文公不受一飡(謝漢書聞人統字/文公昔為郡督郵)
(家貧無馬行則負擔卧則無被連/麕皮以自覆不受人一飡之饋)孟博減直六十(汝南/先賢)
(傳未/詳)
　　　五官一百七十一
貴其節行(應瑒集云汝南郡召陵王申為郡五官掾太/守有私財悉委付之家人莫之知也太守卒)
(申以金銀悉還之/人貴其節行云)為郡股肱(搜神記涼輔為郡五官掾/郡枯旱輔祈禱三日無應)
(祝曰輔為郡股肱令天地不格至日中不雨/請以身塞川乃積薪自焚至日中雨大作)抱書投火
(謝漢書王威為汝南五官掾太守郭公有罪當懲/怖欲自殺威抱書自投火中而死太守得解其罪)積薪
自焚(見/上)陳公思歸罪司敗(風俗通/未詳)陳子游斷舌無辭(謝/漢)
(書陳堪仕郡為五官掾府君被詔徵/廷尉堪以五毒加身體斷舌無辭)王申買金(抱朴子/云汝南)
(王申為郡五官掾太守盜各官錢宻寄申太守暴亡申/盡買黄金還其家汝南欲以列於先賢畫像抱朴子以)
(為不/宜)闕敞還錢(汝南先賢傳平興闕敞為郡五官掾太/守弟五常被徵以錢三十萬付寄掾)
(常後卒亡其孫/長敞盡還之)黄香貧無奴僕(後漢書黄香傳云太守/劉護召香為五官掾甚)
(見愛敬香家貧内無僕妾躬執勤苦/盡心奉養遂博學經典究精道術補)張輔懷虎狼之心
(漢書張輔為安定五/官掾懷虎狼之心)
　　　功曹一百七十二
功曹衆吏之師(論衡云功曹衆吏/之師虎諸獸之雄)為主吏(漢書蕭何以/文母害為沛)
(主吏掾孟康注云/主吏則功曹是也)作朝右(束晳謝功/曹牋未詳)委以郡事(東觀漢/記趙勤)
(為太守桓虞功/曹委以郡事)光贊本朝(髙士傳法真性恬静寡欲不/涉人間事太守請見之真乃)
(幅巾詣謁太守曰昔魯哀公雖為不肖而仲尼稱臣太/守虛薄欲以功曹相屈光贊本朝何如真曰以明府見)
(待有禮故敢自同賔末若欲吏之真將在北山之北南/山之南矣太守戄然不敢復言友人郭正稱之曰法真)
(名可得而聞身難得而見逃名而名我隨避名而名我/追可謂百世之師者矣乃共刋石頌之號曰𤣥德先生)
(補/)李業召不詣(華陽國志李業少執志清白太守劉咸/慕其名召為功曹十命不詣咸怒欲殺)
(之業竟入獄/咸乃釋之)陳蕃特設榻(後漢書徐稺傳云陳蕃為太/守以禮請署功曹稺不免之)
(既謁而退蕃在郡不接賔客/唯穉來特設一榻去則懸之)昨日功曹今為郡將(杜畿/傳云)
(畿與衛固少相狎侮固嘗輕畿畿嘗與固博而爭道畿/嘗謂固曰仲堅我今作河東也固褰衣罵之及畿之官)
(而固為郡功曹張時故任京兆畿迎司𨽻與時㑹華隂/時畿相見於儀當各持版時歎曰昨日功曹今為郡將)
(軍/也)宗資主諾(後漢黨錮傳云汝南太守宗資任功曹范/滂南陽太守成瑨亦委功曹岑晊二郡為)
(之謡曰汝南太守范孟博南陽宗資主畫/諾南陽太守岑公孝𢎞農成瑨但坐嘯補)成瑨坐嘯(見/上)
太守善用士(後漢書成瑨為南/陽太守善用士)府君貴其名(㑹稽典録/魏徵仕郡)
(為功曹府/君貴其名)孫紹稱廊廟才(吳録云孫紹北海人為孔融/功曹融稱紹有廊廟才後為)
(相/)庾衮疑非常士(晉書庾衮傳云元康末潁川太守召/為功曹衮服造役之衣杖鍤荷斧不)
(俟駕而行曰請受下夫之役太守飾車而迎衮逡巡辭/退請徒行入郡將命者遂逼扶升車納於功曹舍既而)
(衮自取已車而寢處焉形雖恭而神有不可動之色/太守知其不屈乃歎曰非常士也吾何以降之補)馮
勤髙能(後漢馮勤初為太守姚期功曹有髙能/稱期常從光武征伐政事一以委勤補)岑晊髙
才(袁山松後漢書曰岑晊有髙才郭林宗朱公叔等皆/為友李膺王暢稱其有幹國器雖在閭里慨然有董)
(正天下之志太守𢎞農成瑨下車/欲振威嚴聞晊髙名請為功曹補)臧洪竒士(魏志臧洪/太守張超)
(請為功曹超兄邈謂超曰聞弟為郡守政教威恩不由/已出動任臧洪洪者何人超曰洪才畧智數優超超甚)
(愛之海内竒士也邈/引見洪與語大異之)任旭真人(晉書云任旭幼孤弱兒/童時勤於學及長立操)
(清修不染流俗鄉曲推而愛之郡將蔣秀嘉其名請為/功曹秀居官貪穢每不奉法旭正色苦諫秀既不納旭)
(謝去閉門講習養志而已久之秀坐事被收旭狼狽營/送秀慨然歎曰任功曹真人也吾違其讜言以至於此)
(復何言/哉補)欒巴有道平坐入壁(神仙傳云欒巴少而好道/不修俗事時太守躬詣請)
(屈為功曹待以師友之禮巴陵太守曰聞功曹有道寧/可試見一竒乎巴曰唯即平坐却入壁中去冉冉如雲)
(氣之狀須臾失巴所在壁外人見化成一虎人/並驚虎徑還功曹舍人往視虎虎乃巴成也補)性好人
倫(蜀志云龎統為郡功曹性好人倫勤於長養每所稱/述多過其才時人怪而問之統答曰當今天下大亂)
(雅道陵遲善人少而惡人多方欲興風俗長道業不美/其譚即聲名不足慕企不足慕企而為善者少矣今拔)
(十失五猶得其半而可以崇邁世/教使有志者自勵不亦可乎補)尚仁義(汝南先賢傳/云王威為汝)
(南郡功曹/尚仁義)陳禪舉善(後漢書云陳禪仕郡功曹/舉善黜惡為邦内所畏補)薛勤拔
賢(汝南先/賢傳云)李壽薦異行(謝漢/書云)許劭進賢才(汝南先/賢傳云)當職
割斷(汝南先/賢傳云)匡政理務拾遺補闕(後漢/書云)不義掃迹(後漢/書范)
(滂傳云太守宗資聞其名請署功曹委任政事滂在職/嚴整疾惡其有行違孝弟不軌仁義者皆掃迹斥逐不)
(與共朝顯薦異/節抽拔幽陋補)姦吏引去(魏志云袁渙好清静舉動必/以禮郡命為功曹郡中姦吏)
(皆自引/去補)當朝正色(㑹稽典録云魏朗從太守行春寢于/閤外感時志激中夜長歎府君朝問)
(昨歎息者是誰主簿曰書佐魏朗府君由是知朗有凌/雲之志轉功曹佐正旦與掾史上朝時功曹吏顧翕被)
(喪以加朝服朗以喪非臣服翕不敬敕卒撤去翕恚而/不聴以手毆卒朗右手鳴鼓左手撤喪以聞府君曰朗)
(當朝正色有不撓之節遂退/翕以朗代之朗辭病不就補)善則稱君惡則稱已(陳寔/别傳)
(陳寔為郡功曹時中常侍侯覽託太守髙倫用吏倫教/署文學掾寔知非其人乃懷檄請見乞從外署倫從之)
(于是鄉論怪其非舉倫後被徵為尚書郡中士大夫送/至傳舍倫語衆人曰吾前為中常侍用吏此各由故人)
(畏憚强禦陳君可謂善則稱君惡/則稱己者也聞者莫不歎息補)改操飾行(後漢許劭/字子將初)
(為郡功曹太守徐璆甚敬之府中聞子將為吏莫不改/節飾行同郡袁紹公族豪俠去濮陽令歸車徒甚盛將)
(入郡界乃謝遣賓客曰吾輿服豈/可使許子將見遂以單車歸家補)清濁異流(汝南先賢/傳范滂為)
(郡功曹/云云)陳矯結為親友(魏志陳矯傳云太守陳登請矯/為功曹使矯詣許謂曰許下議)
(論待吾不足足下相為觀察還以見誨矯還曰聞逺近/之論頗謂明府驕而自矜登曰夫閨門雍穆有徳有行)
(吾敬陳元方兄弟淵清玉潔有禮有法吾敬華子魚清/修疾惡有識有義吾敬趙元逹博聞强記竒逸卓犖吾)
(敬孔文舉雄姿傑出有王霸之畧吾敬劉𤣥德所敬如/此何驕之有餘子瑣瑣亦焉足録哉登雅意如此而深)
(敬友/矯補)虞翻待以交友(吳志虞翻傳云翻歸孫䇿復命為/功曹待以交友之禮身詣翻第補)
子陵清正(三輔決録第五頡字/子陵清正為郡功曹)幼陵分正(東觀漢記樊/凖字幼陵為)
(郡功曹/云云)衣不周身(華茂為功曹/衣不周身)衣不覆軀(謝漢書周稷/為功曹云云)
周章拔佩刀(後漢書曰周章初仕郡功曹時大將軍竇/憲免封冠軍侯就國章從太守行春到冠)
(軍太守猶欲謁之章進諌曰今日公行春豈可越儀私/交且憲椒房之親勢傾王室而退就藩國禍福難量明)
(府剖符大臣千里重任舉止進退其可輕乎太守不聴/遂便升車章前拔佩刀絶馬鞅於是乃止及憲被誅公)
(卿以下多以交闗得罪/太守幸免以此重之補)鮑永拔佩刀(後漢書曰鮑永署/功曹時有矯稱侍)
(中止傳舍者陳興欲謁之永疑其詐諫不聴而出興遂/駕往永乃拔佩刀截馬當胷乃止後數日王莽詔書果)
(下捕矯稱者永/由是知名補)編署黄堂(謝承後漢書云杜詩有案詩/少有才能仕郡功曹  公平)
(稱/補)圖形明堂(邵氏家傳邵疇為㑹稽/功曹詔郡縣圖形明堂)
　　　吏一百七十三
理之所出(賈誼新書吏者理/也理之所出也)福歸於君(鬻子云昔之帝/王所以為明者)
(以其吏也昔之君子其所以為功/者以其民也功最於吏福歸於君)理乎百揆(楊泉物理/論云吏者)
(所以助萬/機理百揆)民有三勤(揚子法言云民有三勤政善而吏/惡一勤也吏善而政惡二勤也政)
(吏駢惡/三勤也)善樹德(胡子云善為/吏者樹其德)長子孫(漢書云武帝之初/為吏者長子孫)
委吏(未/詳)獄吏(史記云以千/金為獄吏)削木為吏(漢書云畫地為牢/期不入削木為吏)
(議不/對)刀筆之吏(王傑儒吏論云陂刀筆/之吏起于几案之下)有勸農之名無
賞罰之實(王粲務本論云末世/吏有勸農之名云)兼人之吏未易得也(魏/武)
(選舉/令云)著巾幘(魏武選舉令云聞/小吏或有著巾幘)負青幡(務本/論云)萬人愛之
(鬻子云民者至卑者也而使之取吏焉必取所愛故十/人愛之則十人之吏也百人愛之則百人之吏也千人)
(愛之則千人之吏也萬人愛之則萬/人之吏也故萬人之吏選卿相矣補)百賈畏之(漢書尹/翁歸為)
(市吏公廉不受/饋百賈畏之)石苞販鐵(王隠晉書云石苞為/縣吏乃販鐵于鄴市)鄭𤣥常
詣學宫(續漢書鄭𤣥少為鄉嗇夫得休歸常詣學宫不/樂為吏父數怒之不能禁遂造太學受業師事)
(京兆第五元先始通京氏易/公羊春秋三統厯九章算術)馮良恥在厮役(東觀漢記/馮良少作)
(縣吏恥/在厮役)
　　　小吏一百七十四
幼未有用從容在職(韋昭辨釋名云門下之吏當作/三綱幼未有用從容在職也)翁
歸文法(漢書云尹翁歸少孤/為獄小吏曉習文法)王尊能史書(漢書云王尊/少孤歸諸父)
(使牧羊澤中尊竊學問能史書年十三為獄小吏數/嵗給事太守府問詔書行事尊無不對太守竒之)張
既畜好刀筆(魏畧曰張既世單家富為人有容儀少小/工書疏為郡門下小吏而家富自惟門寒)
(念無以自達乃常畜好刀筆及版奏伺/諸大吏有乏者輒給與以是見識焉補)許嘉持劍抱火
(謝先賢傳云許嘉為/郡小吏常持劍抱火)孝廉越壇歡語而别(袁山松後漢/書云吳祐舉)
(孝廉將行郡中為祖道祐越壇共小/吏雍邱黄真歡語移時與結友而别)秀才頓亭指語箋
體(王隠晉書云劉官有亭民舉秀才刺史箋久不成官/指語箋體然後成秀才語縣令曰劉官公掾之精者)
(何況為亭民令/召為門下小吏)曹著廬山配女(祖台之志怪云建康小/吏曹著為廬山使君所)
(迎配以女婉著意不安屢求請退婉/澘然垂涕賦詩序别并贈繒織之類)吳龕浮石為妻(述/異)
(記云武帝小吏吳龕得一浮石取置/牀頭化作一女端正與龕為夫妻)
　　　卒一百七十五
折薪為厮炊烹為養(史記張耳傳云趙王與張耳陳餘/北畧地燕界趙王閒出為燕軍所)
(得燕將囚之欲與分趙地半乃歸王使者往燕輒殺之/以求地張耳陳餘患之有厮養卒謝其舍中曰吾為公)
(說燕與趙王載歸如淳注曰厮賤/者也韋昭曰折薪為厮炊烹為養)開閉灑掃逐捕盜賊
(應劭曰舊亭有兩卒一主/開閉灑掃一主逐捕盜賊)常生華隂門(列仙傳云穀城/鄉平常生者不)
(知何所人也數死復生時人以為不然後大水出所害/非一而平輒在缺門山頭大呼言平常生在此復云水)
(雨五日必止止則上山求祠之但見平/衣帔革帶後數年復為華隂門卒補)懷道隠身(范煜/後漢)
(書范式為荆州刺史有友人孔嵩家貧親老乃變名姓/傭為新野縣何里街卒式行部到新野而縣選嵩為導)
(迎式式見而識之呼嵩把臂謂曰子非孔仲山邪對之/歎息語及平生曰昔與子俱曳長裾遊息帝學吾蒙國)
(恩致位牧伯而子懷道隠/身處於卒伍不亦惜乎)不願名器(世說云蘇峻亂諸/庾逃散庾冰時為)
(吳郡單身奔亡民吏皆去唯郡卒獨以小船載冰出錢/塘口籧篨覆之時峻賞募覔冰屬所在搜檢甚急卒捨)
(船市酒因飲酒醉還舞棹向船曰何處覔庾吳郡此中/便是冰大惶怖然不敢動監司見船小裝狹謂卒狂醉)
(都不復疑自送過浙江寄山隂魏家得免後事平冰欲/報卒適其所願卒曰出自厮下不願名器少苦執鞭恒)
(患不得快飲酒使其酒足餘年畢矣無所復須冰為起/大舍市奴婢使門内百斛酒終其身時謂此卒非唯有)
(智且亦/達生補)楊方讀五經(晉中興書云楊方少好學有異才/初為郡鈴令威儀公事之暇輒讀)
(五經鄉邑未之知内史諸葛恢見而竒之/待以門人之禮由是始得周旋貴人間補)非撾妻之人
(蜀志云劉琰妻胡氏入賀太后太后令特留胡氏經月/乃出胡氏有美色琰疑其與後主有私呼卒五百撾胡)
(至於以履搏其面而後遣棄胡具以琰言告琰坐下獄/有司議曰卒非撾妻之人面非受履之地琰竟棄市自)
(是大臣母妻/朝慶遂絶)安能為人使(鄧粲晉記云胡母輔之過河/南門下飲酒河南騶王子博)
(箕坐其傍輔之叱使取火子博曰我卒也惟不乏吾/事則已安復為人使輔之因就與語歎曰吾不及也)
　
　
　
　
　
　
　
　
　
　
　
　北堂書鈔卷七十七
欽定四庫全書
　北堂書鈔卷七十八
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部三十
　　　縣令一百七十六
罷侯置縣(崔實政論云秦兼/天下罷侯置縣)滅陳為縣(史記云周定王/時楚莊王滅陳)
(為/縣)諸侯所食曰國公主所食曰邑(漢書百官表云列侯/所食曰國皇太后公)
(主所食/曰邑)漢萬户以上為令(漢書百官公卿表云縣令長/皆秦官掌治其縣萬戸以上)
(為令秩千石至六百石減萬户為長䄮五百石至/三百石皆有丞尉秩四百石至二百石是為長吏)晉千
户以上為令(晉令云縣千戸以上及五百/以上皆為令不滿此為長)從小補大表
其能(崔寔政論云舊制萬户以/上置大縣令以表其能)才堪治民以㕘選(晉起/居注)
(太始元年詔曰若縣令有掾/屬才堪治民者當以㕘選)大邑身之所庇(左傳云子/皮欲使尹)
(何為邑子産曰少未知可否子皮曰愿吾愛之不吾叛/也使夫往而學焉夫亦愈知治矣子産曰不可人之愛)
(人求利之也今吾子愛人則以政猶未能操刀而使割/也其傷實多子之愛人傷之而已其誰敢求愛於子子)
(有美錦不使人學製焉大官大邑身之所/庇也而使學者製之其為美錦不亦多乎)長史親民之
要(晉起居注太始元年詔曰/百里長史親民之要也)久相習而無茍且(崔寔政/論云建)
(初中南陽隂意以詔除郎為饒陽長視事二十三年遷/壽陽令又十八年相習雖久而無茍且竭誠盡節故能)
(君臣和睦/百姓樂康)治民之職(晉起居注太始元年詔/曰昔孝宗重治民之職)法令為師
(漢書薛宣傳云宣子惠為彭城令宣從臨淮遷至陳留/過其縣橋梁郵亭不修宣心知惠不能留彭城數日案)
(行舍中處置什器觀視園菜終不問惠以吏事惠自知/治縣不稱宣意遣門下掾送宣至陳留令掾進見自從)
(其所問宣不教戒惠吏職之意宣笑曰吏道以法令為/師可問而知及能與不能自有資材何可學也衆人傳)
(稱以宣言/為然補)當清當慎(李康家誡云武帝時有三長史俱/來陛辭上曰為長史當清當慎當)
(勤修此三者/何患不治乎)未更長史不為臺郎(晉起居注云太康八/年吏部郎師襲向凱)
(上言欲使舍人洗馬未更長史不/得為臺郎未更吏不得為主尉)道民以孝(續漢書曰/魯恭為中)
(牟令導民以孝/推誠而治補)訓民以禮(續漢書云劉寵除東平陵令/是時民俗奢泰寵到官恭儉)
(訓民以禮上下有序都鄙有章補附/案唐章懷太子賢注東平陵縣名)施其善政(新序云/魯君使)
(宓子賤為單父宰子賤辭去因請借善書者二人使書/憲書教品魯君予之至單父使書子賤從旁引其肘書)
(醜則怒之欲好書則又引之書者患之請辭而去歸以/告魯君魯君曰子賤苦吾擾之使不得施其善政也乃)
(命有司無得擅徵發單父單父之化大治故孔子曰/君子哉子賤魯無君子者斯安取斯美其德也補)不
言而治(漢書曰原涉為谷口令時年二/十餘谷口聞其名不言而治補)以德化俗(後漢/書曰)
(曹褒遷圉令以禮理人以德化俗時它郡盜徒五人來/入圉界吏捕得之陳留太守馬嚴聞而疾惡風縣殺之)
(褒勅吏曰夫絶人命者天亦絶之臯陶不為盜制死刑/管仲遇盜而升諸公今承㫖而殺之是逆天心順府意)
(也其罰重矣如得全此人命而/身坐之吾所願也遂不為殺補)煩劇所鍾(抱朴子三台/九列坐而論)
(道州牧郡守操綱舉領其官益大/其事逾擾煩劇所鍾其唯百里)以仁義治(續漢書孔/奮守姑臧)
(長以仁義治/抑强扶弱)任力者勞任人者佚(說苑曰宓子賤治單/父彈琴身不下堂單)
(父治巫馬期亦治單父以星出以星入日夜不處以身/親之而單父亦治巫馬期問其故子賤曰我之謂任人)
(子之謂任力任力/者勞任人者佚補)為陳恩德(續漢書魯恭為中牟/令為陳父母恩德)政教
大行(晉書云賀循舉秀才除陽羡令以寛惠為本不求/課最後為武康令俗多厚𦵏及有拘忌迴避嵗月)
(停喪不𦵏者循皆禁焉政教大行鄰城宗之然無援於/朝久不進序著作郎陸機上疏薦循曰伏見武康令賀)
(循德量邃茂/才鑒清逺補)政㑹晉著(汝南先賢傳云袁/安為平陵令云云)政化大行(東/觀)
(漢記云賀𤣥遷鄴/令政化大行補)令行風靡(魏畧云時苗為壽/春令令行風靡)政有恩
惠百姓懷感(後漢劉平傳云平拜全椒長政有恩惠百/姓懷感人或増貲就賦或減年從役刺史)
(太守行部獄無繫囚人自以得/所不知所問唯班詔書而去補)修德清淨百姓以治(謝/後)
(漢書陳寔遷太邱長/修德清淨百姓以治)道德齊禮(王晉書云唐彬補鄴令/導德齊禮朞月化成)
不任刑罰(後漢書曰魯恭為中牟令専以德化為理不/任刑罰訟人許伯等爭田累守令不能決恭)
(為平理曲直皆退而自責輟耕相讓亭長從人借牛而/不肯還之牛主訟於恭恭召亭長勅令歸牛者再三猶)
(不從恭歎曰是教化不行也欲解印綬去掾史泣涕共/留亭長乃慙悔還牛詣獄受罪恭貰不問於是吏民信)
(服/補)不行鞭杖(魏志司馬朗為堂陽長其治務/寛惠不行鞭杖而民不敢犯禁)道不拾遺
(續漢書云卓茂為宻令數/年教化大行道不拾遺補)獄無繫囚(後漢書劉/平見上)書佐無
事令讀孝經(漢書云王渙為洛陽令/書佐無事令讀孝經)吏好遊戲下車公
謁(後漢書曰种拂拜宛令時南陽郡吏好因休沐遊戲/市里為百姓所患拂出逢之必下車公謁以愧其心)
(自是莫敢出者政有能/名累遷光禄大夫補)民悦(東觀漢記云鍾離意為堂/邑令初到市無屋乃出奉)
(錢作屋民賫茅竹或持材木爭起趨作不日而成既畢/謂解土祝曰興工役者令也如有禍祟令自當之民皆)
(大悅/補)民信(謝漢書魯/恭見上)不忍欺(司馬彪續漢書曰卓茂遷/宻令其治民舉善而教不)
(能則勸口不出惡言勞心憂念吏民知其有/緩急以恩信待吏吏畏而愛之不忍欺也補)莫敢欺(後/漢)
(書周䊸為博平令遷召陵侯相廷掾憚䊸嚴明欲損其/威乃晨取死人斷手足立寺門䊸聞便徃至死人邊)
(若與死人共語狀隂察視口眼有稻芒乃宻問守門人/曰悉誰載藁入城者門者對唯有廷掾耳又問鈴下外)
(頗有疑令與死人語者不對曰廷掾疑君乃收廷掾/考問具服不殺人取道邊死人後人莫敢欺者補)太
守敬以師友(續漢書云孔奮守姑臧令太守梁統深相/敬待不以官屬禮之常迎於大門敬以師)
(友/)太守使其兼治(東觀漢記云公孫述補清水長太守/以其能使兼治五縣政事循理姦盜)
(不發郡中/謂有神明)殷裒有異政(殷氏家傳云裒為滎陽令學校/儀禮濟濟如之民為之歌曰滎)
(陽令有異政修立學校人/復性令我子弟恥訟諍補)石崇有能名(王晉書云石崇/年二十餘為修)
(武令有能名不案崇少敏惠勇而有謀父苞臨終分財/物與諸子獨  及崇其母以為言苞曰此兒雖小後自)
(能得/附)為州郡最(司馬彪續漢書曰牟融舉茂才為豐令/視事三年政化流行縣無獄訟吏畏而)
(愛之治有異迹/為州郡最補)十二郡最(臧晉書杜軫遷池陽令為十/二郡最池陽百姓為立祠焉)
州課第一(謝漢書云祭彤除偃師長視事/五年縣無盜賊州課第一補)㑹課第六(漢/書)
(曰蕭育為茂陵令㑹課育第六而漆令郭舜殿見責問/育為之請扶風怒曰君課第六裁自脫何暇欲為左右)
(言及罷出傳召茂陵令詣後曹當以職事對育徑出曹/書佐隨牽育育案佩刀曰蕭育杜陵男子何詣曹也遂)
(趨出欲去官明旦詔召入拜為司𨽻校尉育/過扶風府門官屬掾史數百人拜謁車下補)為三輔第
一(世語張免除新豐/令治為三輔第一)為一州之首(蜀志云吕乂遷新都/綿竹令乃心隠恤百)
(姓稱之為一/州諸城之首)孔子稱其三善(家語曰子路治蒲三年孔/子過之入其境子曰善哉)
(由也恭敬以信矣入其邑子曰善哉由也忠信以寛矣/至其庭曰善哉由也明察以斷矣子貢執轡而問曰夫)
(子未見由之政而三稱其善其善可得聞乎孔子曰吾/見其政矣入其境田疇盡易草萊甚辟溝洫深治此其)
(恭敬以信故其民盡力也入其邑牆屋完固樹木甚茂/此其忠信以寛故其民不偷也至其庭庭甚清閒諸下)
(用命此其明察以斷故其政不擾也/以此觀之雖三稱其善庸盡其美乎)肥親察三異(續漢/書魯)
(恭為中牟令建初中郡國螟傷稼犬牙緣界不入中牟/河南尹袁安聞之疑其不實使仁恕掾肥親往察之恭)
(隨行阡陌俱坐桑下有雉過止其傍傍有童兒親曰兒/何不捕之兒曰雉方將雛親瞿然而起與恭訣曰所以)
(來者欲察君之政迹耳今蟲不犯境此一異也化及鳥/獸此二異也童子有仁心此三異也久留徒擾賢者耳)
(還府具以狀白安/美其治以勵屬縣)清白聞於州郡(陶氏家傳云遽起家/為龍陽長素有清潔)
(之行其妻于月下紡績買紙筆寄/之杜絶請謁計日受俸聞於州郡)清廉訓於百里(長沙/耆舊)
(傳贊曰桓龍遷魯令明斷朗然獄無停繫安貧樂道内/無擔石之儲門絶魚米之饋故清廉訓於百里仁惠洽)
(於所涖黎元飲其恩/澤遐邇稱其節槩)沐並清名(魏略云沐並為成臯令/在位有清名為衆所許)
何隨清廉(華陽國志云何隨除安漢令蜀亡去官時巴/土飢荒所在無穀送吏行乏輒取道側民芋)
(隨以綿繫其處使足所取直民視芋見綿在語曰聞何/安漢清廉行過從者無糧必能爾耳持綿追還之終不)
(受因謂語曰安漢吏/取糧令為之償補)陳球清髙(續漢書陳球遷繁/陽令清髙不動)孔奮
清潔(後漢書云孔奮守姑臧令是時天下未定士多不/修節操而奮力行清潔為衆人所笑或以為身處)
(脂膏不能以自潤/徒益辛苦耳補)脂膏不潤(見/上)貧無車馬(魏志崔林除/鄔長貧無車)
(馬單步/之官)去留其犢(魏略時苗為壽春令始至乗輿車駕/黄牸後嵗餘牛生犢及去任留犢與)
(主簿曰是淮/土所生也)妻子親釜竈(東觀云周澤為澠池令奉/公克己妻子親自釡竈)妻
子食葱韭(續漢書云孔奮守姑臧長素孝供養至/勤在姑臧唯母極珍膳妻子飯食葱韭)鑿渠
十二(史記曰西門豹為鄴令㑹長老問民所疾苦禁巫/祝為河伯娶民之女為婦鑿渠十二灌溉民田到)
(今皆得/水利補)起田千頃(益部耆舊傳贊云徐韋除都梁長/至縣相地形勢起田千有餘頃)穿
渠入河疏道原隰(殷氏家傳裒為滎陽令先時霪雨百/姓飢饉裒乃穿渠入河疏導原隰用)
(致豐年民賴其利/號殷溝而頌之)畜乾椹收䝁豆(魏略曰楊沛除新鄭/長興平末人多飢饉)
(沛課民益畜乾椹收䝁豆閱其有餘以補不足如此積/得千餘斛藏在小倉㑹太祖為兖州刺史西迎天子所)
(將千餘人皆無糧過新鄭沛謁見乃皆進乾/椹太祖甚喜及太祖輔政遷沛為長社令補)䘏諸孤哀
喪紀(家語孔子謂宓子賤曰子治單父衆說子何施而/得之也子語丘所以為之者對曰不齊之治也父)
(䘏其子其子䘏諸孤而哀喪紀孔子/曰善小節也小民附矣猶未足也補)撫百姓如赤子(東/觀)
(漢記曰鍾離意遷堂邑令為政愛利輕刑慎罰撫循百/姓如赤子初到縣市無屋意出奉錢帥人作屋人齎茅)
(竹或持材木爭起趨作決日而成功作既畢解土祝曰補/興工役者令百姓無事如有禍祟令自當之人皆大悅)
信臣視民如子(漢書曰召信臣以明經甲科為郎出補/榖陽令舉髙第選上蔡長其治視民如)
(赤子所居/見稱述補)養子曰賈所生(後漢書曰賈彪舉孝廉補新/息長小民困貧多不養子彪)
(嚴為其制與殺人同罪城南有盜刼害人者北有婦人/殺子者彪出案發而掾吏欲引南彪怒曰賊寇害人此)
(則常理母子相殘逆天違道驅車北行案驗其罪城南/賊聞之亦面縛自首數年間人養子者千數僉曰賈父)
(所生生男名為賈子/生女名為賈女補)育男以鄭為字(魏志云鄭渾為邵/陵令天下未定民)
(皆剽輕不念産殖其生子無以相活率皆不舉渾所在/奪其漁獵之具課使耕桑又兼開稻田重去子之法民)
(初畏罪後稍豐給無不舉/贍所育男女多以鄭為字)私粟為飯(韓子云季孫相魯/子路為郈令魯以)
(五月起衆為長溝當此之為子路以其私秩粟為漿飯/要作溝者於五父之衢而飡之孔子聞之使子貢徃覆)
(其飯擊毁其器曰魯君有民子奚為乃飡之子路怫然/怒攘肱而入請曰夫子疾由之為仁義乎所學於夫子)
(者仁義也仁義者與天下共其所有而同其利者也今/以由之秩粟而飡民不可何也孔子曰由之野也吾以)
(女知之女徒未及也女故如是之不知禮也女之飡之/為愛之也夫禮天子愛天下諸侯愛境内大夫愛官職)
(士愛其家過其所愛曰侵今魯君有民而子擅愛之是/子侵也不亦誣乎言未卒而季孫使者至讓曰肥也起)
(民而使之先生使弟子令徒役而飡/之將奪肥之民邪孔子駕而去魯補)鳳凰集境(荀氏家/傳云荀)
(藐除太原榆次令為政以德人懷之時有鳳凰集其境/内晉武帝下詔褒美太始三年卒吏人如喪親戚為之)
(樹碑其序曰仰之如日月敬之如/神明愛之如父母樂之如時雨補)鸞鳥集學(東觀記云/王阜補重)
(泉令吏民向化鸞鳥集於學宫阜使官掾長沙疊為長/雅樂鳥舉足垂翼應聲而舞翾翔復上縣庭屋十餘日)
(乃/去)嘉禾生庭(續漢書云魯恭為中牟令政有三異蟲不/犯境化及鳥獸豎子有仁心河南尹袁安)
(美其治以勵屬縣是嵗嘉禾生恭便坐庭中恭謙不矜/功封以言府府即奏上尹以檄勞曰君以名德久屈中)
(牟物産之化流行天降休/瑞應行而生尹甚嘉之補)鳩集㕔事(華陽國志云景毅/為髙陵令立文學)
(以禮讓化民遷太守上封吏守闕請之三年不絶以子/顧師事少府李膺膺誅自免久之拜成都令遷益州太)
(守上封吏民涕泣送之至沮者七百人白水縣者三百/人值益州亂後米㪷千錢毅至恩化暢洽比去米㪷八)
(錢鳩鳥集其㕔事孕育而/去三府表薦徵拜議郎補)鷹化為鳩暴虎成狸(鍾離意/别傳云)
(意遷東平瑕邱令男子兒直勇悍有力三日一飯十斤/肉五斗米飯便弓弩飛射走獸百不脫一桀悖好犯長)
(吏意到官召署捕盜掾勅謂之云令昔嘗破三軍之衆/不用尺兵嘗縛暴虎不用尺繩但以良計為之爾掾之)
(氣勢安若宜慎之因復召直子涉置門下將游徼私出/入寺門無所闗白收涉鞭之直走之寺門吐氣大言言)
(無上下意勅直能為子屈自縛謝令不則鞭殺其子直/果自縛意告曰令前告汝曹縛暴虎不用尺繩汝自視)
(何如虎自縛邪勅獄械直父子結連其頭對榜之欲死/掾吏陳諫乃貸之由是相率為善所謂上德之政鷹化)
(為鳩暴虎成狸/此之謂也補)虎即出界(益部耆舊傳云趙瑶為緱/氏令到任虎負其子出界)虎
皆渡江(續漢書劉平為全椒長先是縣多虎/為害平到政術治民虎皆南渡江去)騶獨致雨
(謝承後漢書曰鄭𢎞為騶令勤行德化部人王逢等得/路遺寶物縣於道衢求主還之魯國當春大旱五榖不)
(豐騶獨致雨偏熟永平十五年蝗起泰山流彼郡國過/騶界不集郡因以狀聞詔書以為不然遣使案行果如)
(言/補)縣獨不雹(東觀漢記韓稜為下邳令視事未朞吏民/愛慕時鄰縣皆雹傷稼惟下邳獨無補)
蝗不入茂陵(續漢書卓茂為茂陵/令蝗不入茂陵界)蝗不入宻界(後漢書/云卓茂)
(為宻令平帝時天下大蝗河南二十餘縣皆被其災獨/不入宻縣界督郵言之太守不信自出案行見乃服焉)
(補/)請雨自責(益部耆舊傳云趙瑤為緱氏令齊戒請雨/於虚皇乃自責稽首流血應時天雨大澍)
設壇引咎(海内先賢傳云公孫穆為𢎞農令界有蝗蟲/食禾穆設壇引咎請以身禱於是暴雨來螟)
(蟲頓消人以/為神明之宰)坐薪自焚(范煜後漢書云戴封為西華令/時郡界有蝗獨不入西華境其)
(年大旱封坐薪上/自焚俄而大雨至)王喬精神(俗說孝明帝時尚書郎河/東王喬遷為鄴令喬有精)
(神每月朔常詣臺朝明帝怪其來數而無車騎宻令太/子史候望之言臨至時常有雙鳬從東南飛來因伏伺)
(見鳬舉網但得一隻舄耳使尚方/識視四年中所賜尚書郎屬履也)治有異術生為立碑
(范煜後漢書董詡除/須昌長治有云云)遺愛在民生為立祠(臧榮緒晉書/荀勗為安陽)
(令遺愛/云云)當遷三老願留(漢書云焦延為小黄令以伺候/先知奸邪盜賊不得發愛養利)
(民當遷三老官屬上/書願留延有詔許之)免官百姓涕泣(續漢書曹褒遷陳/留圉令愛民救死)
(為太守馬嚴疾惡/免官百姓涕泣)棄官百姓攀車(續漢書劉寵為平陵/令以母疾棄官百姓)
(士女攀車距輪充塞道路/車不得前乃輕服潛遁)隨車號泣(續漢書吳漢為洛/陽令病卒百姓哀)
(痛老小隨車/晝夜號泣)望柩設奠(干寶晉記劉蕃為江夏髙新令/及卒百姓如喪父母將歸不受)
(祭吏民往往相聚於路/側望柩設奠酹而哭之)民為立祠(荀氏家傳云茍藐除/榆次令卒吏民如喪)
(親戚為/之樹碑)立碑頌德(隋書房彦謙遷長葛令甚有德化百/姓號為慈父仁壽中上使使察長吏)
(能不以謙為天下第一超授郡州司馬吏民號哭相謂/曰房明府今去吾屬何用生為其後百姓思之立碑頌)
(德/補)圖畫形像(晉書云陸雲補浚儀令縣居都會之要名/為難理雲到官肅然下不能欺市無二價)
(人有見殺者主名不立雲録其妻而無所問十許日遣/出宻令人隨後謂曰其去不出十里當有男子候之與)
(語便縛來既而果然問之具服云與此妻通共殺其夫/聞妻得出欲與語憚近縣故逺相要候於是一縣稱其)
(神明郡守害其能屢遣責之雲乃去官/百姓追思之圖畫形像配食縣社補)遣徒還家應期
而歸(謝承後漢書云虞延除細陽令每至嵗時伏臘輒/休遣徒繫各使還家並感其恩德應期而歸有囚)
(於家被病自載詣獄既至而死延率掾吏殯于門外百/姓感悅之補案細縣屬汝南郡郡故城在今潁州汝隂)
(縣西/北附)放囚還家如期並至(曹攄别傳云攄為臨淄令/放死囚還家如期並至補)放
牛於野(續漢書王渙為河南温縣令土俗豪强渙到縣/舉賢誅滑道不拾遺卧不閉門皆放牛於野)
繫馬道傍(益部耆舊傳云羅衡為萬年令路/不拾遺人家牛馬皆繫於道傍)巨先治劇
(漢書原涉字巨先大司徒史丹舉能治/劇為谷口令谷口聞其名不言而治)樂恢剛直(續漢/書樂)
(恢除守陽令/在職剛直)王渙履正(續漢書王渙為洛/陽令治民履正)楊沛嚴能(魏/略)
(楊沛為鄴令/當官嚴能)朝歌稱神明(後漢書虞詡為朝歌長詡到/官設令三科以募求壯士自)
(掾史以下各舉所知其攻刼者為上傷人偷盜者次之/帶喪服不事家業為下收得百餘人詡為饗㑹悉貰其)
(罪使入賊中誘令刼掠乃伏兵以待之遂殺賊數百人/又潛遣貧人能縫者傭作賊衣以采綖縫其裾為識有)
(出市里者吏輒禽之由/是駭散咸稱神明補)上虞謂神明(後漢書曰度尚除/上虞長為政嚴峻)
(明於發摘奸非吏/人謂之神明補)舉縣畏憚(東觀漢記王阜為重泉/令治政肅清舉縣畏憚)京
師肅清(又云周行為涇令下車嚴/峻貴戚跼蹐京師肅清)誅鉏姦猾(續漢書祭/彤遷襄賁)
(令時盜賊抄掠到官誅鉏姦猾縣界清淨詔書増秩一/等賜縑百疋璽書勉勵  案襄賁縣名屬東海郡故城)
(在今沂州臨沂/縣南賁音肥補)誅鉏姦惡(益部耆舊傳羅衡為萬年令/誅鉏姦黨縣界肅然民夜不)
(閉門繫牛馬于道/傍曰以屬羅公補)不遇盤根何以别器(續漢書虞詡為/朝歌長故舊皆)
(弔詡曰難者不避易者不從不/遇盤根錯節何以别利器乎)盜賊清靜(祭彤/見上)盜賊省
減(續漢書鮑昱為泚陽長盜賊省減云案范漢書昱為/長政化仁愛境内清浄又東觀記  泚陽人趙堅殺)
(人繫獄其父母詣昱自言年七十餘唯有一子適新娶/今繫獄當死長無種類涕泣求哀昱憐其言令將妻入)
(獄解械止宿遂/娠身有子補)陶潛常醉(晉書曰陶潛為彭澤令在縣/公田悉令種秫穀曰令吾常)
(醉于酒足矣妻子固請種秔乃使二頃二十畝種秫五/十畝種秔素簡貴不私事上官郡遣督郵至縣吏白應)
(束帶見之潛歎曰吾豈能為五斗米折腰/拳拳事鄉里小人邪於是掛冠而歸補)胡母節酒(晉/書)
(胡母輔之以家貧求試守繁/昌令始節酒自厲甚有能名)汲黯病歸田里(漢書汲黯/為滎陽令)
(黯恥為令稱/疾歸田里)貢禹免冠遂去(漢書貢禹為河南令嵗餘/以職事少失為府官所責)
(免冠謝禹曰冠一免/安可復冠也遂去官)解劍帶之(益部耆舊傳云趙珜少/好遊俠行部帶劍過亭)
(長亭長譴之乃歎曰無大志故為豎吏所輕耳于是解/劍挂壁曰珜不乗輜重佩綬不復帶劍因之京師詣太)
(學受業治春秋變行厲操名德遂稱除野王令乃解劍/帶之官治官清約以身率下烟火不舉常食乾糒補)
挂冠而去(晉書陶/潛見上)中牟股肱(說苑云晉平公問趙武曰/中牟三國之股肱邯鄲之)
(肩髀也寡人欲其良令也其令空誰使而可趙武曰邢/子可公曰邢子非子之讐邪對曰私讐不入公門又問)
(曰中府之令空誰使而可趙武曰臣/子可故外舉不避讐内舉不避子補)多修家具(晉書王/述家貧)
(求試宛陵令頗受贈遺而修家具為州司所檢有一千/三百條王導使謂之曰名父之子不患無禄屈臨小縣)
(甚不宜耳述答曰足自當止時人未之達也此後屢居/州郡清潔絶倫禄賜皆散之親故宅宇舊物不革于昔)
(始為當時/所歎補)梁車以不慈免(韓子云梁車新為鄴令其姊/往看之暮而後門閉因踰郭)
(而入車遂刖其足趙成侯以/為不慈奪之璽而免之令補)尹敏以倉漏免(續漢書尹/敏為長陵)
(令以縣倉漏三所自免周案范後漢書尹敏為長陵令/永平五年詔書捕男子  慮慮素有名稱而善于敏敏)
(坐繫免官及出嘆曰瘖聾之徒真世之/有道者也何為察察而遇斯患乎補)
　
　北堂書鈔卷七十八
欽定四庫全書
　北堂書鈔卷七十九
　　　　　　　　　　　唐　虞世南　撰
　　　　　　　　　　　明　陳禹謨　補註
　設官部三十一
　　孝廉一百七十七　　秀才一百七十八
　　上計一百七十九　　嗇夫一百八十
　　亭長一百八十一　　戍一百八十二
　　　孝廉一百七十七
興孝廉紹聖緒(漢書武帝詔曰今詔書昭先帝聖緒令/二千石舉孝廉所以化元元移風易俗)
(也/補)舉孝廉化風俗(又元朔元年詔曰/舉孝廉以化風俗)口五十萬舉二人
(又云和帝詔曰大郡/口五十萬舉孝廉二)户十萬舉一人(魏志黄初二年初/令郡國户滿十萬)
(者嵗察孝亷一人其/有秀異無拘户口)古之貢士(荀爽讓孝廉記云伏惟/孝廉古之貢士賢則光)
(君愚則虧政爽以/虧暗何當兹選)國之俊選(邴原别傳云孔融謂原曰/往者應仲逺為秦山太守)
(舉一孝廉旬月之間而殺之夫君人者厚薄何常之有/原對曰仲逺舉孝廉而殺之其義焉在夫孝廉國之俊)
(選也舉之若是則殺之非/也若殺之是則舉之非也)嵗貢(風俗通云豫章太守汝/南封祈武興泰山太守)
(周乗子居為太守李所舉函封未發李病物故夫人于/柩側下帷見六孝廉曰李氏蒙國厚恩據重任咨嘉休)
(懿相授嵗貢上欲報稱聖朝下欲流惠氓𨽻今李氏獲/保首領以天年終而諸君各懷進退未肯發引妾幸有)
(三孤足統喪紀正相追隨蓬斆墳柏何若曜德王室昭/顯亡者亡者有靈實寵賴之歿而不朽此其然乎於是)
(周乗顧謂左右諸君欲行周乗當止者莫逮郎君盡其/哀惻乘與鄭伯堅即日辭行祈與黄叔度郅伯嚮盛孔)
(叔留隨輀柩乗拜郎遷陵長治無異稱意亦薄之/某官與祈相反俱為侍御史公車令享相位焉補)鄉舉
(陳羣同嵗論云初選孝廉鄉舉里/選郡各一人後積増益乃至六人)古之貢士耆儒甲科
(應劭漢官儀云孝廉/古之貢士耆儒甲科)合素帛(傅子云漢武令郡/國舉孝廉云云)無裝帛
(孔融同嵗論云/孝廉無裝帛)孝廉皆限年恐失賢才之士(崔氏家傳/崔瑗上疏)
(曰臣聞孝廉皆限年三十乃/得察舉恐失賢才之士也)不滿四十不得察舉(後漢/書云)
(左雄為尚書遷僕射奏孝廉不滿四十不得察舉廣陵/孝廉徐淑年未及舉臺郎疑而詰之對曰詔書曰有如)
(顔回子竒不拘年齒是故本郡以臣充選郎不能屈雄/詰之曰昔顔囘聞一知十孝廉聞一知幾耶淑無以對)
各詣御史(漢舊儀云武帝元年令郡/國舉孝廉各一人詣御史)試之以事(王朗論/考試孝)
(廉云臣聞試可乃謂試/之以事非試之以誦也)先試箋奏(應劭漢官儀云孝廉/年未五十先試箋奏)
試以章奏(後漢書云胡廣少孤貧家苦長大隨輩入郡/為散吏太守法雄之子真從家省其父真頗)
(知人㑹嵗終應舉雄敕真助其求才雄因大㑹諸吏真/自於牖間宻占察之乃指廣以白雄遂舉孝廉既到京)
(師試以章奏安帝以廣為天下第一旬月拜尚書郎之/按謝承書曰廣有雅才學究五經古今術藝皆畢覽)
(年二十七舉孝廉續漢書曰故事孝廉髙第三公及尚/書輒優文特勞來其舉將于是公府下詔書勞來雄焉)
(及拜郎恪勤職事/所掌辦護也補)孝廉經通誰應此舉(應璩詩云京師/何繽紛車馬相)
(奔起借問乃爾為將欲要其/仕孝廉務經通誰堪應此舉)經能博學可為孝廉(唐廉/孝廉)
(經能博學行不/犯經可謂孝廉)賢則光君愚則虧政(荀爽讓孝/廉記見上)齎函(益/部)
(耆舊傳云嚴羽字子翼仕郡功曹刺史辟為從事郡舉/孝廉羽曰大士貢名下士貢身齎函貢身非髙士也辭)
(孝廉取吏部/除無錫長補)投板(汝南先賢傳云黄穆字子敬安成人/也為郡主簿忠上率下朝廷肅清太)
(守荆寓舉穆孝廉乃荐讓殷仲才寓不聽遂懷板入見/寓曰若仲才者六選之首也而穆先之適足以興謗議)
(便投板於内出則卧病/寓知不可移遂從之補)鍾離意為天下第一(鍾離意别/傳云意舉)
(孝廉為天/下第一)七世孝廉(盛荆州記云魏太和時有/縣人張詹七世舉孝廉)不過孝
廉(典略云劉陶世祖十八年常典六郡然世/業儒學安貧樂道所居不過孝廉府第)姜詩大孝
(華陽國志云姜詩事母至孝母欲江水及鯉魚鱠又不/能獨食須隣母共之詩嘗供備子汲江溺死秘言遣學)
(不使母知於是有涌泉出於舍側有江水之香朝朝出/鯉魚二頭供二母之膳其泉灌田六頃施及比隣公孫)
(述平後東精為賊掠害不入詩里時大荒餓精致米肉/於詩詩埋之永平三年察孝廉除江陽符長所居鄉皆)
(為之立/祠補)何假大志(何假少時有大志長八尺五寸體貌/魁梧善威儀舉孝廉為謁者贊拜殿)
(中和帝/善之)袁安為賢(汝南先賢傳云袁安隠居時冬日大/雪積地丈餘洛陽令自出案行見人)
(家皆除雪出有乞食者至袁安門無有行路謂安已死/令人除雪入户見安僵卧問何以不出安曰大雪人皆)
(餓不宜干人令以/為賢舉為孝廉)黄憲為髙(汝南先賢傳云黄憲舉/孝廉無就意人以為髙)李
郃絶榮(李郃别傳云太常豐欲遣吏通厚竇憲郃苦諫/之及竇氏敗時盡收交通者豐于是竒郃能絶)
(榮舉/孝廉)董昆令名(㑹稽先賢讚云董昆字文通餘姚人也/清約守貧茹菜不厭郡守第五府君嘉)
(其令名署上計吏舉察/孝廉為天下之最也)丁邯髙節正直(東觀漢記云丁/邯髙節正直不)
(撓舉為/孝廉)張馮言約㫖逺(鄭才云張馮舉孝廉諸同舉者/咸哂之張於末坐言約而㫖逺)
(人皆/服焉)周磐養母不充解帶就舉(後漢書云周磐居貧養/母儉薄不充常誦詩至)
(汝墳之卒章慨然而歎/乃解韋帶就孝廉之舉)封觀以兄名不顯稱疾不赴(續/漢)
(書云封觀當舉孝廉以兄名不顯恥受/之稱疾不赴後數年兄得舉觀乃就舉)董政還板(南海/先賢)
(傳云董政字伯和南海人有/令姿太守舉為孝廉云云)李固不就(後漢書李固少/好學常步行尋)
(師不逺千里遂究覽墳籍結交英賢四方有志之士多/慕其風而來學司𨽻益州並命郡舉孝廉固不就補)
吳佑牧猪(後漢書云吳估年二十喪父居無擔石儲不/受贍遺常牧豕於長垣澤中後舉孝㢘除新)
(蔡長世稱/其清節)董養歎鵝(晉書董養傳云永嘉中洛城東北/步廣里中地陷有二鵝出焉其蒼)
(者飛去白者不能飛養聞歎曰昔周時所盟㑹狄泉即/此地也今有二鵝蒼者胡象白者國家之象其可盡言)
(乎謂謝鯤阮孚曰易稱知機其神乎君等/可深藏矣乃與妻荷擔入蜀莫知所終補)
　　　秀才一百七十八
進賢(白虎通云諸侯所貢士於天子者進/賢觀善也天子聘取者求賢之義也)舉秀(晉品令/云舉秀)
(才明經傳者/以入學宫)四科(應劭漢官儀云漢世祖中興甲寅詔/書曰方今選舉賢能朱紫錯用丞相)
(故事辟士四科一曰德行髙妙志節清白二曰學通行/修經中博士三曰明集法令足以決疑四曰剛毅多畧)
(此之謂/四科)五䇿(晉品令云舉秀才必五䇿皆通/拜為郎中一䇿不通不得選)庸才貢其
身盛德貢其名(白虎通/云云)上士貢名茂才是也(應劭漢官/儀曰孝武)
(元封四年詔曰上士/貢名茂才者是也)三年一貢治道成也(白虎通云諸/侯三年一貢)
(士者治道三/年有成也)試之射宫(禮記射義篇云諸侯嵗貢/士于天子試之射宫也)㑹樂
賢堂(晉中興書云咸和六/年㑹秀才于樂賢堂)皆取才行一州之俊(晉品令/云舉秀)
(才皆行義典/為一州之俊)御二龍於長塗騁雙驥於千里(吳志云劉/繇字正禮)
(平原陶邱洪薦繇欲令舉茂才刺史曰前年舉公山柰/何復舉正禮乎洪曰若明使君用公山於前擢正禮於)
(後所謂御二龍於長塗騁雙驥於千/里不亦可乎案公山繇兄名岱也)雷義讓陳重(後漢/書云)
(雷義舉孝廉拜尚書侍郎有同時郎坐事當居刑作義/黙自表取其罪以此論司冦同臺郎覺之委位自上乞)
(贖義罪順帝詔皆除刑義歸舉茂才讓於陳重刺史不/聽義遂佯狂被髮走不應命鄉里為之語曰膠漆自謂)
(堅不如雷與陳三府/同時俱辟二人補)嚴象舉孫權(吳志云揚州刺史嚴/象舉孫權為秀才)
(案權年十五以為陽羡長郡察孝廉州舉茂才行奉義/校尉漢以䇿逺修職貢遣使者劉琬加錫命琬語人曰)
(吾觀孫氏兄弟雖各才秀明達然皆禄祚不終惟中弟/孝廉形貌竒偉骨體不恒有大貴之表年又最壽爾試)
(識之/補)陸機䇿之(晉書紀瞻少以方直知名徙家厯陽郡/察孝廉不行後舉秀才尚書郎陸機䇿)
(之補其畧曰成功之君勤于求才立名之士急于招世/理無世不對而事千載恒背古之興王何道而如彼後)
(之衰世何闕而如此又問曰唐虞宻皇人之濶網夏殷/繁帝者之約法機心起而日進淳德往而莫返豈大樸)
(一離理不可振將聖人/之道稍有降殺耶附)王濟嘲之(晉書華譚傳云太康/初刺史嵇紹舉譚秀)
(才譚素以才學為東土所推博士王濟于衆中嘲之曰/君吳楚之人亡國之餘有何秀異而應斯舉譚答曰秀)
(異固産于方外不出于中域也是以明珠文貝生于江/鬱之濱夜光之璞出乎荆藍之下故以人求之文王生)
(于東夷大禹生于/西羌子弗聞乎補)有何秀異而應斯舉(晉書云華/譚見上)七年
不遷自乞減品(黄恭交州記吳列舉茂才七年不遷列/有老母年九十以上上書自乞減品養)
(親/)舉不知書(抱朴子桓靈之世州郡輕貢舉故人為/之語曰舉秀才不知書察孝廉父别居)何
以為茂才(潛夫論曰孝明帝命刺史舉茂才帝曰汝非/部南郡從事耶對曰是帝乃怒曰賊發部中)
(而不能禽茂/才何以為也)恥以衒曜取邊(晉中興書云中興初以邊/冦未靜學校陵遲特聽不)
(試孝廉而茂才猶依舊䇿諸州茂才皆憚不往楊/儉猶忼慨恥以衒曜取邊終身不仕罷歸田里)佯狂
走不應命(後漢書雷/義見前)
　　　上計一百七十七
郡國上計(漢書云張蒼以列侯為主計四嵗是時蕭何/為相國而蒼乃自秦時為柱下御史明習天)
(下圖書計籍又善用筭律厯故令蒼/以列侯居相府領主郡國上計補)諸侯朝使(闞駰十/三州記)
(云上訃古之諸侯之奏/使也漢因之號曰計偕)大聲上答(漢書哀帝元壽二年/詔遣司徒出巡郡國)
(問百姓疾苦擇掾吏各/一人音聲大者上答)應機答問(闞駰十三州記云計/階次第嵗入貢于天)
(子郡國豐瑞山川草木萬/物有無不得隠飾云云)鄭𤣥為掾彭璆為吏(邴原别/傳云原)
(為郡所召署功曹主簿時魯國孔融在郡教選計當任/公卿之才乃以鄭𤣥為計掾彭璆為計吏原為計佐)
髙孔父勵操(文士傳髙岱字孔父少勵髙操年二十七/郡守遣使辟以為上計岱辭不行使曰卿)
(懷書千卷隠光藏輝擇君而仕太守今日屈行誠/不展志然幸一出以副人望岱遂行至京稱病云)皇甫
嵩直亮(晉書皇甫嵩與賈達同嵗舉計至丞相府曹公/唯留嵩與語良久便辭之嵩知己直亮不能隨)
(時乃乗單/車入蜀)竇𤣥絶衆(三輔決録云竇𤣥為郡上計吏朝/㑹數百人𤣥儀狀絶衆天子異其)
(貌以公/主妻之)王璞絶常(束晳集云郡吏王璞初入/朝上見之始知其絶常)劉劭對日
蝕荀彧善其言(魏志云劉劭建安中為計吏詣許太史/上言正旦當日蝕劭時在尚書令荀彧)
(所坐者數十人或云當廢朝或云宜却㑹劭曰梓慎裨/竈古之良史猶占水火錯失天時禮記曰諸侯旅見天)
(子及門不得終禮者四日蝕在一然則聖人垂制不為/變豫廢朝禮者或灾消異服或推術謬誤也彧善其言)
(勅朝㑹如舊/日亦不蝕)子出為哀帝傅(論衡/未詳)元道對板楯反(華陽/國志)
(云程已字元道光化元年為計吏至都㑹板楯反上考/之以方畧元道對曰板楯本忠勇立功先漢之義民也)
(由不蒙撫恤以致反亂重兵臨之無不平/然不如選賢能太守服以威德彼自定矣)樊顯陳張堪
之行(後漢張堪傳云帝嘗召見諸郡計吏問其風土及/前後守令能否蜀郡計掾樊顯進曰漁陽太守張)
(堪昔在蜀其仁以惠下威能討姦前公孫述破時珍寳/山積捲握之物足富十世而堪去職之日乗折轅車布)
(被囊而已帝聞良久歎息/拜顯為漁陽長方徵堪補)應奉記胡奴之名(謝承後漢/書云應奉)
(少為上計吏許訓為計掾俱到京師訓自發鄉里在路/晝頓暮宿所見長吏賔客亭長吏卒奴僕訓皆密疏姓)
(名欲試奉還郡出疏示奉奉云前食潁川綸氏都亭亭/長胡奴名禄以飲漿來何不在疏坐中皆驚補案奉年)
(二十時嘗詣彭城相袁賀賀時出行閉門造車匠于内/開門出半面視奉奉即委去後數十年于路見車匠識)
(而呼/之附)
　　　嗇夫一百八十
知民善惡為役先後(續漢書百官志云其鄉小者署嗇/夫一人皆主知民善惡為役先後)
(知民貧富為/賦多少者也)夫助縣國(交州記云秦兼天下又除附庸/為鄉有鄉則有旅今之嗇夫是)
(也鄉之為言境也言在人境域之中是社稷之臣/也夫之為言扶也直扶助縣國無自專之威也)聽訟
收賦(漢書百官表云嗇夫皆秦官十里一亭有長十亭/一鄉鄉有三老有嗇夫三老掌教化嗇夫職聴訟)
(收賦/稅也)廉平不苛(漢書曰朱邑少時為桐鄉嗇夫廉平不/苛以愛利為行未嘗笞辱人  案邑為)
(人惇厚篤於故舊然性公正/不可交以私天子器之補)不為苛擾(殷氏世傳云殷/勤少年為鄉嗇)
(夫常矜孤寡不為/苛擾民皆愛之)得民歡心(後漢書第五倫為鄉嗇夫/平徭賦理怨結得民之歡)
(心/)問民得失(㑹稽典録云鄭𢎞為鄉嗇夫太守/第五倫見𢎞問民之得失深異之)東鄉嗇
夫龍負昇天(裴淵南海記云龍川縣傳羅為東鄉嗇夫/有龍潛于川後負嗇夫升天因以龍川名)
(其/地)虎圈嗇夫從旁代對(史記張釋之傳云上問上林尉/諸禽獸簿十餘問尉左右視盡)
(不能對虎圈嗇夫從旁代尉對上所問禽獸簿甚悉欲/以觀其能口對響應無窮者文帝曰吏不當若是耶尉)
(無賴/續補)
　　　亭長一百八十一
十里一亭(風俗通云漢家因秦大率十里一亭亭留也/蓋行旅宿㑹之所亭吏舊名負弩今改為長)
(或謂亭父亭案顔師古曰亭長者主/亭之吏也  謂停留行旅宿食之館)一亭之長(風俗通/云亭長)
(者一亭之長率也陳楚宋/魏謂之亭父齊謂之師)習調五兵(漢舊儀云亭長習/調五兵五兵言弩)
(㦸刀劍/鎧也)艤船以待(續漢書百官志云亭長艤船待項羽/孟康曰附船著岸曰艤  案史記艤)
(作檥徐廣曰檥音儀一音我應劭曰檥正也如淳曰南/方人謂整船向岸曰檥索隠曰檥字諸家各以意解爾)
(鄒誕本作様/船以尚反補)蓐食去漢(漢書云韓信從南昌亭長食亭/長妻苦之乃晨炊蓐食食時信)
(往不為具食信亦/知其意自絶去)寄聲謝趙(漢書曰趙廣漢嘗記召湖/都亭長湖都亭長西至界)
(上界上亭長戲曰至府為我多謝問趙君亭長既至廣/漢與語問事畢謂曰界上亭長寄聲謝我何以不為致)
(問亭長叩頭服實有之廣漢因曰還爲吾謝界上/亭長勉思職事有以自效京兆不忘卿厚意續補)龍壽
殺蒼梧女(漢書蒼梧女子蘇娥行宿鵲巢亭亭長殺之/并其婢致富取其財物埋置樓下交趾刺史)
(行部宿亭覺壽/姦罪奏之殺壽)遊徼殺涪令妻(益部耆舊傳云王純為/郿令厘亭有鬼每殺止)
(客純直入亭止宿至夜半有女子稱寃曰妾涪令妻也/過此亭亭長殺妾十餘口埋樓下奪取財物亭長今門)
(下遊徼是也其旦召/問遊徼具服其罪)
　　　戍一百八十二
南陵簿衛(曹毘江/賦未詳)髙安積米(桓温表/未詳)葵邱(史記齊襄公/使連稱管至)
(父戍葵邱𤓰時而往及𤓰而代往戍一/嵗卒𤓰時而公弗為發代二人怒遂反)樂宅(盛𢎞之荆/州記云襄)
(陽范蠡縣南七十里有晉何彦/輔宅周囘十餘畝名為宅戍)戍申　戍甫　戍許(毛/傳)
(云戍守也申姜姓之國平王之舅甫許諸姜也孔疏曰/平王母家申國所戍唯應戍申不戍甫許也言甫許者)
(以其同出四岳俱為姜姓既重章以變文因借甫許以/言申其實不戍甫許也鄭箋云諸侯之戍亦由于王諸)
(侯之人所以不怨者時王政不加于諸侯諸侯自使/戍耳假有所怨自怨其君故周人獨怨王也續補)
　
　
　
　
　
　
　
　
　北堂書鈔卷七十九
欽定四庫全書
　北堂書鈔卷八十
　　　　　　　　　　　唐　虞世南　撰
　　　　　　　　　　　明　陳禹謨　補註
　禮儀部一
　　禮總篇一　　　　　視朝二
　　　禮總篇一
禮猶體也(禮記云禮也者猶體也一體不備君/子謂之不成人鄭注云若人身體)禮者履
也(物理論云禮者履也律也義同而/名異五禮者吉凶軍賔嘉也補)禮也者物之致也
(禮器/云云)禮也者義之實也(禮運云禮也者義之實也協諸/義而協則禮雖先王未之有可)
(以義起/也補)象五行(大戴禮曰禮象五行也其義四時也/故以四時舉有恩有義有節有權補)合
於天時(禮器云禮也者合於天時設於地財/順于鬼神合于人心理萬物者也)天之經也
地之義也(左傳云子太叔見趙簡子簡子問揖讓周旋/之禮對曰是儀也非禮也簡子曰敢問何謂)
(禮對曰吉也聞諸先大夫子産曰夫禮天之經也地之/義也民之行也天地之經而民實則之則天之明因地)
(之性生其六氣用其五行氣為五味發為五色章/為五聲淫則昏亂民失其性是故為禮以奉之補)天地
同氣四時合信(禮稽命徵云禮之動揺與天地同/氣四時合信隂陽為符日月為明)承天
之道(禮運云夫禮先王以承天之道以/治人之情得之者生失之者死)則天之明(左傳/見前)
天地之經緯(左傳簡子曰甚哉禮之大也太叔對曰禮/上下之紀天地之經緯也民之所以生也)
(是以先王尚之故人之能自曲直以赴禮者謂之成/人大不亦宜乎簡子曰鞅也請終身守此言也補)治
國之粉澤(周書禮儀曰禮義治國之粉澤/雖然非所以富天下而强國)禮以法地(白/虎)
(通云王者所以盛禮樂何節文之喜怒樂以象天禮以/法地人無不含天地之氣有五常之性者故樂所以蕩)
(滌反其邪惡也禮所以/防淫佚節其侈靡也補)禮以御民(說苑云齊景公登射/晏子修理而待公曰)
(選射之禮寡人厭之矣吾欲得天下勇士與之圖國晏/子對曰君子無禮是庶人也庶人無禮是禽獸也禮者)
(所以御民也轡者所以御馬也無/禮而能治國家者嬰未之聞也)禮防其本(董生書云/禮者人之)
(防也刑防其/末禮防其本)禮從宜(曲禮云禮從宜使從俗鄭/注云貴從當時之宜也)禮從俗
(慎子云禮從俗故上國有/貴賤之禮無賢不肖之禮)禮之於人猶酒之有糵(禮運/云禮)
(之于人猶酒之有糵君子以厚小人以/薄鄭注云皆得以為美味性善醇耳)禮之於政如熱
有濯(左傳衛襄公如楚使北宫文子佗入聘鄭文子言/于衛侯曰鄭有禮其數世之福也其無大國之討)
(乎詩云誰能執熱逝不以濯禮之于政/如熱之有濯也濯以救熱何患之有)如竹箭之有筠
(禮器云禮在人如竹箭之有筠如松柏之有心二者居/天下之大端矣  案鄭注云箭篠也端本也四物于天)
(下最得氣之本或柔韌于外或和澤于内/用此不變易也人之得禮亦猶然也補)如松柏之有
心(見/上)猶繩墨之於曲直規矩之於方圎(禮經解云禮之/于正國也猶衡)
(之于輕重也繩墨之于曲直也規矩之于方圜也故衡/誠縣不可欺以輕重繩墨誠陳不可欺以曲直規矩誠)
(設不可欺以方圜君子審禮不可誣以姦詐審案鄭/注云衡稱也縣謂鐘也陳設謂彈畫也誠猶  也)以
為尋丈(荀子曰禮者人之主以/為尺寸尋丈檢式者也)其猶橘柚(莊子云三皇/五帝之禮儀)
(法度其猶楂梨橘柚耶/其味相反而皆可于口)四嶽典三禮(史記五帝紀舜曰/咨四岳有能典朕)
(三禮馬融注曰三禮天/神地祇人鬼之禮也)司徒修六禮(王制云司徒修/六禮以節民性)縁
義而節文(管子曰禮者因人之情緣義/之理而為之節文者也補)體情而制文(淮/南)
(子云禮者體情/而制文者也補)義理禮之文(禮器云忠信禮之本也義/理禮之文也無本不立無)
(文不/行)進退是取(左傳曰邾隠公來朝子貢觀焉邾子執/玉髙其容仰公受玉卑其容俯子貢曰)
(以禮觀之二君皆有死亡焉夫禮生死存亡之體也將/左右周旋進退俯仰於是乎取之今正月相朝而皆不)
(度髙仰驕也卑俯替也驕近/亂替近疾君為主其先亡乎)舉動所由(王褒服要記序/云古之制禮其)
(品有五吉禮祭祀是也凶禮喪𦵏是也賔禮朝享是也/軍禮師旅是也嘉禮婚冠是也是五者民之大事舉動)
(之所/由也)章疑别微(禮坊記云夫禮章疑/别微以為民防者也)防淫節侈(白虎通/見上)
明天地體(春秋說題辭云禮者所/以說容明天地之體)辨君臣之位(家語云/孔子言)
(于魯哀公曰人之所以生禮為/大非禮無以辨君臣之位也)辨兄弟之親(禮哀公問/篇云非禮)
(無以别男女父子兄弟/之親婚姻疏數之交也)明男女之别(禮經解云朝覲之/禮所以明君臣之)
(義也聘問之禮所以使諸侯相尊敬也喪祭之禮所以/明臣子之恩也鄉飲酒之禮所以明長幼之序也婚姻)
(之禮所以明/男女之别也)百事之㑹(白虎通云夫禮者隂陽之際也/百事之㑹也所以尊天地賔鬼)
(神序上下/之道也)反本修古(禮器云禮也者反/本修古不忘其初)人之大端(禮運/云禮)
(義者人之/大端也)雕斵人性(老子云為禮者雕斵/人性矯拂其情也)國之幹也(左/傳)
(云天王使召武公内史過賜晉侯命受玉惰過歸告王/曰晉侯其無後乎王賜之命而惰于受瑞先自棄也已)
(其何繼之有禮國之幹也敬禮之輿也不敬/則禮不行禮不行則上下昏何以長世補)君之柄也
(禮運云禮者/君之大柄也)可以為國(左傳齊侯謂晏子曰吾今而後/知禮之可以為國也對曰禮之)
(可以為國也久矣與天地並君令臣共父慈子孝兄愛/弟敬夫和妻柔姑慈婦聽禮也君令而不違臣恭而不)
(貳婦慈而教子孝而箴兄愛而友弟敬而順夫和而義/妻柔而正姑慈而從婦聽而婉禮之順物也公曰善哉)
(寡人今而後聞/此禮之上也補)能以為國　經國家定社稷(左傳云禮/經國家定)
(社稷序民人/利後嗣者也)儐鬼神考制度(禮運云禮者儐鬼/神考制度也補)明是非
(曲禮云禮者所以定親疏/決嫌疑别同異明是非也)兼仁義(袁子書云禮/者兼仁義也)行其政
令(左傳云公如晉自郊勞至於贈賄無失禮晉侯謂女/叔齊曰魯侯不亦善于禮乎對曰魯侯焉知禮是儀)
(也不可謂禮禮所以守其國/行其政令無失其民者也)以治人情(禮運云故聖修/義之柄禮之序)
(以治/人情)以統百官以諧萬民(周禮太宰職云禮典以和/邦國以統百官以諧萬民)物
恥足以振之(禮記哀公篇孔子遂言曰内以治宗廟之/禮足以配天地之神明出以治朝廷之禮)
(足以立上下之敬物恥足以振之國恥足以興之恥案/鄭注云物猶事也物恥臣恥也振猶救也國恥君  也)
(君臣之行有可恥者禮/足以救之足以興復之)國恥足以興之(見/上)安上治民莫
善于禮(孝經/云)有小有大有顯有微(禮器云禮有大有小/有顯有微大者不可)
(損小者不可益顯者/不可揜微者不可大)有以多為貴(禮器云禮有以多為/貴者天子七廟諸侯)
(五大夫三士二/此以多為貴也)有以少為貴(禮器云有以少為貴者天/子無介祭天特牲天子適)
(諸侯諸侯膳以犢諸侯相朝灌用鬱鬯無籩/豆之薦大夫聘禮以脯醢此以少為貴也補)有以大為
貴(禮器云有以大為貴者宫室之量器皿之度/棺槨之厚丘封之大此以大為貴者也補)有以小
為貴(又云有以小為貴者宗廟之祭貴者獻以爵賤者/獻以散此以小為貴也鄭注云三升曰爵五升曰)
(散/)有以髙為貴(又曰有以髙為貴者天子之堂九尺諸/侯七尺大夫五尺士三尺此以髙為貴)
(也/)有以下為貴(又曰有以下為貴者至敬不壇掃地而/祭天子諸侯之尊廢禁大夫士棜禁此)
(以下為/貴也補)有以文為貴(又曰有以文為貴者天子龍衮諸/侯黼大夫黻士𤣥衣纁裳此以文)
(為貴/也)有以素為貴(又云有以素為貴者至敬無文父黨/無容大圭不琢大羮不和大路素而)
(越席此以/素為貴也)道德仁義非禮不成(曲禮云道德仁義非禮/不成教訓正俗非禮不)
(備分爭辨訟非禮不決君臣上下父子兄弟非禮不定/宦學事師非禮不親班朝治軍涖官行法非禮威嚴不)
(行禱祠祭祀供給鬼神非禮不誠不莊/是以君子恭敬撙節退讓以明禮補)教訓正俗非禮
不備　君臣父子非禮不定　宦學事師非禮不親
禱祠祭祀非禮不誠不莊　分爭辨訟非禮不決(已上/並曲)
(禮見/前)富貴而知好禮則不驕不淫(曲禮云富貴而知好/禮則不驕不淫貧賤)
(而知好禮則/志不懾補)貧賤而知好禮則志不懾(見/上)退讓以明禮
(曲禮/見前)信讓以求禮(禮表記云君子恭儉以求/役仁信讓以求役禮補)凶年不儉
豐年不奢(白虎通曰禮者盛不足節有餘使凶/年不儉豐年不奢貧富不相懸也)不以禮
假人(左傳云虢公晉侯朝王王饗醴命之宥皆賜玉五/㲄馬三匹非禮也王命諸侯名位不同禮亦異數)
(不以禮/假人)不以菲廢禮(禮坊記云君子不以菲廢禮不以/美沒禮  案鄭注云不可以為薄)
(不及禮而不行禮亦不可以其美過/禮而去禮禮主敬廢滅之是不敬補)有禮則安無禮則
危(曲禮云人有禮則安無禮則/危故曰禮者不可不學也補)有禮則外諧内無怨(禮/器)
(云君子有禮則/外諧而内無怨)廢則恩薄(禮經解云喪祭之禮廢則臣子/之恩薄而倍死忘生者衆矣)
　　　視朝二
聖人南面而聴天下(禮大傳云聖人南面而聴天下所/且先者五民不與焉一曰治親二)
(曰報功三曰舉賢四曰使能五曰存愛五者一得于天/下民無不足無不贍者五者一物紕繆民莫得其死)
天子執冒以朝諸侯(周禮考工職云天子執冒四寸以/朝諸侯鄭注曰名玉曰冒言德能)
(覆蓋天下也四寸者以/尊接卑以小為貴也)朝諸侯于明堂(禮記明堂位云/昔周公朝諸侯)
(於明堂/之位)朝諸侯于甘泉(漢武帝紀云後元二年春/正月朝諸侯于甘泉宫)覲羣
臣(舜典云既月乃日覲四岳于羣牧孔傳云既/盡也覲見也言舜盡此正月乃日見羣牧也)朝羣臣
(左思吳都賦云昔夏后氏朝羣/臣于兹土而執玉帛者萬國)居青陽之左个(吕氏春/秋云孟)
(春之月天子居青陽左个乗鸞輅駕蒼龍載青旂衣青/衣服青玉食麥與羊其器疏以達  案青陽者明堂也)
(中方外圓通達四出各有左右房謂之个猶隔也東出/謂之青陽南出謂之明堂西出謂之總章北出謂之𤣥)
(堂是月天子朝日告朔行令于/左个之房東向堂北頭室也補)居明堂左个(吕氏春秋/云孟夏之)
(月天子居明堂左个乗朱輅駕赤駵載赤旂衣赤衣服/赤玉食菽與雞其器髙以觕  注云明堂南鄉堂左个)
(東頭室/也補)居明堂太廟(吕氏春秋云仲夏之/月天子居明堂太廟)居中央太室
(吕氏春秋季夏之月天子居中央太室乗大輅駕黄駵/載黄旂衣黄衣服黄玉食稷與牛其器圜以閎  注云)
(南向中央室曰太廟又/處其中央故曰太室補)居總章左个(吕氏春秋云孟秋/之月天子居總章)
(左个乗戎輅駕白駱載白旂衣白衣服白玉食麻與犬/其器廉以深  注云總章西向堂也西方總成萬物章)
(明之也故曰總章/左个南頭室也補)居𤣥堂左个(吕氏春秋云孟冬之月/天子居𤣥堂左个乗𤣥)
(輅駕鐡驪載𤣥旂衣黒衣服𤣥玉食黍與彘其器/宏以弇注云𤣥堂西北堂也左个西頭室也補)合宫
聽政(管子曰黄帝有/合宫以聴政也)酆宫之朝(左傳云康有/酆宫之朝)日出視之
(禮玉藻云朝辨色始入君日出而視之退適路寢聴政/使人視大夫大夫退然後適小寢釋服鄭注云小寢燕)
(寢也釋服/服𤣥端也)日視朝(又云皮弁以聴朔于太廟朝服以日/視朝于内朝鄭注云皮弁下天子也)
(朝服冠𤣥端素裳也内朝路寢門/外之正朝也天子諸侯皆三朝)正朝儀之位辨貴賤
之等(周禮司士職云正朝儀之位辨其貴賤之等王南/鄉三公北面東上孤東面北上卿大夫西面北上)
(王族故士虎士在路門之右南面東上大僕大右大僕/從者在路門之左南面西上補案鄭注云此王日視朝)
(事于路門外之位王族故士故為士晚退留宿衛者未/嘗仕雖同族不得在王宫大右司右也大僕從者小臣)
(祭僕御僕/𨽻僕附)眂朝皮弁(周禮司服職云眂朝則皮弁服皮/案鄭注云視朝視内外朝之事)
(弁之服十五升白布衣積素以為裳王/受諸侯朝覲于廟則衮冕補眂音視附)負斧南鄉(禮明/堂位)
(云天子負斧依南鄉而立鄭注云負依為/斧文屏風于户牖之間周公于前立焉)當扆而立(曲/禮)
(云天子當依而立諸侯/北面而見天子曰覲)當宁而立(又云天子當宁而立/諸公東面諸侯西面)
(曰/朝)建大赤以朝(周禮巾車職云象輅朱樊纓七就建大/赤以朝異姓以封  鄭注云象路以象)
(飾諸末象路無鉤以朱飾勒而已其樊及纓以五采罽/飾之而七成大赤九旗之通帛以朝以日視朝異姓王)
(甥舅/補)道車載旞(周禮司常職云道車載旞鄭注云/道車象路也王以朝夕燕出入)
　
　
　
　
　
　
　北堂書鈔卷八十
欽定四庫全書
　北堂書鈔卷八十一
　　　　　　　　　　　　唐　虞世南　撰
　　　　　　　　　　　　明　陳禹謨　補註
　禮儀部二
　　朝聘三　　　　　　　執贄四
　　盟㑹五
　　　朝聘三
朝曰述職(孟/子)朝以講禮(左傳叔向曰明王之制使諸侯嵗/聘以志業間朝以講禮再朝而㑹)
(以示威再㑹而盟以著昭明志業於好講禮於/等示威於衆昭明於神自古以來未之或失也)朝聘之道
(公羊傳云古者諸侯必有㑹聚之事相朝聘之道號辭必/稱先君以相接然則齊紀無説焉不可以竝立乎天下故)
(將去紀侯者不得不去紀也有明天子則襄公得為若行/乎曰不得也不得則襄公曷為為之上無天子下無方伯)
(縁恩疾/者可也)嘉好之事(左傳劉文公合諸侯於召陵謀伐楚將/㑹子行敬子言於公曰㑹同難嘖有煩)
(言莫之治也其使祝佗從公曰善乃使子魚子魚辭曰臣/展四體以率舊職猶懼不給而煩刑書若又共二徼大罪)
(也且夫祝社稷之常𨽻也社稷不動祝不出竟官之制也/君以軍行祓社釁鼓祝奉以從于是乎出竟若嘉好之事)
(君行師從卿行旅/從臣無事焉補)小有述職大有巡功(左傳薳啟疆對楚/子曰朝聘有圭享)
(頫有璋小有述/職大有巡功)備文徳明禮義(白虎通云朝者見也五年/一朝備文徳明禮義也)
講文徳明禮讓(春秋説題辭曰諸侯執政尊卑有序各來/朝講文徳明禮讓天下法制四方受度)
考禮修徳以尊天子(穀梁傳云滕侯薛侯來朝天子無事/諸侯相朝正也考禮修徳所以尊天)
(子/也)正刑壹徳以尊天子(白虎通云諸侯相聘為尊敬也故/諸侯朝聘天子無恙法度得無變)
(更所以憲禮正刑/壹徳以尊天子也)圖天下之事(周禮大行人職云春朝諸侯/而圖天下之事秋覲以比)
(邦國之功夏宗以陳天下之謨冬遇以協諸侯之慮時㑹/以發四方之禁殷同以施天下之政補案鄭注云此六事)
(者以王見諸侯為文圖比陳協皆考績之言王者春見諸/侯則比其功之髙下夏見諸侯則陳其謀之是非冬見諸)
(侯則合其利之異同六服以其朝嵗四時分來更迭如/此而徧時㑹即時見也無常期諸侯有不順服者王將)
(有征討之事則既朝王命為壇於國外合諸侯而/發禁命事焉禁謂九伐之法殷同即殷見也附)陳天
下之謨　比邦國之功　協諸侯之慮(已上並周禮大/行人職見上)
習威儀(儀禮聘/禮篇云)重法度(白虎通諸侯來朝天子親與之/合忠信者正君臣重法度也)
從時命(左傳云子産相鄭伯如楚舍不為壇外僕言曰/昔先大夫相先君適四國未嘗不為壇自是至)
(今亦皆循之今子草舍無乃不可乎子産曰大適小則/為壇小適大茍舍而已焉用壇僑聞之大適小有五美)
(是故壇以昭其功小適大有五惡説其罪戾請其不足/行其政事共其職貢從其時命不然則重其幣帛以賀)
(其福而弔其凶皆小國之禍也焉用作/壇以昭其禍也補大適小有五美見下)奉珍物(白虎通/云聘者)
(縁臣子欲知其君父無恙又當奉土地所/生珍物以助祭是以皆得行聘問之禮也)結好(周禮大/行人職)
(云時聘以結諸侯之好殷覜以除邦國之慝補案鄭注/云此二事者以王見諸侯之臣使來者為文也時聘者)
(無常期天子有事諸侯使大夫來聘親以禮見之禮而/遣之所以結其恩好也天子無事則已殷覜謂一服朝)
(之嵗也慝猶惡也一服朝之嵗五服諸侯皆使卿以聘/禮來覜天子天子以禮見之命以政禁之事所以除其)
(惡行/附)赦過(左傳子産相鄭伯如楚曰僑聞大適小有五/美宥其罪戾赦其過失救其菑患賞其德刑)
(教其/不及)除慝(周禮大行/人職見上)賀福(左傳子産/相鄭見上)知者慮義者行(穀/梁)
(傳云二年春公㑹戎于潛㑹者外為主焉耳知者慮義/者行仁者守有此三者然後可以出㑹㑹戎危公也)
賔有禮主則擇(左傳云隠公十一年春滕侯薛侯來朝/爭長薛侯曰我先封滕侯曰我周之卜)
(正也薛庶姓也我不可以後之公使羽父請于薛侯曰/君與滕君辱在寡人周諺有之曰山有木工則度之賔)
(有禮主則擇之周之宗盟異姓為後寡人若朝于薛不/敢與諸任齒君若辱貺寡人則願以滕君為請薛侯許)
(之乃長/滕侯補)大適小有五美(左傳/見上)正班爵之義帥長幼之序
(左傳云莊公二十三年夏公如齊觀社非禮也曹劌諫/曰不可夫禮所以整民也故㑹以訓上下之則制財用)
(之節朝以正班爵之/義帥長幼之序補)輕財重禮(禮聘義云以圭璋聘重/禮也已聘而還圭璋此)
(輕財而重禮之義也諸侯相勵以輕財重義則民作讓/矣  案鄭注云用之還之皆為重禮禮必親之不可以)
(已之有遥復之也財謂璧琮享幣也受/之為輕財者財可遥復重賄反幣是也)多貨傷德(儀禮/聘禮)
(云多貨則傷于德朝案鄭注云貨天地所化生謂玉也/君子于玉比德焉  聘之禮以為瑞節重禮也多之則)
(是主於貨傷/敗其為德補)朝廷之容(周禮保氏職云保氏掌諫王惡/而養國子以道乃教之六儀一)
(曰祭祀之容二曰賔客之容三曰朝廷之容四曰喪紀/之容五曰軍旅之容六曰車馬之容補案鄭𤣥注云祭)
(祀之容齊齊皇皇賔客之容穆穆皇皇朝廷之容濟濟/翔翔喪紀之容纍纍顛顛軍旅之容暨暨詻詻車馬之)
(容匪匪/翼翼附)容貌舒揚(儀禮聘禮篇云衆介北面/蹌焉鄭注云容貌舒揚)入有郊勞
出有贈賄(左傳云薳啟疆對楚子曰朝聘有/圭享頫有璋入有郊勞出有贈賄)士迎于境
大夫郊勞卿為上擯大夫為承擯士為紹擯(禮聘義/篇云云)上
公七介侯伯五介子男三介(又云聘禮上公七介侯伯/五介子男三介所以明貴)
(賤也鄭注云此皆使/卿出聘之介數也)三讓而後傳命三揖而後至階(禮/聘)
(義云三讓而後傳命三讓而後入廟門三揖而後至階三/讓而後升所以致尊讓也案鄭注云此揖讓主謂賔也)
(三讓而後傳命賔至廟門主請事時也賔見主人陳擯/以大客禮當已則三讓之不得命乃傳其君之聘命也)
(三讓而後入廟門/讓主人廟受也補)致饔餼還圭璋(又云聘禮君親禮賔/致饔餼還圭璋賄贈)
(饗食燕所以明賔客君臣之義也謹案熟食曰饔牲食/曰餼圭以為瑞也使臣執以聘君璋使臣執以聘后夫)
(人/也)以圭璋聘(見/上)私面私覿(禮聘義云君親禮賔賔私面/私覿謹案私面私覿謂聘禮)
(訖賔乃私以已禮物面見主/國之卿大夫覿見主國之君)歸時事於宰旅(左傳晉侯/使韓宣子)
(聘于周王使請事對曰晉士起將歸時事於宰旅無/他事矣王聞之曰韓氏其昌阜於晉乎辭不失舊)致
馬資於有司(少儀篇云君將適他臣如致金玉貨貝於/君則曰致馬資於有司鄭注云適他行朝)
(㑹也資/猶用也)貢賦不乏(左傳云貢賦不乏玩好時至公卿大/夫相繼于朝史不絶書府無虚月)
相繼於朝(見/上)周之宗盟異姓為後(左傳/見前)六年一朝(尚書/周官)
(篇六年五/服一朝)五年再朝(左傳曹伯來朝禮也諸侯五年/再相朝以修王命古之制也)三
年大聘五年一朝(禮王制篇云諸侯之于天子也比年/一小聘三年一大聘五年一朝鄭注)
(云大聘使卿朝則君親行然此/大聘與朝晉文霸時所制也)三嵗而聘五嵗而朝(左/傳)
(云游吉如晉送少姜之𦵏梁丙與張趯見之梁丙曰甚/矣哉子之為此來也游吉曰將得已乎昔文襄之伯也)
(其務不煩諸侯令諸侯三嵗而聘/五嵗而朝有事而㑹不協而盟補)嵗相問也(周禮大行/人職云凡)
(諸侯之邦交嵗相問也殷相聘也世相朝也補案鄭注/云小聘曰問殷中也久無事又于殷朝者及而相聘也)
(父死子立曰世凡君即位大國朝焉小國聘焉此皆所/以習禮考義正刑德以尊天子也必擇有道之國而就)
(修之/補)殷相聘也(見/上)春見曰朝夏見曰宗(周禮大宗伯職/云春見曰朝夏)
(見曰宗秋見曰覲冬見曰遇時見曰㑹殷見曰同補案/鄭注云此六禮者以諸侯見王為文六服之内四方以)
(時分來或朝春或宗夏或覲秋或遇冬名殊禮異更遞/而遍朝猶朝也欲其來之早宗尊也欲其尊王覲之言)
(勤也欲其勤王之事遇偶也欲其若不期而偶至時見/者言無常期諸侯有不順服者王將有征討之事則既)
(朝覲王為壇於國外合諸侯而命事焉春秋傳曰有事/而㑹不協而盟是也殷猶衆也十二嵗王如不巡守則)
(六服盡朝朝禮既畢王亦為壇合諸侯以命政焉所/命之政如王巡守殷見四方四時分來終嵗則徧附)秋
見曰覲冬見曰遇　時見曰㑹殷見曰同(已上並周禮/大宗伯見上)
時聘曰問殷覜曰視(周禮大宗伯職云時聘曰問殷覜/曰視  案鄭注云時聘者亦無常)
(期天子有事乃聘之焉竟外之臣既非朝嵗不敢瀆為/小禮殷覜謂一服朝之嵗以朝者少諸侯乃使卿以大)
(禮衆聘焉一服朝在/元年七年十一年補)入覲于王(大雅韓侯篇云四牡奕/奕孔修且張韓侯入覲)
(以其介圭入覲于王鄭箋/云諸侯秋見天子曰覲補)入覲天人(應貞華林園詩裁/裁列辭䓇䓇庶民)
(恭時貢職/入覲天人)朝于明堂(禮明堂位篇云昔者周公朝諸侯/于明堂之位鄭注云周公攝王位)
(以明堂之禮儀朝諸/侯不于宗廟辟王也)朝于甘泉(漢書武帝紀元年春正/月朝諸侯王于甘泉之)
(宫/)盛服將朝(左傳趙宣子盛服將/朝尚早坐而假寢也)星陳夙駕(曹植應詔/詩云夙承)
(明詔應㑹王都星陳夙駕秣馬脂車命彼/掌徒肅我征旅朝發鸞臺夕宿蘭渚補)結駟連騎(史/記)
(云子貢結駟連騎束帛𤣥纁以聘享/諸侯所至國君無不分庭與之抗禮)和鸞雝雝(小雅蓼/蕭篇云)
(和鸞雝雝萬福攸同毛傳/云在軾曰和在鑣曰鸞補)其旂渒渒(小雅采菽篇云君/子來朝言觀其旂)
(其旂渒渒毛傳/云渒渒動也)君子來朝言觀其旂(見/上)君子至止鸞聲
噦噦(小雅庭燎篇毛傳云/噦噦徐行有節也)既見君子我心寫兮(小雅蓼/蕭篇毛)
(傳云輸寫其心也鄭箋云既見君子者逺國之君/朝見于天子也我心寫者輸其情意無留恨也補)三公
北面東上(禮明堂位篇云三公中階之前北面東上諸/侯之位阼階之東西面北上諸伯之國西階)
(之西東面北上諸子之國門東北面東上諸男之國門/西北面東上九夷之國東門之外西面北上八蠻之國)
(南門之外北面東上六戎之國西門之外東/面南上五狄之國北門之外南面東上補)諸侯西面
北上　諸伯之國西階　諸男之國門西　九夷之國
東門之外　八蠻之國南門之外　六戎之國西門之
外　五狄之國北門之外(已上並禮明/堂位篇見上)四塞告至(禮明/堂位)
(篇云九采之國應門之外北面東上四塞世告至此周/公明堂之位也  案鄭注云九采九州之牧典貢職者)
(也四塞謂夷服鎮服蕃服在四方/為蔽塞者新君即位則乃朝補)四海來假(商頌𤣥鳥/篇云四海)
(來假來假祁祁鄭箋云/假至也祁祁衆多也補)九州貢職(禮明堂位/篇見前)六服盡朝
(周禮職方氏云王殷同亦如之鄭注云殷猶衆也十二/嵗王若不巡守則六服盡朝謂之殷同其戒四方諸侯)
　(巡/同)諸侯朝天子有朝宿之邑(公羊傳云鄭伯以璧假/許田其言以璧假之何)
(易之也易之則其言假之何為恭也曷為為恭有天子/存則諸侯不得專地也許田者何魯朝宿之邑也諸侯)
(時朝乎天子天子之郊/諸侯皆有朝宿之邑焉)諸侯覲天子為宫三百步(儀禮/覲禮)
(篇云諸侯覲于天子為宫方三百步四門壇十有二尋/深四尺加方明于其上  案司儀職云將㑹諸侯則命)
(為壇三成宫旁一門詔/王儀南鄉見諸侯也補)延陵聘晉(左傳云吳王使延陵/季子聘于魯晉諸國)
(以觀/諸侯)宣子聘周(左傳/見上)完客所館髙其閈閎(左傳云子産/相鄭伯如晉)
(子産使盡壞其館之垣而納車馬焉士文伯讓之曰敝/邑以政刑之不修冦盜充斥無若諸侯之屬辱在寡君)
(者何是以令吏人完客所館髙其閈閎厚其牆垣以無/憂客使今吾子壞之雖從者能戒其若異客何對曰今)
(銅鞮之宫數里而諸侯舍于𨽻人門不容車而不可踰/越  案顔師古刋謬正俗云杜元凱注閎門也門庭之)
(内迫迮又有牆垣之限爾雅云所以止扉謂之閎郭景/純注曰門辟旁長橛也案若館門實髙而直庭内迫迮)
(者即當云庭不容車不應云門也又髙為門户非闗止/盜之方文伯所稱不應云以無憂客使若門得車入則)
(子産正須引車入門致室屋之下何勞壞垣云不可踰/越蓋是門既不大而止扉有髙以牢固扞禦冦賊子産)
(為其不容車入故壞垣耳尋文究理郭說得之但閎與/門二字相似流俗轉寫致有混謬杜君不加詳覈就而)
(通之未為/允當補)族談(周禮朝士職云禁慢朝錯立族談者補/案鄭注云慢朝謂臨朝不肅敬也錯立)
(族談違其位/僔語也附)爭長(左傳/見前)聘覲禮廢君臣位失(禮經解云/聘覲之禮)
(廢則君臣之位失諸侯之行/惡而倍畔侵陵之敗起矣)
　　　執贄四
執贄致敬(穆天子傳云天子賔于西王母/乃執白圭𤣥璧以見致敬也)見君有贄(白/虎)
(通云凡臣見君必有贄贄者質也致已質誠也大夫以/雁為贄者取其飛成行止成列士以野雞為贄者取其)
(不可誘之以食脅之以/威畢死不可畜也補)藩國世見貴寶為贄(周禮大行/人職云九)
(州之外謂之藩國世一見各以其所貴寶為贄鄭注云/各以其所貴寳為贄則藩國之君無執玉瑞者所貴寳)
(見傳者若犬戎獻/白狼白鹿是也)六幣(周禮云小行人掌邦國賔客之/禮籍以待四方之使者合六幣)
(圭以馬璋以皮璧以帛琮以錦琥以繡/璜以黼此六物者以和諸侯之好故也)五玉(尚書舜典/五玉三帛)
以玉作六瑞以等邦國(周禮大宗伯職云以玉作六瑞/以等邦國鄭注云等猶齊也)
以禽作六贄以等諸臣(又云以禽作六贄以等諸臣鄭/注云摯之言至也所執以自致)
(也/)繅藉五采(周禮典瑞職云王搢大圭執/鎮圭繅藉五采五就以朝日)天子鬯(曲禮/云凡)
(摯天子鬯諸侯圭卿羔大夫雁士雉庶人之摯匹童子/委摯而退鄭注云摯之言至也天子無客禮以鬯為摯)
(者所以唯用/告神為至也)奠圭于繅(儀禮覲禮篇云奠圭于繅上鄭/注云謂釋于地也繅雜采也)
天子圭(儀禮天子圭/與繅皆九寸)王搢大圭(周禮典瑞/職見上)王執鎮圭
公執桓圭　侯執信圭　伯執躬圭　子執穀璧　男
執蒲璧(已上並周禮/大宗伯職)孤執皮帛(周禮大宗伯職云孤執/皮帛卿執羔大夫執鴈)
(士執雉庶人執鷺工商執雞補案鄭注云皮帛者束帛/而表以皮為之飾皮虎豹皮帛如今璧色繒也羔小羊)
(取其羣而不失其類雁取候時而行雉取其守介而/死不失其節鶩取其不飛遷雞取其守時而動附)卿
執羔　大夫執鴈　士執雉　庶人執鶩　工商執鷄
(並見/上)冬用雉(儀禮云士相見之禮贄冬用雉夏用腒補/案鄭注云贄所執以至者君子見于所尊)
(敬必執贄以將其厚意也士贄用雉者取其介交有時/别有倫也雉必用死者以其不可生服也夏用腒備腐)
(臭也/補)夏用腒(見/上)野外無摯以纓拾矢(曲禮云野外軍中/無摯以纓拾矢可)
(也鄭注云非為禮之處用時物相/禮而已纓馬繁纓也拾為射韝)婦人之贄脯脩棗栗
(又云婦人之䞇椇榛脯脩棗栗鄭/注云婦人無外事見以羞物也)
　　　盟㑹五
約信曰誓涖牲曰盟(曲禮云約信曰誓涖牲曰盟鄭注/云涖臨也坎用牲臨而讀其盟書)
(也/)盟所以周信(春秋左傳云吳子使太宰嚭請尋盟公/不欲使子貢對曰盟所以周信也故心)
(以制之玉帛以奉之言/以結之明神以要之)盟足以結信(吳語云越王使諸/稽郢辭曰以盟為)
(有益乎前盟口血未乾足以結信矣以盟為無益乎君/王舍甲兵之威以臨使之而胡重於鬼神而自輕也吳)
(王乃許之荒成不/盟注曰荒空也)㑹同盟誓之辭(周禮大祝職云作六/辭以通上下親疎逺)
(近一曰祠二曰命三曰誥四曰㑹五曰禱六曰誄/鄭注云祠當為辭謂辭令也㑹謂㑹同盟誓之辭)㑹禮
之經(左傳云士匄錮欒氏㑹諸侯于商任齊侯衛侯不/敬叔向曰二君者必不免㑹禮之經也禮政之輿)
(也政身之守也怠/禮失政是以亂也)再朝而㑹再㑹而盟(左傳云叔向曰/明王之制使諸)
(侯嵗聘以志業間朝以講禮再朝/而㑹以示威再㑹而盟以著昭明)丹書之信白馬之盟
(漢書云黄河如帶太山如礪其國永存爰/及苗裔申以丹書之信重以白馬之盟)㑹以示威(左/傳)
(見/上)㑹以待事(曲禮云史載筆鄭注云謂從/於㑹同各持其職以待事)掌其盟約及
其禮儀(周禮司盟職云凡邦國有疑㑹同則掌其盟/約之載及其禮儀北面詔明神既盟則貳之)梐
枑再重(周禮掌舍職云掌王之㑹同之舍梐枑再重外/案鄭𤣥注云梐枑謂行馬再重者以周衛有)
(内列/補)珠槃玉敦(周禮玉府職云若合諸侯則共珠槃玉/敦  案鄭注云敦槃類珠玉以為飾古)
(者以槃盛血以敦盛食合諸侯者必割牛耳取其血歃/之以盟珠槃以盛牛耳尸盟者執之故書珠為夷補)
飾陳其牲(齊語曰桓公與諸侯飾牲為載以約誓于上/下庶神賈逵注曰飾牲陳其牲為載書加于)
(牲上而已/不歃血也)為載書(左傳云同盟于戲鄭服也將盟鄭六/卿公子騑公子發公子嘉公孫輒公)
(孫蠆公孫舍之及其大夫門子皆從鄭伯晉士莊子為/載書曰自今日既盟之後鄭國而不唯晉命是聴而或)
(有異志者/有如此盟)掌盟法(周禮司盟職掌盟載之法鄭注云載/盟辭也盟者書其辭于䇿殺牲取血)
(坎其牲加書于上而/埋之謂之載書也)執牛耳(左傳杜預注盟/禮尊者執牛耳)割牛耳(周/禮)
(玉府職/見前)埋書(左傳云宋寺人栁有寵太子佐惡之華合/比曰我殺之栁聞之乃坎用牲埋書而告)
(公曰合比將納亡人之族既/盟于北郭矣公使視之有焉)歃血(左傳云晉楚爭先杜/注云爭先者歃血也)
坎用牲加書其上(周禮詛祝職云作盟詛之載辭以敘/國之信用以質邦國之劑信鄭注云)
(載辭為辭而載之于䇿/坎用牲加書于其上)欿用牲加書徵之(左傳宋公太/子痤美而狠)
(合左師畏而惡之寺人惠牆伊戾為太子内師而無寵/襄二十六年秋楚客聘于晉過宋太子知之請野享之)
(公使往伊戾請從之遣之至則欿用牲加書徴之而騁/告公曰太子將為亂既與楚客盟矣公使視之則信有)
(焉問諸夫人與左師則皆/曰固聞之公囚太子補)衛社稷(左傳曰齊髙厚相太/子光以先㑹諸侯于)
(鍾離不敬士莊子曰髙子相太子以㑹諸侯將/社稷是衛而皆不敬棄社稷也其將不免乎)謀王室
(左傳曰夏㑹于黄父謀王室也杜/注云王室有子朝之亂謀定之也)討不庭(左傳云晉士/燮㑹楚公子)
(罷許偃盟于宋西門之外曰凡晉楚無相加戎好惡同亦/之同恤菑危備救凶患若有患在楚則晉伐之在晉楚)
(如之交贄往來道路無壅謀其不/協而討不庭有渝此盟明神殛之)詛不信(周禮司盟職/云盟萬民之)
(犯命者詛其不信者亦如之鄭注云盟詛者欲相/與共惡之也犯命犯君教令也不信違約者也)恤病
討貳(左傳云晉原縠宋華椒衛孔達曹人同盟于清丘/曰恤病討貳于是卿不書不實其言也杜注云宋)
(伐陳衛救之不討貳也楚/伐宋晉不救不恤病也)大無侵小(左傳曰大無侵小/執邾悼公以其伐)
(我故/也)同恤菑危(左傳/見上)無相害也(左傳云王子虎盟諸侯/于王庭要言曰皆奬王)
(室無相害也有渝此盟明神殛之俾墜其師無克祚國/及而𤣥孫無有老幼君子謂是盟也信謂晉于是役也)
(能以德/攻補)祈明神(周禮司盟職云凡盟詛各以其地域之/衆庶共其牲而致焉既盟則為司盟共)
(祈酒脯鄭注云使其邑閭出牲而來盟已又使/出酒脯司盟為之祈明神使不信者必凶也)誓庶神
(齊語/見上)盟將告神犯之不善(左傳孔丘曰裔不謀夏夷不/亂華俘不干盟兵不逼好於)
(神為不祥杜注云盟將/告神犯之為不善也)盟誓之言豈敢背之(左傳云楚/子伐鄭子)
(駟將及楚平子孔子髙曰與大國盟口血未乾而背之楚/可乎駟曰吾盟固云惟强是從今楚師至晉不我救則)
(强矣盟誓之言豈敢背之且要盟無質神弗/臨也所臨唯信信者言之瑞也善之主也)背盟不祥
(左傳云劉康公徼戎將遂伐之叔服曰背盟而欺大國/此必敗背盟不祥欺大國不義神人弗助將何以勝)
敢有異志(左傳曰鄭公子騑曰自今日既盟之後鄭國/而不惟有禮與强可以庇民者是從而敢有)
(異志者/亦如之)明神殛之(左傳/見前)明神是殛(左傳云甯武子與衛/人盟于宛濮曰天禍)
(衛國君臣不協以及此憂也今天誘其衷使皆降心以/相從也不有居者誰守社稷不有行者誰扞牧圉不協)
(之故用昭乞盟于爾大神以誘天衷自今日以往既盟/之後行者無保其力居者無懼其罪有渝此盟以相及)
(也明神先君是糾是殛國/人聞此盟也而後不貳補)有渝此盟以相及也(見/上)主諸
侯(左傳曰趙文子為政言于晉侯曰晉為盟主諸侯或/相侵也則討而使歸其地今烏餘之邑皆討類也而)
(貪之是無以為/盟主也請歸之)為盟主(魯語云子服惠伯見韓宣子曰/與大國盟信之要也晉為盟主)
(是主信也若盟而/棄魯侯信抑闕矣)合諸侯以崇德(左傳管仲言于齊侯/曰夫合諸侯以崇德)
(也㑹而列姦何以示後嗣夫諸侯之會其德刑禮義/無國不記記姦之位君盟替矣作而不記非盛德也)合
諸侯而命政(周禮大行人職云殷同以施天下之政鄭/注云殷同即殷見也王不巡守則殷同殷)
(同者六服盡朝既朝王亦命為/壇于國外合諸侯而命其政補)兵車之屬六(齊語云桓/公朝諸侯)
(于陽穀兵車之屬六乗車之㑹三補案注云屬㑹也兵/車之㑹謂魯莊十三年㑹于北杏十四年㑹于鄄十五)
(年復㑹于鄄魯僖元年㑹于檉十三年㑹于醎十六年/㑹于淮也乗車之㑹在僖三年會于陽穀五年㑹于首)
(止九年㑹于葵/丘凡九也附)乗車之㑹三(見/上)再合諸侯三合大夫(左/傳)
(祁午謂趙文子曰子相晉國以為盟主於今七年矣再/合諸侯三合大夫服齊狄寧東夏平秦亂城淳于師徒)
(不頓國家不罷民無謗讟諸/侯無怨天無大災子之力也)吳晉爭長(吳語云吳王夫/差起師北征闕)
(為深溝于商魯之間以㑹晉公午于黄池吳晉/爭長未成邊遽乃至以越亂告補案遽傳也附)信子之
言(左傳曰小邾射以句繹來奔曰使季路要我吾無盟/矣使子路子路辭季康子使冉有謂之曰千乗之國)
(不信其盟而信子/之言子何辱焉)嘖有煩言(左傳定四年㑹于召陵衛/子行敬子言于靈公曰㑹)
(同難嘖有煩言莫之治也其/使祝佗從公曰善乃使子魚)薳罷賦既醉(左傳曰楚薳/罷如晉涖盟)
(晉侯享之將出賦既醉叔向曰薳氏之有後于楚國也/宜哉承君命不忘敏子蕩將知政矣敏以事君必能養)
(民政其/焉往補)韓子賦角弓(左傳曰晉侯使韓宣子來聘公享/之韓子賦角弓季武子拜曰敢拜)
(子之彌縫敝邑/寡君有望矣)
　
　
　
　
　
　
　
　
　
　
　
　
　
　
　
　北堂書鈔卷八十一
欽定四庫全書
　北堂書鈔卷八十二
　　　　　　　　　　　唐　虞世南　撰
　　　　　　　　　　　明　陳禹謨　補註
　禮儀部三
　　　饗燕篇六
天子當陽諸侯用命(左傳云衛甯武子聘于魯魯侯與/之燕為賦湛露及彤弓不辭又不)
(答賦使行人私焉對曰臣以為肄業及之也昔諸侯朝/正于王王燕樂之於是乎賦湛露則天子當陽諸侯用)
(命也諸侯敵王所愾而獻其功于是乎王賜之彤弓及/矢以覺報宴今陪臣來繼舊好君辱貺之其敢干大禮)
(以自取戾魯/人服之補)以饗燕之禮親四方之賔客(周禮大宗伯/職云以饗燕)
(之禮親四方之賔客鄭/注云賔客謂朝聘者)食饗之禮所以仁賔客也(禮仲/尼燕)
(居篇云射鄉之禮所以仁鄉黨也食饗之禮所以仁賔/客也鄭注云仁猶存也凡存此者所以全善之道也射)
(鄉食饗存生/之善者也補)明君臣之義(禮射義篇云古者諸侯之射/也必先行燕禮卿大夫士之)
(射也必先行鄉飲酒之禮故燕禮者所以明君臣/之義也鄉飲酒之禮者所以明長幼之序也補)設賔
主之禮(燕義云設賔主飲酒之禮也使宰夫為獻主臣/莫敢與君亢禮也不以公卿為賔而以大夫為)
(賔為疑/也補)饗以訓恭儉燕以示慈惠(左傳云晉郤至如楚/聘且莅盟楚子饗之)
(郤至曰諸侯間於天子之事則相朝也於是乎有享宴/之禮享以訓恭儉宴以示慈惠恭儉以行禮而慈惠以)
(布政政以禮成民是以息百官承事朝/而不夕此公侯之所以扞城其民也補)恭儉以行禮慈
惠以布政(見/上)以明貴賤(禮燕義云席小卿次上卿大夫/次小卿士庶子以次就位於下)
(所以明/貴賤也)以觀威儀(左傳衛侯饗苦成叔甯惠子相苦成/叔傲甯子曰苦成家其亡乎古之為)
(饗食也以觀儀威省禍福也/今夫子傲取禍之道也補)公當饗卿當燕(左傳晉侯/使士㑹平)
(王室定王饗之原襄公相禮殽烝武子私問其故王聞/之召武子曰季氏而弗聞乎王饗有體薦燕有折俎公)
(當饗卿當燕/王室之禮也)莫敢與君亢禮　不敢與公卿為賔　小
卿次上卿大夫次小卿(已上並禮燕/義篇云見上)陳其薦俎序其禮
樂(禮仲尼燕居篇云陳其薦俎序其禮/樂備其百官如此而後君子知仁焉)備物之饗以象
其德(左傳云王使周公閱來聘饗有昌歜白黒形鹽辭/曰國君文足昭也武可畏也則有備物之饗以象)
(其德薦五味羞嘉穀鹽虎形以獻其功吾何以堪之杜/注嘉穀熬稻黍也以象其文也鹽虎形以象虎武也)
饗有體薦燕有折俎(左傳/見上)饗尚腶脩(禮郊特牲云諸侯/為賔灌用鬱鬯灌)
(用臭也大饗尚/腶脩而已矣)饗有昌歜(左傳/見前)既有肥羜(小雅伐木篇/云既有肥羜)
(以速諸父毛傳云羜未成羊也天子謂同姓諸/侯諸侯謂同姓大夫皆曰父異姓則稱舅補)曰殺羔
羊(毛詩七月篇云九月肅霜十月滌場朋酒斯饗曰殺/羔羊補案鄭箋云十月民事男女俱畢無飢寒之憂)
(國君間于政事/而饗羣臣附)其殽維何炰鼈鮮魚其䔩維何維筍及
蒲(大雅韓奕篇鄭箋云炰鼈以火熟之也/鮮魚中膾者也筍竹萌也蒲深蒲也補)清酒百壺(又/云)
(韓侯出祖出宿于屠顯父餞之清酒百壺鄭箋云祖將/去而祀軷也既覲而反國必祖者尊其所往去則如始)
(行焉祖于國外畢及出宿示行不留于是/也顯父周之公卿也餞送之故有酒補)陳饋八簋(小/雅)
(伐木篇云於粲洒掃陳饋八簋毛傳云粲鮮明貌圎曰/簋天子八簋鄭箋云粲然已洒􁇗矣陳其黍稷矣謂為)
(食禮/補)籩豆有踐(又伐木篇云籩豆有踐兄弟/無逺鄭箋云踐陳列貌補)罇俎星陳
(張華詩云冠葢/雲集罇俎星陳)酒清人渇不敢飲(禮聘義云聘射之禮/至大禮也質明而始)
(行事日幾中而後禮成非强有力者弗能行也故强有/力者將以行禮也酒清人渇而不敢飲也肉乾人飢而)
(不敢食也日莫人倦齋莊正/齊而不敢解惰以成禮節補)肉乾人飢弗敢食(見/上)爵盈
而不飲(左傳云晉韓宣子如楚送女叔向為介楚子朝/其大夫曰晉吾仇敵也茍得志焉無恤其他今)
(其來者上卿上大夫也若吾以韓起為閽以羊舌肹為/司宫足以辱晉吾亦得志矣可乎大夫莫對薳啟疆曰)
(可茍有其備何故不可恥匹夫不可以無備況恥國乎/是以聖王務行禮不求恥人朝聘有圭享頫有璋小有)
(述職大有巡功設机而不倚爵盈而不飲宴有好貨飱/有陪鼎入有郊勞出有贈賄禮之至也國家之敗失之)
(道也則禍/亂興補)上公九獻(周禮大行人職上公之禮饗九獻/侯伯之禮饗七獻子男之禮饗五)
(獻鄭注云饗設/盛禮以飲賔也)一獻之禮賔主百拜(禮樂記篇云是故/先王因為酒禮一)
(獻之禮賔主百拜終日飲酒而不/得醉焉此先王之所以備酒禍也)或獻或酢(大雅行葦/篇云或獻)
(或酢洗爵奠斝毛傳云斝爵也夏曰醆殷曰斝周曰爵/鄭箋云進酒于客曰獻客答之曰酢主人又洗爵醻客)
(客受而奠之不舉也用/殷爵者尊兄弟也補)獻之酢之(小雅瓠葉篇云有兔/斯首炮之燔之君子)
(有酒酌言獻之有兔斯首燔之炙之君子有酒酌言酢/之毛傳云去毛曰炮加火曰燔獻奏也炕火曰炙酢報)
(也鄭箋云斯白也今俗語斯白之字作鮮齊魯之間聲/近斯有兔白首者兔之小者也炮之燔之者將以為飲)
(酒之羞也飲酒之禮既奏酒于賔乃薦羞每酌言言者/禮不下庶人庶人依士禮立賔注為酌名報者賔既卒)
(爵洗而酌主人也凡治兔之宜鮮/者毛炰之柔者炙之乾者燔之補)甘泉饗客(漢書云武/帝天漢元)
(年春正月行幸甘泉之/宫饗外國來之賔客)未央置酒(漢書昭帝紀元鳳二/年夏四月上自建章)
(宫徙未央宫大置酒賜郎從官帛及宗室子/錢人二十萬吏民獻羊酒者賜帛人一疋補)燕彼羣后
(王齊從事華林詩云鬱鬱華林/奕奕疎圃燕彼羣后秩秩有序)大㑹羣臣(晉起居注太/康元年五月)
(吳平御臨軒大/㑹羣臣于殿前)鈞臺之享(左傳椒舉言于楚子曰臣聞/諸侯無歸禮以為歸今君始)
(得諸侯其慎禮矣霸之濟否在此㑹也夏啟有鈞臺之/享商湯有景亳之命周武有孟津之誓成有岐陽之蒐)
(康有酆宫之朝穆有塗山之㑹齊桓有召/陵之師晉文有踐土之盟君其何用補)建章置酒(漢/武)
(帝天漢四年夏五月/還幸建章宫大置酒)饗於大陵(歸藏云昔夏后/饗神於大陵)㑹于上
池(竹書紀年云后敬即位諸夷賔于/王門再保墉㑹于上池諸夷入舞)飲濕水之上(穆天/子傳)
(云天子飲于/濕水之上)觴雷首之阿(又云犬戎觴天子于雷首之/阿乃獻食馬四匹天子使孔)
(牙受/之)飲于温山飲于溽水(又曰丁未天子飲于温山已/酉飲于溽水之上乃發憲令)
(詔六師/之人)饗于楚邱(左傳云宋公饗晉侯于楚邱請以桑/林荀罃辭荀偃士匄曰諸侯宋魯於)
(是觀禮魯有禘樂賔祭用之宋以桑林饗/君不亦可乎杜預注曰桑林殷天子樂名)饗于新臺(又/曰)
(楚㑹王饗于新臺好以/大屈杜預注大屈弓名)曲燕城隅(曹植贈丁翼詩云嘉/賔填城闕豐膳出中)
(㕑吾與二三子曲燕此城隅秦筝發西氣齊瑟揚東謳/肴來不虚歸觴至反無餘我豈狎異人朋友與我俱大)
(國多良材譬海出明珠君子義休待小人德無儲積善/有餘慶榮枯立可須滔蕩固大節時俗多所拘君子通)
(大道無願/為世儒補)賔入奏肆夏(郊特牲云賔入大門而奏肆夏/示易以敬也鄭注云賔朝聘者)
(易和/說也)客出奏祴夏(周禮鐘師職云凡樂事以鐘鼔奏九/夏鄭注云夏大也樂之大歌有九杜)
(子春云祴讀為陔客/辭而出奏陔夏也)三夏所以享元侯(左傳云穆叔如/晉晉侯享之金)
(奏肆夏之三不拜工歌文王之三又不拜歌鹿鳴之三/三拜韓獻子使行人子員問之曰子以君命辱於敝邑)
(先君之禮藉之以樂以辱吾子吾子舍其大而重拜其/細敢問何禮也對曰三夏天子所以享元侯也使臣弗)
(敢與聞文王兩君相見之樂也臣不敢及鹿鳴君所以/嘉寡君也敢不拜嘉四牡所以勞使臣也敢不重拜皇)
(皇者華君教使臣曰必諮于周臣聞之訪問於善為咨/咨親為詢咨禮為度咨事為諏咨難為謀臣獲五善敢)
(不重/拜補)四牡所以勞使臣(見/上)湛露燕諸侯也　鹿鳴燕羣
臣也　棠棣燕兄弟也　伐木燕朋友也(已上並/詩序)升歌
發德(禮郊特牲云奠酬而工升歌發德也/鄭注云以詩之義發明賔主之德)簫管備舉(周/頌)
(有瞽篇云既備乃奏簫管備舉鄭箋/云既備者懸也乃奏謂樂作也補)我有嘉賔鼓瑟吹
笙　既見君子並坐鼓瑟　既見君子並坐鼓簧(已上/並見)
(詩/)自擊筑(史記髙祖本紀云髙祖還歸過沛留置酒沛/宫悉召故人父老子弟縱酒發沛中兒得百)
(二十人教之歌酒酣髙祖擊筑自為歌起舞慷慨傷懷/泣數行下謂沛父兄曰朕自沛公以誅暴逆遂有天下)
(其以沛為朕湯沐邑復其民世世無有所與沛父兄諸/母故人日樂飲極懽道舊故為笑樂十餘日髙祖欲去)
(沛父兄固請留髙祖髙祖復留止張/飲三日補案張晏曰張帷帳也附)自御塤(東觀漢記/明帝宴羣)
(臣自御/塤篪)鼔咽咽醉言舞(魯頌有駜篇云振振鷺鷺于下/鼓咽咽醉言舞于胥樂兮毛傳)
(云振振羣飛貌鷺白鳥也以/興潔白之士咽咽鼓節也補)坎坎鼓我蹲蹲舞我(小雅/伐木)
(篇毛傳云/蹲蹲舞貌)㑹于上池諸夷入舞(紀年/見前)君子以宴樂(易需/卦象)
(云雲上于天需君子以飲食宴樂補案王弼注/云童蒙已發盛德光亨飲食宴樂其在兹乎附)天子用
禮樂(禮月令云孟夏之月天子飲酎用禮樂鄭注云酎/之言醇也謂重釀之酒也春酒至此始成與羣臣)
(以禮樂飲之于/朝正尊卑也)置酒皓天之基張樂膠葛之宇(司馬相/如上林)
(賦/)一爵洒如也二爵而言言(禮玉藻云君子之飲酒也/受一爵而色洒如也二爵)
(而言言斯禮已三/爵而油油以退)稱彼兕觥(毛詩七月篇云躋彼公堂/稱彼兕觥萬壽無疆補案)
(毛傳云公堂學校也觥/所以誓衆也疆竟也附)酌彼兕觥(周南卷耳篇云陟彼/髙岡我馬𤣥黄我姑)
(酌彼兕觥維以不永傷毛傳云山脊曰岡𤣥馬病則黄/兕觥角爵也傷思也鄭箋云此章為意不盡申殷勤也)
(觥罰爵也饗燕所以有之者禮自立司正之後旅醻必/有醉而失禮者罰之亦所以為樂補案兕徐履反爾雅)
(云兕似牛觵古横反以兕角為之字又/作觥韓詩云容五升禮圖云容七升附)有酒湑我(小雅/伐木)
(篇云有酒湑我無酒酤我毛傳云湑莤之也酤一宿酒/也鄭箋云酤買也此族人陳王之恩也王有酒則泲莤)
(之王無酒酤買之/要欲厚于族人補)爾酒既清(大雅鳬鷖篇云爾酒既清/爾殽既馨公尸燕飲福禄)
(來成毛傳云馨/香之逺聞也補)張飲三日(史記髙祖/本紀見前)大饗六軍(魏書云/文帝為)
(魏王南征次譙大饗六/軍及父老設樂伎不戲)吉甫燕喜既多受祉(小雅六月/篇毛傳云)
(祉福也鄭箋云吉甫既伐玁狁而歸天子/以燕禮樂之則歡喜矣又多受賞賜也補)嘉賔式燕以
衎(小雅南有嘉魚篇云君子有酒嘉/賔式燕以衎毛傳云衎樂也補)嘉賔式燕以樂(又/云)
(君子有酒嘉賔式燕以樂補案鄭箋云君子斥時/在位者也式用也用酒與賢者燕飲而樂也附)豈樂
飲酒(小雅魚藻篇云王在在鎬豈樂飲酒補案鄭箋云/豈亦樂也天下平安萬物得其性武王何所處乎)
(處于鎬京樂八音之樂/與羣臣飲酒而已附)和樂且湛(小雅常棣篇云兄弟/既翕和樂且湛毛傳)
(云翕如/也補)民之質矣(小雅天保篇云民之質矣日用飲食/補案毛傳云質成也鄭箋云成平也)
(民事平以禮飲食/相燕樂而已補)燕笑語兮(小雅蓼蕭篇云燕笑語兮/是以有譽處兮鄭箋云天)
(子與之燕而笑語是以稱揚/德美使聲譽常處天子補)道舊故為笑樂(史記髙祖/本紀見前)
今日良燕㑹(無名氏古詩云今日良燕㑹歡樂難具陳/彈筝奮逸響新聲妙入神令德唱髙言識)
(曲聴其真齊心同所願含意俱未申人生寄一世奄忽/若飇塵何不䇿髙足先據要路津無為守窮賤坎軻長)
(苦辛補案陸機擬今日良宴㑹詩云閑夜命歡友置酒/迎風館齊僮梁甫吟秦娥張女彈哀音繞棟宇遺響入)
(雲漢四坐咸同志羽觴不可算髙譚一何綺蔚若朝霞/爛人生無幾何為樂常苦晏譬彼伺晨鳥揚聲當及旦)
(曷為恒憂苦守/此貧與賤附)其未醉止威儀抑抑(小雅賔之篇云其/未醉止威儀反反)
(其未醉止威儀抑抑補案毛傳云/反反言重慎也抑抑慎宻也附)其未醉止威儀反反
(見/上)既飽以德(大雅云既醉以酒既飽以德毛傳云既者/盡其禮終其事鄭箋云禮謂旅酬之屬事)
(謂施惠先後及/歸俎之類補)既醉以酒(見/上)飲酒之飫(小雅常棣篇云/儐爾籩豆飲酒)
(之飫補案毛傳云/儐陳飫飲也附)既醉既飽(小雅楚茨篇云既醉既飽/小大稽首神嗜飲食使君)
(壽考補案鄭箋云小大猶長幼也同姓之臣燕已醉飽/皆再拜稽首曰神乃歆嗜君子飲食使君壽且考此其)
(慶辭/附)不醉無歸(小雅湛露篇云厭厭夜飲不醉無歸補/案毛傳云厭厭安也夜飲私燕也宗子)
(將有事則族人皆侍不醉而出是/不親也醉而不出是渫宗也附)㫖酒盈罍(王粲公讌/詩云昊天)
(隆豐澤百卉挺葳蕤涼風徹蒸暑清雲却炎暉髙㑹君/子堂並坐䕃華榱嘉肴充圓方㫖酒盈金罍管絃發徽)
(音曲度清且悲合坐同所樂但愬杯行遲常聞詩人語/不醉且無歸今日不極歡含情欲待誰見眷良不翅守)
(分豈能違古人有遺言君子福所綏願我賢主/人與天享巍巍克符周公業奕世不可追補)百人髙
㑹(世說孝武在西堂㑹伏滔預坐還下車呼其兒語之/曰百人髙㑹臨坐未得他語先問伏滔何在在此不)
(此故未易得為人/作父如此何如)或燕于林或禊于汜(潘岳閑居賦云/席長筵列孫子)
(栁垂隂車結軌陸摘紫房水挂赬鯉或宴于林或禊于/汜昆弟斑白兒童稚齒稱萬壽以獻觴咸一懼而一喜)
(壽觴舉慈顔和浮盃樂飲絲竹駢羅頓足/起舞抗音髙歌人生安樂孰知其他附)里燕巷飲飛
觥舉白(左思吳/都賦)饗以酬幣(聘禮云君不親食使大夫朝/服致不以侑幣注云君不親)
(食謂有疾病及他故必致之者不廢其禮又云致饗以/酬幣亦如之是親食有侑幣不親食則以侑幣致之然)
(則不親饗以酬幣致之明親饗有酬/幣矣故知飲之而有幣謂酬幣也補)食有侑幣(見/上)將其
厚意(正義曰序云以將其厚意則將為行厚意此云/行幣帛與賔即主人行厚意于賔之義也補)承
筐是將(小雅鹿鳴篇云我有嘉賔鼓瑟吹笙吹笙鼓簧/承筐是將補案毛傳云簧笙也吹笙而鼔簧筐)
(篚屬所以行幣帛鄭箋云承/猶奉也書云篚厥𤣥黄補)
　
　
　
　
　
　
　
　
　
　
　北堂書鈔卷八十二
欽定四庫全書
　北堂書鈔卷八十三
　　　　　　　　　　　唐　虞世南　撰
　　　　　　　　　　　明　陳禹謨　補註
　禮儀部四
　　學校七　　　　　　養老八
　　鄉飲九
　　　學校七
古之教者國有學(禮樂記云古之教者家有塾黨有庠術/有序國有學比年入學中年考校一年)
(視離經辨志三年視敬業樂羣五年視博習親師七年視/論學取友謂之小成九年知類通達强立而不反謂之大)
(成補術/作州附)古者帝王立大學　王者建國教學為先(禮學記/云玉不)
(琢不成器人不學不知道是故/古之王者建國君民教學為先)大學之道在明明徳　化
民成俗必由學(禮學記云君子如欲化民成俗其必由/學乎鄭注云所學者聖人之道在方䇿)化
民易俗太學之道(又云夫然後足以化民易俗近者/悦服而逺者懐之此大學之道也)學以
遜志(尚書/説命)學以聚之(易乾坤云君子學以聚之問/以辨之寛以居之仁以行之)學者為
己　學者附身(新序齊王問墨子曰古之學者為己今之/學者為人何如對曰古之學者得一言以)
(附身今之學者得/一善言務以悦人)學之染人甚於丹青(虞溥厲學/篇  案虞)
(溥訓文學諸生曰學之染人甚於丹青丹青吾見其久而/渝矣未見久學而渝者也夫工人之染先修其質後事其)
(色質修色積而染工畢矣學/亦有質孝悌忠信是也補)學之為福猶有羽翼(莊子云/學之為)
(福猶飛之/有羽翼也)學猶飲海(傅子云人之學者猶飲河海/大飲則大盈小飲則小盈)學猶蒔
苗(潘岳釋奠頌云學猶蒔苗化/若偃草博我以文知我以道)如日之光(説苑晉文公問/師曠曰吾年七)
(十欲學恐暮矣對曰臣聞少而學者如日出之陽壯而學/者如日中之陽老而學者如炳燭之明明孰與暗行也)
如麟角(抱朴子云學而/牛毛成而麟角)猶土地有山川(鄭康成云夫學之/於人猶土地之有)
(山川也財寳於是乎出猶樹/木之有枝葉也根本於是出)如洿池注水(抱朴子云學/如洿池注水)
(淹/也)身之砥礪(尸子云今人皆知砥礪其劍弗/知砥礪其身夫學身之砥礪也)人之脂粉(桓/範)
(云學者人/之脂粉也)修業不倦(禮學記云是故學然後知不足教然/後知困知不足然後能自反也知困)
(然後能自强也故曰教學相長也補案鄭/注云自反求諸已也自强修業不敢倦附)師逸功倍(又曰/善學)
(者師逸而功倍又從而庸之不善/學者師勤而功半又從而怨之補)因而鑑道(尸子曰未有/不因學而鑑)
(道不假學/而光身者)故能成聖(管子云明主不厭人故能成/其聖士不厭學故能成其學)教然後
能自强　學然後知不足(已上並禮/學記見上)擇師不可不慎(禮學/記篇)
(云君子知至學之難易而知其美惡然後能博喻能博喻/然後能為師能為師然後能為長能為長然後能為君故)
(師也者所以學為君也/是故擇師不可不慎也)師嚴然後道尊(又云凡學之道嚴師/為難師嚴然後道尊)
(道尊然後民知敬學是故君之所不臣于其臣者/二當其為尸則弗臣也當其為師則弗臣也補)待問
如撞鐘(又云善待問者如撞鐘叩之以卜者則小鳴叩/之以大者則大鳴待其從容然後盡其聲不善)
(答問者反此此皆/進學之道也補)人之學也或失則多或失則寡或失
則易或失則止(又曰學者有四失教者必知之人之學/也或失則多或失則寡或失則易或失)
(則止此四者心之莫同也補案鄭注云失於多謂才少/者失于寡謂才多者失于易謂好問不識者失于止謂)
(好思不/問者附)玉不琢不成器人不學不知道(禮學記篇/云見前)寶玉
不琢不成文章君子不學不成其德(董仲/舒云)夫學殖也不
學將落(左傳𦵏曹平公往者見周原伯魯焉與之語不/說學歸以語閔子馬閔子馬曰周其亂乎夫必)
(多有是說而後及其大人大人患失而惑又曰可以無/學無學不害不害而不學則茍而可于是乎下陵上替)
(能無亂乎夫學殖也不/學將落原氏其亡乎)獨學而無友則孤陋寡聞(禮學/記云)
(發然後禁則扞格而不勝時過然後學則勤苦而難成/雜施而不孫則壞亂而不脩獨學而無友則孤陋而寡)
(聞燕朋逆其師燕辟廢其學/此六者教之所由廢也補)胷内無學猶手無錢(論衡/云)
不患才不及而患志不立(虞溥訓文學諸生曰夫學者/不患才不及而患志不立故)
(曰希驥之馬亦驥之乗希顔之徒亦顔之倫也又曰㓶/而舍之朽木不知㓶而不舍金石可虧斯非其效乎補)
人而不學謂之視肉(莊子云人不學謂之視/肉學而弗用謂之緝囊)内無質若
畫脂鏤冰(鹽鐵論云内無其質而外學其文/雖有賢師良友若畫脂鏤冰也)時過然後
學勤苦而難成(禮學記篇/云見上)心志不通身之罪也(穀梁云/子既生)
(不免水火者天也成童不就師學父之罪/也就師學文而無益方寸者身之罪也)唐虞三代威
崇辟雍(王沈辟雍頌云唐虞三代威崇辟雍養老之制/也親降萬乗之貴而執子弟之禮自春秋以來)
(禮樂昏廢惟東京之後始創其/義明堂之位復陳於洛邑也)成均五帝之學(周禮大/司樂職)
(掌成均之法以治建國之學政鄭注云成/均五帝之學成均之法者其遺禮可法也)米廩有虞之
庠(禮明堂位云米廩有虞氏之庠也序夏后氏之序也/瞽宗殷學也頖宫周學也補案鄭注云庠序亦學也)
(庠之言詳也於以考禮詳事也魯謂之米廩虞帝之庠/人藏粢盛之委焉序次序王事也瞽宗樂師瞽矇之所)
(宗也古者有道德者使教焉死則以為樂祖/於此祭之頖之言班也於以班政教也附)天子曰辟
雍(禮王制云天子曰辟雍諸侯曰頖宫補案鄭注云尊/卑學異名辟明也雍和也所以明和天下頖之言班)
(也所以班/政教也附)諸侯曰頖宫(見/上)釋奠先師(周禮大胥職云春/入學舍采合舞鄭)
(注曰春始以學士入學宫而學之合舞等其進退使應/節奏鄭司農云舍采謂舞者皆持芬香之采或曰古者)
(士見於君以雉為贄見於師以菜為贄菜直謂疏食菜/羮之菜或曰學者皆人君卿大夫之子衣服采飾舍采)
(者減損解釋盛服以下其師也月令仲春之月上丁命/樂正習舞釋采仲丁又命樂工入學習樂𤣥謂舍即釋)
(也采讀為菜始入學必釋菜/禮先師也菜蘋蘩之屬補)上親而貴仁(大戴禮云帝/入東學上親)
(而貴仁則親疎有/序始恩相及矣)上齒而貴信(又云帝入南學上齒而/貴信則長幼有差始民)
(不誣/矣)上賢而貴德(又曰帝入西學上賢而貴德/則聖主在位而功不匱矣補)上貴而
尊爵(又云帝入北學上貴而尊爵/則貴賤有等而始下不渝矣)天子整法駕親拜三
老(王沈辟雍頌云天子親整法駕撫玉輅幸/于雍宫親拜三老五更出于南門之外)天子親割
牲以尊三老(孝經鈎命決云天子臨/辟雍親割牲以尊三老)幸辟雍乃賦詩(魏/志)
(云髙貴鄉公甘露二年幸辟雍㑹命羣臣賦詩/侍中和逌尚書陳騫等作詩稽留有司奏免官)起太學
(東觀漢記云光武五年初起太學諸生吏子弟/及民以義助作上自齊歸幸太學賜博士弟子)立學校
(魏志云劉表為荆州牧/起立學校博求儒術)遂立庠序多聚生徒(晉中興書/范甯為餘)
(杭令在郡興學校養生徒絜已脩禮志行之士莫不宗/之朞年之後風化大行自中興已來崇學敦教未有如)
(甯者也在職六年遷臨淮太守求補豫章補案甯在郡/大設庠序遣人往交州採磬石以供學用改革舊制不)
(拘常憲逺近至者千餘人資給衆費一出私禄并取郡/四姓子弟皆充學生課讀五經又起學臺功用彌廣附)
泗上(文子云孔子教道魯衛/之間教化洙泗之上)稷下(虞喜志林云齊有稷/山館其下以周遊學)
(士因以為名齊都賦曰濟濟稷下環案史記云自騶衍/與齊之稷下先生如淳于髠慎到  淵接子田駢騶奭)
(之徒各著書言治亂之事以干世主補索隠曰稷齊之/城門也或曰稷山名謂齊之學士集於稷門之下也正)
(義曰齊人游稷下號/天口接田二人附)禮樂之府詩書之林(班彪奏臣聞/師曰太學明)
(堂辟雍者禮樂之/府詩書之林也)營以崇禮制以啟微(杜預七規云營/辟雍以崇禮制)
(庠序以/啓微)讚典禮(曹植七畧云讚典禮于辟雍講文德於/明堂刪流俗之華談綜孔氏之舊章)
詠聖術(傅毅七激云學士/雲集以詠聖術)班政教　序王事(已上並禮/明堂位篇)
(見/前)十五入大學(王粲德史論云/十五入大學)五十步師門(應璩答韓/大憲書云)
(昔公孫𢎞皓首入學/顔郭五十始步師門)簡竒擢秀(傅喻云簡竒擢/秀宗賢講智)清澄性
理(抱朴子云夫學者何以清澄性理簸揚埃穢雕鍛鑛/璞礱鍊屯鈍啟道聰明飾染質素故瑶華不琢則耀)
(夜之景不發丹青不冶/則純鉤之勁不就補)安學親師(禮學記篇云安其學/而親其師樂其友而)
(信其道是以雖離師輔而不反說命曰/敬孫務時敏厥修乃來其此之謂乎補)博喻為師(禮學/記篇)
(云見/前)鼔徵警衆(禮文王世子篇云天子視學大昕鼓徵/所以警衆也鄭注云早昧爽擊鼓以召)
(衆也警/猶起也)鼔篋孫業(禮學記云入學鼔篋孫其業也鄭注/云鼓篋擊鼔警衆乃發篋出所治經)
(業也孫猶/恭順也)以樂教國子(周禮大司樂職云以樂舞教國/子舞雲門大卷大咸大㲈大夏)
(大濩/大武)以德教國子(又曰師氏職云以三德教國子一曰/至德二曰敏德三曰孝德鄭注云在)
(心為/德也)離經辨志　敬業樂羣　博習親師　論學取友
(已上並學/記見前)四曰聨儒(周禮大司徒職云以本俗六安萬/民一曰媺宫室二曰族墳墓三曰)
(聫兄弟四曰聫師儒五曰/聫朋友六曰同衣服補)崇四術(禮王制云樂正崇四/術立四教補案鄭注)
(云樂正樂官之長掌國子之教虞書云䕫命汝/典樂教胄子崇髙也髙尚其術以作教也附)教六藝
(周禮保氏職云保氏掌諫王惡而養國子以道乃教之/六藝一曰五禮二曰六樂三曰五射四曰五馭五曰六)
(書六曰九數鄭注云養國子道者以師/氏之德行審諭之而後教之以藝也)通一經(魏明帝/詔曰世)
(之質文隨敎而變兵亂以來經學廢絶後生進趣不由/典謨豈訓導未洽將進用者不以德顯乎其郎吏學通)
(一經才任牧民博士課試擢其髙第者/亟用其浮華不務道本者皆罷退之補)飾百行(孔臧與/子書云)
(學者所以/飾百行也)游鄉校(左傳云鄭人游于鄉校以論執政然/明謂子産曰毁鄉校如何子産曰何)
(為夫人朝夕退而游焉以議執政之善否其所善者吾/則行之其所惡者吾則改之是吾師也若之何毁之也)
升孔堂(世說云石崇與王敦入學戲見顔原象而歎曰/若與同升孔堂去人何必有間王曰不知餘人)
(云何子貢去卿差近石正色云士當令身名俱泰何至/以􁃤牖語人補案劉孝標注云顔原顔回原憲也原憲)
(以􁃤為/户牖附)知長幼之序　學書詩之事(王粲儒史論云古/者八嵗入小學學)
(六甲五星/書詩之事)論說義之淺深(文王世子篇云大司成論說/在東序鄭注云論說課其義)
(之深淺才/能優劣)論執政之善否(左傳/見前)名顯天下其惟學乎(尸/子)
(云名顯天下聞於/四方其唯學者乎)
　　　養老八
教化之本尚齒(禮鄉飲酒孔子曰吾觀于鄉而知王道/之易易也鄭注云鄉鄉飲酒也易易謂)
(教化之本尊/賢尚齒而已)治其國者上老　故雖天子必有尊也(孝/經)
遂設羣老之席位焉(禮文王世子篇云遂設三老五更/羣老之席位焉鄭注云三老五更)
(各一人也皆年老更事致仕者也天子以父兄養之示/天下之孝悌也名以三五者取象三辰五星天所因以)
(昭明天下者羣老無數其禮亡以鄉飲禮言之/帝位之處則三老如賔五更如介羣老如衆賔)取象三
辰(見/上)賢臣之老王以養之(周禮大宰職云以八柄詔王/馭羣臣一曰爵以馭其貴二)
(曰禄以馭其富三曰予以馭其幸四曰置以馭其行五/曰生以馭其福六曰奪以馭其貧七曰廢以馭其罪八)
(曰誅以馭其過補案鄭注云五曰生以馭其福生猶養/也賢臣之老者王有以養之成王封伯禽於魯曰生以)
(養周公死以為周公後/是也五福一曰壽附)養老助生氣(周禮羅氏職云中/春羅春鳥獻鳩以)
(養國老行羽物鄭注云春鳥蟄而始出者若今南郡黄/雀之屬是時鷹化為鳩鳩與春鳥變舊為新宜以養老)
(助生氣行/為賦賜)養之示孝悌(鄭注云天子以父兄/養之示天下以孝悌)先見百年
(禮祭義云天子巡狩諸侯待于境天子先見百/年者鄭注云問其國君以百年所在而往見之)存賞白
首(尚書中/候云)虞氏貴德而尚齒(禮祭義篇云虞氏貴德而/尚齒夏后氏貴爵而尚齒)
(殷人貴富而尚齒鄭注云貴謂燕賜有/加於諸臣也尚謂有事尊之於其黨也)殷人貴富而尚
齒(見/上)虞氏以燕禮(禮王制篇云凡養老有虞氏以燕禮/夏后氏以饗禮殷人以食禮周人脩)
(而兼用之補案鄭注云兼用之備隂陽也凡飲/養陽氣凡食養隂氣陽用春夏隂用秋冬補)殷人以
食禮(見/上)五十養於鄉(又曰五十養於鄉六十養於國/鄭注云天子諸侯養老同也)七
十養于學(又曰七十養于學鄭注云學/大學也在郊此殷制明矣)養于庠(禮王制/篇云有)
(虞氏養國老于上庠養庶老于下庠夏后氏養國老于/東序養庶老于西序殷人養國老于右學養庶老于左)
(學周人養國老于東膠養庶老于虞庠虞庠在國之西/郊補案鄭注云皆學名也異者四代相變耳或上西或)
(上東或貴在國或貴在郊上庠右學大學也在西郊下/庠左學小學也在國中王宮之東東序東膠亦大學在)
(國中王宫之東西序虞庠亦小學也西序在西郊周立/小學于西郊膠之言糾也庠之言養也周之小學為有)
(虞氏之庠制是以名庠云其/立鄉學亦如之膠或作絿附)養於右學　養於東膠(已/上)
(並禮王制/篇云見上)深衣而養老(又曰有虞氏皇而祭深衣而養/老夏后氏收而祭燕衣而養老)
(殷人冔而祭縞衣而養老周人冕而祭𤣥衣而養老鄭/注云凡養老之服皆其時與羣臣燕之服有虞氏質深)
(衣而已夏而改之尚黒而黒衣裳殷尚/白而縞衣裳周則兼用之𤣥衣素裳也)燕衣而養老
𤣥衣而養老(已上並王制/篇云見上)一坐再至(又曰八十拜君命/一坐再至瞽亦如)
(之九十使人受鄭注云命謂/君不親饗食必以其禮致之)揖君則退(又曰七十不俟/朝鄭注云大夫)
(士之老者/揖君則退)七十不俟朝(見/上)九十問就室(又曰九十者天/子欲有問焉則)
(就其室以珍從/鄭注云尊養之)八十月告存(又曰八十月告存/鄭注云每月致膳)九十日
有秩(又曰九十日有秩鄭/注云秩常也有常膳)以珍從(見/上)授玉杖(續漢書禮/儀志云仲)
(秋之月縣道皆案户比民年始七十者授之以玉杖餔/之糜粥八十九十禮有加賜玉杖長尺端以鳩鳥為飾)
(鳩者不噎之鳥/也欲老人不噎)為此春酒以介眉壽(毛詩七月篇云六/月食鬱及薁七月)
(亨葵及菽八月剥棗十月穫稻為此春酒以介眉壽毛/傳云鬱棣屬薁蘡薁也剥擊也春酒凍醪也眉壽豪眉)
(也鄭箋云介助也既以鬱薁及棗助男/功又穰稻而釀酒以助其養老之具補)壽考維祺以介
景福(大雅行葦篇云黄耉台背以引以翼壽考維祺以/介景福毛傳云台背大老也引長翼敬也祺吉也)
(鄭箋云台之言鮐也大老則背有鮐文介助也養老人/而得吉所以助大福也補案釋詁云鮐背耉老壽人也)
(舍人曰老人氣衰皮膚涓瘠背若鮐魚也爾雅作鮐以/其似鮐魚而此經作台故箋申之云台之言鮐也大老)
(則背有鮐文是依爾雅為說也劉熙釋名/云九十曰鮐背背有鮐文或當然也補)
　　　鄉飲九
尊賢尚齒(禮鄉飲酒/云見前)少長以齒(禮鄉飲酒篇云賔酬主/人主人酬介介酬衆賔)
(少長以齒終于沃洗者焉知其能弟/長而無遺矣鄭注云遺猶脫也忘也)六十者坐五十者
立(又云鄉飲酒之禮六十坐五十/立侍以聴政役所以明尊長也)賔主象天地(禮鄉飲/酒篇云)
(賔主象天地也介僎象隂陽也三賔象三光也讓之三/也象月之三日而成魄也四面之坐象四時也補案鄭)
(注云隂陽助天地養成萬物之氣也三賔/象天三光者繫于天也古文僎作遵附)三賓象三光
　四面象四時(已上並鄉飲/酒篇見上)坐賓西北(禮鄉飲酒篇云/主人者尊賓故)
(坐賓于西北而坐介于西南以輔賔/賔者接人以義者也故坐于西北補)坐介西南(見/上)介必
東鄉(又曰介必東鄉介賓主也鄭注云獻酬盥/之禮主人將西賔將南介覸其間者也)洗揚觶
所以致潔(禮鄉飲酒云盥洗揚觶所以致潔也/補案鄭注云揚舉也今禮皆作騰)羞出自
東房(又云羞出自東房主人共之也/鄭注云羞燕私可以自專也)烹狗於東方(又云/烹狗)
(於東方祖陽氣之發於東方也鄭注云/祖猶法也狗所以養賔陽氣主養萬物)嚌肺嘗禮(又云/嚌肺)
(嘗禮也鄭注云非專為飲食言/主於相敬以禮也嚌肺於席中)啐酒成禮(又云啐酒成/禮也鄭注云)
(啐酒於/席末也)間歌三終合樂三終(禮鄉飲酒云工入升歌三/終主人獻之間歌三終合)
(樂三終工告樂備遂出一人揚觶乃/立司正焉知其和樂而不流也補)升歌三終主人獻
之(見/上)朝不廢朝莫不廢夕(禮鄉飲酒云朝不廢朝莫不/廢夕鄭注云朝夕朝莫聴事)
(也不廢之者既朝乃/飲先夕則罷其正也)笙入三終主人獻之(禮鄉飲酒/篇云見上)燕
樂無數盡歡而止(儀禮鄉飲酒云無算樂鄭注云算數/也燕樂無數或間或合盡歡而止也)
爵行無數醉而止也(又云無算爵鄭注云賔主/燕飲爵行無數醉而止也)吾觀其
鄉而知王道之易易(禮鄉飲/酒見前)鄉飲酒之禮廢長幼之序
失(禮經解篇云鄉飲酒之禮廢則/長幼之序失而爭鬬之獄繁矣)
　
　
　
　
　
　
　
　
　
　北堂書鈔卷八十三
欽定四庫全書
　北堂書鈔卷八十四
　　　　　　　　　　　唐　虞世南　撰
　　　　　　　　　　　明　陳禹謨　補註
　禮儀部五
　　冠十　　　　　　婚姻十一
　　　冠十
冠者禮之始嘉事之重(禮冠/義篇)二十弱冠(曲/禮)十五而冠(左/傳)
(云襄公九年晉㑹諸侯伐鄭公送晉侯晉侯以公宴于/河上問公年季武子對曰㑹於沙隨之嵗寡君以生晉)
(侯曰十二年矣是謂一終一星終也國君十五而生子/冠而生子禮也君可以冠矣大夫盍為冠具武子對曰)
(君冠必以祼享之禮行之以金石之樂節之以先君之/祧處之今寡君在行未可具也請及兄弟之國而假備)
(焉晉侯曰諾公還及衛冠于/成公之廟假鐘磬焉禮也補)筮日筮賔(禮冠義云古者/冠禮筮日筮賔)
(所以敬/冠事)令月吉日(應亨贈四王冠詩云令月維吉日盛/服加元首人咸飾其容鮮能離塵垢)
冠於阼以著代(禮冠義云冠於阼以著代也醮于客位/三加彌尊加有成也鄭注云阼謂主人)
(之北也適子冠於阼若不醴則/醮用酒於客位敬而成之也)行之廟以尊事(又云古/者重冠)
(故行之于廟行之于廟者所以尊重事尊重事而/不敢擅重事不敢擅重事所以自卑而尊先祖也)三加
彌尊喻其志也(禮郊特牲云三加彌尊喻其志也鄭注/云始加緇布冠次皮弁次爵弁冠益尊)
(則志益/大也)醮于客位加有成也(禮冠義/見上)奠摯於君(又云𤣥/冠𤣥端)
(奠摯於君鄭注云服/𤣥冠𤣥端異於朝也)必以金石之樂(左傳/見前)則有司過之
史(大戴禮太子既冠成人免於傅保則有司/過之史有虧膳之宰太子有過史必書之)冠而字之
敬其名也(禮郊特牲鄭注曰重/以未成人之時呼之)冠而字之成人之道(禮/冠)
(義云已冠而字之成人之道/也鄭注云字所以相尊也)見於母母拜之(又曰見于/母母拜之)
(見于兄弟兄弟拜之/成人而與為禮也補)見於兄兄拜之(見/上)容體正顔色齊
(又云冠而后服備服備而后容體正顔色齊辭令順鄭/注云言服未備者未可求以三始也童子之服采衣紒)
(補案三始言人為禮以正容體顔/色齊辭令順以此三者為始附)棄爾幼志順爾成德
(儀禮冠禮篇云始加祝曰令月吉日始加元/服棄爾幼志順爾成德壽考維祺介爾景福)帝加元服
大赦天下(後漢書云孝靈帝建寧四年正月帝加元服/大赦天下賜公卿以下各有差唯黨人不赦)
(補/)皇太子冠賜帛赦徒(漢書宣帝五鳳元年皇太子冠/賜丞相以下帛赦徒作杜陵)
　　　婚姻十一
婚禮萬世之始也(禮郊特牲云夫婚禮萬世之始也取/於異姓所以附逺厚别也鄭注云同)
(姓或取多/相䙝也)婚禮合二姓之好(婚禮云婚禮者將合二姓/之好上以事宗廟而下以)
(繼後/世也)謀合異類使和成者(周禮地官媒氏職鄭注云某/合異類使和成者  又云今)
(齊人名麴/麩曰媒補)繼先聖之後為宗廟之主(禮哀公問云冕而/親迎不已重乎孔)
(子曰合二姓之好以繼先聖之後以/為宗廟社稷之主君何為已重乎)成男女之别立夫
婦之義(禮婚義云婚禮者所以成男女之别立夫婦之/義也男女有别而後夫婦有義夫婦有義而後)
(父子有親父子有親而後君臣/有正故曰婚禮者禮之本也)敬章别也(禮郊特牲云/執摯以相見)
(敬章别也鄭注云言不/敢相䙝也摯所奠鴈也)婚禮不賀(禮郊特牲云婚禮不/賀人之序也鄭注云)
(序猶代也謹案所以不/賀者有相代之義也)取婦之家三日不舉樂(禮曽子/問云取)
(婦之家三日不舉樂思嗣/親也鄭注曰重時變也)嫁女之家三夜不息燭(又云/嫁女)
(之家三夜不息燭思相/離也鄭注云親骨肉也)男女待禮而成(毛詩云綢繆束/薪三星在天毛)
(傳云綢繆猶纒綿也三星參也在天謂始見東方也男/女待禮而成若薪芻待人事而後束也三星在天可以)
(嫁娶/矣補)男女以禮相求(毛詩草蟲篇云喓喓草蟲趯趯阜/螽毛傳云喓喓聲也草蟲常羊也)
(趯趯躍也阜螽蠜也卿大夫之妻待禮而行隨從君子/鄭箋云草蟲鳴阜螽躍而從之異種同類猶男女嘉時)
(以禮相求呼補案李巡/云螽蝗子也蠜音煩附)四者備而後娶(穀梁傳云公如/齊納幣納幣大)
(夫之事也禮有納采有問名有納徵有告期四/者備而後娶禮也公之親納幣非禮也故譏之)物禮不
備必死不往(列女傳曰召南申女許嫁而夫家禮不備/而欲迎之女曰夫家輕我一物不備一禮)
(不具守節持/義必死不往)取妻如之何必告父母(毛詩南山篇傳云/必告父母廟鄭箋)
(云取妻之禮議于生者/卜于死者此之謂告補)取妻如之何匪媒不得(鄭箋云/此言取)
(妻必待媒/乃得也補)仲春成婚(周禮媒氏職云仲春之月令會男/女鄭注云仲春隂陽交以成婚禮)
(順天/時也)霜降送女(董仲舒論云聖人以男女隂陽其道同/類天道向秋冬而隂氣結向春夏而隂)
(氣去故曰霜降而/送女冰泮而止殺)嫁娶皆以秋冬(聖證論云嫁娶/古人皆以秋冬)行事
必用昏昕(儀禮昏禮篇云行事必用昏昕鄭注云用昕/使者用昏壻也  按賈公彦疏云用昕使者)
(謂男氏使向女家納采問名納吉納徵請期五者皆用/昕昕即明之始君子舉事尚早故用朝旦也用昏壻者)
(謂親迎/時也補)男女以正婚姻以時(毛詩桃夭序云傳曰三十/之男二十之女不待禮會)
(而行之謂期盡之法則男女以/正謂男未三十女未二十也補)柔上剛下(易咸卦云咸/亨利貞取女)
(吉彖曰咸感也柔上而剛下二氣感應以相與相案易/疏云艮剛而兌柔若剛自在上柔自在下則不  交感)
(无由得通今兌柔在上而艮剛在下是/二氣感應以相授與所以為咸亨也補)得偶為合(周禮/媒氏)
(職云掌萬民之判鄭注云判半也/得偶為合主合其半成夫婦也)有待而行(易歸妹象/云愆期之)
(志有待/而行也)競赴良時(張華云方今嵗在己巳將次四仲婚/姻者競赴良時粲麗之觀相繼於路)
(嫁娶之㑹不乏乎目乃作感婚賦曰窈窕初茂玉質始/盛容華外豐心神内正接軫連騎隠隠習習充街塞里)
(暉曜城邑補案曹植感婚賦云陽氣動兮淑清百卉鬱用/兮含英春風起兮蕭條蟄蟲出兮悲鳴顧有懷兮妖人)
(搔首兮/屏營附)投心委命(傅文樂府雜歌曰男當進田/女適人投心委命誰受身)自家而
出(方言云自家/而出謂之嫁)因夫而成(白虎通云婚姻者何謂也昏/時行禮故謂之婚也婦人因)
(夫而成/故曰因)眷以嘉姻(潘岳懷舊賦云余總角而獲見承戴/侯之清塵名余以國士眷余以嘉姻)
十二而娶(淮南子云禮三十而娶文王十五而生武王/非法也嵗星十二嵗而周天天道一備故國)
(君十二嵗而冠冠而娶十五而/生子重國嗣不從古制也補)三十而室(韓子云齊桓/公微服以游)
(見人有年老而自養者公問其故對曰臣有子五人家/貧無以妻之使傭未及反公歸以告管仲管仲曰畜積)
(有腐棄之財而民飢餓宫中有怨女而民無妻公曰善/乃出宫中婦女而嫁之因下令曰丈夫三十而室女子)
(十五而/嫁補)十五許嫁笄而禮之(儀禮婚禮鄭注云婦人年/十五許嫁笄而禮之著纓)
(明有一繫也蓋/以五色為之)十五許嫁有適人道(家語云男子三十/而冠有成父之端)
(女子十五而許/嫁有適人之道)牲用魚芼以蘋藻(禮昏義云教成祭之/牲用魚芼以蘋藻鄭)
(注云魚蘋藻皆水物隂類也魚為俎實蘋/藻為菜羮祭無牲牢告事耳非正祭也)于以采蘋南
澗之濱(毛詩采蘋篇云于以采蘋南澗之濵于以采藻/于彼行潦補案鄭箋云古者婦人先嫁三月祖)
(廟未毀教于公宫祖廟既毀教于宗室教以婦德婦言/婦容婦功教成之祭牲用魚芼用蘋藻所以成婦順也)
(此祭女所出祖也法度莫大于四教是又祭以成之故/舉以言焉蘋之言賔也藻之言澡也婦人之行尚柔順)
(自潔清故取/以為戒補)于以采藻于彼行潦(見/上)女無二歸男有再
聘(潘岳答摯虞新婚云先王之禮/隨時為正女無二歸男有再聘)一與之齊終身不改
(禮郊特牲云壹與之齊終身不改/故夫死不嫁鄭注云齊或為醮)鹿皮為禮(古史攷云/嫁娶以鹿)
(皮為/禮)皮帛可制(儀禮婚禮云皮帛必可制/鄭注云皮帛儷皮束帛也)兩者欲其配
合十象五行(周禮媒氏職云凡嫁子娶妻入幣純帛無/過五兩鄭注云納幣用緇婦人隂也凡於)
(娶禮必用其類五兩十端也必言兩者欲/得其配合之名十者象五行十日相成也)穀圭天子以
聘女(周禮考工記云穀圭七寸天子/以聘女鄭注云納徵加於束帛)大璋諸侯以聘女
(又云大璋諸侯以聘女鄭注云亦納徵/加於束帛也大璋者以大璋之文飾也)一娶九女(白虎/通云)
(天子諸侯一娶九女者何重國廣繼嗣也地有九州承/天之施無所不生也娶九女亦足以成君施也補公羊)
(云諸侯娶一國則二國往媵之以姪娣/從之姪者何兄之子也娣者何女弟也)聘以萬金(漢舊/儀云)
(皇帝聘皇后/以金萬斤)納采用鴈(儀禮昏禮云納采用鴈鄭注云/將欲與彼合昏姻必先使媒氏)
(下通其言女許之乃後使人納為擇之/禮用鴈為摯者取其順隂陽往來也)執鴈問名(又云/執鴈)
(請問名鄭注云問名/者將歸卜其吉凶)納吉(儀禮昏禮云納吉用鴈鄭注/卜于廟得吉兆復使使往告)
(吉也婚姻之/事於是定)納徵(白虎通云納徵用/𤣥幣故不用鴈也)請期用鴈(儀禮昏/禮云請)
(期用鴈鄭注云陽倡隂和期日宜由夫家/來也夫家必先卜之得吉乃使使者往辭)委禽奠鴈(崔/駰)
(婚禮文曰載納嘉贄内結鞶/褵委禽奠鴈配以鹿皮補)戒曰謹慎(穀梁傳云齊侯/送姜氏于讙禮)
(送女父不下堂母不出祭門諸母兄弟不出闕門父戒/之曰謹慎從爾舅之言母戒之曰謹慎從爾姑之言諸)
(母般申之曰謹慎從爾父母/之言送女踰境非禮也補)送不下堂(見/上)親結其褵(國/風)
(東山篇云親結其縭九十其儀補案毛傳云縭婦人/之褘也母戒女施衿結帨九十其儀言多儀也附)施
衿結帨(皇甫謐女怨詩曰施/衿結帨三命丁寧)冕而親迎(禮哀公/問見前)御輪三
周(婚禮云壻執鴈入揖讓升堂再拜奠鴈蓋親受之於/父母也降出御婦車而婿授綏御輪三周先俟于門)
(外婦至壻/揖婦以入)揖婦以入(見/上)之子于歸百兩御之(毛詩鵲巢/篇傳云百)
(兩百乗也御迎也諸侯之子/嫁於諸侯送御皆百乗也)執鴈而入(禮婚義/見上)棄我舊
廬爰適他館(皇甫謐/詩云云)言秣其馬(毛詩江漢篇云之子于/歸言秣其馬傳云秣養)
(也六尺以上曰/馬之子是子也)皇駁其馬(毛詩東山篇云之子于歸皇/駁其馬傳云黄白曰皇駵白)
(曰駁鄭箋謂始/嫁時車服盛也)祁祁如雲(大雅韓侯篇云諸娣從之祁/祁如雲韓侯顧之爛其盈門)
(毛傳云祁祁徐靚也如雲言衆多也諸侯一取九女二/國媵之諸娣衆妾也顧之曲顧道義也鄭箋云媵者必)
(娣姪從之獨言娣者舉其貴者/爛粲然鮮明且衆多之貌補)其從如水(毛詩敝笱篇/云齊子歸止)
(其從如水傳云/如水諭衆也)共牢而食合卺而酳(禮婚義云共牢而/食合卺而酳謹案)
(共牢是用一牲/合卺是取一瓢)四爵合卺(儀婚禮云四爵合卺鄭注云/卺破匏也四爵兩卺凡六為)
(夫婦各三酳/一升曰爵)三王陶匏(郊特牲云三王作牢用陶匏鄭/注云太古無共牢之禮三王之)
(世作之而用太古之/器重夫婦之始也)腶脩以見(禮婚義云婦執笲棗栗/腶脩以見謹案婦見舅)
(姑之禮笲竹器/盛棗栗者也)饋以特豚(又云舅姑入室婦以特豚饋/明婦順也鄭注云以饋明婦)
(順者供養之禮/主于孝順也)成婦禮明婦順(見/上)辭父母(丁儀寡婦賦/云惟女子之)
(有行信異代之彞倫辭父母而言歸奉/君子之清塵又曰如懸蘿之附松云云)逺兄弟(毛詩云/女子有)
(行逺父母兄弟鄭箋云行道也婦人有出/嫁之道逺於親親故禮縁人情使得歸寧)執巾櫛(左傳/云晉)
(太子圉為質于秦將逃歸謂嬴氏曰與子歸乎對曰子執/晉太子而辱于秦子之欲歸不亦宜乎寡君使婢子侍)
(巾櫛以固子也從子而歸棄君命也不敢從亦不敢言/杜注曰嬴氏秦所妻子圉懷嬴也婢子婦人之卑稱也)
備掃灑(曲禮云納女於天子曰備百姓於國君曰備酒/漿於大夫曰備掃灑鄭注云納女猶致女也壻)
(不親迎則女之家遣人致之此其辭也姓之言生也天/子皇后以下百二十人廣子姓也酒漿掃灑賤婦人之)
(職/也)去君子之清宇(曹植愍志賦序云或人有好鄰人之/女者時無良媒禮不成焉彼女遂行)
(適人有言之于予者予心感焉乃作賦曰竊托音于往/昔迄來春之不從思同遊而無路情壅隔而靡通哀莫)
(哀于永絶悲莫悲于生離豈良時之難俟痛予質之日/虧登髙樓以臨下望所歡之攸居去君子之清宇歸小)
(人之蓬廬欲輕飛而從/之迫禮防之我拘補)奉君子之清塵(曹植出婦賦云/以才薄之陋質)
(奉君子之清塵承顔色以接意恐疎賤而不親悅新婚/而忘妾哀愛惠之中零遂摧頽而失望退幽屏于下庭)
(痛一旦而見棄心忉忉以悲驚衣入門之初服背床室/而出征攀僕御而登車左右悲而失聲嗟怨結而無訴)
(乃愁苦以長窮恨無愆而/見棄悼君施之不終補)温如蒲葦固以膠漆(崔駰婚/禮文云)
承慶雲之光覆(潘岳寡婦賦云伊女子之有行兮爰奉/嬪于髙族承慶雲之光覆荷君子之惠)
(渥/補)如懸蘿之附松(丁儀寡婦/賦見前)得壻如龍(楚國先賢傳云/孫儁與李元禮)
(俱娶太尉桓焉女時人謂桓叔/元兩女俱乘龍言得壻如龍也)委軀貴戚(曹植愍志賦/云委薄軀于)
(貴戚奉公/子之裳衣)娶于塗山(尚/書)求后于齊(左傳靈王求后于齊/齊侯問對于晏桓子)
(桓子對曰先王之禮辭有之天子求后于諸侯諸侯對/曰夫婦所生若而人妾婦之子若而人無女而有姊妹)
(及姑姊妹則曰先守某公之遺女若而人齊侯許/昏王使隂里結之補案隂里周大夫結成也附)必宋
之子(毛詩衡門篇云豈其食魚必河之鯉豈/其取妻必宋之子鄭箋云子宋姓也補)
　
　
　
　
　
　
　
　
　
　
　
　
　
　
　北堂書鈔卷八十四
欽定四庫全書
　北堂書鈔卷八十五
　　　　　　　　　　　唐　虞世南　撰
　　　　　　　　　　　明　陳禹謨　補註
　禮儀部六
　　拜揖十二　　　　賀十三
　　弔十四
　　　拜揖十二
拜以表情(白虎通云人所以相拜者以表/其情意屈節卑體尊人事也)所以致敬(禮鄉/飲云)
(拜至拜洗拜受拜送/拜既所以致敬也)屈節卑體(白虎通/見上)屈折就地(釋名云/跪危也)
(兩膝隠地體危倪也跽忌也見所敬者不敢自安也拜于/丈夫為趺趺然屈折下就地也于婦人為扶自相扶而上)
(下也/補)兩膝隠地(見/上)尚左(曲禮云凡男拜尚/左手女尚右手)從下　稽首(周/禮)
(大祝職云辨九􁅛一曰稽首二曰頓手三曰空首四曰振/動五曰吉􁅛六曰凶􁅛七曰竒􁅛八曰褒􁅛九曰肅􁅛以)
(以享右祭祀補案鄭𤣥注云稽首拜頭至地也頓首拜頭/叩地也空首拜頭至手所謂拜手也吉拜拜而後稽顙謂)
(齊衰不杖以下者言吉者此殷之凶拜周以其拜與頓首/相近故謂之吉拜云凶拜稽顙而後拜謂三年服者杜子)
(春云振讀為振鐸之振動讀為哀慟之慟竒讀為竒偶之/竒謂先屈一膝今雅拜是也或曰竒讀曰倚倚拜謂持節)
(持㦸拜身倚之以拜鄭大夫云動讀為董書亦或為董振董/以兩手相擊也竒拜謂一拜也褒讀為報報拜再拜是也鄭)
(司農云褒拜今時持節拜是也肅拜但俯下手今時撎是也/介者不拜故曰為事故敢肅使者𤣥謂振動戰栗變動之拜)
(書曰王動色變一拜答臣下拜再拜拜神與尸享獻也/謂朝獻饋獻也右讀為侑侑勸尸食而拜  􁅛音拜附)頓首
　吉拜　凶拜　竒拜　褒拜　肅拜(並見/上)槃辟雅拜(漢書/何武)
(徙京兆尹二歲坐舉方正所舉召見槃辟雅拜/也  案師古注曰槃辟猶言槃旋也補)疾趨卑拜(韓/子)
(云禮者所以貌情也中心懷而/不逾故疾趨卑拜以明之補)舉手膜拜(穆天子傳云膜/拜而受郭璞注)
(曰今之胡人禮佛舉手加頭/稱南謨拜者即此類也補)親饋拜而食(曲禮云侍食於/長者主人親饋)
(則拜而食主人不/親饋則不拜而食)黄帝膝行再拜(荘子云廣成子在于/崆峒之山黄帝往見)
(之廣成南首而卧黄帝從/下膝行而進再拜稽首)成帝臨問親拜(漢書張禹傳云/禹每病輒以起)
(居聞車駕自臨問之/成帝親拜禹牀下)拜安平於殿前(王隠晉書安平王傳/云帝迎拜安平獻王)
(於殿/前)拜公達於床下(荀氏家傳云魏文帝在東宫荀/公達有疾天子問病拜床下)宣
王每拜常林(魏志云晉宣王以常林鄉邑耆徳每為拜/或謂林曰司馬公貴重君宜止之林曰司)
(馬公自欲敦長幼之序為後生之法貴非吾之/所畏也拜非吾之所制也言者踧踖而退補)顯宗恒
拜王導(晉中興書云顯宗嘗使太常丞張放歸胙于王/導詔無下拜導不敢當辭以疾初顯宗幼沖見)
(王導/恒拜)梁松拜馬援(漢雜事云馬援與梁統友善統子松/往候援援小病松拜床下援于牀上)
(坐視不為禮左右曰松貴不當禮卵/援曰我乃松父友雖貴奈何失禮補)孔明拜徳公(襄陽/記云)
(諸葛孔明再拜/龎德公于牀下)朱治親迎交拜(吳志云孫權厯位上將/及為吳王朱治每進見)
(權常親迎執版交拜饗宴贈賜恩敬特隆/至從行吏皆得奉贄私覿其見異如此補)紀瞻出拜道
左(晉中興書云王敦從中宗出/紀瞻覘見大驚出拜道左)下車答候立拜(後漢書/云王丹)
(徵為太子少傅時大司徒侯霸欲與交友及丹被徵遣/子昱候於道遇丹昱迎拜車下丹下車答之昱曰家君)
(欲與君結交何為見拜丹曰/君房有是言丹未之許也)自起止元規拜(郭子云陶/公自沔水)
(上赴蘇峻之難含怒于庾公庾公謂必戮進退無計温/公乃親詣陶公卿但拜必無他我為保之庾殊未了而)
(不得不往乃從温言詣陶至便拜庾風姿雅潤陶/見拜不覺自起止之曰庾元規何縁拜陶士行補)平王
當璧而拜(左傳云楚共王無冡適有寵子五人無適立/焉乃大有事于羣望而祈曰請神擇于五人)
(者使主社稷乃徧以璧見于羣望曰當璧而拜者神所/立也誰敢違之既乃與巴姬宻埋璧于太室之庭使五)
(人齊而入拜康王跨之靈王肘加焉子干補/子晳皆逺之平王弱抱而入再拜皆厭紐)孔子向北
辰而拜(孝經援神契云制作孝經道備使七十二弟子/向北辰星而磬折孔子絳單衣向北辰而拜)
賦六月公子降拜(左傳云秦伯享晉公子子犯曰吾不/如衰之文也請使哀從公子賦河水)
(公賦六月趙衰曰重耳拜賜公子降拜稽首公降一級/而辭焉衰曰君稱所以佐天子者命重耳重耳敢不拜)
(補/)歌鹿鳴穆叔拜(左傳/見前)蘇秦兩拜燕復十城(戰國/䇿云)耿恭
再拜飛泉奔出(後漢耿恭傳云恭於蘇勒城中穿井深/十五丈不得水乃整衣冠向井再拜為)
(吏士禱有頃/飛泉奔出)黄巾見鄭𤣥皆拜(鄭𤣥别傳云建安元年/𤣥自徐州還髙宻道遇)
(黄巾賊數萬人/見𤣥皆再拜補)諸將見于吉皆拜(江表傳曰時有道士/琅邪于吉先寓居東)
(方往來吳㑹立精舍燒香讀道書制作符水以治病吳/㑹人多事之孫䇿嘗于郡城門樓上集㑹諸將賔客吉)
(乃盛服杖小函漆畫之名為仙人鏵趨度/門下諸將賔客三分之二下樓迎拜之補)王丹不拜遂
揖而别(東觀漢記王丹傳云更始時陳遵為大司馬出/使匈奴過辭于王丹丹曰俱遭反覆唯我二人)
(為天所遺今子當之絶域無以相贈/贈子以不拜遂揖而别遵甚悅之補)伊籍一拜未足為
勞(蜀志云伊籍先主遣東使于吳孫權聞其才辯欲逆/折以辭籍適入拜權曰勞事無道之君乎籍即對曰)
(一拜一起未/足為勞也)樊英答妻拜(後漢書樊英傳云潁川陳寔/少從英學嘗有疾妻遣奴婢)
(拜問英下牀將答禮寔怪而問之英/曰妻齊也共奉祭祀禮無不答補)魏霸入拜妻(東觀/漢記)
(曰魏霸為光禄大夫妻死長兄伯為霸取妻送至官舍/霸曰年老兒子備具何用空養他家老嫗為即自入拜)
(其妻手奉案前因跪曰不敢/相屈妻慙求去遂送還之補)得錢非義終不肯拜(東觀/漢記)
(趙勤傳云勤少孤常從人貸錢或以錢示勤曰/汝起拜即與汝勤曰拜汝得錢非義終不肯拜)偷酒非
禮所以不拜(世說云鍾毓兄弟小時值父晝寢因共偷/服藥酒其父時覺且託寐以觀之毓拜而)
(後飲㑹飲而不拜既而問毓何以拜毓曰酒以成禮不/敢不拜又問㑹何以不拜㑹曰偷本非禮所以不拜)
推手小舉(周禮司儀職云詔王儀南鄉見諸侯土揖庶/姓時揖異姓天揖同姓鄭注云土揖推手小)
(下之也時揖平推手也/天揖推手小舉之補)以手著胷(說文云以手/著胷曰揖)違位為
敬(曲禮云揖人必違其位/鄭注云禮以變為敬也)對揖無敬(漢官儀云尚書郎/見左右丞對揖無)
(敬/)天揖同姓土揖庶姓時揖異姓(周禮司儀/職云見上)孤卿特揖
大夫旅揖士旁三揖(周禮司士職云孤卿特揖大夫以/其等旅揖士旁三揖還揖門左門)
(右鄭𤣥注云特揖一一揖之旅衆也大夫爵同者衆揖/之公及孤卿大夫始入門右皆北面東上王揖之乃就)
(位羣士及故士太僕之屬三揖者士有上中下王揖之/皆逡巡既復位鄭司農云卿大夫士皆君之所揖禮也)
三揖而進(禮少儀云事君難進而易/退故君子三揖而進也)長揖不拜(漢書酈/食其傳)
(云沛公至髙陽傳舍使人召食其食其至入謁沛公方/踞牀下令兩女子洗足而見食其食其入長揖不拜補)
揖莊王而北面(淮南子曰令尹子佩請飲莊王王許子/佩具王不往子佩既請而揖北面立於)
(殿/前)揖袁逢而不拜(後漢書趙壹傳云光和元年舉郡上/計到京師是時袁逢受計計吏數百)
(人皆拜伏庭中莫敢仰視壹獨長揖而已逢望而異之/令左右往讓之曰下郡計吏而揖三公何也對曰昔酈)
(食其長揖漢王今揖三公何遽怪哉/逢則斂祍下堂執其手延置上坐補)貴人爭揖(漢書云/萭章為)
(京兆尹門下督從至殿中侍中/諸侯貴人爭欲揖章莫與言)皆住相揖(甲辰儀云皇/太子并公主)
(逢持節使者/皆住相揖)王祥長揖(晉書王祥傳云武帝為晉王王/祥與荀顗往謁顗謂祥曰相王)
(尊重何侯既已盡敬今便當拜也祥曰相國誠為尊貴/為是魏之宰相吾等魏之三公公王相去一階而已班)
(例大同安有天子三司而輒拜人者損魏朝之望虧晉/王之德君子愛人以禮吾不為也及入顗遂拜而祥獨)
(長揖帝曰今日方知/君見顧之重矣補)袁渙髙揖(袁氏世紀曰太祖破吕/布陳羣父子時亦在布)
(軍見太祖皆拜渙獨髙揖不為禮太祖甚嚴憚之補案/時太祖給衆官車各數乘使取布軍中物唯其所欲衆)
(人皆重載惟渙取書數百卷/資糧而已衆人聞之大慙附)曹邱揖季布(史記季布傳/曹邱揖布曰)
(楚人諺曰得黄金百/斤不如得季布一諾)汲黯揖田蚡(史記汲黯傳云田蚡/為丞相中二千石來)
(拜謁蚡不為禮然黯見/蚡未嘗拜常揖之補)路逢怒鼃下車而揖(尹文子云/越王勾踐)
(路逢怒鼃下/車而揖之)路逢馬毉下車而揖(列子云范氏門徒路/遇乞兒馬毉弗敢辱)
(也必下車而揖之宰我聞之以告仲尼仲尼曰汝弗知/乎夫至信之人可以感物也動天地感鬼神横六合而)
(無逆者豈但履危險入水火而已哉商/邱開信偽物猶不逆況彼我皆誠哉補)遂揖而别(東觀/漢記)
(王丹/見前)横揖而去(獻帝春秋曰董卓欲廢帝謂袁紹曰皇/帝沖闇非萬機之主陳留王猶勝今欲)
(立之人有少智大或癡亦知復何如為當且爾郷不見/靈帝乎念此令人憤毒紹曰漢家君天下四百許年恩)
(澤深渥兆民戴之來久今帝雖幼沖未有不善宣聞天/下公欲廢適立庶恐衆不從公議也卓謂紹曰豎子天)
(下事豈不決我我今為之誰敢不從爾謂董卓刀為不/利乎紹曰天下健者豈惟董公引佩刀横揖而出補)
　　　賀十三
非君賜不賀(少儀云有慶/非君賜不賀)先朝而後賀(王肅家訓云尊/長皆當先朝而)
(後拜賀不得因/朝以當賀也)賀者在閭(劉向與子歆書云董生有言/弔者在門賀者在閭言憂則)
(恐懼敬事則善功又曰賀者在門弔者/在閭言受福則驕奢驕奢則禍必至)獨束帛賀(韓詩/外傳)
(云晉平公之時藏寶之臺燒士大夫聞皆趨車馳馬救/火公子晏子獨束帛而賀曰甚善哉平公勃然作色曰)
(珠玉之所藏也國之重寶也而天火之士大夫皆趨車/走馬而救之子獨束帛而賀何也有說則生無說則死)
(公子晏子曰何敢無說臣聞之王者藏于天下諸侯藏/于百姓商賈藏于篋匱今百姓之於外短褐不蔽形糟)
(糠不充口虛而賦斂無已收大半而藏之臺是以天火/之且臣聞之昔者桀殘賊海内賦斂無度萬民甚苦是)
(故湯誅之為天下戮笑今皇天降災于藏臺是君之福/也而不自知變悟亦恐君之為隣國笑矣公曰善自今)
(已往請藏于/百姓之間補)豪傑往賀(史記髙祖本紀云單父人吕公/善沛令避仇從之客因過沛焉)
(沛中豪傑吏聞令有重客皆往賀蕭何為主吏主進令/諸大夫曰進不滿千錢坐之堂下髙祖為亭長素易諸)
(吏乃紿為謁曰賀錢/萬實不持一錢補)主簿拜賀(謝承後漢書鄭𤣥傳云/臨淮郡兩鹿隨車主簿)
(拜賀曰聞三公轖畫作/鹿明府必為宰相矣)四境皆賀(吕氏春秋云世之人/主得地百里則喜四)
(境皆賀得士則不喜不/知相賀不通乎輕重也)主求賢是以賀(國語趙簡子問/於壯馳兹曰東)
(方之士孰為瘉壯馳兹拜曰敢賀簡子曰未應吾問何/賀對曰臣聞之國家之將興也君子自以為不足其亡)
(也若有餘今主任晉國之政而問/及小人又求賢人吾是以賀補)國所頼以是賀(㑹稽/典録)
(云鄭憲與孔融結為兄弟因升堂見親憲自為壽以賀/母母曰何賀憲曰母昔有憲憲今有弟家國所賴以是)
(賀/耳)朱鮪破諸將皆賀(東觀記朱鮪傳云鮪破/河内上大喜諸將賀之)劉備死羣
臣皆賀(魏志袁渙傳云時有傳劉備死羣臣皆賀渙以/嘗為備舉吏獨不賀補案帝聞渙昔拒吕布之)
(事問渙從弟敏渙勇怯何如敏對曰渙貌似/和柔然其臨大節處危難雖賁育不過也附)北澤燒火
管子入賀(管子云齊之北澤燒火光照堂下管子入賀/桓公曰吾田野辟農夫必有百倍之利矣是)
(嵗租稅九月/而具粟又美)探鷇反之晏子拜賀(晏子云景公探雀鷇/弱故反之晏子逡巡)
(再拜賀曰君有/聖人之道矣)正賀璇璣改度臈賀慶福惟新(王肅家/訓云正)
(為嵗首璇璣改度臈/當大蜡慶福惟新)冬至日長懽喜(王肅家訓云賀冬/至言日至冬至而)
(始長故/懽喜)冬至君道長故賀(漢雜事云冬至陽氣起君道/長故賀夏至隂氣生君道衰)
(故不/賀)
　　　弔十四
弔生曰唁弔死曰弔(禮統云弔生曰唁弔死曰弔生謂/之唁何非為喪之位哭泣之事但)
(嗟嘆以言故謂之唁弔死謂之弔何素/有恩禮無服屬但致傷哀故謂之弔)知生者弔(曲禮/云知)
(生者弔知死者傷知生而不知死弔/而不傷知死而不知生傷而不弔)弔於人是日不樂
(檀弓云弔於人是日不樂鄭/注曰君子哀樂不同日也)無車不弔(曲禮云五十無/車者不越疆而)
(弔/人)𤣥冠不弔(檀弓云羔裘𤣥冠夫子不以/弔鄭注云不以吉服而弔也)齊衰不弔(檀/弓)
(云子張死曽子有母之喪齊衰而往哭之/或曰齊衰不以弔曽子曰我弔也與哉)不踰封而弔
(檀弓云婦人非三年/之喪不踰封而弔)不越疆而弔(檀弓/見上)王弔則與巫前
(周禮喪祝職云王弔則與巫前鄭司農注云喪祝與巫/以桃厲執戈在王前補案喪祝掌大喪勸防之事鄭司)
(農云勸防引柩也杜子春云防當為披𤣥/謂勸猶倡帥前引者防謂執披備傾戲附)后弔則與祝
前(周禮女巫職云若王后弔則與祝前鄭𤣥注曰女巫/與祝前后如王禮  案女巫掌嵗時祓除釁浴旱暵)
(則舞/雩補)天子爵弁純衣(白虎通云天子哭諸侯爵弁純衣/又曰遣大夫弔辭曰皇天降災子)
(獨罹之嗚/呼哀哉)箕踞鼔盆而歌(莊子云莊子妻死惠子弔/之莊子方箕踞鼔盆而歌)擁
膝蹲踞而笑(符子云陶朱公喪其中子隣人往弔之朱/公方擁膝蹲踞捧頭而笑隣人曰聞有喪)
(將唁子之哀朱公曰生不致哀/死而唁何隣人之不通也補)來弔其哭甚哀(漢書曰/龔勝死)
(有父老來弔其哭甚哀既而曰嗟乎薫以香自燒膏以/明自銷龔生竟夭天年非吾徒也遂趍而出莫知其譙)
(補/)往哭不勝其慟(世說云顧彦先平生好琴及喪家人/常以琴置靈牀上張季鷹往哭之不)
(勝其慟遂徑上其牀鼔作數曲竟撫琴曰顧彦先頗復/賞此不因又大慟遂不執孝子手而出補案世說云孫)
(子荆以有才少所推服唯雅敬王武子武子喪時名士/無不至者子荆後來臨屍慟哭賔客莫不埀涕哭畢向)
(靈牀曰卿嘗好我作驢鳴今為卿作體似聲真/賔客皆笑孫舉頭曰使君輩存令此人死附)袁粲獨
哭而出(晉書何劭亡養子岐為嗣袁粲弔岐岐辭以疾/粲獨哭而出曰今年決下婢子品王詮謂之曰)
(知死弔死何必見生岐前多罪爾時不下何公/新亡便下岐品人謂中正畏强易弱粲乃止補)裴楷獨
哭而返(裴楷别傳云阮籍遭母喪楷往弔籍乃離喪位/神氣晏然縱情嘯詠傍若無人楷便率情獨哭)
(畢而/退)弔大水(左傳莊公十一年宋大水公使弔焉曰天/作淫雨害於粢盛若之何不弔對曰孤實)
(不敬天降之災以/為君憂拜命之辱)弔貴驕(說苑云孫叔敖為楚令尹吏/民皆賀有一老父衣麄衣冠)
(白冠後來弔曰身貴而驕人者民去之位髙而擅權者/民惡之禄厚而不知止者患處之孫叔敖再拜曰敬受)
(命願聞餘教父曰位已髙而意益下官益大而心益/小禄已厚而慎不敢取君謹守此三者足以治楚補)哀
禍烖(周禮大宗伯職云以弔禮哀禍/烖鄭注云禍烖謂遭水火也)哀冦亂(又云以恤/禮哀冦亂)
(鄭𤣥注云恤憂也隣國相憂/兵作於外為冦作於内為亂)
　
　
　
　
　
　
　
　
　
　
　
　
　
　
　北堂書鈔卷八十五
欽定四庫全書
　北堂書鈔卷八十六
　　　　　　　　　　　唐　虞世南　撰
　　　　　　　　　　　明　陳禹謨　補註
　禮儀部七
　　　法則十五
醫不三世不服其藥(曲禮鄭注云/慎物齊也)尊賢不過二代(禮郊/特牲)
(云天子存二代/之後猶尊賢也)無田禄者不設祭器有田禄者先為祭
服(曲禮鄭注云祭器/可假祭服宜自有)外事以剛日内事以柔日(鄭注云/順其出)
(為陽也出郊為外事/内事順其居内為隂)祭服敝則焚之祭器敝則埋之(鄭/注)
(云不欲人䙝之也焚之必已/不用埋之不知鬼神之所為)牲死則埋之龜筴敝則埋
之(曲禮/云云)乗路馬必朝服(鄭注云路馬君/所乗之馬也)耆老不徒行(王/制)
(鄭注云/徒空也)顧不過轂(曲禮鄭注云/為掩在後也)視不過衡(論語注云車/中不内顧者)
(前視不過衡軛/旁視不過輢轂)客車不入大門(曲禮鄭注/云謙也)偏駕不入王
門(儀禮覲禮云案鄭注云在旁與己同曰偏同姓金輅/異姓象輅四衛革輅蕃國木輅駕之與王同謂之偏)
(駕不入王門乗墨車以朝是/也偏駕之車舍之于館與補)凡奉者當心提者當帶(曲/禮)
(鄭注云髙/下之節也)執天子之器則上衡(鄭注云謂髙于心彌/敬也此衡謂與心平)執
主器輕如不克(鄭注云重慎之也/主君也克勝也)授立不跪授坐不立
(少儀鄭注/云由便也)執玉不趨(曲禮鄭注云/志重玉也)執玉鞠躬　操璧尚
左手(曲禮云執主器操幣圭璧則尚左手行不舉足車/輪曳踵補案鄭注云重慎也尚左手尊左也車輪)
(謂行不/絶也)凡有刺刃者以授人則辟刃(少儀鄭注云辟刃/不以刃鄉人也)
削授拊(又云刀卻刃授頴削授拊鄭/注云辟用時頴鐶也拊謂把)刃授頴(見/上)其無篚
則皆坐奠之(内則鄭注/云奠停也)獻民虜者操右袂(曲禮云獻車/馬者執䇿綏)
(獻甲者執胄獻杖者執末獻民虜者操右袂補案鄭注/云凡操執者謂手所舉以告者也設其大者舉其小者)
(便也甲鎧也胄兠鍪也民虜/軍所獲也操其右袂制之附)獻車馬者執䇿綏(見/上)獻鳥
者佛其首(鄭注云為其喙害人也佛/戾也蓋為小竹籠以冒之)馬則執靮(少儀云/犬則執)
(緤守犬田犬則授擯者既受乃問犬名牛則執紖馬則/執靮皆右之補案鄭注云緤紖靮皆所以繋制之者守)
(犬田犬問名畜養者當呼之名謂韓盧/宋鵲之屬右之者執之宜由便也附)牛則執紖犬則
執緤(並見/上)獻杖者執末　獻甲者執胄(已上並曲禮/篇云見上)有
慶非君賜不賀(禮少儀/篇見前)入國而問俗(曲禮鄭注云俗謂/常所行與所惡也)
入國不馳(鄭注云/愛人也)入里必式(鄭注云不/誣十室)城上不呼(鄭注/云為)
(惑/人)城上不趨(少儀云執玉執龜筴不趨堂上不趨城上/不趨補案鄭注云於重器于近尊于迫狹)
(無容也步張/足曰趨附)道路男由右女由左(王制云道路男子由/右婦人由左車從中)
(央補案鄭注云道/中三途逺别也附)斑白者不提挈(又云輕任并重任分/斑白者不提挈補案)
(鄭注云皆謂以與/少者雜色曰斑附)堂上不趨(少儀篇/見前)室中不翔(曲禮鄭/注云為)
(其迫也行而/張拱曰翔)堂上接武(鄭注云武迹也迹相接為每移/足半躡之中人之迹尺二寸也)
堂下布武(鄭注云每移足各/自成迹不相躡也)將上堂聲必揚(曲禮鄭注/云警内人)
(也/)將即席容毋怍(鄭注云怍/顔色變也)衣毋撥(鄭注云撥/發揚貌)足毋蹶
(鄭注云蹶/行遽貌)勞毋袒(曲禮云毋噭應毋淫視毋怠荒遊毋/倨立毋跛坐毋箕寢毋伏斂髪毋髢)
(冠毋免勞毋袒暑毋褰裳補案鄭注云皆為其不敬噭/號呼之聲也淫視睇眄也怠荒放散身體也跛偏任也)
(伏覆也髢髲也毋垂餘如髲也/免去也褰袪也髢或為肆附)立毋破　毋怠荒　毋
淫視(己上並曲禮/篇云見上)折旋中矩(玉藻鄭注云/曲行也宜方)立必正方(曲/禮)
(鄭注云習其/自端正也)立視五雟(鄭注云立平視也巂猶規也/謂輪轉之度巂或為繠補)凡
視上於面則敖下於帶則憂(鄭注云敖則/仰憂則低)在朝言禮(鄭/注)
(云于朝廷言/無所不用禮)在朝言朝(曲禮云在官言官在府言府在/庫言庫在朝言朝補案鄭注云)
(唯君命所在就展習之也官謂版圖文書之處府謂寳/藏貨賄之處庫謂車馬兵甲之處朝謂君臣謀政事之)
(處/附)在官言官　在府言府　在庫言庫(已上並曲禮/篇云見上)男
不言内女不言外(内則鄭注云/謂事業之次)内言不出外言不入(曲/禮)
(云外言不入于梱内言不出于梱/補案鄭注云皆為重别防淫亂附)請業則起請益則起
(案鄭注云尊師重道也起若今摳衣前請也/業謂篇巻也益謂受說不了欲師更說之附)公庭不言
婦女(鄭注云非/其時也)朝言不及犬馬(鄭注云非/公議也)不茍訾不茍
笑(鄭注云人之性不欲/見毁訾不欲見笑)毋儳言(鄭注云儳猶/暫也非類雜)毋勦說(鄭/注)
(云勦猶擥也謂取/人之說以為己說)詩書不諱臨文不諱(又云鄭注云/為其失事正)食
至起(曲禮鄭注/云為饌變)燭至起(鄭注云/異晝夜)當食不歎(鄭注云食或/以樂非歎所)
(曹案左傳桓九年冬曹太子來朝賔之以上卿禮也享/  太子初獻樂奏而歎施父曰曹太子其有憂乎非歎)
(所也/補)客踐乃坐(曲禮鄭注云客安主人/乃敢安也講問宜坐)客跪撫席(鄭注/云撫)
(之者答主/人之親正)主人不問客不先舉(鄭注云客自外來宜問/其安否無恙及所為來)
(故/)主人敬客則先拜客(曲禮/云云)見人弗能館不問其所舍
(曲禮云弔喪弗能賻不問其所費問疾弗能遺不問其/所欲見人弗能館不問其所舍補案鄭注云皆謂傷恩)
(也見人見行/人館舍也附)問疾弗能遺不問其所欲　弔喪弗能賻
不問其所費(見/上)鄰有喪舂不相里有殯不巷歌(鄭注云/助哀也)
(相謂/送杵)臨喪不笑(鄭注云宜/有哀色也)望柩不歌(鄭注云哀傷/之無容樂)助葬
必執紼(鄭注云𦵏喪之/大事紼引車索)適墓不登壟(鄭注云為其不敬/壟冡也墓塋域)
賤不誄貴幼不誄長(禮曽子問篇云賤不誄貴少不誄/長禮也鄭注云誄累也累列生時)
(行迹誄之以作諡/諡當由尊者成)六十不親學　八十月告存(已上並/王制篇)
(云見/上)大夫無故不徹縣士無故不徹琴瑟(曲禮云大夫/無故不徹縣)
(士無故不徹琴瑟鄭注云憂/樂不相干也故謂災患喪病)父子皆異宫(内則鄭注云/異宫崇敬也)
父子不同席(曲禮鄭注云/異尊卑也)凡父在孫見祖祖亦名之(内/則)
(云凡父在孫見于祖祖亦名之禮如子見父無辭補案/見子于祖家統于尊也父在則無辭有適子者無適孫)
(與見庶子同也父卒而有適孫則有詞與/見冢子同父兄雖卒而庶孫猶無辭也附)子于父母則
自名也(曲禮鄭注云名父母所/為也子者男子通稱也)子事父母雞初鳴咸盥
潄(内/則)為人子者居不主奥(鄭注云謂與父同宫者也不/敢當其尊處室中西南隅謂)
(之/奥)不登髙不臨深(鄭注云為其/近危險也)不有私財(謹案為人子/之道不得有)
(私財/之事)不敢私與(鄭注云家事/統於尊者也)父母存不許友以死(曲禮/鄭注)
(云謂忘親也死謂報仇讐諸案聶政傳嚴仲子辟人為/聶政言曰臣有仇而行游  侯衆矣然至齊竊聞足下)
(義甚髙故進百金者將用為夫人麤糲之費得以交足/下之驩豈敢以有求望邪聶政曰臣所以降志辱身居)
(市井屠者徒幸以養老母老/母在政身未敢以許人也補)親有疾飲藥子先嘗之(鄭/注)
(云嘗度/其所堪)父母唾洟不見(内則鄭注云/輒刷去之)具父母衣純以繢
(深衣鄭注云尊者存以/多飾為孝繢畫文也)孤子衣純以素(鄭注云三十以/下無父稱孤也)
父之齒隨行兄之齒鴈行(王制鄭注云廣/敬也謂于途中)子甚宜其妻
父母不悅出(内則鄭注云/宜猶善也)己孤暴貴不為父作諡(曲禮/鄭注)
(云子事父/無貴賤)男角女羈否則男左女右(内則注云夾胷兩/旁當角處留髮不)
(剪謂之角留頂上縱横各/一相交通達謂之羈補)執右手咳而名之(内則云父/執子之右)
(手咳而名之補案鄭注云/執右手明將授之事附)二十而冠可以衣裘帛(謹案/二十)
(冠而成人可/以衣裘帛)男鞶革女鞶絲(鄭注云鞶小囊盛帨巾者/男用韋女用繒有飾縁之)
(則是鞶/裂與)非先生之法服不敢服(孝經云云鄭注云法服/謂日月星辰山龍華蟲)
(藻火粉米/黼黻絺繡)禮不盛服不充(玉藻鄭注云禮盛者/服充大事不崇曲敬)朝服雖
敝加於上(穀梁傳云公㑹王人齊侯宋公衛侯許男曹/伯陳世子欵盟于洮王人之先諸侯貴王命)
(也朝服雖敝必加於上弁冕雖舊必加/於首周室雖衰必先諸侯兵車之㑹也)不有敬事不敢
袒裼(内則鄭注云/父黨無容)䙝衣衾不見裏(鄭注云為/其可穢)諸侯曰夫
人(曲禮鄭注云/夫之言扶也)大夫曰孺人(鄭注云孺/之言屬也)士曰婦人(鄭注/曰婦)
(之言/服也)夫人自稱於天子曰老婦(鄭注云自稱於天子謂/畿内諸侯之夫人助祭)
(若時/事見)自稱於其君曰小童(曲禮鄭注云小童/若云未成人也)自稱於諸
侯曰寡小君(鄭注云謂嚮來/朝諸侯之時)自世婦以下自稱婢子(鄭/注)
(云婢之言卑也於/其君稱此以接見)國君不名卿老世婦(曲禮云國君不/名卿老世婦大)
(夫不名世臣姪娣士不名家相長妾補案鄭注云雖貴/于其國家猶有所尊也卿老上卿也世臣父時老臣附)
君不撫僕妾(雜記鄭注云/畧於賤也)大夫不名世臣姪娣　士不
名家相長妾(已上並曲禮/篇云見上)冢婦每事請於姑(内則鄭注/云謂傳家)
(事於長婦也婦雖受/傳猶不敢專行也)介婦不敢敵於冢婦(鄭注云雖有/勤勞不敢掉)
(磬/)西宫御女撞白鐘(淮南子云季秋之月西宫/御女白色衣白采撞白鐘)北宫御
女擊磬石(又曰孟冬之月北宫御/女黒色衣黒采擊磬石)妻將生子居側室(内/則)
(云妻將生子及月辰居側室夫使人日再問之作而自/問之妻不敢見使姆衣服而對至于子生夫復使人日)
(再問之夫齊則不入側室之門/鄭注云側室謂燕寢之旁室補)作而問之使姆對(鄭注/云作)
(有感/動)男子設弧于門左女子設帨於門右(鄭注云表男/女也弧者示)
(有事于武也帨/事人之佩巾也)敢用時日祗見孺子(鄭注云/祗敬也)
　
　
　
　
　
　
　北堂書鈔卷八十六
欽定四庫全書
　北堂書鈔卷八十七
　　　　　　　　　　　唐　虞世南　撰
　　　　　　　　　　　明　陳禹謨　補註
　禮儀部八
　　宗廟十六　　　社稷十七
　　　宗廟十六
王假有廟(易萃卦云萃亨王假有廟王弼註曰假至也/王以聚至有廟也補案孔頴達疏云假至也)
(天下崩離則民怨神怒雖復享祀與無廟同王至大聚/之時孝德乃洽始可謂之有廟矣故曰王假有廟附)
象生之居(白虎通云聖王所以制宗廟何曰生死殊路/故敬鬼神而逺之所以有屋何所以象生之)
(居/補)縁生以事死敬亡若事存(又云王者立宗廟何縁生/以事死敬亡若事存欲立)
(宗廟而祭之此孝子/之心所以追繼養也)宗廟致敬不忘親也(孝/經)形貌所在
(釋名云宗尊也廟貌/也先祖形貌所在也)衣服藏焉(周禮守祧職云掌守先/王先公之廟祧其遺衣)
(服藏焉鄭注云廟謂大祖之廟及三昭三穆遷主所藏/曰祧先公之遷主藏于后稷之廟先王之遷主藏于文)
(武之廟遺衣服大斂之餘也故書祧作濯鄭司農濯/讀為祧此王者之宫而有先公謂大王以前為諸侯)可
以觀德(商書云七世之廟可以觀德孔安國傳云天子/七廟必有德之主則為祖宗其廟不毁故可觀)
(德/)所以尊祖(孝經援神契云宗/廟所以尊祖也)冠娶必告(禮文王世子/云五廟未毁)
(雖及庶人冠娶妻必/告死必赴不忘親也)天子七廟(王制鄭注云此周制七/者太祖及文王武王之)
(祧與親/廟四)諸侯五廟(又云鄭注云太祖始封之君/王者之後不為始封之君廟)大夫三
廟(鄭注云太祖/别子始爵者)士二廟(鄭注云謂諸侯之中士下/士名曰官師者上士二廟)夏曰
世室世世祀之(王嬰古/今通論)殷人重屋(周禮考工記匠人職/云殷人重屋鄭注云)
(重屋者王宫正/堂若大寢也)周公稱廟羣公稱宫(公羊傳云世室屋/壞世室者何魯公)
(之廟也周公稱太廟魯公稱世室羣公稱宫/此魯公之廟也曷為謂之世室世世不毁也)正室(文王/世子)
(云正室守太廟尊宗室正室適子也疏云此覆釋所以/遣適子守太廟適子是宗室之正太廟是祖之正用適)
(子守太廟是尊于宗/及廟之室故也補)貴室下室(又云諸父諸兄守貴室/子弟守下室而讓道達)
(疏云此覆釋前諸父諸子諸孫守貴室下室之事而貴/者守貴賤者守賤賤者讓于貴貴者不相陵犯是讓道)
(達也/補)姜嫄曰神宫(魯頌云閟宫有洫實實枚枚鄭箋云/閟神也姜嫄神所依故廟曰神宫補)
景帝名德陽(帝王世紀云漢景帝廟名德陽宣帝廟名/長壽武帝廟名龍淵文帝廟名顧成昭帝)
(廟名徘/徊補)宣帝名長壽　武帝名龍淵　文帝名顧成
昭帝名徘徊(並見/上)將營宫室宗廟為先(曲/禮)規矩天地擬則
隂陽(孫敏/表云)雉門之外(周禮云小宗伯之職掌建國之神/位右社稷左宗廟鄭注云庫門内)
(雉門外/之左右)地形顯敞(晉起居注武帝太安中詔曰往者乃/魏氏舊廟處立廟既壅翳不顯又材)
(木短小至今中間有跌橈之患今當修立不宜在故處/太僕寺南臨甬道地形顯敞更于此營之主者依典禮)
(施行/補)徂來之松新甫之柏(毛詩閟宫篇徂/來新甫二山名)南致荆山之
木西採華山之石(晉陽秋云武帝改營太廟南致荆山/之木西採華山之石鑄銅柱十二塗)
(以黄金鏤以百物填/以丹青綴以珠玉)復廟重檐(明堂位云山節藻梲復/廟重檐刮楹達鄉反坫)
(出尊崇坫康圭疏屏/天子之廟飾也補)大夫蒼士黈(穀梁云丹桓公楹禮/天子諸侯黝堊大夫)
(蒼士黈丹/楹非禮也)銅柱金鏤(晉陽秋/見上)圖畫神靈(楚辭天問序曰/屈原放逐彷徨)
(山澤見楚有先王之廟及公卿祠堂圖畫天地山川神/靈及古賢怪物行事因書其壁呵而問之以渫憤懣)
新廟奕奕(魯頌閟宫篇云新廟奕奕奚斯所作鄭箋云/奕奕姣美也修舊曰新新者姜嫄廟也補)
奕奕寢廟君子作之(小雅小宛篇毛/傳云奕奕大貌)諸侯不得祔於天
子(禮喪服小記謹案諸侯/卑故不得祔於天子也)天子諸侯可祔於士(鄭注云/人莫敢)
(卑其/祖也)神無依據以主繼心(白虎通云祭有主言神無/所依據孝子以主繼心焉)宗
廟之主亦當盡敬(禮云宗廟之主以木為之長尺二寸/孝子入宗廟之中雖見木主亦當盡)
(敬/)主狀四方(五經要義云木主之狀四方穿中央以/達四方天子長尺二寸刻諡於其背補)方
明為主(又云諸侯㑹天子則以方明為主覲禮云方明木/也其形四面方六上𤣥下黄東青南赤西白北)
(黒方明者上下四/方神明之象也)虞主用桑(公羊傳云作僖公主者何/為僖公作主也主者曷用)
(虞主用桑練主用栗用栗者藏主也作僖公主者何以/書譏何譏爾不時也其不時奈何欲久喪而後不能也)
(補/)練主用栗(見/上)世世祭之(王嬰古/今通論)四時享祭(魏書云有/司奏立武)
(皇帝廟四/時享祀)羞含桃(禮月令云仲夏之月天子乃以/雛嘗黍羞以含桃先薦寢廟)獻櫻
桃(漢書叔孫通傳云惠帝常出遊離宫通曰古者有春/甞菓方今櫻桃熟可獻願陛下出因取櫻桃獻宗廟)
(上許之諸果/之獻由此興)獻羔開冰先薦寢廟(月令鄭注云獻羔謂/祭司寒也祭司寒而)
(出冰薦于宗/廟乃後賦之)天子乗舟薦鮪于寢廟(鄭注云進/時美物也)以彘嘗
麥先薦寢廟(鄭注云蓋麥之新氣尤盛以/彘嘗之散其熱也彘水畜也)以犬嘗麻先
薦寢廟(鄭注云麻/始熟也)白虎銜肉(漢武故事云宣帝立孝武/廟于東宫告祠日見白虎)
(衘肉置殿前白龍夜/見神光滿殿如秋月)白龍夜見(見/上)鶴集後庭(漢書郊祀/志云宣帝)
(即位由武帝正統興故立三年尊孝武廟為世宗行所/巡狩郡國皆立廟告祠世宗廟日有白鶴集後庭以立)
(世宗廟告祠孝昭寢有鴈五色集殿前西河築世宗廟/神光興于殿旁有烏如白鶴前赤後青神光又興于房)
(中如燭狀廣川國世宗廟殿上有鐘/音門户大開夜有光殿上盡明補)鴈集前殿(見/上)神光
滿殿(漢武故/事見上)神光興殿(漢書郊祀/志見上)上有鐘音(漢書郊祀/志見上)
札變為金(漢武故事云宣帝立孝武廟於河東告祠日/見一人騎白馬馬異於常馬持尺一札賜將)
(作匠文曰汝賃客成賜汝金一斤/因忽不見札乃變為金秤有一斤)
　　　社稷十七
勾龍為社(國語云共工氏之伯九有也其子/曰勾龍能平九土故祀以為社)周棄為稷
(禮祭法云厲山氏之有天下也其子曰農能/植百穀夏之衰也周棄繼之故祀以為稷)禹為社(淮/南)
(子云禹勤天下/故死而為社神)祀為稷(見/上)國之神(周禮小宗伯職云小/宗伯掌建國之神位)
土之主(禮運云命降于社之謂殽地鄭注云/謂教令由社下者也社土地之主也)主隂氣(禮/郊)
(特牲云社祭土而主隂氣也君南向於北/牖下答隂之義也日用甲用日之始也補)配帝王(曹植/社賦)
(云於惟大社官名后土是曰勾龍功著上古/德配帝王實為靈主克明播殖農政日舉)位上公(五/經)
(異義云今民謂社神為/公社位上公非地祇也)尊田主(晉張華朽社賦曰伊兹/槐之挺植于京路之東)
(隅得託尊於田主據爽塏以髙居垂重隂於周道臨大/路之通衢饗春秋之所報應豐胙於無射厯漢京之康)
(樂踰喪亂之横逆朱夏當陽蓊藹蕭森征夫雲㑹行旅/歸心輶軒停蓋輕輿託隂吉人向風而袪袂王孫清嘯)
(而啟襟晞甘棠之廣/覆褊喬木之無隂補)擇元日命民社(月令鄭注云社后/土也使民祀焉神)
(其農/業也)建邦國立社稷(周禮小司徒職云凡建邦國立其/社稷賈疏云諸侯亦有三社三稷)
(謂國社侯社勝國之/社皆有稷配之補)五穀之長(周禮大司徒職鄭注云/稷五穀之長也故立稷)
(以表/神名)百穀之主(漢書郊祀志云宗廟王/者所居稷者百榖之主)殖百穀(祭法云/見上)
平九州(祭法云共工氏之霸九州也其子/曰后土能平九州故祀以為社)達天之氣(禮/郊)
(特牲云天子大社必受霜/露風雨以達天地之氣)神地之道(禮祭法云社所以/神地之道也地載)
(萬物天垂象取財於地取法於天是/以尊天而親地也故教民美報焉)春祈秋報(毛詩云/載芟春)
(籍田而祈社稷也又曰良耜秋報社稷/也畟畟良耜俶載南畝播厥百穀補)求福報功(白虎/通云)
(王者所以有社稷者何為天下求福報功人非土不立/非穀不食土地廣博不可徧敬也五穀衆多不可一一)
(而祭也故封土立社示有土尊稷/五穀之長故封稷而祭之也補)報本反始(郊特牲云/唯社丘乗)
(供粢盛所以報本反始也鄭注云丘十六井也四丘六/十四井曰甸或謂之乗乗者以於車賦出長轂一乗乗)
(或為/鄰補)尊天親地(祭法/見前)社于新邑(尚書召誥篇云乃社于/新邑牛一羊一豕一)
社于洛陽(續漢書百官志云建武/二年立大社於洛陽)為畿封樹(周禮云封/人設王之)
(壇壝為畿封而樹之鄭注/云壝謂壇反堳埒也補)為羣姓立(禮祭法王為羣/姓立社曰大社)乃
建太社(周書云諸侯受命于周乃建立太社於國中其/壝東青土南赤土西白土北驪土中央冒以黄)
(土明建諸侯鑿取其方一面土苴以/白茅以土封之故曰列土于周室)乃立冢土(小雅緜/篇云乃)
(立冢土戎醜攸行毛傳云冢大戎大醜衆也冢土大社/也起大事動大衆必先有事乎社而後出謂之宜美大)
(王之社遂為/大社也補)國社(禮祭法云諸侯為/百姓立社曰國社)王社(又云王自為/立社曰王社)
侯社(又云諸侯自/立社曰侯社)置社(又云大夫以下成羣立社曰置/社鄭注云羣衆也大夫以下謂)
(下至庶人也大夫不得特立與民族居/百家以上則共立一社今時里社也)王者土五色為
社(尚書禹貢云海岱及淮唯徐州厥貢惟土五色孔安/國傳云古者封五色土為社建諸侯則各割其方色)
(土與之使立社燾以黄土苴以白/茅茅取其潔黄取王者覆四方補)天子五色土為壇(蔡/邕)
(獨斷云天子太社以五色土為壇皇子封為王者受天/子之社土以所封之方色東方受青南方受赤他如其)
(方色苴以白茅授之各以其所封方之色歸國以立社/故謂之受茅土漢興以皇子封為王者得茅土其他功)
(臣及鄉亭他姓公侯各以其户數租/入為限不受茅土亦不立社也補)在外門之内(白虎/通云)
(社稷在中門之外外門之内何尊而親之與/先祖同也不置中門内何敬之示不䙝凟也)在宗廟之
右(續漢書百官志云立大社于洛/陽在宗廟之右皆方壇無屋)髙十仞(莊子云匠石/之齊至乎曲)
(轅見櫟社樹其大蔽牛絜之百圍其髙臨山十/仞而後有枝其可以為舟者旁十數觀者如市)方壇無
屋(續漢書百/官志見上)配天地以作範併造化以垂制(徐邈社讃/云勾龍后)
(土敷殖百穀配天地以作範倂造化以垂制/宇宙賴其𢎞贊之勲有生資其日用之惠)封土以報
功(孝經緯云社土地之主也土地闊/不可盡敬故封土為社以執功也)有樹以表功(白虎/通云)
(社稷所以有樹何尊而職之使也/民人望見師敬之又所以表功)南社用梓北社惟槐(白/虎)
(通云大社惟松東社惟柏南社惟梓西社惟栗/北社惟槐又云天子之社稷廣五丈諸侯半之)殷人以
柏周人以栗　匠石見櫟社(莊子/見前)威輦在白社(戴延之/西征記)
(云洛陽建春門外迎道北有白社董威輦所住也/去門二里白社有牛馬市即嵇公臨刑處也補)白社
(見/上)朽社(張華賦/見前)民人師敬(白虎通/見前)行旅歸心(張華賦/見前)帗
舞舞社稷(周禮云舞師掌教兵舞帥而舞山川之祭祀/教帗舞帥而舞社稷之祭祀教羽舞帥而舞)
(四方之祭祀教皇舞/帥而舞旱暵之事補)血祭祭社稷(周禮大宗伯職云以/血祭祭社稷鄭𤣥注)
(云隂祀自血起貴氣臭也社/稷土穀之神有德者配食焉)祭以酒脯(太公金匱云植/槐於王路之右)
(起兩社築垣壇祭以酒/脯食以犧特尊之曰社)祠之羊彘(漢書郊祀志云髙祖/下詔御史令豐治枌)
(榆社春以/羊彘祠之)皆太牢(禮王制云天子社稷皆/太牢諸侯社稷皆少牢)以三牲(孝經/援神)
(契云仲春獲禾報社祭/稷以三牲何重功故也)陳俎豆(禮記曽子問曰諸侯/祭社稷俎豆既陳)施
金石(又云樂之施金石越於/聲音用于宗廟社稷)陳平宰肉(漢書云陳平既/娶張氏女資用)
(益饒游道日廣里中社平為之宰分肉甚均里父老曰/善陳孺子之為宰平曰嗟乎使平得宰天下亦如此肉)
(矣/補)邴原行廉(邴原别傳云原到遼東遼東多虎原之邑/獨無虎患原嘗行而得遺錢拾以繫樹枝)
(此錢既不見取而繫錢者愈多問其故答者謂之神樹/原惡其由己以成淫祀乃辯之於是里中遂斂其錢以)
(為社/供補)宰相繼踵咸出斯里(蔡邕陳留東昏庫上里社碑/云惟斯庫上里曰東昏縣者)
(衛地古陽武之户牖鄉也秦時有池子為丞相漢興陳/平由此為社下宰隨相髙祖尅定天下為右丞相孝平)
(之世虞延為太尉延熹中平曽孫放為尚書令宰相繼/踵咸出斯里延雖有積德修身之政亦斯社所相乃樹)
(碑作頌云鄉又按陳留風俗傳云東昏縣者衛地故陽/武之户牖  也漢相陳平家焉少為社下宰今民祀其)
(社/補)諸子宦學並有才名(搜神記云中興初有應嫗者生/四子每見神光照社試探之乃)
(得黄金自是諸子/宦學並有才名)賀璃得劍(録異傳云㑹稽賀璃曾得/疾不愈一日入社見曲房)
(中有層架其上有劍璃取劍以出蓋/其劍可以驅絶百神其疾遂愈也)應嫗得金(搜神記/見上)
子路搏烏(博物志云子路與子貢過社社樹有烏子/路搏烏社神牽率子路子貢說之乃止)湯
蕤袪瘧(列異傳云大司馬河内湯蕤字聖卿少時病瘧/過社中有人持書一巻呼蕤曰取此書去得素)
(書一巻譴袪百/鬼無不靈效)欒布封侯民為立社(漢書郊祀志云欒/布吳軍時以功封)
(為鄃侯燕齊之間皆為/立社號曰欒公社補)郭凝二心為社所責(述異記云/庾邈與女)
(子郭凝通詣社約不二心俱不婚聘經二載凝忽暴亡/邈偶出遇凝凝斂手歎息告云前從北村還道遇强人)
(抽刀見逼凝懼死從之不能守節為社神所責暴得/心痛一宿而絶人鬼異路毋勞爾念因泣下霑襟)窮
鄉之社相和而歌(淮南子云夫窮鄉之社叩甕拊缻擊/相和而歌自以為樂也嘗試為之)
(建鼓撞巨鐘乃始知甕缻之足羞也夫至道之諭亦學/者之建鼔也又曰蕪鄉之社易為黍肉蕪國之稷易為)
(求福/補)蕪國之稷易為求福(見/上)斂錢為供(邴原别/傳見前)割羊以
祀(續漢書禮儀志云日有變割羊以祠社用救日變執/事者冠長冠衣皂單衣綘領袖緑中衣絳袴絑以行)
(禮如/故事)喪國之社屋之(禮郊特牲云喪國之社屋之不受/天陽也薄社北牖使隂明也鄭注)
(云絶其陽通其隂而已薄/社殷之社殷始都薄補)亡國之社掩上(公羊傳云亡/國之社掩其)
(上柴/其下)為宗廟屏(白虎通云亡國之社稷必/以為宗廟之屏示賤之也)以朱絲營(公/羊)
(傳云日有食之鼓用牲于社求乎隂道也以朱絲/營社或曰脅之或曰為闇恐人犯之故營之也)宋公
用人(左傳云宋公使邾文公用鄫子于次睢之社司馬/子魚曰古者六畜不相為用小事不用大牲而況)
(敢用人乎祭祀以為人也民神之主也用人其誰饗之/補伍輯之從征記云臨沂厚邱間有次睢里社常以人)
(祭襄公使邾子用鄫子其俗相承雇貧人命/齊潔祭時縛著社前如見牲犧魏初乃止附)宣子伐樹
(世說云阮宣子伐樹人有止之宣子曰若樹而為/社伐樹則社移社而為樹樹伐則社亡矣續補)以求
一日之澤(殷仲堪社文曰夫社之由來尚矣自喪亂流/遷舊俗隳廢今二三宗親思桑梓之遺風遵)
(先聖之明誥潔齊牲牢庶乎/自祐以求一日之澤續補)以祈來年之豐(博物志云/周之正月)
(受社雍及祭以沐蠶種上辛乃用/黒牲于帝郊以祈來年之豐續補)非近世所植(卞敬宗/櫟社序)
(讚曰余門前有一社樹盤根疏柯似非近世所植挺秀/路左流䕃庭宇莊周喻道于商邱之木匠石辯才于曲)
(轅之櫟由斯而觀固/可以悟徵矣續補)數百年之木(張華朽社賦序云髙/柏橋南大道傍有古)
(槐樹蓋數百年木也余少居近之後去行路遇之則已/朽株意有緬然聊為之賤因以言盛衰之理云續補)
保祐萬邦(宋書禮志云晉元帝建武元年又依洛京立/三社一稷其太社之祝曰地德普施惠存無)
(疆乃建太社保祐萬邦悠/悠四海咸賴嘉祥續補)率育萬物(宋何承天社頌曰/社實隂祇稷惟穀)
(元率育萬物協/贊坤乾續補)
　
　
　
　
　
　
　
　北堂書鈔卷八十七
欽定四庫全書
　北堂書鈔巻八十八
　　　　　　　　　　　唐　虞世南　撰
　　　　　　　　　　　明　陳禹謨　補註
　禮儀部九
　　　祭祀總上十八
祀國之大事(左傳文公二年八月丁夘大事于太廟躋/僖公逆祀也君子以為失禮禮無不順祀)
(國之大事也而/逆之可謂事乎)祭者教之本(禮記祭統云君子之教也/必由其本順之至也祭其)
(是與故曰祭者/教之本也已)祭有三重(祭統云夫祭有三重焉獻之/屬莫重于祼聲莫重於升歌)
(舞莫重於武宿夜此周道也鄭注云/武宿夜武曲名也周道猶周之禮也)祭有十倫(祭統曰/夫祭有)
(十倫焉見事鬼神之道焉見君臣之義焉見父子之倫/焉見貴賤之等焉見親疎之殺焉見爵賞之施焉見夫)
(婦之别焉見政事之均焉見長幼之序焉見/上下之際焉此之謂十倫鄭注云倫猶義也)祭有報焉
(郊特牲鄭注曰謂/若穫禾報社也)祭有祈焉(郊特牲鄭注曰祈猶求/也謂祈福祥求永貞也)賢
者能盡祭義(禮記祭統云祭者非物自外至者也自中/出生於心也心怵而奉之以禮是故惟賢)
(者能盡/祭之義)孝子為能饗親(鄭注云惟祭/之能使饗也)賢者之祭受福(祭/統)
(云賢者之祭也必受其福非世所謂福也福者備也備/者百順之名也無所不順者之謂備言内盡於己而外)
(順於道也忠臣以事其君孝子以事其親其本一也/鄭注曰賢者之所謂福者謂受大順之顯名也補)賢
者之祭致其誠(祭統曰賢者之祭也致其誠信與其忠/敬奉之以物道之以禮安之以樂參之)
(以時明薦之而已矣不求/其為此孝子之心也補)祀禮教敬則民不茍(周禮大/司徒職)
(云一曰以祀禮教敬則民不茍生案賈公彦疏曰凡祭/祀者所以追養繼孝事死如事  但人於死者不見其)
(形多有致慢故禮云祭極敬也是以一曰以祀/禮教敬死者尚敬則生事其親不茍且也補)祀乎明
堂而民知孝(樂記云武王克殷祀乎明堂而民/知孝鄭注云文王之廟為明堂也)敬恭明
神(毛詩雲漢篇云敬恭明神宜無悔怒傳云悔恨也箋/云肅事明神如是明神宜不恨怒于我我何由常遭)
(此旱/乎)祭祀主敬(禮少儀曰賔客主恭祭祀主敬喪事/主哀㑹同主詡鄭注云敬在心也)祭
觀其敬(祭統云孝子之事親也有三道焉生則養沒則/喪喪畢則祭養則觀其順也喪則觀其哀也祭)
(則觀其敬而時也盡此/三道者孝子之行也)祭則致其嚴(孝經鄭注云齋戒/沐浴明發不寐)
神不歆非類民不祀非族(左傳僖公十年秋狐突適下/國遇太子太子使登僕而告)
(之曰夷吾無禮余得請於帝矣將以晉畀秦秦將祀余/對曰臣聞之神不歆非類民不祀非族君祀無乃殄乎)
(且民何罪失刑/乏祀君其圖之)祭死如生(祭義云文/王之祭也)祭神如在(論/語)必見
其位必聞其聲(祭統云祭之日入室僾然必有見乎其/位出户而聴愾然必有聞乎其歎息之)
(聲/)春秋匪解享祀不忒(毛詩閟宫篇鄭箋云忒變也疏/云錯舉春秋以明冬夏故云春)
(秋猶言四/時也補)春秋祭祀以時思之(孝經鄭注云寒暑變移/益用増感以時祭祀展)
(其孝思也補又曰四時變移物有成熟將/欲食之先薦先祖念之若生不忘親也附)建邦天神之
禮(周禮大宗伯職云掌建邦之天神地祇人鬼/之禮者謂祀之祭之享之也禮吉禮是也補)建邦地
祇之禮(見/上)崇明祀(左傳云僖公二十一年秋邾人滅須/句須句子來奔因成風也成風為之)
(言于公曰崇明祀保小寡周禮也蠻夷猾夏周禍也若/封須句是崇皥濟而脩祀紓禍也補案須句音勾須句)
(成風家明祀太皥有濟之祀邾迫/近諸戎雜用夷禮故曰蠻夷附)事神祇(周禮大宗伯/職云以吉禮)
(事邦國之鬼神祇鄭注云事謂/祀之祭之享之故書吉或謂告)明德恤祀(尚書多士篇/云自成湯至)
(于帝乙罔不明德恤祀孔安國傳云自帝乙以上無不/顯用有德憂念齊敬奉其祭祀言能保其宗廟社稷也)
盛德必祀(左傳晉侯問於史趙曰陳其遂亡乎對曰陳/顓頊之後也舜重之以明德至胡公不淫故)
(周賜之姓使祀虞帝臣聞盛/德必百世祀虞之世數未也)咸秩無文(尚書洛誥篇云/惇宗將禮稱秩)
(元祀咸秩無文孔安國傳云厚尊大禮舉秩大祀/皆次秩無禮文而宜在祀典者凡此待公而行補)吉蠲
為饎(小雅天保云吉蠲為饎是用孝享傳云吉善/蠲潔也饎酒食也鄭箋云謂將祭祀也補)徧于
羣神(尚書舜典曰望于山川徧于羣神孔安國傳/云謂在逺者望祭之也羣神邱陵墳衍之屬)懷柔
百神(毛詩時邁篇云懷柔百神及河喬嶽注云懷來柔/安喬髙也喬岳岱宗也言武王狩至方岳之下來)
(安羣神祭于山川皆/以尊卑次第祭之也)靡神不舉(毛詩雲漢篇注云靡無/也言宣王為旱之故求)
(于羣神無/不祭也)告祭柴望(毛詩時邁篇時邁巡守告祭柴望/也鄭箋云巡守告祭者天子巡行)
(邦國至于方岳之/下而封禪也補)克禋克祀(毛詩生民篇克禋克祀以/弗無子傳云禋敬也弗去)
(也去無子求有子鄭箋云克能也弗之言祓也姜嫄之/生后稷如何乎乃禋祀上帝於郊禖以祓除其無子之)
(疾而得其福也能者言/齊肅當神明意也補)天子祭四方(曲禮云天子祭天/地祭四方祭山川)
(祭五祀嵗徧諸侯方祀祭山川祭五祀嵗徧大夫祭五/祀嵗徧士祭其先鄭注云祭四方謂祭五官之神於四)
(郊也句芒在東祝融后土在/南蓐收在西𤣥冥在北也)天子祭四極(尸子云天子/祭四極諸侯)
(祭山川大夫祀/五祠士祭其廟)天子祭天地諸侯祀山川(曲禮/見上)天子祭
天諸侯祭土(公羊傳曰曷為或言三卜或言四卜三卜/禮也四卜非禮也三卜何以禮四卜何以)
(非禮求吉之道三禘嘗不卜郊何以卜卜郊非禮也卜/郊何以非禮魯郊非禮也魯郊何以非禮天子祭天諸)
(侯祭土天子有方望之事無所不通諸侯山川有不在/其封内者則不祭也曷為或言免牲或言免牛免牲禮)
(也免牛非禮也免牛何以非禮傷者曰牛三望者何望/祭也然則曷祭祭泰山河海曷為祭泰山河海山川有)
(能潤于百里者天子秩而祭之觸石而出膚寸而合不/崇朝而徧雨乎天下者唯泰山爾河海潤于千里猶者)
(何通可以已也何以書/譏不郊而望祭也補)王立七祀(祭法曰王為羣姓立/七祀曰司命曰中霤)
(曰國門曰國行曰泰厲曰/户曰竈王自為立七祀)諸侯五祀(祭法曰諸侯為國/立五祀曰司命曰)
(中霤曰國門曰國行曰/公厲諸侯自為立五祀)大夫三祀(祭法曰大夫立三祀/曰族厲曰門曰行)
適士二祀(祭法曰適士立/二祀曰門曰行)宜乎社(王制云天子將出類/乎上帝宜乎社造乎)
(禰鄭注云宜祭名孔疏云宜乎社者此巡行方事誅殺/封割應載社主也宜者今誅伐得宜亦隨其宜而吉也)
(社主于地又為隂而誅殺亦隂故于/社也故書云弗用命戮于社是也補)祠黄帝(漢書郊祀/志曰古者)
(天子常以春解祠祠黄帝用一梟/破鏡案張晏注云破鏡獸名補)類上帝(尚書肆類于/上帝又云類)
(乎上帝名注/云類祭  補)祭五帝(漢舊儀云宗廟八月飲酎用太牢/元年祭天二年祭地三年祭五帝)
(于五/畤補)祭八神(漢書郊祀志云祀八神一曰天主祠天齊/天齊淵水居臨淄南郊山下者二曰地主)
(祠太山梁父蓋天好隂祠之必於髙山之下畤命曰畤/地貴陽祭之必於澤中圜丘云三曰兵主祠蚩尤蚩尤)
(在東平陸監鄉齊之西境也四曰隂主祠三山五曰陽/主祠之罘山六曰月主祠之萊山皆在齊北並渤海七)
(曰日主祠盛山盛山斗入海最居齊東北陽㠯迎日出/云八曰四時主祠瑯邪瑯邪在齊東北蓋嵗之所始皆)
(各用牢具祠而巫祝所/損益圭幣雜異焉補)孟春祀户(月令云孟春之月其/祀户祭先脾鄭注云)
(春陽氣出祀之於戸内陽也祀之先祭/脾者春為陽中於藏值脾脾為尊也)孟夏祀竈(月令/云孟)
(夏之月其祀竈祭先肺鄭注云夏陽氣盛熱於外祀之/於竈從熱類也祀之先祭肺者陽位在上肺亦在上肺)
(為尊/也)孟秋祀門(月令云孟秋之月其祀門祭先肝鄭注/云秋隂氣出祀之於門外隂也祀之先)
(祭肝者秋為隂中於/藏值肝肝為尊也)孟冬祀行(月令云孟冬之月其祀/行祭先腎鄭注云冬隂)
(盛寒於水祀之於行從辟除之類也祀之/先祭腎者隂位在下腎亦在下腎為尊也)祭不越望(左/傳)
(云楚昭王有疾卜曰河為祟王弗祭大夫請祭諸郊王/曰三代命祀祭不越望江漢睢漳楚之望也禍福之至)
(不是過也不穀雖不德/河非所獲罪也遂弗祭)祭在其地(王制鄭注云魯人祭/泰山晉人祭河是也)
春祭三江秋祭五湖(越絶書云越王既往平吳春祭三/江秋祭五湖因以其時為之立祠)
(垂之末世/傳之萬載)法施於民則祀之(祭法云夫聖王之制祭/祀也法施於民則祀之)以
死勤事則祀之　以勞定國則祀之　能禦大菑則祀
之　能捍大患則祀之(已上並/祭法)祠五畤(漢書武帝紀云/元光二年行幸)
(雍邱祠/五畤)祀三户(漢書郊祀志云宣帝/即位祠三户山於宻)成山祀日(又云宣/帝即位)
(於黄成/山祠日)萊山祀月(又云宣帝即位/於萊山祀月)宻畤祭青帝(史記封/禪書云)
(秦宣公作宻畤/於渭南祭青帝)鄜畤祭白帝(又云文公夢黄虵自天下/屬地其口止於鄜衍文公)
(問史敦敦曰此上帝之徵君其祠之/於是作鄜畤用三牲郊祭白帝焉)上畤祭黄帝(漢書/郊祀)
(志云秦靈公於吳陽作上/畤祭黄帝作下畤祭炎帝)遊雲夢祠虞舜(史記云始皇/出遊至雲夢)
(望祠虞舜/於九嶷山)幸闕里祀孔子(孔叢子云元和二年春孝章/皇帝東巡狩過魯幸闕里以)
(太牢祀孔子及七十弟子作六代之樂乃召諸孔/丈夫年二十以上者六十三人與子和講論經義)巡朔
方祭黄帝(史記漢武本紀云武帝北巡朔/方勒兵十餘萬還祭黄帝冢)巡盛唐祀虞
帝(漢書武帝紀云元封五年冬帝南/巡狩至于盛唐望祀虞舜於九嶷)臨渤海祠蓬萊(漢/書)
(武帝紀云太初元年十二/月帝東臨渤海望祠蓬萊)幸河東祠后土(漢書武帝紀/云元封四年)
(帝幸河東春三月祠后土詔曰朕躬祭后土地祇見光/集于靈壇一夜三燭補服䖍曰燭音注師古曰燭謂照)
(也讀如/本字附)祀上帝於北河(十三州記云昔禹治洪水既畢/乃乗車到鍾山祀上帝于北河)
(歸大功于/九湖也)祭先聖於太學(摯虞新禮儀云故事祀臯/陶於廷尉祭先聖於太學)祭
蚩尤於沛庭(漢髙帝紀云髙祖立為沛公祠黄帝/祭蚩尤於沛庭而釁鼔旗幟皆赤)祀臯
陶於廷尉(摯虞新禮/儀云見上)祠唐堯於咸陽(後漢書云章帝詔/使者奉太牢致祠)
(唐堯于/咸陽補)祠黄老於躍龍(東觀漢記云桓帝初立黄老祠/於躍龍潭中以文罽為壇綵色)
(眩/曜)祠子胥於江濱(吳越春秋云夫差帥詣羣臣出國門/祠子胥于江濵諸臣並在夫差乃言)
(曰寡人蒙先王之遺恩為千乗之主昔不聽相國之言/乃用讒佞之辭至令相國逺沒江海自亡以來濛濛惑)
(惑如霧蔽日莫誰與言泣下沾襟/哀不自勝左右羣僚莫不悲傷補)祭孔明於道陌(襄陽/記云)
(諸葛亮初亡所在各求為立廟朝議/不合百姓遂因時節私祭之於道陌)王下祭殤五(祭法/云王)
(下祭殤五適子適孫適曽孫適𤣥孫適來孫諸侯下祭/三大夫下祭二適士及庶人祭子而止補案鄭注云祭)
(適殤者重適也祭適殤於廟之奥謂之隂厭王子公子/祭其適殤於其黨之廟大夫以下庶子祭其適殤於宗)
(子之家皆當室之白謂/之陽厭凡庶殤不祭附)侯下祭殤三(見/上)士祭其先(曲禮/孔疏)
(曰士祭其先不云嵗徧者以士祭/先祖嵗有四時更無餘神故也補)庶人祭子(見/上)五年再
祭(公羊傳云大事於太廟躋僖公大事者何大祫也大/祫者何合祭也其合祭柰何毁廟之主陳于太祖未)
(毀廟之主皆升合食於太祖五年而再殷祭躋者何升/也何言乎升僖公譏何譏爾逆祀也其逆祀柰何先禰)
(而后祖/也補)因時而祭(春秋繁露云古者嵗四祭四祭者因/四時所生之物熟而祭其先祖父母)
(也/)有閏加祠(漢舊儀云原廟一嵗十二/祠有閏加一祠皆用太牢)祠春享先王(周/禮)
(大宗伯職云以肆獻祼享先王以饋食享先王以祠春/享先王以禴夏享先王以嘗秋享先王以烝冬享先王)
(鄭注曰宗廟之祭有此六享肆獻祼饋食在四時之上/則是祫也禘也祼之言灌灌以鬱鬯謂始獻尸求神時)
(也郊特牲曰魂氣歸于天形魄歸于地故祭所以求諸/隂陽之義也殷人先求諸陽周人先求諸隂灌是也祭)
(必先灌乃後/薦腥薦熟補)禴夏享先王　甞秋享先王　烝冬享先
王(並見/上)天子造乎禰(王制鄭注云/造祭名也)王者禘其祖(禮大傳/云鄭注)
(禘大祭也大祭其生祖所由生謂郊祀天也王者之先/祖皆感太微五帝之精以生蒼則靈威仰赤則赤熛怒)
(黄則含樞紐白則白招拒黒則汁光紀/皆用正嵗之正月郊祭之蓋特尊焉補)黷于祭祀時謂
弗欽(尚書說命孔傳祭不欲/數數則煩煩則不敬)君子之祭敬而不黷(公羊/傳曰)
(己卯蒸嘗不書此何以書譏黷則不敬君子之祭敬而/不黷疏則怠怠則忘士不及兹四者則冬不裘夏不葛)
祭不欲疏疏則怠(祭義云祭不欲疏疏則怠怠/則忘鄭注云忘違禮莫大焉)祭不欲
數數則煩(又云祭不欲數數則煩煩則不/敬鄭注云不敬違禮莫大焉)豐年不奢凶
年不儉(王制云祭豐年/不奢凶年不儉)有其廢之莫敢舉也(曲禮云凡/祭有其廢)
(之莫敢舉也有其舉之莫敢廢也鄭注曰為其瀆神/也廢舉謂若殷廢農祀棄後不可復廢棄祀農也)有
其舉之莫敢廢也(見/上)淫祀無福(曲禮鄭注云妄/祭神不享也)祀齊五
日(漢舊儀云大祀齊/五日小祀齊三日)祭齊六日(黄帝問𤣥女兵法曰六/甲將及夫人姓名服色)
(曰其將皆著青幘小冠帶白綬夫人足皆各象其禽獸/足凡欲致神格當於帛上書諸神之名如法祭齊事六)
(日見形六十日一祭合諸神祭之祭法舖張一尺廣三/寸白茅為籍編以青絲籍長二尺四寸廣六尺餅棗栗)
(并脯置籍上杯皆黒中以丹沙九兩盛米囊九枚置北/斗座上中為九星六甲坐外四面十二座壇東北向祭)
(南向再/拜祝補)禮不卜常祀(左傳僖三十一年夏四月四卜郊/不從乃免牲非禮也猶三望亦非)
(禮也禮不卜常祀而卜其牲日牛卜日曰牲牲成/而卜郊上怠慢也望郊之細也不郊亦無望可也)大饗
不問卜(曲禮鄭注云祭五帝/於明堂莫適卜也)宗廟之事君親割夫人親
舂敬之至也(穀梁云太室屋壞者有壞道也譏不脩也/太室猶世室也周公曰太廟伯禽曰太室)
(羣公曰宫禮宗廟之事君親割夫人親舂敬之至/也為社稷之主而先君之廟壞極稱之志不敬也)二王
助祭(毛詩振鷺序云振鷺二王之後來助祭也鄭箋云/二王夏殷也其後杞宋也白鳥集於西雝之澤言)
(所集得其處也興者喻杞宋之君有潔/白之德來助祭於周之廟得禮之宜也)百蠻助祭(續漢/書明)
(帝永平二年正月宗祀光武皇帝于明堂以配五帝時/羣僚藩輔宗室子孫衆郡奉計百蠻貢職烏桓歲貊咸)
(來助/祭補)諸侯王祭(漢書平帝紀云元始五年春祫祭明堂/諸侯王二十八人列侯百二十人宗室)
(子九百餘人徵助祭禮畢皆益户/賜爵及金帛増秩補吏各有差補)公侯報祭(五經異義/云公侯祭)
(百辟自卿以下不過其族夫鬼神之所及非其族類則/紹其國位百辟者百君先有功德于人者今在其位故)
(報祭之/續補)朝奠日出夕奠逮日(檀弓鄭注云隂陽/交接庶幾遇之)室事交
乎戸堂事交乎階(禮器孔疏云室事交乎户者室事謂/正祭之時事尸在室故云室事交乎)
(戸外人將饌至户内人于戸受饌設于尸前相交承接/在于户也堂事交乎階者謂正祭之後儐尸之時尸于)
(堂故云堂事交乎階謂堂下之人送饌至/階堂上之人在階受取是交乎階也補)飲酒于序以
正齒位(周禮黨正職云各掌其黨之政令教治及四時/之孟月吉日則屬民而讀邦法以糾戒之春秋)
(祭禜亦如之國索鬼神而祭祀則以禮屬民而飲酒于/序以正齒位一命齒於鄉里再命齒於父族三命而不)
(齒/)飲酒于序三命不齒(見/上)周曰繹(爾雅注云/壬午猶繹)祭天曰燔
柴(爾雅注云既/祭積薪燒之)祭風曰磔(爾雅注曰今俗當大道中磔/狗云以止風此其遺象也)
祭山曰庪縣(爾雅注曰或庪/或縣置之於山)祭川曰浮沈(爾雅注云投/祭水中或浮)
(或/沈)是禷是禡師祭也(爾雅注云師出征伐類于/上帝禡于所征之地補)五年大
祭(爾雅曰禘大祭也郭/璞注曰五年一大祭)國有五祭(袁淮正論曰國之大/祭有五禘祫郊祖宗)
(報此五者禮之/大節也續補)春祭曰祠夏祭曰礿(爾雅注云祠之言/食也礿新菜可礿)
(也/補)秋祭曰嘗冬祭曰蒸(爾雅注云嘗嘗新穀/也蒸進物品也補)大祝辨九
祭(周禮大祝職云大祝辨九祭一曰命祭二曰衍祭三/曰炮祭四曰周祭五曰振祭六曰擩祭七曰絶祭八)
(曰繚祭九曰共祭燔按鄭注云命祭祭有王命也衍祭/如今之殤祭炮祭  柴也周祭四面為坐也振讀為慎)
(擩讀為芮絶不循其本直絶肺以祭也繚以手從肺本/循之至于末乃絶以祭也共猶授也主祭食宰夫授祭)
(孝經說曰共/綏執授補)大祝辨六號(大祝辨六號一曰神號二曰/鬼號三曰示號四曰牲號五)
(曰齍號六曰幣號上按鄭注云號謂尊其名更為美稱/焉神號若云皇天  帝鬼號若云皇祖伯某示與祇同)
(牲為犧牲皆有名號齍為黍稷皆有名/號幣號若玉云嘉玉幣云量幣是也補)大祝掌六祈(大/祝)
(掌六祈以同鬼神示一曰類二曰造三曰禬四曰禜五/曰攻六曰說  案鄭注云祈謂有災變號呼告于神以)
(求福天神人鬼地祇不和則六癘作/見故以祈禮同之六祈皆祭名補)大祝掌六祝(大祝/掌六)
(祝之辭以事鬼神示祈福祥求永貞一曰順祝二曰年/祝三曰吉祝四曰化祝五曰瑞祝六曰筴祝  案鄭注)
(云順祝順豐年也年祝求永貞也吉祝祈福祥也化祝/弭災兵也瑞祝逆時雨寧風旱也筴祝逺罪疾也補)
祝將命(郊特牲注云用傳/主人之命於神也)史薦信(左傳齊侯有疾欲誅/祝史晏子曰若有德)
(之君外内不廢上下無怨動無違事其祝史薦信無愧/心矣是以鬼神用享國受其福祝史與焉其所以蕃祉)
(老壽者為/信君使也)稱孝孫(郊特牲云祭稱孝孫孝子以其/義稱也鄭注云謂事祖禰也)稱曽
孫(郊特牲云稱曽孫某為國家/也於曽祖以上稱曽孫而已)祝以孝告是謂大祥(禮/運)
(云祝以孝告嘏以慈告是謂大祥鄭注/云祝告嘏告各首其義也祥善也補)
　
　
　
　
　
　
　
　
　北堂書鈔卷八十八
欽定四庫全書
　北堂書鈔卷八十九
　　　　　　　　　　　唐　虞世南　撰
　　　　　　　　　　　明　陳禹謨　補註
　禮儀部十
　　　祭祀總下十九
祭有三重獻之屬莫重於祼(禮祭統云初祭/以灌地求神也)殷士膚敏
祼將于京　甸師共蕭(周禮甸師職云祭祀共蕭茅鄭/注蕭香蒿也茅以共祭之苴亦)
(以縮酒苴以藉/祭縮酒泲酒也)縮酌用茅(郊特牲云縮酌用茅明酌也/鄭注云謂泲醴齊以明酌也)
(明酌者事酒之上也名曰明/者事酒今之醳酒皆新成也)取蕭祭脂取羝以軷(毛詩/生民)
(篇鄭箋云言后稷即為郊祀之酒及其米取蕭草與祭/牲之脂爇之於行神之位馨香既聞取羝羊之體以祭)
(神/也)陳其簠簋(孝經鄭注云簠簋祭器受一斗二升方曰/簠圓曰簋盛黍稷稻梁器陳奠素器而不)
(見親故/哀慼也)籩豆既設(禮記曽/子問)醢人掌四豆(周禮醢人掌四/豆之實朝事之)
(豆其實韭菹醓醢昌本麇臡菁菹鹿臡茆菹/麇臡  案鄭注云臡乃兮切三臡亦醢也補)司尊彞掌
六尊(周禮司尊彞掌六尊六彞之位詔其酌辨其用與/其實春祠夏禴祼用雞彞鳥彞皆有舟其朝踐用)
(兩獻尊其再獻用兩象尊皆有罍諸臣之所昨也秋嘗/冬蒸祼用斝彞黄彞皆有舟其朝獻用兩著尊其饋獻)
(用兩壺尊皆有罍諸臣之所昨也凡四時之間祀追享/朝享祼用虎彞蜼彞皆有舟其朝踐用兩大尊其再獻)
(用兩山尊皆有罍諸臣之所/昨也案鄭注云昨讀為酢補)祼用雞彞(鄭𤣥云刻而畫/之為雞鳳皇之)
(形/者)朝踐用獻(鄭𤣥云獻讀為犧犧/尊飾以翡翠者也)再獻用兩山(司尊彞/見上)
朝獻用著尊(鄭注云著尊/著地無足也)餽獻用兩壺(鄭注云壺者/以壺為尊也)朝
事之籩白黒形鹽(周禮籩人職云朝事之籩其實麷蕡/白黒形鹽膴鮑魚鱐鄭司農云朝事)
(謂清朝未食先進寒具口食之籩故麥曰麷蔴曰/蕡稻曰白黍曰黒築鹽以為虎形謂之形鹽補)餽食
之籩棗栗桃李(籩人職云饋食之籩其實棗栗桃乾䕩/榛實鄭注云饋食薦熟也乾䕩乾梅也)
(有桃諸梅諸是其乾/者榛似栗而小補)籩豆大房(詩閟宫篇鄭箋云大房/玉飾俎也其制足間有)
(横下有跗似乎/堂後有房然也)籩豆靜嘉(詩既醉篇鄭箋云公尸以善/言告之是何故乎乃用籩豆)
(之物潔清而美政/平氣和所致故也)疏布巾幂八尊(周禮幂人職云祭祀/以疏布巾幂八尊鄭)
(注云以疏布者天/地之神尚質也)畫布巾幂六彞(鄭注云宗廟可以文/畫者畫其雲氣與)
天子以犧牛(曲禮鄭注/犧純色也)天子用太牢(漢書郊祀志云有/上書言古者天子)
(三年一用太牢祠三一/天一地一泰天子許之)天地之牛角繭栗(禮王制云/貴誠也)宗
廟之牛角握(王制握謂長/不出膚也)牲頒五官(周禮小宗伯云毛/六牲辨其名物而)
(頒之于五官使共奉之鄭注云毛擇毛也司徒主/牛宗伯主雞司馬主馬及羊司冦主犬司空主豕)展牲
則告牷(周禮充人職鄭司農曰展具也具牲若今時選/牲也充人主以牲牷告展牲者也𤣥謂展牲若)
(今夕/牲也)爾牲則具(詩無/羊篇)禳飾其牲(周禮小子職云凡沈辜/候禳飾其牲鄭注云沈)
(謂祭川爾雅曰祭川曰浮沈辜謂磔牲/以祭也侯禳者候四時惡氣禳去之也)享以騂犧(毛詩/閟宫)
(篇/)善牲以祠(越絶書云益死之後啟嵗善犧牲以祠/之經曰夏啓善犧于益此之謂也補)陽
祀用騂牲陰祀用黝牲(周禮牧人職云陽祀用騂牲毛/之隂祀用黝牲毛之鄭注云騂)
(牲色赤毛之取純毛也陽祀祭天於南郊及宗/廟陰祀祭地于北郊及社稷也黝讀為幽黒也)饋食享
先王(大宗伯/職見前)肆獻享先王(大宗伯職云以肆獻祼享先/王鄭注曰肆者進所解牲體)
(謂薦熟時也獻獻/醴謂薦血腥也)為酒為醴烝畀祖妣(詩豐年篇鄭箋/云烝進也畀予)
(也言豐年所獲之稅釀為酒醴進/於先祖先妣以㑹百衆之禮也)吉蠲為饎是用孝享
(詩天/保篇)有椒其馨胡考之寧(詩載芟篇毛傳曰椒猶飶也/胡壽也考成也鄭箋云寧安)
(也以芬香之酒醴祭於/祖妣則多得其福佑也)苾苾芬芬祀事孔明(詩楚茨篇/鄭箋云既)
(有牲物而進獻之苾苾芬芬/然香祀禮於是則甚明也補)澤虞共澤物(周禮澤虞職/云凡祭祀賓)
(客共澤物之奠鄭注云澤物之/奠籩豆之實芹茆菱芡之屬)廩人共接(周禮廩人職/云大祭祀則)
(共其接盛鄭注曰接讀為一扱再祭之扱扱以授舂人/舂之大祭祀之穀藉田之收藏於神倉者也不以給小)
(用/)司烜共明水(周禮司烜氏掌以夫遂取明火於日以/鑒取明水於月以共祭祀之明齍明燭)
(共明水鄭注云陳明水以為𤣥酒也/明齍謂以明水脩滌粢盛黍稷也補)鹽人共鹽(鹽人職/云祭祀)
(共苦鹽散鹽杜子春注讀苦/為鹽謂出鹽直用不湅治也)亨人共大羮(周禮亨人職/云祭祀共大)
(羮鉶羮賔客亦如之鄭注云大/羮不致五味也鉶羮加鹽菜矣)親自取禽(白虎通曰王/者祭宗廟親)
(自取禽者尊重先祖/必欲自致也續補)祀用赤黍(尚書大/傳云)殷尚醴周尚酒
(明堂位孔疏云此/皆其時之用也)虞祭首夏祭心殷祭肝周祭肺(鄭注/云皆)
(氣主/盛也)祭以清酒(詩斯/干篇)既載清酤(詩烈祖篇鄭箋云既載/清酒於尊酌以祼獻)
醆酒涗清(郊特牲鄭注曰謂泲醆酒以清酒也醆酒盎/齊盎齊差清和之以清酒泲之而已泲盎齊)
(必和以清酒者/皆久味相得)明水涗齊(郊特牲鄭注云涗猶清也五/齊濁泲之使清謂之涗齊及)
(取明水皆貴新也明案祭統云夫人薦涗水注涗/即盎齊因盎齊有  水連言水耳補涗音稅附)禽享
礿(周禮大司馬職云遂以苗田如蒐之法車弊獻禽以/享礿鄭注云礿宗廟之夏祭也冬夏田主于祭宗廟)
(者隂陽始起象/神之在内也補)從以騂牡(詩信南山篇傳云周/尚赤故祭騂牡也)騂牡既
備(詩既/載篇)祀有執膰戎有受脤(左傳注云膰祭肉/以賜諸侯者也)執其鸞
刀以啓其毛(詩信南山篇傳云鸞刀刀有鸞者言割中/節也  案禮運云割刀之用而鸞刀之貴)
(貴其義也聲和而後斷也注取其/鸞鈴之聲調和而後斷割其肉補)牛曰大武豕曰剛鬛
(曲禮牛曰一元大武豕曰剛鬛鄭注云號牲物異於人/也元頭也武迹也  案梁武帝天監中八座議以大脯)
(代一元/大武補)雞酒薄祭(後漢書曰徐穉嘗為太尉黄瓊所辟/不就及瓊卒歸𦵏穉乃負粮徒步到)
(江夏赴弔設雞酒薄祭哭畢而去不告姓名於案謝承/書穉諸公所辟雖不就有死喪負笈赴弔常  家豫炙)
(鷄一隻以一兩綿絮漬酒中暴乾以裹鷄徑到所起冢/璲外以水漬綿使有酒氣斗米飯白茅為籍以鷄置前)
(釃酒畢留謁則/去不見喪主附)魚椒之祭(鹽鐵論云古者有魚椒/之祭春秋祀其祖祠)蘭湯
沐浴(幽明録曰廟方四丈不作墉道廣五丈夾樹/蘭香齋者煮以沐浴後祭所謂蘭湯以祭補)脯餅
置籍(黄帝問𤣥女/兵法見前)酌彼行潦(詩泂酌篇傳曰泂逺也行/潦流潦也箋云流潦水之)
(薄者也逺酌取之/投大器之中也)于彼行潦(詩采蘋篇于以采之于彼/行潦鄭箋云藻之言澡也)
(婦人之行尚柔順自潔/清故取名以為戒補)薦式蘋藻(王㫬祭徐聘士文云/古人薦式蘋藻藉以)
(白茅豈必珍脩所/以致之者誠耳)蘋藻是歆(殷元祭徐孺子文云/微物將禮蘋藻是歆)黄琮
祀地(周禮大宗伯之職以玉作六器以禮天地四方以/蒼璧禮天以黄琮禮地以青圭禮東方以赤璋禮)
(南方以白琥禮西/方以𤣥璜禮北方)𤣥珪賓河(竹書紀年云壬申元帝即/位以𤣥珪賓于河十三年)
(東狩于海/獲大魚)四圭有邸以祀天旅上帝(周禮典瑞職鄭注/曰於中央為璧圭)
(著其四面一玉俱成圭本著於/璧故四圭有邸圭未四出故也)兩圭有邸以祀地旅四
望(典瑞職鄭注云兩圭者以象地數二也僢/而同邸祀地謂所祀于北郊神州之神補)圭璧以祀
日月(典瑞職云圭璧以祀日月星辰鄭/注云圭其邸為璧取殺於上帝)璋邸射以祀山
川(典瑞職云璋邸射以祀山川以造贈賔客/鄭注云璋有邸而射取殺於四望射剡也)降三分璧
沈於洛水(尚書中候云陽降三分璧沈注曰/降下也以三分之璧沈於洛也)搴長茭兮
湛美玉(漢武帝瓠子歌云河蕩蕩兮激潺湲北渡回兮/迅流難搴長茭兮湛美玉河伯許兮薪不屬補)
(案武帝既封禪乃發卒數萬人塞瓠子決河還自/臨祭沈白馬玉璧令羣臣從官皆負薪寘決河附)齊車
鹿幦(玉藻篇大夫齊車鹿幦豹犆朝/車鄭注云幦復苓也犆謂縁也)龍旂承祀(詩閟宫/篇鄭箋)
(云交龍為旂承祀/謂視祭祀事也)龍旂十乗大糦是承(詩𤣥鳥篇鄭箋/交龍為旂糦黍)
(稷也言諸侯建龍旂者十乗奉承黍稷而進之者/亦言得諸侯之懽心十乗者三王後八州之大國)祀設
重案(周禮掌次職云朝日祀五帝則張大次小次設重/帟重案合諸侯亦如之鄭注云重案牀重席也)
坐以蒲薦(盧湛云凡臨祭坐以蒲薦/青布練褥其事從約也)齊有明衣　常服
黼冔(詩文王篇傳曰黼白與黒也冔殷冠也鄭箋云殷/之臣壯美而敏來助周祭其助祭自服殷之服明)
(文王以德/不以彊也)有虞氏服韍夏后氏山(明堂位鄭注云韍冕/服之􁄊也舜始作之)
(以尊祭服禹湯至周増/以畫文後王彌飾也)祭以諸侯其尸服以侯服　祭
以士其尸服以士服(並喪服/小記)祭上帝樂明神(桓子新論/云昔楚靈)
(王驕逸輕下簡賢務鬼信巫祝之道齊戒潔鮮以祀上/帝羣神躬執羽紱起舞壇前吳人來攻其國人告急而)
(靈王鼔舞自若顧應之曰寡人方祭上帝樂明神當蒙/福佑焉不敢赴救而吳兵遂至俘獲其太子及后姬以)
(下/補)大雩帝用盛樂(月令仲夏之樂鄭注云雩呼嗟而求/雨之祭也雩帝謂為壇南郊之旁雩)
(五精之帝配以先帝也自鞀/鞞至柷敔皆作曰盛樂也)靁鼓鼓神祀(周禮鼔人職/云以雷鼔鼔)
(神祀鄭注云雷鼔八面/鼔也神祀祀天神也)路鼓鼓鬼享(鄭注云路鼓四面/鼓也鬼享享宗廟)
(也/)羽舞帥而舞四方之祭祀(周禮舞師掌教兵舞帥而/舞山川之祭祀教帗舞帥)
(而舞社稷之祭祀教羽舞帥而舞四方之祭祀教皇舞/帥而舞旱暵之事鄭注云羽析白羽為之形如帗也四)
(方之祭祀/謂四望也)兵舞帥而舞山川之祭祀(見/上)皇舞帥而舞旱
暵之事(鄭注云旱暵之事謂雩也皇/析五采羽為之亦如帗也)祈年田祖擊土鼓
(周禮籥章職云凡國祈年于田祖龡豳雅擊土鼓以樂/田畯鄭注曰祈年祈豐年也田祖始耕田者謂神農也)
(豳雅七月有于耜舉趾饁彼南畝之事是亦歌其類謂/之雅者以其言男女之正也杜子春曰土鼔以瓦為匡)
(以革為兩/面可擊也)琴瑟擊鼓以御田祖(詩大田篇鄭箋云御迎/也祖先嗇謂神農也設)
(樂以迎祭先嗇/謂郊後始耕也)祭歌擊拊(周禮小師職云大祭祀登歌/擊拊鄭注云拊者擊石也謹)
(案登歌者升歌於/堂上擊石磬也)下管擊鼓(小師職云下管擊應鼓/鄭注云應鼓小鼓也)設
業設虡崇牙樹羽(詩有瞽篇傳云業大板也所以飾栒/為懸也捷業如鋸齒或曰畫之植者)
(為虡横者為栒崇牙上飾卷/然可以懸也樹羽置羽也)鐘鼓喤喤磬筦將將(詩執/競篇)
(傳云喤喤和/也將將集也)鐘鼓送尸神保聿歸(詩楚茨篇箋云尸節/神者也尸出入奏肆)
(夏鐘鼓送尸者以哀其享否不可知自孝子之心耳其/送尸猶自作樂也神者魂魄之氣郊特牲云魂氣歸于)
(天故言神安/歸于天也補)雝禘太祖也(詩雝篇鄭箋云禘大祭也大/於四時而小於祫太祖謂文)
(王謹案祫祭文王之廟歌此雝詩禘者審諦也祫者合/也毀廟之主陳於太祖未毀廟之主同升合食於太祖)
(合祭羣/廟之主)那祀成湯也(詩那篇序云那祀成湯也微子至/于戴公其間禮樂廢壞有正考父)
(者得商頌十二篇於/周之太師以那為首)清廟祀文王也(詩清廟篇鄭箋云/清廟者祭有清明)
(之德者之宫也天德清明文/王象焉故祭之而歌此詩也)執競祀武王也(詩執競篇/鄭箋云執)
(競其敬反執持也/韓詩云執服也)祭祀之容穆穆皇皇(周禮保氏掌諫/王惡而養國子)
(以道乃教之六儀一曰祭祀之/容鄭注云祭祀之容穆穆皇皇)有來雝雝至止肅肅(詩/雝)
(篇鄭箋云雝雝然既至止/而肅肅然乃助王禘祭)奉璋峨峨(詩棫樸篇傳云峨/峨盛壯也鄭箋云)
(璋璋瓉也奉璋/之儀峩峩然)執爨踖踖(詩楚茨篇傳云爨饔爨廩/爨也踖踖言爨竈有容也)肅
雝顯相(詩清廟篇傳曰肅敬雝和相助也箋云顯光也/見也於乎美哉周公之祭清廟也其禮儀敬且)
(和又諸侯有光明著/見之德者來助祭)左右趣之(詩棫襆篇毛傳曰趣趍/也箋云文王臨祭祀其)
(容濟濟然敬左右之臣皆/促疾於事謂相助積新也)駿奔走在廟(詩清廟篇云駿/奔走在廟不顯)
(不承無射于人斯鄭箋云駿大也諸侯與衆士於周公/祭文王俱奔走而來在廟中助祭是不光明文王之德)
(與言其光明之也是不承順文王志意與/言其承順之也此文王之德人無厭之補)肅肅在廟(詩/思)
(齊篇傳云肅肅敬也箋云言羣臣助/文王祭廟則尚敬言得禮之宜也)卜爾百福如幾如
式(詩楚茨篇箋云卜予也幾期也式法也神乃歆嗜女/之飲食故予女之百福其來如期其多如法也補)
君曰卜爾萬壽無疆(詩天保篇傳曰君先君也卜予也/尸所以象神君曰卜爾者尸嘏主)
(人傳神/辭也)永錫爾極時萬時億(詩楚茨篇箋云永長也錫/予也長賜女以中和之福)
(是萬是億言/多無數也)祈福祥順豐年(周禮小祝掌小祭祀將事/侯禱禳祠之祝號以祈福)
(祥順豐年逆時雨寧風旱彌烖兵逺/辠疾鄭注云順豐年而順為之祝辭)祭得宜五穀豐(禮/稽)
(命徵云天子祭天地宗廟六宗五岳得/其宜則五穀豐雷雨時至四夷貢物)漢武帝祠五畤
獲白麟(漢書武帝紀元狩元年冬十月行/幸雍祠五畤獲白麟作白麟之歌)髙宗肜日越
有雊雉(尚書髙宗肜日篇庫案說文云雷始動雉鳴而/雊其頸晉書云武  封閉甚宻其中忽聞雉雊)
(張華曰此必虵化也則/視之雉側有虵蛻焉補)黄鵠來壇(後漢書章帝紀云章/帝元和二年二月幸)
(岱宗柴告既畢有黄鵠三十從西/南來經祠壇上東北過于宫屋)紫氣散殿(後漢書云/宣帝始幸)
(甘泉有紫黄氣從/西來散於殿前)赤光入祠(列異傳云漢宣帝祀五畤/時有赤光長十餘丈從雉)
(城來入/祠中)光如流星(古史考云秦文公東獵至汧渭之間/卜居之而吉文公夢黄蛇從天下屬)
(地其口止于鹿衍文公問史敦敦曰此上帝之徵君其/祀之于是作鹿畤用三牲郊祭白帝有夜光如流星從)
(東方來集于祠城若雄雉/其聲殷殷云野雞夜鳴補)神光三燭(漢書武帝紀云元封/六年三月行幸河東)
(祠后土詔曰朕禮首山昆田出珍物化為黄金祭后土/神光三燭其赦汾隂殊死以下賜天下貧民布一疋補)
文公逆祀去者三人(論衡云魯文公逆祀去者三人定/公順祀叛者五人貫於禮者非禮)
(則去曉禮者寡/則知是者稀)張寛從祀甘泉女子乳長七尺(益部耆/舊傳云)
(蜀郡張寛漢文帝時為侍中從祀甘泉至渭橋有女子/浴於渭水乳長七尺上怪其異遣問之女曰帝後第七)
(車知我所來時寛在第七車對曰天/星主祭祀者齋戒不嚴則女人星見)辛有適伊川見被
髮而祭於野(左傳云初平王東遷辛有適伊川見被髮/而祭於野者辛有曰不及百年此其戎)
(乎其禮先亡矣秋秦晉遷陸渾之戎於伊川杜預注曰/辛有周大夫也伊川周地被髮而祭有象夷狄允姓之)
(戎居陸渾在秦晉西北二國誘而徙之伊川遂從戎號/至今為陸渾縣也計此去辛有過百年而云不及百年)
(傳舉其事驗不/必其年信補)索氏亡牲(家語云魯公索氏將祭而亡/其下牲孔子聞之曰公索氏)
(不及二年必亡矣/後一年而亡續補)𤣥保薦新(沈約宋書曰羊𤣥保自少/至老謹于祭奠四時珍新)
(未得祠薦者口/不妄嘗續補)菓菜以薦(齊書曰張沖永明八年為假/節監青冀二州行刺史事沖)
(父初卒遺命曰祭我必以鄉土所産無用牲物沖在/鎮西時還吳國取菓菜每至蒸嘗輒流涕薦焉續補)種
稻以祭(汝南先賢傳曰薛苞歸先人冢側坊/中種稻以祭祀種芋以充飢續補)
　
　
　
　
　
　
　
　
　
　
　北堂書鈔卷八十九
欽定四庫全書
　北堂書鈔卷九十
　　　　　　　　　　　唐　虞世南　撰
　　　　　　　　　　　明　陳禹謨　補註
　禮儀部十一
　　郊祀十九　　　　禘祫二十
　　六宗二十一　　　五祀二十二
　　四望二十三　　　髙禖二十四
　　靈星二十五　　　祈禱二十六
　　齋戒二十七
　　　郊祀十九
天地者帝王所受設祀而敬之(袁子/正論)帝王之事莫大乎
郊(漢書郊祀志云成帝初即位丞相匡衡御史大夫張/譚奏言帝王之事莫大乎承天之序承天之序莫重)
(於郊/祀)承天之序(見/上)所以承天(禮含文嘉曰五祀南郊北/郊東郊西郊中兆正謀五)
(者天子公卿伯子男卿大夫士所以承天也正案注兆/者作封畔兆域也謀者方欲迎氣齋戒自端  謀慮其)
(事也/補)定天位也(郊特牲云祭帝於/郊所以定天位也)通天義也(郭璞上疏/云郊祀者)
(以通夫天/之義也)明天道也(郊特牲云郊所以明天道也萬物/本乎天郊之祭也報本反始也補)
饗帝於郊(禮器云因吉土以饗帝於郊鄭注云吉土王/者所卜而居之土也饗於帝郊以四時所兆)
(祭於四/郊者也)祭天於郊(春秋繁露云王者/嵗一祭天於郊)享上帝(周易鼎卦/彖辭云聖)
(人烹以享上帝而大烹以養聖賢鄭注云烹者鼎之所/為也革去故而鼎成新故為烹飪調和之器也天下莫)
(不用之而聖人用之乃上以享/上帝而下以大烹養聖賢也補)禋祀上帝(周禮大宗伯/職云以禋祀)
(祀昊天上帝以實柴祀日月星辰以槱燎祀司中司命/風師雨師  案鄭注曰禋之言煙周人尚臭煙氣之臭)
(聞者槱積也昊天上帝冬至於圎丘所/祀天王大帝也實柴實牛柴上也補)郊報天(禮郊特/牲云郊)
(祭迎長日之至也/大報天而主日也)郊祭迎日(見/上)縁祀父以祭天(白虎通/云王者)
(所以祭天何縁/祀父以祭天也)推事父母以祀天(五經通義云王者父/事天母事地故推子)
(道以祀/天也補)受命于祖(郊特牲云卜郊受命于/祖廟作龜于禰宫也)必以祖配(白/虎)
(通云祭天必以祖配何自内出者無足不行自外/至者無主不立故推其始祖配以賓主順天意也)啟蟄
而郊(左傳曰三卜郊不從乃免牲孟獻子曰吾乃今而/後知有卜筮夫郊祀后稷以祈農事是故啟蟄而)
(郊郊而後耕今既耕而/後卜郊宜其不從也補)孟冬郊祀(司馬相如封禪書云/濯濯之麟遊彼靈畤)
(孟冬十月君徂郊祀/馳我君車帝以享祉)郊以正月(白虎通云郊以/正月上辛日)一用夏
正(白虎通曰五帝三王祭天一用夏正何天地交萬物/通始終之正故易乾鑿度云三王郊祀用夏正也)
上辛郊祀(公羊傳曰九月辛丑用郊用者何用者不宜/用也九月非所用郊也然則郊曷用郊用正)
(月上辛或曰/用然後郊補)上丁祀郊(續漢書禮儀志云/正月上丁祠南郊)十月上宿郊
(漢書郊祀志云三年一郊秦以十月為嵗首故常以十/月上宿郊見通權火張晏曰權火烽火欲令光明逺照)
(通于祀/所也補)四月郊泰畤(漢書武帝紀云元封五年/四月還幸甘泉郊泰畤)因吉土
(禮器/見上)就陽位(郊特牲云兆於/南郊就陽位也)兆於南郊(周書云設兆於/南郊以配上帝)
祭於雲陽(漢舊儀云漢法三嵗/一祭天於雲陽宫)徙祀長安(漢書郊祀志/云成帝即位)
(匡衡奏徙郊/祀於長安)必因丘陵(禮器云為髙必因邱陵鄭注云/謂冬至祭天於圎丘之上也)
地上圜丘(周禮大司樂云凡樂圜鍾為宫黄鍾為角大/簇為徵姑洗為羽靁鼔靁鼗孤竹之管雲和)
(之琴瑟雲門之舞冬日至於地上之圜丘奏之若樂六/變則天神皆降可得而禮矣凡樂函鍾為宫大簇為角)
(姑洗為徵南吕為羽靈鼓靈鼗孫竹之管空桑之琴瑟/咸池之舞夏日至於澤中之方丘奏之若樂八變則地)
(示皆出可得而禮矣凡樂黄鍾為宫大吕為角大簇為/徵應鍾為羽路鼓路鼗隂竹之管龍門之琴瑟九德之)
(歌九㲈之舞於宗廟之中奏之若樂九變則人鬼可得/而禮矣鄭注曰此三者皆禘大祭也天神則主北辰地)
(祇則主崑崙人鬼則主后稷先奏是樂以致/其神禮之以玉而祼焉乃後合樂而祭之補)紫壇幄帷
(漢舊儀云皇帝自行羣臣從齋皆百日紫壇/幄帷髙皇帝配天居堂下西向何帳紺席)方壇四陛
(漢書郊祀志云郊壇在雒/陽城北四里方壇四陛)王被衮(郊特牲鄭注云謂有/日月星辰之章也)
御蟬幘(顧𢎞集云至尊新郊當御蟬幘衮服/愚謂郊祀當被法服不宜别施也)乗素車(郊/特)
(牲云乗素車貴其質也/鄭注云素車殷輅也)乗大輅(明堂位云成王封周公/於魯命魯公世世祀周)
(公以天子之禮樂是以魯君孟春乗大輅旂十有/二旒日月之章祀帝於郊配以后稷天子之禮也)張氊
案(周禮掌㳄職云王大旅上帝則張氊案設皇邸鄭注/云祭天於圓丘張氊案以氊為牀於幄中鄭司農云)
(皇羽覆上邸後版也𤣥謂後版屏/風與染羽象鳳皇羽色以為之補)用綺席(漢舊儀云祭/天用六綵綺)
(席六重上一丈中/一幅四周縁之玉)蒼璧禮天(周禮/見前)四圭旅帝(周禮典/瑞見前)祭
用六綵(漢舊儀/見上)作樂降神(白虎通云祭天作/樂者為降神也)作樂圜丘
(周禮大司/樂云見上)舞雲門歌大吕(周禮大司樂云奏黄鍾歌大/吕舞雲門以祀天神鄭注云)
(以黄鍾之鍾大吕之聲為均者黄鍾陽聲之/首大吕為之合奏之以祀天神尊之也補)燔柴祭天
(禮器云因名山升中于天鄭注云名猶大也升上也中/猶成也謂巡狩至於方岳燔柴祭天告以諸侯之成功)
(也/)燔柴太壇(祭法云燔柴/太壇祭天也)太羮不和(郊特牲云/貴質也)器用陶
匏(郊特牲云器用陶匏/以象天地之性也)鼠食牛角(左傳云鼠/食郊牛角)郊牛口傷
(宣公三年春王正月郊牛之口/傷改卜牛牛死乃不郊猶三望)卜郊免牲(僖公三十一/年夏四月四)
(卜郊不從乃免牲非禮也猶三望亦非禮也禮不卜常/祀而卜其牲日牛卜日曰牲牲成而卜郊上怠慢也望)
(郊之細也不郊/亦無望可也補)南郊暴雨(謝承後漢書云丹陽方儲聰/明善天文為洛陽令章帝欲)
(出南郊儲上言當有疾風暴雨乗輿不可以出上/疑其妄儲飲酖而死果有大風暴雨洛陽晝暝)
　　　禘祫二十
所及彌逺謂之禘(白虎通云位尊德盛所及彌逺謂之/禘祫何禘之為言讓也序昭穆禘父)
(子也祫/合也)禘祫及遷廟以其能繼體(又云禘祫及遷廟者/以能世世繼君之體)
(持其統由親及/逺不忘先祖也)廣孝道(又云祭宗廟所以禘祫何/尊人君貴功德廣孝道也)順陽
義(禮記曰夏祭曰禘禘者陽之盛也古/者于禘發爵賜服順陽之義也續補)禘審昭穆(傅咸/奏云)
(先儒解禘禘者諦/也審昭穆故也)合食太祖(白虎通云禘者毁廟之/主皆合食於太祖也)三
年一祫五年一禘(禮稽命曜云三年一祫五年一禘以/衣服想見其容色齋三日思親志意)
(思親所喜然/後入廟補)天氣小備故三年一祫天道大備故五年
一禘(五經通義云王者諸侯三年一閏天道小備故三/年一祫祫者皆取未遷廟主合食太祖廟中五嵗)
(再閏天道大備故五嵗一禘禘者/取已遷廟主合食太祖廟中補)禘祭以夏祫祭以冬
(東觀漢記張純傳云建武二十六年詔純曰禘祫之祭/不行已久矣宜據經典詳為其制純奏曰禮三年一祫)
(五年一禘春秋傳曰大祫者何合祭也毀廟及未毁廟/之主皆登合食乎太祖五年而再殷漢舊制三年一祫)
(毁廟主合食髙廟存廟主未嘗合祭元始五年諸王公/列侯廟㑹始為禘祭又前十八年親幸長安亦行此禮)
(禘之為言諦諦定昭穆尊卑之義也禘祭以夏四月夏/者陽氣在上隂氣在下故正尊卑之義也祫祭以冬十)
(月冬者五穀成熟物備禮成故合聚飲食也斯典之廢/於兹八年謂可如禮施行以時定議帝從之自是禘祫)
(遂定/補)春秋有禘無祫(禮外傳曰禘祫謂之殷祭祫大而/禘小春秋之經有禘而無祫毁廟)
(無時祭但五年有二殷祭耳神主入/廟先為一禘明年春禘而又祫補)豐於四時之祭(摯/虞)
(決疑要注曰豐於四時/之祭而約於禘祫之祭)夏禘周公(明堂位云季夏六月/以禘禮祀周公於太)
(廟/)春禘武公(左傳昭十五年春將禘於武公戒百官梓/慎曰禘之日其有咎乎吾見赤黒之祲非)
(祭祥也喪氛也其在涖事乎注云戒齋/戒也祲見于宗廟故以為非祭祥也補)有來雝雝至止
肅肅(詩雝篇傳云/雝禘太祖也)
　　　六宗二十一
禋于六宗(尚書舜典孔安國傳曰所宗者六祭法曰埋/少牢於太昭祭時也相近於坎壇祭寒暑也)
(王宫祭日也夜明祭月也幽/宗祭星也雩宗祭水旱也)所尊者六(張純六宗表云/臣竊以十一家)
(凡有六統而所據各異考之經理大義不通臣謂/禋于六宗祝祖考所尊者六宗則三昭三穆也)上不
及天下不及地(五經典義曰今尚書歐陽夏侯說六宗/者上不及天下不及地旁不及四方居)
(中央隂陽變化有益/於人郊天并祭之補)非天不生非地不載(尚書大傳云/萬物非天不)
(生非地不載非春不動非夏不長非秋不收/非冬不藏故書曰禋于六宗此之謂也補)乾坤六子
(聖證論云魏明帝問王肅六宗竟幾對曰坎為水離/為火震為雷巽為風艮為山兊為澤乾坤六甲子也)天
地宗三(五經典義曰古尚書說六宗者天地屬神之尊/者謂天宗三地宗三天宗日月北辰也地宗岱)
(山河海也日月為隂陽宗北辰為星宗岱為山宗河為/水宗海為澤宗也祀天則天文從祀地則地理從也補)
禮比太社(後漢書祭祀志云安帝即位元初六年以尚/書歐陽家說謂六宗者在天地四方之中為)
(上下四方之宗以元始中故事謂六宗易六子之氣日/月雷公風伯山澤者為非是三月庚辰初更立六宗祀)
(於雒陽西北戌亥之/地禮比太社也補)廢不血食(東觀漢記曰孝成時匡/衡奏立北郊復祠六宗)
(至建武都雒陽制郊祀六宗廢不血食大臣/上疏謂宜復舊上從公議由是遂祭六宗補)太極中和
之氣(摯虞新禮儀云散騎常侍郎以為萬物負隂而抱/陽隂陽本于太極六宗者太極中和之氣六氣之)
(宗/也)比太社為失所(後漢祭祀志云言天地者莫大于易/易無六宗大中之象若信為天地四)
(方所宗是至大也而比太社/又為失所難以為誠矣續補)
　　　五祀二十二
五祀五行之官(漢舊儀云祀五祠謂五行之官金木水/火土也木正曰勾芒火正曰祝融金正)
(曰蓐收水正曰𤣥冥土正曰后土皆古賢/能治成五行有功者也主其神祀之補)五祀五色之
宫(聖政論云鄭衆說五祀/五色之帝於王者宫中)天子祭五祀(曲禮云天子祭/天地祭四方祭)
(山川祭五祀嵗徧又王/制云卿大夫祭五祀)諸侯立五祀(祭法云諸侯/自為立五祀)祈於
五祀(周禮小子職掌珥于社稷祈於五祀鄭𤣥注曰故/書祀作禩鄭司農云禩讀為祀書亦或為祀珥社)
(稷以牲頭祭也𤣥謂珥讀為衈祈或為刉刉衈者釁禮/之事也用毛牲曰刉羽牲曰衈衈刉社稷五祀謂始成)
(其宫兆時也春官肆師職祈或作畿秋官士/師職曰凡刉衈則奉大牲此刉衈正字與補)臘于五祀
(月令云孟冬之月臘先祖五祀改案風俗通云禮傳夏/曰嘉平殷曰清祀周曰大蜡漢  為臘臘者獵也言田)
(獵取獸以祭祀其先祖也或曰臘者接也新故交接/故大祭以報功也漢家火行衰於戌故曰臘也補)五
祀之神王者所祭(白虎通云五祀者何謂也謂門户井/竈中霤也所以祭何人之所處出入)
(所飲食故為/神而祭之)血祭五祀(周禮大宗伯職云以血祭祭社/稷五祀鄭注云隂祀自血起貴)
(氣臭也五祀者五官之神在四郊四時迎五行之氣於/四郊祭五德之帝亦食此神焉少昊氏之子曰重為句)
(芒食於木該為蓐收食於金修及熙為𤣥㝠食於/水顓頊氏之子曰黎為祝融后土食於火土補)諸侯
祭以牛(白虎通云祭五祀天子諸侯以牛卿大夫以羊/因四時牲也一說户以羊竈以雉中霤以豚門)
(以犬井以豕或曰中霤用/牛餘不得用豚井以魚補)
　　　四望二十三
小宗伯掌四望(周禮小宗伯之職掌兆五帝/於四郊四望四類亦如之)國有故旅
四望(又大宗伯職云國有大故則旅上帝及四望鄭注/曰故謂凶烖旅陳也陳其祭祀以祈焉禮不如祀)
(之備也上帝五帝也鄭司農云四望日/月星海𤣥謂四望五嶽四鎮四瀆補)大㲈旅四望(周/禮)
(大司樂職云乃奏姑洗歌南吕舞大㲈以祀四望鄭注/曰姑洗陽聲第三南吕為之合四望五嶽四鎮四瀆此)
(言祀者司中司命風師/雨師或亦用此樂與補)望秩山川(五經異義云望祭河/海太山日月星也)
秩而祭之(公羊傳曰僖公三十一年夏四月卜郊不從乃/免牲猶三望三望者何望祭也然則曷祭祭)
(太山河海山川有能潤于/百里者天子秩而祭之)兩珪旅四望(周禮典瑞職掌/玉瑞玉器之藏)
(四珪有邸以祀天旅上帝兩珪有邸以祀地旅四望鄭/注云邸本也圭本著于璧故四圭有邸圭末四出故也)
(續/補)冬夏望隂陽(三輔黄圖曰宰衡王莽奏曰冬至使有/司祭天神于南郊髙祖配而望羣陽夏)
(至使有司祭地祇于北郊/髙后配而望羣隂續補)各即其位(五經通義曰王者/所以因郊祭日月)
(星辰風伯雨師山川何以為皆有功于民故祭之也凡/嵗一祭之禮日于南門外禮月四瀆于北門外祭山川)
(邱陵西門外祭風伯雨師于/東門外各即其位也續補)一皆備祭(隋書曰梁朱异/議鄭衆云四望)
(謂日月星海鄭𤣥謂五岳四瀆二說頗是不同愚謂望/乃遥祭之名凡祭皆有豈容局于星海請今天下有關)
(水旱之義凡四海名山大川/能興雲致雨一皆備祭續補)
　　　髙禖二十四
仲春之月祀于髙禖(月令仲春之月𤣥鳥至之日以太/牢祀于髙禖鄭注云𤣥鳥燕也以)
(施生時來巢人堂宇而乳嫁娶之象也媒氏之官以為/候髙辛氏之世𤣥鳥遺卵娀簡吞之而生契後王以為)
(媒官嘉祥而立其祠/焉變媒言禖神之也)乃禮所御帶以弓韣(月令鄭注云/天子所御謂)
(今有娠者於祠大祝酌酒飲於髙禖之庭以神惠顯之/也帶以弓韣求男之祥也  案王居明堂禮云帶以弓)
(韜禮之禖下其子必得天材補/王居明堂禮者逸禮篇名也附)后妃郊髙禖(五經通義/云王者十)
(嵗七祭天地仲春后妃/郊髙禖亦祭天地也)簡狄祀髙禖(五經要義曰契母/簡狄以𤣥鳥至之)
(日祀於髙禖而生契髙禖者蓋先王所以祈子孫之祀/也𤣥鳥感陽而至集人棟宇有孳乳之祥故重其至日)
(因以用/事補)方朔作禖祝(漢書戾太子傳云戾太子據元狩/元年立為皇太子年七嵗矣初上)
(年二十九乃得太子甚喜為立禖使東方朔枚臯作禖/祝注曰祝禖之祝辭  案據少壯詔受公羊春秋又從)
(瑕邱江公受穀梁及冠就宫上為立博望苑/使通賔客從其所好故多以異端進者附)束晳議禖
壇(束晳髙禖壇石議曰元康六年髙禖壇上石破為二/段詔書問置此石來幾時出何經典今應復不博士)
(議祀無髙禖置石之文未知設造所由既已毀破無可/改造說髙辛氏有簡狄吞卵之祥今此石有吞卵之象)
(蓋俗說所為而史籍無記可/考但收聚復於舊處而已補)特牲祀髙禖(續漢書曰仲/春之月立髙)
(禖壇于城南祀以特牲又郊祀志秦漢不/祀髙禖漢武帝晩得太子始為立禖續補)小屋覆壇石
(隋書禮志曰梁太廟北門内道西有石文如竹葉小屋/覆之宋元嘉中修廟所得陸澄以為孝武時郊禖之石)
(然則江左亦有此禮矣後齊髙禖為壇于南/郊傍廣二十六尺髙九尺四陛三壇續補)禋祀生稷
(詩生民篇云克禋克祀以弗無子傳以為古者必以郊/禖焉姜嫄禋祀上帝而生稷是則郊禖之祀非以生契)
(之後立/也續補)鐫石置壇(魏青龍中造立禖壇詔書令/更鐫石如舊置壇上續補)
　　　靈星二十五
髙祖立祠(漢書郊祀志云髙祖制詔御史其令天下立/靈星祠常以嵗時祠以牛張晏注曰龍星左)
(角曰天田則農祥/也晨見而祭之)漢武尊事(嵩山記云漢武巡遊祭五/岳尊事靈星乃作殿堂周)
(迴種松柏祠前兩/傍立石碣以表之)嵗再祠(漢舊儀云古時嵗再祠靈/星靈星春秋之太牢禮也)祠
以牛(漢書郊祀/志見上)儼然𤣥嘿􁀙而受福(淮南子云君道猶/靈星儼然𤣥嘿􁀙)
(而受/福也)歐爵簸揚(漢書郊祀志髙祖五年初置靈星祀/后稷也歐爵簸揚田農之事也續補)祀
以壬辰(風俗通云祀典既以立稷又有先農無為靈星/復祀后稷也左中郎將賈逵說以為龍第三有)
(天田星靈者神也故祀以報功辰之神為靈星故/以壬辰日祀靈星於東南金勝木為土相續補)祀於
東南(見/上)
　　　祈禱二十六
告事求福為禱(說文云告事求福/為禱從示壽聲)祈福祥求永貞(周禮/大祝)
(職掌六祝之辭以祀鬼神祇祈福祥求永貞鄭/注曰永長也貞正也求多福厯年得正命也補)大祝作
六辭以禱(又云作六辭以通上下親疎逺近一曰祠二/曰命三曰誥四曰會五曰禱六曰誄鄭注曰)
(禱謂禱於天地社稷/宗廟主為其辭也)精神以底之告訴以通之(荀悅申/鑒云或)
(問神何以格曰一誠所感自然神應故精神/以底之犧牲玉帛以昭之禱祈告訴以通之)禱於宗周
(周書云四月孟夏王初祈/禱于宗周乃嘗麥于廟)酌以大斗以祈黄耉(詩行葦/篇云曽)
(孫唯主酒醴維醹酌/以大斗以祈黄耉)琴瑟擊鼓以祈甘雨(又甫田篇云/琴瑟擊鼓以)
(御田祖以祈甘雨以戒/我稷黍以穀我士女)禹解於陽􁀙之河湯禱於桑林
之下(淮南子曰聖人者不恥身賤而媿道之不行不憂/命之短而憂百姓之窮也是故禹為水以身解於)
(陽􁀙之河湯為旱以身禱於桑林/之下聖人之憂民如此其至也補)祈雨暴身(長沙耆舊/傳云祝良)
(字名卿為洛陽令時亢旱祈雨不得良乃暴身階庭告/誠引罪自辰至申紫雲沓起甘雨大降民歌之曰天久)
(不雨蒸民失所天王自出祝/令特苦精符感應滂沱而下)以身為牲(東觀漢記云鄧/太后嘗體不安)
(左右憂惶至令禱祠願以身杙牲太后聞之甚怒即勅/令禁止以為何故乃有此不祥之言左右咸流涕嘆息)
(曰太后臨大病不自顧而念兆民/後病遂瘳豈非天地之應與補)以人為代(見/上)仙室禱
風雨(列仙傳云厯陽有彭祖仙室前世禱請風雨嘆不/輒應常有兩虎在祠左右今日祠訖即有虎跡補)
神仙請吉凶(搜神記云益州有神仙以石為室其民奉/祠之自稱黄室公凡欲問吉凶者持紙筆)
(及墨置石室中須臾來視之/其言吉凶甚驗不見其形)白龍降祀(晉書佛圖澄傳/云石虎時正月)
(六月不雨澄詣西滏口稽首曝露即有/白龍二頭降於祠下於是雨溢數千里)黄氣墮室(異苑/云晉)
(簡文既廢世子道生次子郁又早卒而未有息嗣濮陽/令在第前禱至三更鬱鬱有黄氣自西南來降室前是)
(夜幸李太后而/生孝武皇帝)非令而禱法不立(韓子云秦昭王有疾/百姓里買牛而家為)
(王禱公孫述出見之入賀王曰百姓乃皆里買牛為王/禱王曰訾之人二甲夫非令而擅禱是愛寡人也夫愛)
(寡人寡人亦且改法而心與之相循者是法不立法/不立亂亡之道也不如人罰二甲而復與為治補)釋
勢與民民不用(韓子曰秦襄王病百姓為之禱病愈殺/牛塞禱王聞之訾其里正與伍老屯二)
(甲閻遏公孫衍怪而問之王曰子何故不知于此彼民/之所以為我用者非以吾愛之為我用者也以吾勢之)
(為我用者也吾釋勢與民相收若是吾適不/愛而民因不為我用也故遂絶受道也續補)履信思順
自天佑之(唐書曰憲宗謂宰臣曰禳災祈福之說其事/信否李藩對曰臣竊觀自古聖達皆不禱祠)
(故楚昭王有疾卜者謂河為祟昭王以河不在楚非所/獲罪孔子以為知天道漢文帝每有祭祀使有司敬而)
(不祈其見超然可謂盛德若使神明無知安能降福必/其有知則私己求媚之事君子尚不可悅況于明神也)
(由此言之則履信思順自天佑/之茍異于此實難致福續補)退歸南位更選賢主(唐/書)
(曰文宗時以久旱分命羣官編祠祈禱于紫宸殿對宰/臣憂形于色宰臣以星官所奏天時當爾乞勿過勞聖)
(慮上凛然改容曰朕為天下主無德及人致此災旱今/又見謫于上若三日不雨當退歸南位更選賢主天下)
(宰臣嗚咽流涕各請罪乞免/相位是夜澍雨大洽續補)
　　　齋戒二十七
七日戒三日齋(禮坊記云七日戒三日齋承一人/焉以為尸過之者趨走以教敬也)散齋
七日致齋三日(禮外傳云大祀散齋七日/致齋三日則十日齋矣補)致齋於内散
齋於外(祭/義)齋者不樂不弔(曲禮鄭注云為哀樂/則失正散其思也)致其精
明之德(祭義是故君子之祭也專致其精明之德/散齋七日以定之致齋三日以齊之補)齋己
之意一精(白虎通云齋者言己/之意念專一精明也)思其居處思其笑語(祭/義)
君齋車羔幦虎犆士齋車鹿幦豹犆(玉藻鄭注云幦覆/苓也犆謂縁也君)
(齋車用羔羊皮為/幦虎皮飾邊也)𤣥冠丹組纓諸侯之齋冠也𤣥冠綦
組纓士之齋冠也(玉藻鄭注云/齋時所服也)齋戒六丁(春秋合誠圖/云黄帝請問)
(太乙長生之道太乙曰/齋戒六丁道乃可成)齋戒而學(鬼谷子云周有豪士/居鬼谷號為鬼谷先)
(生蘇秦張儀往見之先生曰吾將為二子陳言/至道子其齋戒擇日而學後秦儀齋戒而往)齋以送
璧(藺相如語秦王曰趙王送璧時齋戒五日今大王亦/宜齋戒五日設九賔于廷臣乃敢上璧秦王度之終)
(不可强奪遂許齋五日/舍相如廣成傳舍補)齋戒之暮神光顯著(漢宣帝詔/曰迺者鳳)
(皇甘露降集京師嘉瑞並見齋戒之暮神/光顯著上帝嘉饗海内承福可赦天下)顔回不飲酒
(莊子曰顔回見仲尼請行曰奚之曰將之衛曰奚為焉/曰衛君其年壯其行獨輕用其國而不見其過輕用民)
(死死者以國量乎澤若蕉民其無如矣回嘗聞之夫子/曰治國去之亂國就之醫門多疾願以所聞思其則庶)
(幾其國有瘳乎仲尼曰譆若殆往而刑耳顔回曰吾無/進矣敢問其方仲尼曰齋吾將語若回曰回之家貧唯)
(不飲酒茹葷者數月矣若此則可以為齋乎曰是祭祀/之齋非心齋也回曰敢問心齋仲尼曰若一志無聴之)
(以耳而聽之以心無聽之以心而聴之以氣聴止于耳/心止于符氣也者虚而待物者也惟道集虚虚者心齋)
(也/補)周澤卧齋宫(續漢書云周澤為太常清潔循行盡敬/宗廟嘗卧疾齋宫其妻哀澤老病闞問)
(所苦澤大怒以妻干犯齋禁遂收送詔獄謝罪當世疑/其詭激時人為之語曰生世不諧作太常妻一嵗三百)
(六十日三百五十九日齋一日不齋醉如泥補案晉劉/毅嚴酷妻有過立加杖捶嘗居齋宫妻省之即奏加妻)
(罪請解/齋附)定業(三皇經曰凡齋戒三事以/定心口身之業也續補)還神(太平經曰/真人云人)
(之精神常居空閒之處不居汚濁之門也欲思還神皆/當齋戒焚香室中百病自除不齋戒則精神不肯返人)
(也續/補)
　
　
　
　
　
　
　北堂書鈔卷九十
欽定四庫全書
　北堂書鈔卷九十一
　　　　　　　　　　　唐　虞世南　撰
　　　　　　　　　　　明　陳禹謨　補註
　禮儀部
　　藉田二十八　　　封禪二十九
　　　藉田二十八
先農之禮所宜躬親(漢名臣奏言先農之禮所宜躬親/以迎春和以致時雨  案後漢書)
(黃瓊上疏云臣聞先王制典藉田有日司徒成戒司空/除壇先時五日有協風之應王即齋宫饗醴載耒誠重)
(之也自癸巳以來仍西北風甘澤不集寒凉尚結迎春/東郊既不躬親先農之禮所宜自勉以逆和氣以致時)
(風/補)天子親耕以先百姓(五經要義云天子藉田千畝孟/冬啓蟄既郊之後率公卿大夫)
(而親耕焉所以先/百姓而致孝敬補)耕藉以帥先萬國(繆襲許昌宫賦云/太和六年春上既)
(躬耕帝藉發趾乎千畝以帥先萬國乃命郡牧守相述/職班教順陽宣化烝黎允示訓德歌功觀事樂業是歳)
(甘露降黃龍見海内有克捷之師方内有農穰之慶農/有餘粟女有餘布夷狄來享殊俗内附穆乎有太平之)
(風/補)耕藉然後知所敬(樂記云武王克殷耕藉然後諸/侯知所以敬鄭注藉藉田也)祗
祓監農(國語曰周宣王即位不藉千畝虢文公諫曰不/可夫民之大事在農上帝之粢盛於是乎出民)
(之蕃庶於是乎生事之供給於是乎在和協輯睦於是/乎興財用蕃殖於是乎始敦龎純固於是乎成是故稷)
(爲大官古者大史順時覛土陽癉憤盈土氣震發農祥/晨正日月底于天廟土乃脈發先時九日太史告稷曰)
(自今至于初吉陽氣俱烝土膏其動弗震弗渝脈其滿/眚榖乃不殖稷以告王曰史帥陽官以命我司事曰距)
(今九日土其俱動王其祗祓監農不易王乃使司徒咸/戒公卿百吏庶民司空除壇于藉命農大夫咸戒農用)
(先時五日瞽告有協風至王既齊宫百官御事各即其/齊三日王乃淳濯饗醴及期鬱人薦鬯犧人薦醴王祼)
(鬯饗醴乃行百官庻民畢從及藉后稷監之膳夫農正/陳藉禮大史贊王王敬從之王耕一墢班三之庶人終)
(于千畝其后稷省功大史監之司徒省民大師監之畢/宰夫陳饗膳宰監之膳夫贊王王歆太牢班嘗之庶人)
(終食是日也瞽帥音官以省風土廩于藉東南鍾而藏/之而時布之于農稷則徧戒百姓紀農恊功曰陰陽分)
(布震雷出滯土不備墾辟在司冦乃命其旅曰徇農師/一之農正再之后稷三之司空四之司徒五之大保六)
(之大師七之大史八之宗伯九之王則大徇耨穫亦如/之民用莫不震動恪恭于農脩其疆畔日服其鎛不解)
(于時財用不乏/民用和同補)脩通畎陌(任豫藉田賦曰史奉載耜之/禮民奉舉趾之歌膏壤千畝)
(與式既同區勢平/易畎陌脩通續補)以迎春和以致時雨(漢名臣奏/云見上)以事
天地以事山川(祭義曰天子爲藉千畝冕而朱紘躬秉/耒耜以事天地山川社稷先公以爲醴)
(酪齊盛於是乎/取之敬之至也)以給宗廟(漢書文帝紀云二年春正月/丁亥詔曰夫農天下之本也)
(其開藉田朕親率/耕以給宗廟粢盛)以事社稷(祭義/見上)以共齍盛(周禮甸師/職掌帥其)
(屬而耕耨王藉以時入之以共齍盛三案鄭注曰耨芸/芓也王以孟冬躬耕帝藉天子三推  公五推卿諸侯)
(九推庶人終于千畝庶人謂徒三百人藉之言借也王/一耕之而使庶人芸芓終之齍盛祭祀所用榖也粢稷)
(也榖者稷爲長/是以名云補)以爲醴酪(祭義/見上)上帝粢盛於是乎出民
之蕃庶於是乎生(國語見上賈逵注/曰蕃息也庶衆也)事之共給於是乎
在財用蕃殖於是乎始(國語見上賈逵注曰共/具也給足也殖長也補)天子藉
田千畝諸侯藉田百畝(祭義云諸侯藉田百畝/冕而青紘躬秉耒耜)乃擇元
辰親載耒耜(月令孟春之月天子乃以元日祈榖于上/帝乃擇元辰天子親載耒耜措之參保介)
(之御間帥三公九卿諸侯大夫躬耕帝藉/鄭注帝藉爲天神借民力所治之田也)先時九日大
史告稷(國語見上賈逵注/曰先先立春日也)有協風至王既齊宫(國語/見上)農
正陳藉禮(國語見上賈逵注曰農正田大夫主/敷陳藉禮而祭其神爲農祈也補)甸師掌
耕耨(周禮甸/師見上)司空除壇(國語/見上)野廬掃路(潘岳藉田賦云/伊晉之四年正)
(月丁未皇帝親率羣后藉於千畝之甸禮也於是乃使/甸帥清畿野廬掃路封人壝宫掌舍設枑青壇蔚其嶽)
(立兮翠幕黕以雲布結崇基之靈址兮啓四塗之廣阼/沃野墳腴膏壤平砥清洛濁渠引流激水遐阡繩直邇)
(陌如矢葱犗服于縹軛兮紺轅綴於黛/耜補案周禮曰野廬氏掌達國道路附)戴青幘駕蒼馬
(漢官儀云天子東耕之日率三公九卿戴青/幘載青車駕蒼馬公卿以下車駕如常法)蔥犗服于
縹軛紺轅綴於黛耜(潘岳藉田賦見上耜案文選注曰/犗牛也軛車軛也  農器也綴謂)
(置之於車也䓤縹紺黛皆青色以取東/方之象焉李善曰葱犗帝耕之牛也補)百官御事(國語/見上)
(賈逵注曰/御治也補)百吏畢從(國語/見上)枉千乘於隴畝執鋤钁於畦
町(曹植藉/田賦云)天子三推(月令云孟春之月天子親帥三公/九卿諸侯大夫躬耕帝藉天子三)
(推三公五推/卿諸侯九推)王耕一墢(國語見上賈逵注曰一墢一耜/之墢也王無耦以一耜耕王一)
(墢公三卿九大/夫二十七補)三公五推諸侯九推(月令/見上)終于千畝(國/語)
(見上賈逵注曰/終盡耕也補)祠以一牢(漢舊儀云春始東耕於/藉田祠先農以一牢)王親
饗醴(國語見上賈逵注曰饗/飲也王沐浴飲醴酒)賜觀者食(東觀漢記明帝/紀云永平十三)
(年耕藉田畢/賜觀者食)勤于耒耜勞于耕耘(曹植藉/田賦云)后稷省功司
徒省民(國語/見上)瞽帥音官以省風土廩於藉東南鍾而藏
之(國語見上賈逵注曰音官樂官也以音律省風土風/氣和則土氣養廩御廩一名神倉東南生長之處鍾)
(聚也謂爲廩以藏王/所藉田以奉齍盛補)執爵於大寢命曰勞酒(月令云孟/春之月天)
(子躬耕帝藉反執爵於太寢三公/九卿諸侯大夫皆御命曰勞酒也)祭訖親耕(隋書禮志/曰北齊藉)
(于帝城東南千畝每歲正月上辛後吉亥使公/卿以太牢祀先農神農于壇上祭訖親耕續補)俯同九
推(唐書開元二十二年正月上親耕于洛陽東門外諸/儒奏議以爲古者偶耕以一墢爲推今用牛耕宜以)
(一步爲推推及親藉太常告三推禮畢上曰朕憂人知/勤勞俯同九推而止自是公卿以下皆過于古續補)
豈貴文飾(又乾元中耕藉田至于先農之壇因閲耒耜/有雕刻文飾者謂左右曰田器農人執之在)
(于朴素豈貴文飾/乎乃命徹之續補)是謂公田(曹植藉田論曰營疇萬畝/厥田上上經以大陌待以)
(横阡奇柳夾路名果被園/司農實掌是謂公田續補)
　　　封禪二十九
易姓崇功(河圖眞紀云王者封太山禪梁父/易姓奉度繼興崇功者七十二君)受命封禪
(封禪書齊桓公欲封禪管仲曰古者封太山禪梁甫七/十二家夷吾所記十有二焉皆受命然後得封禪  案)
(十二君謂無懐伏羲神農炎帝黃/帝顓頊帝嚳堯舜禹湯周成王補)帝王盛節(漢書倪寛/對策云陛)
(下躬發聖德統楫羣元宗祀天地薦禮百神精神所鄉/徵兆必報天地並應符瑞昭明其封太山禪梁父昭姓)
(考瑞帝王/之盛節也)立德濟世(張華封禪議云臣聞肇自生民則/有后辟載祀之數莫之能紀立德)
(濟世揮揚仁風以登封太山者七十/有四家其謚號可知者十有四也補)達顯號施尊名(漢/書)
(司馬相如封禪書云文王改制爰周郅隆是以業隆於/襁褓而崇冠于二后揆厥所元終都攸卒未有殊尤絶)
(迹可考於今者也然猶躡梁父登泰山建顯號施尊名/大漢之德㷭涌原泉沕潏漫衍旁魄四塞雲布霧散上)
(畼九垓下泝八埏補應劭注曰襁褓謂成王/也二后文武也韋昭曰漢德㷭涌如泉也附)名山顯位
望君之來(又云萬物熈熈懷而慕思名山顯/位望君之來君乎君乎侯不邁哉)紀號榮名
(又云陛下德侔往初功無與二休烈浹洽符瑞衆變期/應紹至不特創見意者太山梁父設壇場望幸盖號以)
(況榮上帝垂恩儲祉將以慶成陛下謙讓而弗發也補/案孟康注曰意者言太山梁父設壇場望聖帝往封禪)
(紀號以表/榮名也附)刻石紀號(漢書武帝紀云元封元年四月癸/卯武帝東巡海上還登封泰山孟)
(康注曰王者功成治定告成功於天封崇也助天/之高也刻石紀號有金䇿石函金泥玉檢之封焉)刻石
著紀(司馬彪續漢書曰河圖㑹昌符云炎漢大興道備/前代封乎太山刻石著紀禪於梁父退省考功)
因名山升中于天(禮器云昔先王尚有德尊有道任有/能舉賢而著之聚衆而誓之是故因)
(天事天因地事地/因名山升中於天)因天事天因地事地(見/上)事天以禮(漢/武)
(帝紀云封泰山應劭注曰封者壇廣十二丈高二丈立/石高一丈二尺刻之曰事天以禮立身以義事親以孝)
(育民以仁四守之内莫不爲郡縣四夷八蠻/咸來貢職與天無極人民蕃息天禄永得)禮祀地主
(史記封禪書曰漢武帝東巡海上還至奉高上念諸儒/及方士言封禪人人殊不經難施行天子至梁父禮祠)
(地主乙卯令侍中儒者皮弁薦紳射牛行事封太山下/東方如郊祠太一之禮封廣丈二尺高九尺其下則有)
(玉牒書書祕禮畢天子獨與侍中奉車子侯上太山亦/有封其事皆禁明日下陰道丙辰禪太山下趾東北肅)
(然山如祭后土禮天子皆親拜見衣上黃而盡用樂焉/江淮間一茅三脊爲神藉五色土益雜封縱逺方奇獸)
(蜚禽及白雉諸物頗以加禮兕牛犀象之屬不用皆至/太山祭后土封禪祠其夜若有光盡有白雲起封中補)
封乎太山考績燔燎禪乎梁父刻石紀號(孝經鈎命决/云封乎太山)
(考績燔燎禪于梁父刻石/紀號垂度示典功平致教)增泰山以報天附梁父以報
地(白虎通云天以高爲尊地以厚爲德故增/太山之高以報天附梁父之基以報地)脩禮地祗
謁報天神(漢書司馬相如封禪書云夫脩德以錫符奉/符以行事不爲進越故聖王弗替而修禮地)
(祗謁欵天神勒功/中岳以彰至尊)登封之禮告功皇天(後漢書祭祀志/云武帝欲用元)
(封時封禪故事有司奏當用方石再累置壇中用玉牒/書藏方石又用石檢十枚列于石傍又用石牌以刻書)
(上以用石功難又欲及二月封故詔梁松因故封石空/檢更加封而已松上疏爭之以爲登封之禮告功皇天)
(垂後無窮以爲萬民也承天之敬尤宜章明奉圖書之/瑞尤宜顯著今因舊封竄寄玉牒故石下恐非重命之)
(義受命中興宜當/特異以明天意補)登封告成爲民報德(東觀光武記云/中元元年羣臣)
(復奏言登封告成為/民報德百王所同也)告功於天(漢書武帝/紀見前)告平於天(五/經)
(通云泰山五岳之長羣神之主故/獨封太山告平於天報神功也)垂度示典功平致教
(孝經鈎命/决見上)岱宗爲長封禪往焉(詩含神霧云五岳視三/公岱宗爲之長封禪往)
(焉/)封禪必於岱宗(風俗通云封禪必於岱宗者岱者長/也萬物之始隂陽交代觸石而出膚)
(寸而合不崇朝而遍/雨天下惟太山乎)封禪必於太山(白虎通云封禪所/以必於太山何萬)
(物所交代/之處也)封東泰山(漢武帝/紀見上)古者封太山禪梁父者七
十二家(史記/見上)三皇禪云云五帝禪亭亭(禮記逸/禮云)伏犧封
太山禪云云(史記封禪書管仲對齊桓公曰昔無懷氏/封泰山禪云云虙羲封泰山禪云云  案)
(服虔注曰無懷氏古之王者在伏羲前見莊子索隱曰/云云山在蒙陽縣故城東北下有云云亭正義曰云云)
(山在兖州博城縣/西南三十里補)神農封太山禪云云(封禪書/見上)黃帝封
泰山禪亭亭(封禪書見上徐廣曰亭亭在鉅/平駰服䖍曰亭亭山在牟隂補)禹封太山
禪㑹稽(封禪書見上索隱曰㑹稽本名茅山吳越春秋/云禹巡天下登茅山以朝羣臣乃大㑹計更名)
(茅山為㑹稽/亦曰苗山補)成王封太山禪社首(封禪書見上應劭注/曰社首山名在博縣)
(晉灼曰在鉅/平南十三里)䄠高里(漢書武帝紀云太初元年冬十月/行幸太山十一月甲子朔旦冬至)
(祀上帝於明堂乙酉柏梁臺災十二月/䄠高里伏儼注曰高里山名在太山下)祠石閭(漢書郊/祀志云)
(武帝五年祠石閭石閭者在太山下阯/南方方士言仙人閭也故上親禪焉)登介邱(漢書司/馬相如)
(封禪書云盖周躍魚隕杭休之以燎微夫斯之爲符也/以登介邱不亦恧乎應劭注云介大邱也言周以白魚)
(爲瑞登太山封/禪不亦慙乎)吉日刻玉(續漢書祭祀志云以建武三/十二年爲中元元年復博奉)
(高嬴勿出元年租芻槀以吉日/刻玉牒書函藏金匱璽印封)辛卯登封(漢官儀云建/武二十二年)
(二月二十日辛/邜登封太山)蒲車惡傷土石(史記封禪書云秦始皇/并天下從齊魯之儒生)
(博士七十人至于太山下諸儒生或議曰古者封禪為/蒲車惡傷山之土石草木掃地而祭席用葅稭言其易)
(遵也始皇聞此議名乖異難施用由此絀儒生而遂除/車道上自太山陽至巓立石頌秦始皇帝德明其得封)
(也從隂道下禪於梁父其禮頗采太祝之祀雍/上帝所用而封藏皆祕之世不得而記也補)御輦人
挽升車(封禪儀云建武三十二年車駕東巡狩正月二/十八日發洛陽宫二月九日到魯十二日宿奉)
(高十五日始齋十九日之山虞國家居亭二十一日夕/牲二十二日祭日高二丈所燔燎燔燎烟正北也禮畢)
(百官各以次上國家御首輦人/輓升山至中觀休須臾復上)太常治禮(漢官儀云建/武三十二年)
(登封太山尚書令奉玉牒檢皇帝親封畢太常/治禮命人發壇上石尚書令藏玉牒封石檢也)儒者射
牛(史記封禪/書見上)侍御史先刻石(續漢書祭祀志云建武三/十二年正月詔梁松等復)
(案索河洛䜟文言九世封禪事者松等列奏乃許焉欲/及二月封故詔松欲因故封石空檢更加封而已松上)
(疏爭之遂使太山郡及魯趣石工直取完青石無必五/色刻方石中命容玉牒二月上至奉高遣侍御史與蘭)
(臺令史將工/先上山刻石)尚書令奉玉牒(祭祀志云御輦升山日中/後到山上更衣早晡時即)
(位于壇北面羣臣以次陳後西上畢位升壇尚書令奉/玉牒檢皇帝以寸二分璽親封之訖太常命人發壇上)
(石尚書令藏玉牒已復石覆訖尚書令以五寸印封石/檢事畢皇帝再拜羣臣稱萬歲命人立所刻石碑乃復)
(道/下)金䇿石函(漢書武帝/紀注見上)金篋玉䇿(風俗通云封太山禪/梁父傳説岱宗上有)
(金篋玉䇿知人年壽脩短武帝探得十/八因倒讀曰八十其後壽果如䇿考長)玉牒金縷(續漢/書祭)
(祀志云上許梁松等奏求元封時封禪故事議封禪所/施用有司奏當用方石再累置壇中皆方五寸厚一尺)
(用玉牒書藏方石牒厚五尺長尺三寸廣五寸有玉檢/又用石檢十枚列於石傍東西各三南北各二皆長三)
(尺廣一尺厚七寸檢中刻三處深四寸方五寸有盖檢/用金縷五周以水銀和金以爲泥玉璽一方寸二分一)
(枚方/五寸)金泥銀繩(白虎通云或曰封禪金泥銀/繩或曰石泥金繩封以印璽)金繩石泥
(封禪儀云以金爲繩以石爲泥東方西方各三/檢檢中石泥及壇土色赤白黒各依如其方色)玉盤玉
龜(應劭漢官馬第伯封禪儀記云太山東山名日觀日/觀者鷄一鳴時見日始欲出長三丈西北有石室壇)
(以南有玉盤中有玉龜山也/南脅神泉飲之極清美補)五色土(史記封禪/書見上)五色石
(後漢書祭祀/志云見上)物有不召而自至者有十五焉(封禪書云/齊桓欲封)
(禪管仲睹桓公不可窮以辭因設之以事曰古之封禪/鄗上之黍北里之禾所以爲盛江淮之間一茅三脊所)
(以為藉也東海致比目之魚西海致比翼之鳥然後物/有不召而自至者十有五焉今鳯凰麒麟不來嘉榖不)
(生而蓬蒿藜莠茂䲭梟數至而欲/封禪毋乃不可乎于是桓公乃止)鄗上之黍北里之禾
(見上案應劭曰鄗上山也鄗音臛蘇林曰鄗上北里皆/地名韋昭云設以不可得之物應劭曰光武改高邑曰)
(鄗姚氏曰鄗縣屬常/山一云鄗上山名補)東海致比目之魚西海致比翼之
鳥(見上案韋昭曰各有一目不比不行其名曰鰈索隱/曰鰈音答郭璞云如牛脾身薄細鱗紫黒色一眼兩)
(片合乃得行今江東呼爲王餘亦曰阪魚韋昭曰比翼/之鳥各有一翼不比不飛其名曰鶼鶼山海經云崇邱)
(之山有鳥狀如鳬一翼一目相得乃/飛名云蠻郭璞注爾雅亦作鶼鶼補)江淮之間一茅三
脊所以爲藉(見上孟康注/云所謂靈茅)祭于梁陰(漢官儀云建武三/十二年車駕東巡)
(狩二月二十二日祭日中到山禮畢羣臣稱萬歲有頃/詔百官以次下明日問起居二十四日發至梁父九十)
(里夕牲二十五日禪祭于梁/隂以高帝配天高后配地)觀祭山壇(封禪儀記云車/駕東巡狩二月)
(十五日始齋某等七十/人先之山虞觀祭山壇)掃地而祭席用葅稭(史記封禪/書云見上)
(案應劭曰稭禾藁也去其皮以爲席如淳曰葅讀曰祖/稭讀曰戞晉灼曰葅籍也索隱曰周禮祭祀供茅葅説)
(文云葅茅/籍也補)尚𤣥酒俎生魚(風俗通云王者封/禪尚𤣥酒俎生魚)立石頌德
(封禪書/見上)牲特告祠(續漢書祭祀志云建武三十二年二/月二十二日辛卯晨燎祭天於太山)
(下或曰太山雖已從食於柴祭今親升告功官有禮祭/於是使謁者以一特牲於常祠太山處告祠太山如親)
(耕貙劉先祠先/農先虞故事)頗采祀雍所用(史記封禪/書云見上)如祀先農故
事(續漢書祭/祀志見上)天子親拜(史記封禪/書云見上)皇帝再拜(祭祀志/見上)皇
帝親封(祭祀志/見上)天子受符(春秋漢含孳云天子受符以/辛曰立號比德斗樞禁令天)
(下繼體守文/保國長久)黃帝以上皆致怪物(史記封禪書云天子/既聞公孫卿及方士)
(之言黄帝以上封禪皆致怪物與神通欲放黃帝以上/接神仙人蓬萊士高世比德于九皇而頗采儒術以文)
(之/補)符瑞之富(司馬相如封禪書云天子沛然改容曰愉/乎朕其試哉乃遷思囘慮總公卿之議詢)
(封禪之事詩大澤之博廣符瑞之富也案孟/康曰詩所以詠功德謂下四章之頌  補)以承靈瑞
(祭祀志云光武封太山刻石碑文曰是月辛夘柴祭封/太山甲午禪于梁陰以承靈瑞以為兆民永兹一宇垂)
(於後昆百僚從臣郡守師/尹咸蒙祉福永永無極)白雲起封(史記封禪/書見上)青氣上
屬(漢官儀云光武登封太山禮畢羣臣稱萬歲音動山/谷有青氣上屬天遥望不見山巔山巔人在氣中不)
(知/也)晝有白氣夜有赤光(漢書元封中封禪畫/有白氣夜有赤光)雲氣成宫
闕百姓並見之(封禪儀云光武封泰山比日山/上雲氣成宫闕百姓並見之)黃鵠來
壇(見祭祀/摠下)山呼萬歲(漢武故/事云)休於樹下(史記始皇本紀/云始皇二十八)
(年上太山中阪遇暴風雨休於/大樹下因封其樹爲五大夫)降坐明堂(漢書武帝紀/云元封元年)
(夏四月癸卯上還登封太山降坐明堂注云初天子封/太山太山東北阯古時有明堂處則此所坐者也明年)
(秋乃作/明堂)上畼下泝不道封禪(司馬相如封禪書云大漢/之德上畼九垓下泝八埏)
(猶以為薄不/敢道封禪)盛德之事所未議也(晉武帝答張華封禪/議云此盛德之事所)
(未議/也)何强顔耶(典畧云建武三十年有司奏封禪詔曰/災異連仍日月薄蝕百姓怨歎而有事)
(太山汙七十二代編錄以/羊皮雜貂裘何强顔耶)汗出流足(魏志云明帝太和/中中護軍蔣濟上)
(疏宜尊古封禪詔曰聞/濟斯言使吾汗出流足)天關(應劭漢官儀載建武封禪/事其畧云是朝上山騎行)
(往往道峻峭下騎步牽馬乍步乍騎且相半至中觀畱/馬仰望天關如從谷底仰觀抗峯其爲高也如視浮雲)
(其峻也石壁窅窱如無道境遥望其人或為白石或如/雲久之白者移過樹乃知是人也殊不可上四布僵卧)
(石上復勉强相將行到天關自謂已至也問道中人言/尚十餘里其道旁山脇仰視巖石松樹鬱鬱蒼蒼若在)
(雲中俛視谿谷碌碌不可見丈尺直上七里賴其羊腸/逶迤名曰環道往往絙索可得而登也兩從者扶掖前)
(人相牽後人見前人履底前人見後人頭頂上此/道行十餘步一休稍疲咽脣焦五八步一休續補)　天
孫(唐文粹張説封禪頌云泰山者聖帝受天官之言天/孫搃人靈之府續補案博物志云泰山一曰天孫言)
(爲天帝孫也主召人魂魄東方/萬物始成知人生命之長短附)玉牒出示(唐開元中登/封泰山上因)
(問玉牒之文前代帝王何故袐之賀知章曰玉牒本通/于神明之意前代帝王祈求各異或禱年算或祈神仙)
(其事微密故外人莫知之上曰朕今此行皆為/蒼生祈福更無祕請宜將玉牒出示百僚續補)瘞玉岱
趾(沈約宋書曰世祖大明元年王義恭表曰封禪之事/自無懐以來可傳而不朽者七十有四君今龍麟已)
(至鳯皇已儀宜從天人之誠遵先王之則備萬乘整法/駕修封泰山瘞玉岱趾延喬松于東序詔韓岐于西廂)
(朝太一奏鈞天詠雲門贊揚幽/奥超聲前古豈不盛哉續補)盛德之事何足當之(宋/書)
(曰袁淑爲吏部郎太祖元嘉二十六年大舉北討淑侍/坐從容曰盛王令典廢壞已久今當鳴鑾中岳席卷趙)
(魏瘞玉岱宗今其時也臣逢千載之㑹願上/封禪書帝曰盛德之事何足以當之續補)前烈盛事
未可以爾(宋書太康元年冬有司奏自古聖明封禪名/山著于史籍今宜祖述先朝憲章古昔勒功)
(岱岳登封告成揚名萬世以顯祖宗請告太常具儀禮/上復詔曰所議誠前烈之盛事也方今未可以爾便報)
(絶之/續補)
　
　
　
　
　
　
　
　
　
　
　
　
　北堂書鈔卷九十一
欽定四庫全書
　北堂書鈔卷九十二
　　　　　　　　　　　唐　虞世南　撰
　　　　　　　　　　　明　陳禹謨　補註
　禮儀部
　　死三十　　　　　棺槨三十一
　　葬三十二　　　　挽歌三十三
　　　死三十
逢天之慼大命殞墜(左傳云陳侯使公孫貞子聘吳未/至而卒將以屍入吳子使大宰嚭)
(勞且辭上介芉尹盖對曰寡君聞楚爲不道薦伐吳國/滅厥民人寡君使盖備使弔君之下吏無禄使人逢天)
(之慼大命殞墜今君使人曰無以尸造/于門是我寡君之命委于艸莽也補)人有一死(司馬/遷答)
(任少卿書云人固有一死死有重於/太山有輕於鴻毛用之所趨異也)人有三死(説苑云/魯哀公)
(問于孔子曰有智者夀乎對曰然人有三死而非命也/者人自取之夫寢處不時飲食不節佚勞過度者疾共)
(殺之居上位而上忤其君嗜慾無厭而求不止者刑共/殺之少以犯衆弱以侮强忿怒不量力者兵共殺之此)
(三死者非命也/人自取之補)人所不免(國䇿范睢説秦昭王曰大王/信行臣之言死不足以為臣)
(患亡不足以為臣憂漆身而為厲被髪而爲狂不足以/為臣恥五帝之聖而死三王之仁而死五霸之賢而死)
(烏獲之力而死賁育之勇而死死者人之所必不免/處必然之勢可以少有補於秦此臣之所大願也補)明
於分理(文子云老子曰聖人同死生愚人亦同死生聖/人同死生明於分理愚人同死生不知利害之)
(所在道懸天物布地和在人人主不和即天氣不/下地氣不上陰陽不調風雨不時人民疾飢補)精亡
形存(論衡云人死猶火之滅也人病且死與夫火之且/滅無異火滅光消而燭在人死精亡而形存補)
猶火之滅(論衡/見上)忽然長逝(傅𤣥詩云忽然/長逝火滅煙消)隱然長寢(曹/植)
(髑髏詩云牢落㝠寞與道/相駈隱然長寢其樂無踰)爲一棺土(淮南子云吾生有/七尺之形死有一)
(棺之/土)託萬鬼鄰(陸機王侯挽歌辭云昔居四人宅今託/萬鬼鄰昔為七尺軀今成灰與塵補)
大夫曰卒士曰不禄(曲禮云天子死曰崩諸侯曰薨/大夫曰卒士曰不禄庶人曰死)君
子曰終小人曰死(檀弓鄭注云事卒為終/也死之言澌也消盡也)壽考曰卒(禮/記)
(曰壽考曰卒/短折曰不祿)死寇曰兵(禮鄭注云異於凡/人當饗禄于後)置屍牖下(家/語)
(曰衛蘧伯玉賢而靈公不用彌子瑕不肖反任之史魚/驟諫而不從史魚病將卒命其子曰吾在衞朝不能進)
(蘧伯玉退彌子瑕是吾為臣不能正其君也生而不能/正其君則死無以成禮我死女置屍牖下於我畢矣其)
(子從之靈公弔焉怪而問之其子以其父言告公公愕/然失容曰是寡人之過也於是命之殯于客位進蘧伯)
(玉而用之退彌子瑕而逺之孔子聞之曰古之列諫者/死則已矣未有若史魚死而屍諫忠感其君者也可不)
(謂直/乎)形體獨陳(白虎通云屍者何謂也屍之為/言陳也失氣亡神形體獨陳)復者盡
愛之道(檀弓云復盡愛之道也有禱祠之心焉鄭注/云復謂招魂且分禱五祀庶幾其精氣之返)復
于太祖(周禮夏采職掌大喪以冕服復于太祖以乘車/建綏復于四郊  案鄭注云爲賓則公館復私)
(館不復夏采天子之官故以冕服復于太祖以乘車建/綏復于四郊天子之禮也太祖始祖廟也故書綏為􁍩)
(補/)復于小寢(檀/弓)男子稱名婦人稱字(大喪/記)虞人設階狄
人設階(喪大記云復有林麓則虞人設階無林麓則狄/人設階鄭注云階所升屋者虞人主林麓之官)
(也狄人/樂使也)升屋東榮(雜記云諸侯行而死于館則其復如/於其國如於道則升其乘車之左轂)
(以其/綏復)升車左轂(鄭注云象升屋東榮綏謂旌旗之/旄也去其旒而用之異于生也)復者
朝服(喪大記云小臣復復者朝服所以事君之/衣也復用死者之祭服以其求于神也)復以襃
衣(雜記云復諸侯以襃衣鄭注云復招魂復魄也襃衣/亦始命為諸侯及朝覲見加賜之衣也襃猶進也)
國君以卷夫人屈狄(喪大記云復者朝服君以卷夫人/以屈狄鄭注云君以卷為上公也)
(夫人以屈狄互言耳上公/以褒則夫人用禕衣也)大夫𤣥頳世婦䄠衣(喪大記/鄭注云)
(頳赤也𤣥衣赤裳所謂卿大夫自𤣥/冕而下之服也其世婦亦以䄠衣也)士以爵弁士妻以
税衣(喪大/記云)三日而歛(問喪云或問曰死三日而後歛者/何也曰孝子親死悲哀志懣故匍)
(匐而哭之故曰三日而後歛者俟/其生也三日而不生亦不生矣)大歛絞紟(又云大歛/布絞縮者)
(三橫者/五也)楔齒用角柶(喪大記鄭注云為將含恐口閉急/也故使小臣以柶柱張尸齒令開)
(也/)綴足用燕几(喪大記鄭注云綴猶/拘也不令其辟戾也)挋用浴衣(喪大記/鄭注云)
(挋拭也用生時浴/衣拭尸肉令燥也)挋用巾(喪大記鄭注云挋晞也/清也用巾拭髪及面也)璠璵
歛(孔子家語云季平子卒將以君之璠璵歛贈以珠玉孔/子聞之曰送死以寶玉是猶暴屍于中原示人以姦利)
(之端/也)具唅玉(左傳曰㑹吳伐齊陳子行命其徒/具唅玉杜預注曰唅玉示必死)唅以珠貝
(釋名云唅以珠/貝含其口中也)唅以蔬米(家語云孔子之喪公西赤掌殯/葬焉唅以蔬米三貝襲衣十有)
(一稱加朝服一冠章甫之冠環象環徑五寸而綨組綬桐/棺四寸柏椁五寸飾廧置翣設披周也設崇殷也綢練設)
(旐夏也兼用三王禮所以尊師且備古也葬於魯城北泗/水上藏入地不及泉而封爲偃斧之形高四尺樹松栢為)
(志焉弟子皆家于/墓行心喪之禮補)殯於客位(喪大記云喪禮每加以逺小/歛於戸内大歛於阼殯于客)
(位/)殯於兩楹(檀弓云殷人殯於兩楹/之間則與賓主夾之也)殯於西階(又云周人/殯於西階)
(之上則猶/賓之也)殯于東階(又云夏后氏殯于東/階之上則猶在阼也)掘肂見祍(儀禮/士喪)
(禮云掘肂見祍鄭注云肂埋棺之/坎也掘之於西階上祍小要也)攢置西序(喪大記云大/夫殯以幬攢)
(至于西序塗不暨于棺鄭注云幬覆也暨及也大夫之殯/置棺西牆下就牆攢其三面塗之不及棺者言攢中狹小)
(裁取容/棺補)賵禭者所以助生送死(白虎通云禮有賵禭者所/以助生送死追思終副至)
(意一曰賻助也賵者赴也所以助生送死追思終副至意/也貨財曰賻車馬曰賵玩好曰贈衣服曰禭贈之為言稱)
(也禭之為/言遺也補)知生則賻(春秋説題辭云知/生則賻知死則賵)知死則賵(春秋説/題辭見)
(上/)乘馬曰賵(穀梁傳云乘馬曰賵衣服曰禭貝玉曰唅錢/財曰賻謹案賵覆也車馬覆載人也唅含之)
(以口也賻助也/所以助營凶事)衣服曰禭(公羊云衣服曰禭/榖梁云衣衾曰禭)説驂而賻(檀/弓)
(云孔子之衛遇舊館人之喪入而哭之哀出使子/貢説驂而賻之鄭注曰賻助喪用也駢馬曰驂)祭服以
禭(檀弓曰衛有太史曰柳莊寢疾公曰若疾革雖當祭/必告公再拜稽首請於尸曰有臣栁莊也者非寡人)
(之臣社稷之臣也聞之死請往不釋服而往遂/以禭之鄭注曰不脱君祭服以禭臣親賢也)有司請
祖期(儀禮既夕云既夕哭請啓期告于賓/夙興設盥祖廟門外有司請祖期)將祖納轜車
(賀循喪服/要記云)始載於庭(白虎通云祖於庭何奪孝子之思也/祖始始載於庭也乘車辭祖祚故為)
(祖載/也)葬祖於庭(周禮喪祝職掌大喪勸防之事飾棺鄭注/曰祖將葬祖于庭象生時出則祖也補)
　　　棺槨三十一
古者不封不樹後世聖人易之以棺槨(周易云古之葬/者厚衣之以薪)
(葬之中野不封不樹喪期無/數後世聖人易之以棺槨)有虞氏瓦棺(檀弓鄭注曰/始不用薪也)
(有虞氏/上陶補)夏后氏堲周(檀弓鄭注曰火熟曰堲/燒土冶以周於棺也)棺厚三寸
(帝王世紀云禹衣衾三領桐棺三寸衾案墨子云昔者/堯北教乎八狄道死葬鞏山之隂衣  三領榖木之棺)
(葛以緘之既􁏝而後哭滿塪無封已葬而牛馬乘之舜/西教乎七戎道死葬南己之市衣衾三領榖木之棺葛)
(以緘之已葬而市人乘之禹東教乎九夷道死葬㑹稽/之山衣衾三領桐棺三寸葛以緘之絞之不合道之不)
(塪土地之深下毋及泉上毋通臭既葬収餘壤其上壟/若參耕之畝取止矣若以此三聖王者觀之則厚葬久)
(喪果非聖/王之道補)桐棺四寸(家語/見前)四寸之棺五寸之槨(檀弓云/有子曰)
(夫子制於中都四寸之棺五/寸之槨以斯知不欲速朽也)鯉也死有棺無槨(論/語)張湯
死有棺無槨(漢書張湯傳云湯有罪自殺湯死家産直/不過五百金皆所得奉賜無它贏昆弟諸)
(子欲厚葬湯湯母曰湯為天子大臣被惡言而死何厚/塟為載以牛車有棺而無槨上聞之曰非此母不生此)
(子/也)宋文公葬棺有翰􁀙(左傳云宋文公葬棺有翰􁀙杜/預注云􁀙上飾翰旁飾皆僭王)
(者禮/也)董賢自殺棺有珠璧(漢書董賢傳云有司奏董賢/自殺伏辜死後父恭不悔過)
(乃復以硃砂畫棺四時之色左蒼龍/右白虎上著金銀日月玉衣珠璧)温明祕器(晉公卿/禮秩云)
(安平王孚薨給東園温明祕器河案晉書安平獻王孚/傳云孚臨終遺令曰有魏貞士  内温縣司馬孚字叔)
(達不伊不周不夷不惠立身行道終始若一以素棺單/椁歛以時服泰始八年薨時年九十三帝於太極東堂)
(舉哀三日詔曰王勲德超世尊寵無二期頥在位朕之/所倚庶永百齡諮仰訓導奄忽殂隕哀慕感切其以東)
(園温明祕器朝服一具衣一襲緋練百疋絹/布各五百疋錢百萬榖千斛以供喪事補)東園秘器
(晉公卿禮秩云諸侯及/從公薨者賜東園祕器)朱器(東觀漢記云梁商薨賜東/園轜車朱壽器銀鏤黄玉)
(匣輔案商病篤勑子冀等曰吾以不德享受多福生無/以  益朝廷死必耗費帑藏衣衾飯唅玉匣珠貝之屬)
(何益朽骨百僚勞擾紛華道路秪增塵垢雖云禮制亦/有權時方今邊境不寧盗賊未息豈宜重為國損氣絶)
(之後載至冢舍即時殯歛歛以時服皆以故衣無更裁/制殯已開冢冢開即葬祭食如前無用三牲孝子善述)
(父志不宜違我言也補又漢書周亞夫傳亞夫子為父/買工官上方甲楯五百被可以葬者取庸苦之不與錢)
(庸知其盗買縣官器怨而上變告子事連汙亞夫書既/聞上下吏吏薄責亞夫亞夫不對召詣廷尉廷尉責問)
(曰君侯欲反何亞夫曰臣所買器迺葬器也何謂反乎/吏曰君縱不欲反地上即欲反地下耳案此則亞夫之)
(詒謀不逮/商逺矣附)朱棺(又云耿秉薨/賜朱棺玉衣)瓦棺(帝王世紀云有苗/氏叛虞舜南征崩)
(于鳴條殯/用瓦棺)畫棺(謝承後漢書曰和帝追封謚皇太后父/梁松爲褒親愍侯改殯賜東園畫棺玉)
(匣衣/衾)玉棺(風俗通云鄴縣令王喬天下一王棺於㕔事/前令臣吏試入不動揺喬曰天帝獨欲召我)
(沐浴服飾寢其中盖便立覆之宿葬于城東土/自成墳其夕縣中牛皆流汗吐舌人無知之者)石棺(荆/州)
(記云臨湘水中有石床床上有/二石棺色絕如銅鏡莫能詳也)賣馬買棺(謝承後漢書/云徐相爲沙)
(郡守亡遺言不受贈有/一匹私馬賣以買棺)雜木爲棺(續漢書曰楊震數切/諫爲樊豐等所譛遣)
(歸本郡震行至城西夕陽亭乃慷慨謂其諸子門人曰/身死之日以雜木爲棺布衣单被裁足盖形勿歸冡次)
(前案震葬于華隂潼亭十餘日有大鳥高丈餘集震喪/  俯仰悲鳴淚下霑地葬畢乃飛去續漢書曰大鳥來)
(止亭樹下地安行到柩前正立低頭淚出衆人更共摩/撫抱持終不驚駭謝承書曰其鳥五色高丈餘兩翼長)
(二丈三尺人皆莫/知其名也並附)暴雨漂棺(後漢書董卓傳云李傕等/葬卓於郿并収董氏所焚)
(尸之灰合歛一棺而葬之葬日大風雨霆震卓墓流水/入藏漂其棺木補案獻帝起居注曰冢戶開大風暴雨)
(水土流入杼出之棺向入輒復風雨水溢郭戶如此者/三四冢中水半所樊稠等共下棺又風雨益暴甚遂閉)
(戸戸閉大風/復破其冢附)發塜剖棺(魏志王淩傳云宣王討王淩先/赦淩自知罪重試索棺釘以觀)
(太傅意太傅給之淩行到項夜呼掾屬與决曰行年八/十身名並滅邪遂自殺宣王乃窮治其事淩愚罪宜如)
(舊典乃發淩愚冢剖棺暴屍於所近市三日燒其印綬/朝服親土埋之補案干寶晉紀曰王凌到項見賈逵祠)
(在水側凌呼曰賈梁道王淩固忠於魏之社稷者惟爾/有神知之其年八月太傅有疾夢凌逵爲癘甚惡之遂)
(薨/附)栢棺(洛陽伽藍記云崔涵年十五而死爲人所發復/蘇活見里人買棺具謂曰作柏木棺勿以桑木)
(爲榱人問其故涵曰吾在地下見人發鬼兵有一鬼訴/稱是柏棺應免主兵吏曰爾雖柏棺桑木爲榱遂不免)
(京師聞此柏/木踴貴續補)桑榱(見/上)
　　　葬三十二
昔葬也欲人之弗得見也(禮記國子髙曰葬也者藏也/也藏也者欲人之弗得見)
(是故衣足以飾身棺周於/衣槨周於棺土周於槨)葬於墓所以即逺也(檀/弓)
(子游曰飯於牖下小歛於户内大歛於阼殯於客位/祖於庭葬於墓所以即逺也故喪事有進而無退)
下殤葬於園(曾子問曰下殤土周葬于園遂輿機而往/塗邇故也鄭注云周人以夏后氏之堲周)
(葬下殤於園中以其去成人遠不就墓也機輿尸之牀/也以繩絙其中央又以繩從兩旁鉤之禮以機舉尸輿)
(之以就園而歛/葬焉塗近故耳)小兒葬於道(風俗通云葬小兒必於道/邊者傷其人道未成故置)
(於道側使視/成人之道也)相地可葬(儀禮既夕云筮宅冢人物土鄭/注云物猶相也相其地可葬者)
(乃營/之)卜其宅兆(孝經云卜其宅兆而安措之鄭注云/宅墓穴也兆塋域也葬事大故卜之)諸
侯五月同盟至大夫三月同位至士踰月外姻至(左傳/云天)
(子七月而葬同軌畢至諸侯五月同盟/至大夫三月同位至士踰月外姻至)不爲雨止(王制/云葬)
(不爲雨止鄭注云雖雨/猶葬以其禮儀少也)不避塗潦(曲禮云送喪不由/逕送葬不避塗潦)反
葬於周(檀弓云太公封於營邱比及五世皆反葬於周/鄭注云齊太公受封畱爲太師死葬於周子孫)
(生焉不忍離也五/世之後乃葬於齊)合葬於防(又云孔子少孤不知其墓/問於郰曼父之母然後得)
(合葬/於防)藏於西階(又云季武子成寢杜氏之葬在西階之/下請合葬焉武子曰合葬非古也自周)
(公以來未/之有改也)兆在路寢(晏子春秋云景公成路寢之臺逢/于何遭喪遇晏子于途再拜乎馬)
(前晏子下車挹之曰子何以命嬰也對曰于何之母死/兆在路寢之臺牖下願請命合骨晏子入白公公作色)
(曰自古及今子亦嘗聞請合葬人主之宫者乎對曰古/之人君不奪生人之居不殘死人之墓故未嘗聞請葬)
(人主之宫也且嬰聞之生者不得安命之曰畜憂死者/不得葬命之曰畜哀畜憂者怨畜哀者危君不如許之)
(公曰諾逢于何遂葬其/母于路寢之臺牖下)前有方相(蔡質漢官儀云隂/太后崩前有方相)黃
金四目(周禮方相氏職掌蒙熊皮黃金四目𤣥衣朱/裳執戈揚盾帥百𨽻而時難以索室毆疫)故
作旗頭(風俗通云俗説人死魂氣/浮揚故作旗頭以存之)死不可别以旗識之
(檀弓云銘明旌也以死者爲不可别故以其旗/識之盧相注曰形掩藏不可别故旌以别之)始死葬
銘各以其官(杜預喪服要記云始死葬銘凡卿/大夫士各以其官婦人則書姓行)夏后氏
綢練(禮記明堂位云夏后氏之綢練/鄭注云夏綢其杠以練爲之旒)周人牆置翣(檀弓/云飾)
(棺牆置翣鄭注云牆之障柩猶垣/牆障家也翣以布衣木如襵與)君顓翣(禮記鄭注云/翣者車飾也)
設披周也設崇殷也(檀弓鄭注云披柩行夾引/棺者崇牙旌旗素飾也)槀車載
簔笠(儀禮既夕鄭𤣥云槀猶散也散車以田以鄙之車/簔笠備雨服今哀槀爲潦凡道車槀車之纓轡及)
(勒亦縣于/衡也補)道車載朝服(儀禮既夕鄭注云道車朝夕及/燕出入之車朝服日視朝之服)
(也𤣥衣/素裳)禇幕丹質蟻結四隅(檀弓云褚幕丹質蟻結于/四隅鄭注云以月布幕爲)
(禇葬覆棺不牆不翣畫楮之四角其文如蟻行/往來相交錯蟻蚍蜉也殷之蟻結似今蛇文畫)男子西
鄉婦人東鄉(又云國昭子之母死問於子張曰葬及墓/男子婦人安位子張曰司徒敬子之喪夫)
(子相男子西鄉婦人東/鄉鄭注曰夾羡道爲位)止柩就道止哭聽變(禮記曾子/問曰葬引)
(至于垣日有食之則有變乎且不乎孔子曰昔者吾從/老𥅆助葬於巷黨及堩日有食之老𥅆曰止柩就道右)
(止哭以聽變既明反而後行/禮也鄭注堩道也變謂異禮)黄帝葬於橋山(史記五/帝紀云)帝
嚳葬於狄山(山海經云帝嚳/葬于狄山之隂)炎帝葬長沙(帝王世紀/云炎帝在)
(位百二十年/而葬于長沙)帝嚳葬頓邱(又云帝嚳高辛氏姬姓也/有聖德年十五而佐顓頊)
(三十登仕都亳在位七十年/年百五歲而崩葬頓邱宜陽)顓頊葬鮒魚(山海經云漢/水出鮒魚之)
(山帝顓頊葬于陽九/嬪葬于陰四蛇衞之)帝堯葬濟陰(劉向曰堯葬濟隂邱/壠山皇覽曰堯冢在)
(濟隂成陽郭生述征記云成陽城東南九里有堯陵陵/東有中山夫人祠在城南二里盖堯妃也東南六里有)
(慶都冡上有祠廟水經注言成陽城西二里有堯陵陵/南一里有慶都陵于城爲西南稱曰靈臺路史云堯之)
(冢在濟隂成陽漢宣帝元和二年使奉太牢祠堯于成/湯靈臺是其處也今在澲之雷澤東南而王充乃云葬)
(崇山墨子則謂北教八狄道死南己/之市而葬蛩山之隂盖儀墓爾補)堯葬榖林(吕氏春/秋云堯)
(葬于谷林通樹之案注云通林以爲樹也/傳曰堯葬榖林成陽山下有榖林補)舜葬九疑(山海/經云)
(蒼梧之山帝舜葬于陽丹朱葬于/陰注云蒼梧之山即九疑山也)舜葬紀市(吕氏春秋/云舜葬紀)
(市不變其肆之案注云市肆如故言不煩民也傳曰舜/葬蒼梧九疑  山此云於紀市九疑山下亦有紀邑補)
禹葬㑹稽(吕氏春秋云禹葬于㑹稽不變人徒案注云/變動也言無所興造不擾民也㑹稽山在㑹)
(稽縣/南補)周公葬於畢(吕氏春秋京案皇覽曰文王武王周/公冢皆在  兆長安鎬聚東社中補)
葬臨江邱(吳㑹野記云禹年九十三崩/葬山陰臨江之邱名曰富陵)葬于虎邱(越絶/書云)
(闔閭冢在閶門外名虎邱下池廣六十步水深一丈五/尺銅槨三重墳池六尺玉鳬之流扁諸之劍三千方圓)
(之口三千時耗魚腸之劍在焉千萬人築治之取/土臨湖口築三日而白虎居上故號爲虎邱補)葬樂
池南(穆天子傳甲辰天子葬盛姬/於樂池之南視皇后之葬法)葬魯城北(家語/見前)葬於
嬴博(檀弓云延陵季子適齊於其反/也其長子死葬於嬴博之間)葬於武庫(劉向疏/云樗里)
(子葬于武庫曰案史記樗里子傳曰樗里子卒葬于渭/南章臺之東  後百年是當有天子宫夾我墓樗里子)
(疾室在于昭王廟西渭南陰鄉樗里故俗謂之樗里子/至漢興長樂宮在其東未央宫在其西武庫正直其墓)
(秦人諺曰力則/任鄙智則樗里)葬於城東(風俗通/見前)葬於鄴西(趙書云前/石有佛圖)
(澄號曰大和尚道法大行/終於建武末葬於鄴西)葬藍田(漢書云臨江閔王榮/以孝景前四年爲皇)
(太子四歲廢爲臨江王三歲坐侵廟壖地爲宫上徵榮/榮詣中尉府對簿中尉郅都責訊王王恐自殺葬藍田)
(鷰數萬衘土置/冢上百姓憐之)葬安陵(揚雄冢録云子雲以甘露元年/生天鳳五年卒葬安陵侯苞負)
(土作墳號/曰元塚)死陵葬陵死澤葬澤(淮南子云禹之時天下/大水禹身執畚鍤當此)
(之時死陵者葬陵死澤/者葬澤節財薄葬焉)下毋及泉上毋通臭(墨子見/棺槨篇)擇
不食之地(禮記云成子高寢疾慶遺入請曰子之病革/矣如至乎大病則如之何子高曰吾聞之也)
(生有益於人死不害於人吾縱生無益於人吾可/以死害於人乎哉我死則擇不食之地而葬我焉)擇不
毛之地(皇甫謐篤終論云吾本欲露形入坑以身親土/或恐人情染俗來久頓革理難今故觕爲之制)
(奢不石槨儉不露形氣絶之後便即時服幅巾故衣以/蘧蒢裹尸麻約二頭置尸床上擇不毛之地穿坑深十)
(尺闊六尺長一丈五尺廣六尺舉床就坑去床下尸平/生之物皆無自隨惟齎孝經一卷示不忘孝道蘧蒢之)
(外便以親土土以/地平還其故艸補)藉以黃壤(范煜後漢書曰趙咨將終/告其故吏朱祗蕭建等曰)
(薄歛素棺藉以黃壤欲令速/朽且歸后土不聽子孫改之)葬以土藏(楚國先賢傳云/韓暨臨終遺言)
(曰夫俗奢易之以儉儉則節之以禮若曹敬聽吾言歛/以時服葬以土藏穿畢便葬送之以瓦器愼勿有増益)
臝葬反眞(漢書楊王孫傳云王孫學黃老之術家業千/金厚自奉養生亡所不致及病且終先令其)
(子曰吾欲臝葬以反吾眞必毋易吾意死則爲布囊盛/尸入地七尺既下從足引脱其囊以身親上補案友人)
(祁侯與王孫書曰王孫苦疾僕從上祠雍未得詣前願/存精神省思慮進醫藥厚自持竊聞王孫遺令臝葬令)
(死者亡知則已若有其知是戮尸地下將臝見先人竊/爲王孫不取也且孝經曰爲之棺槨衣衾是亦聖人之)
(遺制何必區區獨守/所聞願王孫察焉附)天地爲棺(莊子云莊子將死弟子/欲厚葬之莊子曰吾以)
(天地爲棺槨日月爲連璧星辰爲/珠璣萬物爲齊送吾葬具不備耶)蘧蒢裹屍(皇甫謐篤/終論見上)
不用棺槨(盧植别傳云植初平三年卒臨困勑其子/儉葬於山足不用棺槨附體单帛而已)堯
典一篇不忘聖道(後漢書周磐傳云磐年七十三歲朝/㑹集諸生講論終日因令其二子曰)
(吾日者夢見先師東里先生與我講於隂堂之奥既而/長歎豈吾齒之盡乎若命終之日桐棺足以周身外槨)
(足以周棺歛形懸封濯衣幅巾編二尺四寸簡寫堯典無/一篇并刀筆各一以置棺前示不不忘聖道其月望日)
(病忽終學者以/爲知命焉補)老子兩卷示存道德(虞翻别傳云翻遺/令儉葬唯以老子)
(兩卷示存/道德而已)葬我虞山以望齊國(吳越春秋云吳謀伐齊/齊景公使女子爲質於)
(吳吳王因爲太子聘齊女齊女少思齊日夜哭泣發病/闔閭乃起北門名曰齊門令女往游其上女思不止病)
(日益甚至日女死女曰令死有知必葬海虞山之巔以/望齊國闔閭傷之甚用其言葬於虞山之巔以瞻齊國)
(是時太子亦/病而死補)成旁爲冢久客思鄉(捜神記云温序字公/次太原祁人任校尉)
(行部爲隗囂所殺更始憐之送葬到洛陽城旁爲築冢/長子壽夢序告之曰久客思鄉壽即上書乞骸骨帝許)
(之/)東望我子西望我夫(典略云秦始皇十年華陽启卒/孝文王合葬壽陵襄王母夏太)
(后卒别葬社東臨死曰東望我子西望我夫後百年/旁當有萬家邑及漢有天下宣帝果起陵邑焉補)東
奉二陵西瞻宫闕(杜預遺令云葬吾首陽之南東奉二/陵西瞻宫闕南觀伊洛北望夷叔曠)
(然逺覽情之/所安也補)冬日冬服夏日夏服(韓子云墨者之葬也/冬日冬服夏日夏服)
(桐棺三寸執喪二日世主以爲儉而尤之儒者破家而/葬賃子而償執喪三年毁而扶杖世主以爲孝而禮之)
絶哭泣之聲止婦女之送(魏略云沐德信年六十餘自/慮無常豫作終制誡其子曰)
(以儉葬至嘉平中病甚臨困又勑豫掘塪誡氣絶令二/人舉尸即塪絶哭泣之聲止婦女之送又誡後亡者不)
(得入藏不得封/樹妻子皆遵之)葬要離冢側(後漢書曰梁鴻字伯鸞扶/風人也隱居至吳依大家)
(臯伯通居廡下爲人賃舂每歸妻爲具食不敢於鴻前/仰視舉案齊眉伯通察而異之曰彼傭能使其妻敬之)
(如此非凡人也乃方舍之於家鴻潜閉著書十餘篇疾/且困告主人曰昔延陵季子葬子於嬴博之間不歸鄉)
(里愼勿令我子持喪歸去及卒伯通等爲求葬地於吳/要離冢傍咸曰要離烈士而伯鸞清高可令相近葬畢)
(妻子歸扶風補案要離刺王子慶忌者冢在今蘓州吳/縣西伯鸞墓在其北案吳越春秋吳王既殺王僚又憂)
(慶忌之在鄰國恐合諸侯來伐謀于子胥子胥舉要離/要離乃詐得罪出奔遂如衞求見慶忌慶忌信其謀乃)
(揀練士卒遂之吳將渡江于中流要離力微坐于上風/因風勢以矛鈎其冠順風而刺慶忌慶忌顧而揮之三)
(捽其頭于水中乃加于膝上曰嘻嘻哉天下之勇士也/乃敢加兵刃于我左右欲殺之慶忌止之曰此是天下)
(勇士豈可一日而殺天下勇士二人哉乃誡左右曰/可令還吳以旌其忠要離乃自斷手足伏劍而死附)葬
西門豹邊(魏畧云田豫戒子曰葬我於西門豹邊妻子/曰豹古之神人那可葬其邊曰豹履行與我)
(適等死而有靈當與/我善也妻子從之)葬近蘧瑗願託賢靈(魏志中山恭/王袞傳云袞)
(疾困勑令官屬曰昔衞大夫蘧瑗葬濮陽吾望其墓常/想其遺風願託賢靈以弊髪齒營吾兆域必往從之補)
骸勿歸鄉(謝承後漢書崔瑗爲濟北相光禄大夫杜喬/爲人使徇行郡國以賍罪奏瑗徵詣廷尉瑗)
(上書自訟得理出㑹病卒臨終顧命子寔曰夫人禀天/地之氣以生及其終也歸精于天還骨于地何地不可)
(藏形骸勿歸鄉里其賵贈之物羊豕之/奠一不得受寔奉遺令遂畱葬洛陽補)不戀本土(語林/云王)
(太保有二兒喪一兒欲還舊塋一兒欲畱太保乃垂涕/曰不忘故鄉仁也不戀本土達也唯仁與達吾二子有)
(焉/)臣從死(史記秦繆公卒葬雍從死者百七十七人秦/之良臣子輿氏三人名曰奄息仲行鍼虎亦)
(在從死之中秦人哀之爲作歌黃鳥之詩君子曰秦繆/公廣地益國東服彊晉西霸戎夷然不爲諸侯盟主亦)
(宜哉死而棄民収其良臣而從死且先王崩尚猶遺德/垂法况奪之善人良臣百姓所哀者乎是以知秦不能)
(復東征/也補)後宫皆殉(皇覽塚墓記云秦始皇塚在驪山之/右塜中以水銀爲百川金銀爲鳬鶴)
(機相灌輸上具天文下具地理以人魚膏爲燭度久不/滅其葬時後宫無子者皆殉從死者甚衆補案顧凱之)
(啓蒙注曰魏時人有開周王塜者得殉葬女子經數日/而有氣數月而能語年可二十送詣京師郭太后愛養)
(之十餘年太后崩哀思/哭泣一年餘而死附)鼔鐘以葬(穆天子傳云甲辰天/子塟盛姬於樂池之)
(南大匠御棺日月之旗/七星之文鼔鐘以葬)舞鶴送死(吳越春秋吳王闔閭/有女怨王自殺闔閭)
(痛之甚葬于閭門外金鼎玉杯銀樽珠襦之寶皆以送/女乃舞白鶴于吳市中令萬民隨而觀之還使男女與)
(鶴俱入羡門因塞之殺/生以送死國人非之補)葬於蜃炭(左傳云宋文公卒厚/葬用蜃炭益車馬始)
(用殉重器備槨有四阿棺有翰􁀙君子謂華元樂舉于/是不臣臣治煩去惑者也是以伏死而爭今二子者君)
(生則縱其惑死又益其侈是棄君于惡也何臣之爲補/案杜注云四阿四注槨也翰旁飾􁀙上飾皆王禮附)
水銀爲川(皇覽冢墓/記見上)施玉匣(吕氏春秋曰含珠鱗施今/葬皆用之注云含珠口實)
(鱗施施玉匣於死/者之體如魚鱗)埋珍寶(潛夫論云昔文帝葬於芒碭/明帝葬于洛南皆不藏珠玉)
(不造廟不起山陵陵墓雖卑而聖高今京師貴戚郡縣/豪家生不極養死乃崇喪或至刻金鏤玉檽梓楩柟良)
(家造塋黄壤致藏多埋珍寶偶人車馬造起大冢廣種/松柏廬舍祠堂崇侈上僣競爲華觀此無益于奉終無)
(增于孝行但作煩/攪擾傷害吏民補)齊國好厚葬布帛盡衾(韓非子云齊/國好厚葬布)
(帛盡于衣衾材木盡于棺槨以案桓公告管仲曰布帛/盡則無以爲蔽材木盡則無  爲守備而人厚葬之不)
(休禁之柰何管仲對曰凡人之有爲也非名之則利之/也於是乃下令曰棺槨過度者戮其尸罪夫當喪者夫)
(戮死無名罪當喪者無/利人何故爲之也補)宋襄公葬其夫人醯醢百甕(檀/弓)
(云宋襄公葬其夫人醯醢百甕/曾子曰既曰明器矣而又實之)駟馬不行(博物志云漢/滕公夏侯嬰)
(死送葬至東都門外駟馬不行掊地悲鳴即掘馬蹄下/得石槨其銘云佳城鬱鬱三千年見白日吁嗟滕公居)
(此室乃葬斯地/故謂之馬塜)書生語地(錄異傳曰袁安葬其母逢三/書生語其葬地遂至四世三)
(公其後公路年十八驕豪故常食密飯諸女/以絳爲地道遊行其上此葬地所致也補)泗水却流
(論衡云書傳言孔子當泗水之葬泗水爲之却流此言/孔之德能使水却不湍其墓也世人信之是故儒者稱)
(論皆言孔子之後當封以泗水却/流爲證如原省之殆虛言也補)大鳥徐步(後漢書楊/震傳云震)
(爲太尉中常侍樊豐驕恣震常切諫由是共構譛震䇿/罷遣歸本郡遂飲鴆而卒葬日有大鳥來止庭樹上須)
(臾下地行徐步到柩前止立低頭/淚出衆人更共抱持終不驚駭)葬日大雨(後漢書董/卓傳見前)
葬日大雪(國䇿云魏惠王死葬有日矣天大雨雪至于/牛目壞城郭且爲棧道而葬羣臣多諫太子)
(者曰雪甚如此而喪行民必甚病之官費又恐不給請/㢮期更日太子不許惠公駕而見太子曰昔王季厯葬)
(于楚山之尾灓水齧其墓見棺之前和文王曰嘻先君必/欲一見羣臣百姓也夫故使灓水見之于是出而爲之)
(張于朝百姓皆見之三日而後更葬此文王之義也今葬/有日矣而雪甚及牛目難以行太子爲及日之故得無)
(嫌于欲亟葬乎願太子更日先王必欲少畱而扶社稷/安黔首也故使雪甚因㢮期而更爲日此文王之義也)
(若此而弗爲意者羞法文王乎/太子曰甚善敬㢮期更擇日補)陪喪三百家(上黨郡記/云令狐徵)
(君隱城東山中令狐終即爲塜焉諸生尊師法陪葬者/三百餘家松千樹大皆數十圍高四五十丈今俗名其)
(山名令狐墓漢史所稱壺/關三老令狐茂者是也)㑹葬千餘人(後漢書云郭泰/字林宗卒四方)
(之士千餘人皆來㑹葬以案謝承書曰泰以建寧二年/正月卒自𢎞農函谷關  西河内湯陰以北二千里負)
(笈荷檐彌路柴車葦裝塞塗葢有萬數來赴補又曰泰/之所名人品乃定先言後驗衆皆服之故適陳畱則友)
(符偉明游太學則師仇季智之陳國則親魏德公入汝/南則交黃叔度又泰别傳云泰名顯士爭歸之載刺常)
(盈車/附)赴者千餘人(鄭𤣥别傳云𤣥卒遺令薄葬自郡守/以下嘗受業者衰絰赴者千餘人)
赴者十餘人(晉陽秋云荀粲亡時年二十九性簡實不與/常人交接所交者皆一時俊傑至葬夕赴者)
(纔十餘人同時知名士/也哭之感動路人補)六親雲赴姻族如林(陸機塜墓賦/云嗟長年之)
(靡執忽奄逝而難畱雖萬乘與聖喆赴此塗而俱休/於是六親雲赴姻族如林歸塗慘戚涕淚沾襟補)民
謂京兆仟民謂原氏仟(漢書原涉傳云初武帝時京兆/尹曹氏葬茂陵民謂其道爲京)
(兆仟涉慕之迺買地開道立表署/曰南陽仟人不肯從謂之原氏仟)埋玉著土情何能已
(世説云庾文康亡何揚州臨葬云埋玉樹著土中使/人情何能已  案文康庾亮諡也揚州何充也補)
　　　挽歌三十三
挽歌者執紼相和之聲(捜神記云挽歌者喪家/之樂執紼相和之聲也)爲歌以
寄哀(譙周法訓曰挽歌者高帝召田橫至于尸鄉自斃/從者晚至宫不敢哭而不勝其哀故爲此歌以寄)
(哀/音)命徒歌虞殯(左傳云吳與齊戰齊人公孫夏將戰命/其徒歌虞殯杜預注曰虞殯葬歌也以)
(示必/死)武陵喜挽歌(續晉陽秋云武陵王晞未敗四五年/喜爲挽歌自揺大鈴使左右和之)
桓伊能挽歌(裴啟語林云袁山松善音樂舊歌有行路/難曲辭疎質山松好之乃文其辭句婉其)
(節奏每因酣醉繼歌之聽者流涕初羊曇善唱樂/桓伊能挽歌及山松行路難繼之時謂之三絶)袁山
松出遊令左右挽歌(語林云張湛好於齋前種松柏養/鴝鵒袁山松出遊令左右行好作)
(挽歌時人謂張湛屋下/陳尸山松道上行殯)梁商倡樂終以薤露之歌(續漢/書曰)
(大將軍梁商三月上巳日㑹洛水/倡樂畢終以薤露之歌坐中流淚)欲悲淚已竭欲辭不
能言(傅𤣥挽歌辭曰人生尠能百哀情數百端不幸嬰/篤疾凶候形素顔衣衾爲誰施束帶就闔棺欲悲)
(淚已竭欲辭不能言一/去永不返長夜何漫漫)朝發高堂上暮宿黃泉下(繆襲/挽歌)
(辭云生時遊國都死没棄中野朝發高堂上暮宿黃泉/下白日入虞淵縣車息駟馬造化雖神明安能復存我)
(形容稍歇滅齒髪行常墮自/古皆有然誰能離此者補)平生坐玉殿沒歸幽都宫
(傅𤣥挽歌云靈坐飛塵起魂衣正委移茫茫邱墓間松/柏鬱㕘差明器無用時桐車不可馳平生坐玉殿沒歸)
(幽都宫地下無滿/期安知秋與冬)魂衣何盈盈旟旐何習習(陸機挽歌/辭曰魂衣)
(何盈盈旟旐何習習父母拊棺號兄弟扶筵泣靈轜動/轇􁀙龍首矯崔嵬挽歌挾轂唱嘈嘈一何悲浮雲中容)
(與飄風不能迴淵魚仰/失梁征烏俯墜飛補)車輪結不轉百駟齊悲鳴(傅𤣥/挽歌)
(辭云路柳夾靈轜旟旐隨風/征車輪結不轉百駟齊悲鳴)悲風鼓行軌傾雲結流藹
(陸士衡挽歌詞云流離親友思惆悵神不泰素驂佇轜/軒𤣥駟鶩飛盖哀鳴興殯宫迴遲悲野外魂輿寂無響)
(但見冠與帶備物象平生長旌誰爲斾悲風鼓/行軌傾雲結流藹振䇿指靈邱駕言從此逝補)安寢曾
邱下時聞板築聲(陸機士庶挽歌辭云陶犬不能吠瓦/鷄焉能鳴安寢曾邱下時聞板築聲)
杳杳三泉室冥冥𤣥夜堂(傅𤣥七/哀詩云)孤魂雖有識(陸機王/侯挽歌)
(辭云孤魂雖有識冥漠難爲/符操心𤣥芒内注血貽鬼區)長夜永無期(繆襲挽歌詞/云壽堂何冥)
(㝠長夜永無期欲呼/舌無聲欲語口無辭)
　
　
　
　
　
　
　
　
　
　
　北堂書鈔卷九十二
欽定四庫全書
　北堂書鈔卷九十三
　　　　　　　　　　　唐　虞世南　撰
　　　　　　　　　　　明　陳禹謨　補註
　禮儀部
　　喪服三十四　　居喪三十五
　　奔喪三十六　　訃喪三十七
　　奪禮三十八
　　　喪服三十四
小宗伯職辨吉凶之五服(周禮小宗伯職云辨吉凶之/五服車旗宫室之禁鄭注云)
(五服王及公卿/大夫士之服也)服術有六(禮大傳云服術有六一曰親/親二曰尊尊三曰名四曰出)
(入五曰長幼六曰從服鄭注云術猶道也親親父母爲/首尊尊君爲首名世母叔母之屬也出入女子嫁者及)
(在室者長幼成人及殤也從服若/夫爲妻之父母妻爲夫之黨服)從服有六(禮大傳云/從服有六)
(有屬從有徒從有從有服而無服有從無服而有服有/從重而輕有從輕而重鄭注云屬從子爲母之黨也徒)
(從臣爲君之黨也從有而無公子爲其妻之父母從無/而有公子之妻爲公子之外兄弟從重而輕夫爲妻之)
(父母從輕而重公/子之妻爲其皇姑)以三爲五以五爲九(喪服小記云親/親以三爲五以)
(五爲九上殺下殺旁殺而親畢矣鄭注云已上親父下/親子三也以父親祖以子親孫五也以祖親高祖以孫)
(親𤣥孫九也殺謂親/益疏者服之則輕)稱情立文以别貴賤(三年問云三/年之喪何也)
(曰稱情而立文因以飾羣别親踈貴賤之節而弗可損/益也故曰無易之道也鄭注云稱情而立文稱人之情)
(輕重而制其禮也羣謂親/之黨也無易猶不易也)喪有四制變而從宜(喪服四/制云喪)
(有四制變而從宜取之四時也有/恩有理有節有權取之人情也)有恩(又云恩者仁也/其恩厚者其服)
(重故爲父斬衰三/年以恩制者也)有理(又云理者義也門内之治恩揜/義門外之治義斷恩資於事父)
(以事君而敬同貴貴尊尊義之大者也/故爲君亦斬衰三年以義制者也補)有節(又云節者/禮也三日)
(而食三月而沐朞而練毁不滅性不以死傷生也喪不/過三年苴衰不補墳墓不培祥之日鼓素琴告民有終)
(也以節/制者也)有權(又云權者智也資於事父以事母而愛同/天無二日土無二王國無二君家無二尊)
(以一治之也故父在爲其母齊衰期者見無二尊也杖/者何也爵也三日授子杖五日授大夫杖七日授士杖)
(婦人童子不杖不能病也百官備百物具不言而事行/者扶而起言而後事行者杖而起身自執事而後行者)
(面垢而已秃者不髽傴者不袒跛者不踊/老病不止酒肉凡此八者以權制者也)再朞之喪
三年也朞之喪二年也(喪服/小記)五月之喪二時也三月之
喪一時也(喪服/小記)三年之喪天下之達喪也(曾子問鄭注/云達謂自天)
(子至於/庶人補)三年之喪天下之通喪也　三年之喪人道至
文(三年問云三年之喪人道之至文者也夫是之謂至/隆是百王之所同古今之所臺也未有知其所由來)
(者/也)三年之喪雖貴遂服(漢晉春秋曰初文帝之崩也羊/祜謂傅𤣥曰三年之喪雖貴遂)
(服自天子達而漢文除之毀禮傷義常以爲歎今上天/縱至孝有曽閔之性雖奪其服而寔行喪禮喪禮行除)
(服何爲耶若因此革魏之薄而興先王之法以敦厚風/俗垂之百代不亦美乎𤣥曰漢文以來世乃淺薄不能)
(行國君之喪因而除之數百年一旦復古恐難行也祜/曰就不能使天下如禮且使主上遂服不猶善乎𤣥曰)
(若主上不除而下除此爲但有/父子無君臣三綱之道虧矣補)方喪三年(檀弓云事君/有犯而無隱)
(左右就養有方服勤至死方喪三年鄭注云勤勞辱之/事也致謂戚容稱其服也方喪資於事父此以義爲制)
服勤三年(服問云成壙而歸不敢入處室居於倚廬哀/親之在外也寢苫枕塊哀親之在土也故哭)
(泣無時服勤三年思慕之心/孝子之至也人情之實也)至尊至親故爲加隆(白虎/通云)
(三年之喪何二十五月以爲古民質痛於死者不封不/樹喪期無数亡之則除後代聖人因天地萬物有終始)
(而爲之制以朞斷之父至尊母至親故加隆以盡孝/子之恩恩愛至深加之則倍故再朞二十五月也)恩
深義重故爲之服(白虎通云弟子爲師服者弟子有君/臣父子朋友之道也故生則尊敬而)
(親之死則哀痛之恩深義重/故爲之隆服入則絰出則否)創鉅者日久痛甚者愈遲
(三年問云創鉅者日久痛甚者愈遲三年者稱情而立/文所以爲至痛極也斬衰苴杖居倚廬食粥寢苫枕塊)
(所以爲至/痛飾也)賢者俯就以盡其哀不肖企及不足傷性(祭/統)
小功不稅(檀弓云曾子曰小功不税則是逺兄弟終無/服也而可乎鄭注云據禮而言也日月已過)
(乃聞喪而服曰稅大功/以上則然小功輕不服)制重哀輕(潘岳悼亡賦序云吾/聞喪禮之在妻制重)
(而哀/輕)天子絶朞(白虎通云天子爲諸侯絶朞/何示同愛百姓明不獨親也)大夫降緦
(禮云朞之喪逹乎諸侯三年/之喪達乎天子大夫降緦)爲父後者爲出母無服(喪/服)
(小記鄭注云不敢以己私/廢父所傳重之祭祀補)爲殤後者以其服服之(喪服/小記)
(鄭注云言爲後者㨿承之也殤無/爲人父之道以本親之服服之)兄弟之子猶子也盖
引而進之嫂叔之無服也盖推而逺之(檀弓云喪兄弟/之子猶子也盖)
(引而進之嫂叔之無/服也盖推而逺之也)妾爲君之長子與女君同(喪服小/記鄭注)
(云不敢以恩輕/輕服君之正統)女君死妾爲女君之黨服(雜記鄭注妾/於女君之親)
(若其/親然)舊君無服明不二君(孔叢子曰子思居衞魯穆公/卒縣子使乎衞聞喪而服謂)
(子思曰子雖未臣魯父母之國也先君宗廟在焉奈何/不服子思曰吾豈愛乎禮不得也縣子曰請問之答曰)
(臣而出國君不掃其宗廟則爲之服寄公寓乎是國而/爲國服吾既無列於魯而祭在衞吾何服哉是寄臣而)
(服所寄之君則舊君無服明不二君/之義也縣子曰善哉我未之思也補)同僚有服相友之
義(孔叢子曰秦莊子死孟武伯問於孔子曰古者同寮/有服乎答曰然同寮有相友之義貴賤殊等不爲)
(同官聞諸老􁀙昔者虢叔閎夭太顚容宜生南宫括五/臣同寮比德以賛文武及虢叔死四人者爲之服朋友)
(之服古之達理者行之也補案容宜生當作散宜生尚/書孔注云散氏冝生名漢書古今人表女皇堯妃散冝)
(氏女當以散/冝爲氏附)玉爲公錫衰(司服職云王爲三公六卿錫/衰爲諸侯緦衰爲大夫士疑)
(衰其首服皆弁絰鄭𤣥注云君爲臣服弔服也鄭司農/云錫麻之滑易者十五升去其半有事其布無事其縷)
(緦亦十五井去其半有事其縷無事其布疑衰十四升/衰𤣥謂有事其縷衰在内無事其布衰在外疑之言擬)
(也擬於/吉補)王爲諸侯緦衰(司服職/云見上)王爲大夫疑衰(司服職/云見上)
庶人國君服齊衰(白虎通庶人國/君服齊衰三月)士妾有子而爲之緦
(喪服小記鄭注云士卑妾/無男女則不服不别貴賤)弟子爲師爲之隆服(白虎通/云見上)
夫子喪顔回若喪子無服(家語云門人疑所服夫子者/子貢曰昔夫子之喪顔回也)
(若喪其子而無服喪子路亦然今請喪夫子如喪父而/無服於是弟子皆弔服而加麻絰出有所之則不絰也)
服以飾情(白虎通云喪禮必制衰麻何以副意也服以/飾情情貌相配中外相應故吉凶不同服歌)
(哭不同聲所/以表中誠也)絰以代帶(白虎通云腰絰者以代紳帶也/所以結之何思慕腸若結也必)
(再結之何明/思慕無已補)杖以扶身(白虎通云所以必杖者孝子失/親悲哀哭泣三日不食身體羸)
(病故杖以扶身明/不以死傷生也)杖者輔病(儀禮喪服云苴杖竹也削/杖桐也杖各齊其心皆下)
(本杖者何爵也無爵而杖者何/擔主也非主而杖者何輔病也)苴杖竹也削杖桐也(喪/服)
(小記孔頴達疏云此一經解喪服苴杖削杖也然杖有/苴削異者苴者黯也夫至痛内結必形色外章心如斬)
(斫破貌必蒼苴所以衰裳絰杖俱備苴色也必用竹者/以其體圓性直履四時不改明子爲父禮申痛極自然)
(圓足有終身之痛故也故斬而用之無所厭殺也削杖/者削殺也削奪其貌不使苴也必用桐者明其外雖披)
(削而心本同也且桐隨時凋落故謂母喪示外/被削殺服從時除而終身之心當與父同也補)喪冠不
緌(檀弓云喪冠不緌/鄭注云去飾也)絰必再結(白虎通/云見上)麻不絕本(喪服/小記)
(云下殤小功帶澡麻不絶本詘而反以報之鄭注曰報/猶合也下殤小功本齊衰之親其絰帶澡率治麻爲絰)
(帶不絶其本詘而上至要中合/而糾之明親重也凡殤散絶垂)斬不緝末(釋名云絞帶/絞麻緦爲帶)
(也三年之縗曰斬不緝其末直/翦斬而已期曰齊齊齊也補)榛以爲笄(檀弓云南宫/縚之妻之姑)
(之喪夫子誨之髽曰爾毋從從爾爾毋扈扈爾盖榛以/爲笄長尺而總八寸鄭注曰南宫縚孟僖子之子南宫)
(閲也緫束髮垂爲/飾齊衰之緫八寸)鬠笄用桑(儀禮士喪禮云鬠笄用桑/長四寸纋中鄭注云桑之)
(爲言喪也用爲笄取其名也長四/寸不冠故也纋笄之中央以安髪)箭笄終三年(喪服小/記鄭注)
(曰亦於喪所以自/巻持者有除無變)惡笄以終喪(喪服小記云齊衰惡笄/以終喪鄭注云笄所以)
(卷髮帶所以持身也婦人質於/喪所以自卷持者有除無變)斬衰之葛與齊衰之麻
同(喪服小記云鄭注云絰之大俱七寸五/分寸之一帶五寸二十五分寸之十九)齊衰之葛與
大功之麻同(喪服小記鄭注云絰之大俱五寸二十五/分寸之十九帶四寸百二十五分寸之七)
(十/六)除喪者先重者易服者易輕者(喪服小記鄭注云先/重者謂練男子除乎)
(首婦人除乎要易輕者謂大喪既虞卒哭而/遭小喪也易喪服男子易乎帶婦人易乎首)
　　　居喪三十五
喪紀之容(周禮保氏職云掌諫王惡而養國子以道乃/教之六儀一曰祭祀之容二曰賓客之容三)
(曰朝廷之容四曰喪紀之容五曰軍旅之容六/曰車馬之容鄭注云喪紀之容纍纍顛顛也)齊斬之
情(檀弓云穆公之母卒使人問於曾子曰如之何對曰/申也聞諸申之父曰哭泣之哀齊斬之情饘粥之食)
(自天子達鄭注云子/喪父母尊卑同也)喪禮唯哀爲主(問喪云喪禮唯哀/爲主矣女子哭泣)
(悲哀擊胷傷心男子哭泣悲/哀稽顙觸地無容哀之至也)喪致其哀(孝經云孝子之/事親也居則致)
(其敬養則致其樂病則致其憂喪則致其哀祭則致其/嚴五者備矣然後能事親鄭注云擗踊哭泣盡其哀情)
以盡其哀(禮祭統云所以御三年何復父母之恩也夫/三年之後飢能索食寒能索衣聖人量時制)
(服於中賢者俯而就之以盡其哀/不肖者企而及之不足傷性也)顔色稱其情戚容稱
其服(禮雜記云子貢問喪子曰敬爲上哀次/之瘠爲下顔色穪其情戚容稱其服)喪容纍纍
(禮記玉藻鄭/注云贏􁁄也)喪容顚顚(周禮保氏/職云見上)三年之喪如斬朞之
喪如剡(雜記云縣子曰三年之喪如斬朞之喪/如剡鄭注云言其痛之惻怛有淺深也)斬衰三
日不食齊衰二日不食(間傳云斬衰三日不食齊衰二/日不食大功三不食小功緦麻)
(再不食此哀之/發於飲食也)斬衰貌若苴齊衰貌若枲(間傳云斬衰/貌若苴齊衰)
(貌若枲大功貌若止小功緦麻容貌可也此哀之發於/容體者也鄭注云有大憂者面必深黒止謂不動於喜)
(樂之/事)斬衰之哭徃而不反齊衰之哭若往而反(間傳云/斬衰之)
(哭若往而不反齊衰之哭若往而反大功之哭三曲而/偯小功緦麻哀容可也此哀之發於聲音者也鄭注云)
(三曲一舉聲而三折/也偯聲於從容也)斬衰唯而不對齊衰對而不言(間/傳)
(云斬衰唯而不對齊衰對而不言大功言而不議小功/緦麻議而不及樂此哀之發於言語者也鄭注云議謂)
(陳說非/時事也)齊衰之喪居堊室大功之喪寢有席(間傳云齊/衰之喪居)
(堊室芐翦不納大功之喪寢有席小功/緦麻床可也此哀之發於居處者也)大功不食醢醬
小功不飲醴酒(間傳云父母之喪不食菜果大功之喪/不食醯醬小功緦麻不飲醴酒此哀之)
(發於飲/食者也)小功緦麻哀容可也(間傳/見上)小功緦麻容貌可也
(間傳/見上)哭父之黨於廟母妻之黨於寢(奔喪云哭父之黨/於廟母妻之黨於)
(寢師於廟門外朋友於寢門外所識於野張帷鄭注云/黨諸族類無服者也逸奔喪禮曰哭父族與母黨於廟)
(妻之黨於寢朋友於寢門外壹哭而/已不踊言壹哭而已則不爲位矣)朋友寢門外所知
哭野(檀弓云孔子曰兄弟吾哭諸廟父之友吾哭諸廟/門之外師吾哭諸寢朋友吾哭諸寢門之外所知)
(吾哭諸野鄭注/云别輕重也)始死充充如有窮既殯瞿瞿如有求(又/云)
(始死充充如有窮既殯瞿瞿如有求而弗得既葬皇皇/如有望而弗至鄭注云皆憂悼在心之貌也求猶索物)
水漿不入口七日(又云曾子謂子思曰伋吾執親之喪/也水漿不入於口者七日子思曰先)
(王制禮也過之者俯而就之不至焉者跂而及之故君/子之執親之喪也水漿不入口者三日杖而后能起鄭)
(注云爲曾子言/難繼以禮抑之)水漿不入口三日(間傳云親始死惻怛/之心痛疾之意水漿)
(不入口三日不舉火故鄰/里爲之糜粥以飲食之)其往也如慕其反也如疑(檀/弓)
哀至則哭(禮云已殯出中門之外居倚廬寢苫枕塊不/脱絰帶哭泣無常葬疏食水飲哀至則哭)
哭何常聲(雜記云曾申問於曾子曰哭父母有常聲/乎曰中路嬰兒失其母焉何常聲之有)哭
踊無節(檀弓曰弁人有母死而孺子泣者孔子曰哀則/哀矣而難爲繼也夫禮爲可傳也爲可繼也故)
(哭踊有節鄭注云此/誠哀言聲無節也)設菰廬(王肅喪服要記云魯哀公/葬父孔子問曰寧設菰廬)
(乎哀公曰菰廬起太伯太伯出/奔聞召公崩還赴喪故作菰廬)哭踊有節(檀弓/見上)口不甘
味身不安美(問喪云夫悲哀在中故形變於外也/痛疾在心故口不甘味身不安美也)禮無
容言不文(孝經云孝子之喪親也哭不偯禮無容言不/文服美不安聞樂不樂食旨不甘此哀戚之)
(情也鄭注云禮無容觸地/無容言不文不爲文飾)讀喪禮(曲禮云居喪未葬讀/喪禮既葬讀祭禮喪)
(復常讀樂章居喪不言樂祭祀/不言凶鄭注云爲禮各於其時)不遺人(雜記云喪者不/遺人人遺之雖)
(酒肉受也從父昆弟以/下既卒哭遺人可也)不慮居(檀弓云喪不慮居爲無/廟也毁不危身爲無後)
(也鄭注云慮居謂賣舎宅以/奉喪危身謂憔悴將滅性)公門說齊衰(檀/弓)有疾則食
肉飲酒必有草木之滋焉(檀弓云曽子曰喪有疾則食/肉飲酒必有草木之滋焉以)
(爲薑桂之謂也鄭注云増/以香味爲其疾不嗜食)七十衰麻在身(曲禮云五十/不致毁六十)
(不毁七十唯衰麻在/身飲酒食肉處於内)童子不杖不菲(雜記云童子哭不/偯不踊不杖不菲)
(不/廬)練而慨然祥而廓然(檀弓/云)小祥食菜果大祥有醯醬
(間傳云父母之喪既虞卒哭疏食水飲不食菜果朞而/小祥食菜果又期而大祥有醯醬中月而禫禫而飲醴)
(酒/)大連善居喪(雜記云孔子曰少連大連善居喪三日/不怠三月不懈期悲哀三年憂東夷之)
(子也鄭注曰言其生於夷狄/而知禮也怠惰也懈倦也)高宗三年不言(檀弓云子/張問曰書)
(云高宗三年不言言乃讙有諸仲尼曰胡爲其/不然也古者天子崩王世子聽於冢宰三年)子皋泣
血三年(檀弓云高子皋之執親之喪也泣/血三年未嘗見齒君子以爲難)弁人而孺子
泣者(檀弓/見土)子思之哭嫂也爲位(檀弓鄭注云善之/也禮嫂叔無服)
　　　奔喪三十六
始聞親喪哭答使者(奔喪云奔喪之禮始聞親喪以哭/答使者盡哀問故又哭盡哀鄭注)
(云親父母也以哭答使/者驚怛之哀無辭也)聞兄弟喪哭對可也(雜記云凡/異居始聞)
(兄弟之喪惟以哭對可也鄭注云/惻怛之痛不以辭言爲禮也補)問故又哭(奔喪鄭注/云問故問)
(親喪所由也雖非父母/聞喪而哭其禮亦然也)成服而后行(奔喪云若未得行/則成服而后行鄭)
(注曰謂以君命有爲者/也成喪服得行則行)曰行百里不以夜行(奔喪鄭注/曰雖有哀)
(戚猶避害也晝夜之分别於/昏明哭則遂行者不爲位也)見星而行見星而舎(奔/喪)
(鄭注曰侵晨冒昏彌益促也曾子問云/見星而行唯罪人與奔父母喪者乎)見星而行見
星而止(祭統云奔父母之喪不避晝夜/齊衰喪見星而行見星而止)望其國竟哭(奔/喪)
(都注曰斬衰者也/自是哭且遂行)過國至竟哭(奔喪過國至竟哭盡哀/而止哭辟市朝鄭注云)
(感此念親辟市/朝爲驚衆也)齊衰望卿而哭大功望門而哭(奔喪云/齊衰望)
(鄉而哭大功望門而哭小功至門而哭緦麻/即位而哭鄭注云奔喪哭親疎逺近之差也)奔喪不及
殯先之墓(奔喪云奔喪不及殯先之墓北面坐哭盡哀/主人之待之也即位於墓左婦人墓右成踊)
(盡哀括髪即主人位絰絞帶哭成踊拜賓反位我踊相/者告事畢鄭注云主人之待之謂在家者也哭於墓謂)
(父母惻怛告事畢/者於此後無事也)齊衰以下不及殯先之墓(奔喪云齊/衰以下不)
(及殯先之墓西面哭盡哀免麻于東方即位與主人哭/成踊襲有賓則主人拜賓送賓賓有後至者拜之如初)
(相者告事畢鄭注云不北面者亦統於主/人不言袒言襲者容齊衰親者或袒可)行命出使臨
在軍旅雖哀不奔可也(祭/綂)
　　　訃告三十七
寡君不祿(雜記云君訃於他國之君曰寡君不祿敢告/於執事夫人曰寡小君不祿太子之喪曰寡)
(君之適/子某死)小君不祿(雜記/見上)君之適子某死(雜記/見上)君之臣某
死(雜記云凡訃於其君曰君之臣某死鄭注/云赴至也臣死其子使人至君所告之)君痛於臣
子(白虎通云臣死亦赴告於君何此君哀/痛於臣子也欲聞之加賻賵之禮補)臣子哀痛(白/虎)
(通云天子崩訃告諸侯何縁臣子喪君哀痛憤懣無能/不告語人者也諸侯欲聞之又當持土地所出以供喪)
(事/補)使臣歸珪(白虎通云諸侯薨使臣歸瑞珪於天子何/諸侯以瑞珪爲信今死矣嗣子諒闇三年)
(之後當乃更爵命故/歸之推讓之義也)加賻賵禮(白虎通/見上)持土地出以供
喪事(白虎通/見上)使大夫弔之追逺重終(白虎通云天子聞/諸侯薨哭之何慘)
(怛發中哀痛之至也使大/夫弔之追逺重終之義也)
　　　奪禮三十八
卒哭金革無避(禮記曾子問云子夏曰三年之喪卒哭/金革之事無避也者禮與初有司與孔)
(子曰夏后氏三年之喪既殯而致事殷人旣葬而致事/記曰君子不奪人之親亦不可奪親也此之謂乎子夏)
(曰金革之事無避也者非與孔子曰吾聞之老聃曰昔/者魯公伯禽有爲爲之也今以三年之喪從其利者吾)
(弗知也鄭注云疑有司初使之然致仕還其職位於/君也伯禽有徐戎作難喪卒哭而征之急王事也)已
練可以弁冕(公羊傳云古者臣有大喪則三年不呼其/門也練可以弁冕服金革之事君使之非)
(也臣行之禮也閔子要絰絰而服事即而曰若此乎古/之道不即人心退而致仕孔子盖善之也何休注曰已)
(練可以弁冕此說時衰正失非謂禮當然也弁禮所謂/皮弁爵弁也皮弁武冠爵弁文冠加旒曰冕主所以入)
(宗廟服金革之事謂以兵事使之君/使之非古道也臣順爲命亦禮也補)趙熹遭憂遣使釋
服(東觀漢記云趙熹遭母憂上疏乞身行喪禮顯宗不/許遣使者爲釋服賞賜恩寵甚渥  案熹内典宿衞)
(外幹宰職正身立朝未嘗懈惰及帝崩復典喪/事再奉大行禮事修舉肅宗即位進爲太傅補)桓焉行
喪詔使即拜(東觀漢記云桓焉爲太傅以母憂自乞聽/以大夫行喪踰年詔使賜牛酒奪服即拜)
(光禄大夫/遷太常)丞相起視事不敢踰制(漢書云翟方進爲丞/相遭後母憂既葬三)
(十六日除服起視事以爲身備漢相不敢踰國家之制/  案師古注曰漢制自文帝遺詔之後國家遵以爲常)
(大功十五日小功十四日緦麻七日/方進自以大臣故云不敢踰制補)詔齎賜奪情不令
追服(後漢書曰耿恭征䟽勒時母卒及還追行喪制有/詔使五官中郎將齎賜牛酒釋服奪情不令追服)
(續/補)
　北堂書鈔卷九十三
欽定四庫全書
　北堂書鈔卷九十四
　　　　　　　　　　　唐　虞世南　撰
　　　　　　　　　　　明　陳禹謨　補註
　禮儀部
　　諡三十九　　　　諱四十
　　忌日四十一　　　冢墓四十二
　　　諡三十九
太古無諡中古爲諡(史記秦始皇本紀制曰朕聞太古/有號無諡中古有號死而以行爲)
(諡如此則子議父臣議君也甚無謂朕弗取焉自今已/來除諡法朕爲始皇帝後世以計數二世三世至千萬)
(世傳之無窮抱朴子云/上古無諡始於周家耳)諡者行之迹(說文云諡者行之/迹也從言兮皿聲)
(神至/切)陳生時行迹(周禮大師職云大喪帥瞽而廞作匿/諡鄭𤣥注云廞興也興言王之行謂)
(諷誦其治功之詩故書廞爲淫鄭司農/云淫陳也陳其生時行迹爲作諡補)定以德(榖梁云/葬而後)
(舉諡諡所以成德也徐邈/注云成謂定其德之優劣)易其名(禮記衞公叔文子卒/其子戍請諡於君曰)
(日月有時將葬矣請所以易其名者君曰昔者衛國凶/饑夫子爲粥以與國之饑者是不亦惠乎昔者衞國有)
(難夫子以其死衛寡人不亦貞乎夫子聽衞國之政修/其班制以與四隣交衞國社稷不辱不亦文乎故謂夫)
(子貞惠/文子補)大行受大名小行受小名(晉中興書曰中宗即/位尊號時賜諡多由)
(封爵不考德行王導上疏曰臣聞大行受大名小行受/小名則實稱不誣而已近代以來惟爵得諡武官牙門)
(有爵必諡卿校常伯無爵悉不賜諡甚失制諡之本今/中興肇建勲德兼被宜深體前訓使行以諡彰豈可限)
(以有爵中宗納焉自後公/卿無爵而諡自導始也補)據德錄功名當其實(崔駰議/章帝諡)
(云臣聞號者功之表諡者行/之迹據德録功名當其實)大名必加茂實美號必附
豐功(孫毓諡議云大名必加茂實美號必/附豐功臣以爲宜諡曰文獻皇后)諡以尊名(表/記)
(云先王諡以尊名鄭注云諡者行之迹也名者謂聲譽/也言先王論行以爲諡以尊名者使聲譽可得而尊信)
(也/)諡以成德(榖梁云/見上)别尊卑彰有德(白虎通云死有諡/何諡者别尊卑彰)
(有德/也)生無爵死無諡(郊特牲云死而諡今也古者生無/爵死無諡鄭注曰古謂殷以前也)
(大夫以上乃謂之爵死有諡也周制爵及命士/雖及之猶不諡耳今記時死則諡之非禮也)近代以
來唯爵得諡(王導疏/見上)文者一言質者兩言(白虎通云諡/或一言或兩)
(言何文者以一言爲諡高宗殷宗也質者以兩/言爲諡故湯死後世稱成湯以兩言爲諡也)諡有七
十二品(白虎通云所以諡之爲堯何爲諡有七十二品/禮記諡法曰翼善傳聖諡曰堯仁聖盛明諡曰)
(舜慈惠愛民諡曰文/强理勁直諡曰武補)議者百五十人(何晏魏明帝諡議/表云案外内羣寮)
(議宜曰明餘所執難各不同書曰三人占則從/二人之言傳曰善鈞從衆今稱明者可謂衆也)大夫㑹
葬諡(白虎通云諸侯薨世子赴告天子天子遣大夫㑹/其葬而諡之何幼不誄長賤不誄貴諸侯相誄非)
(禮也臣當受/諡于君也補)鴻臚奏諡誄䇿(漢書云諸侯薨大鴻臚奏/諡誄䇿註曰誄䇿簡也)
帝后一體禮亦宜同(蔡邕諡議云漢世母氏無諡至于/明帝始建先烈之稱諡法有功安)
(民曰烈帝后一體禮亦宜同/皇太后宜諡爲和熹烈皇后)
　　　諱四十
尊卑有序以諱爲首(孔融集云晉有獻武之/議尊卑有序以諱爲首)爲尊者諱
爲親者諱(公羊傳云齊仲孫來齊仲孫者何公子慶父/也公子慶父則曷爲謂之齊仲孫繫之齊也)
(曷爲繫之齊外之也曷爲外之春秋爲尊者諱爲親者/諱爲賢者諱何休注曰尊者諱爲閔公諱受賊人也親)
(者諱爲季子親親而受之故諱也爲賢者諱/以季子有遏牙不殺慶父之賢故爲諱之)無所私諱
(曲禮云君所無私諱鄭注曰謂臣/言于君前不避家諱尊無二也)卒哭乃諱(雜記云卒/哭乃諱鄭)
(注云敬鬼神之名也生者不相避名衞侯/名惡大夫有名惡君臣同名春秋不非)卒哭而諱(雜/記)
(云卒哭而諱王父母兄弟世父叔父姑姊妹子與父同/諱鄭注云自此而鬼神事之尊而諱其名父爲其親諱)
(則子不敢/不從諱也)詩書不諱臨文不諱(曲禮云詩書不諱廟中/不諱臨文不諱鄭注云)
(爲其失事正有事於髙祖則不諱/曾祖以下尊無二也於下則諱上)道其父名(世說云桓/𤣥呼人温)
(酒自道其父名既而/曰英雄正自麄疎補)永有攸諱(孔融集云在/家永有攸諱)言徵不稱
在(曲禮云二名不偏諱夫子之母名/徵在言在不稱徵言徵不稱在)舉君之諱則起(雜/記)
(云過而舉君之諱則起鄭注舉猶言也/起者失言而變也與君諱同則稱字)夫人諱君前不
諱(曲禮云夫人之諱雖質君之前臣不/諱也鄭注云臣于夫人之家恩逺也)臣不避夫人之
所諱(徐邈難謝康樂云臣不避夫人之/所諱唯事関于夫人者不言也)妻之諱不舉其
側(雜記云母之諱宫中諱妻之諱不/舉諸其側與從祖昆弟同名則諱)婦諱不出門(曲禮/云婦)
(諱不出門鄭注云婦/親逺于宫中言避之)惟祖惟考四海所知(語林云王藍/田作㑹稽主)
(簿請諱答曰惟祖惟考四海所/知内諱不出于外餘無所諱)犯我家諱何預卿事(世/說)
(云桓南郡被召作太子洗馬船泊荻渚王大服散後已/小醉往看桓桓爲設酒不能冷飲頻語左右令温酒來)
(桓乃流涕嗚咽王便欲去桓以手巾掩淚因徐謂/王曰犯我家諱何預卿事王嘆曰靈寶故自逹)有公
諱(曲禮云大夫之所有公/諱鄭注曰避君諱也)
　　　忌日四十一
終身之喪(祭義云君子有終身之喪忌日之謂也忌日/不用非不祥也言夫日志有所至而不敢盡)
(其私也鄭注云忌日親亡之日不用舉他事如有時日/之禁也志有所至至于親以此日亡其哀心如喪時)
終身之憂(檀弓云君子有終身之憂故忌日不樂/鄭注云謂死日言忌日不用舉吉事)忌日
哀戚(續漢書申屠蟠字子龍九歲喪父哀毁過禮服除/不進酒肉十餘年每忌日哀戚輒三日不食  案)
(海内先賢傳云蟠在冢側/致甘露白雉以孝稱補)季節辭酒(孔叢子云季節見/于子順子順賜之)
(酒辭問其故對曰今日家之忌日也故不敢飲子順曰/飲也禮雖服衰麻見于君及先生與之梁肉無辭所以)
(敬尊長而不敢遂其私也/忌日方于有服則輕矣補)子龍不食(續漢書申/屠蟠見上)桓𤣥絃
觴(語林云桓𤣥不立/忌日絃觴無廢)王修哀感(蕭廣濟孝子傳云王修/字叔治北海人年七歲)
(喪母母以社日亡來年社日修/哀感悲號隣人爲之罷社續補)
　　　冢墓四十二
易墓非古(檀弓云易墓非古也鄭/注云易謂芟除草木也)辨其兆域(周禮冢人/掌公墓之)
(地辨其兆域而爲之圖先王之葬居中以昭穆爲左右/鄭注曰公君也圖謂畫其地形及丘壟所處而藏之)
冢高七尺(皇覧冢墓記云湯冢在濟陽薄縣/北郭冢四方八十步髙七尺上平)墳高三仞
(白虎通云春秋含文嘉曰天子墳髙三仞樹以松諸侯/半之樹以栢大夫八尺樹以欒士四尺樹以槐庶人無)
(墳樹以/楊柳)周方一畝(越傳云禹到大越上苗山更名山曰/㑹稽因死葬焉穿地深七尺上無瀉)
(泄下無流水壇高三尺土/階三等周圍方一畝補)塋方百畝(皇覽冢墓記云孔/子塚在魯城北便)
(門外南去城十里塚塋方百畝冢南北廣十步東西十/步高丈二尺冢爲祠壇方六尺與地方平無祠堂冢塋)
(中樹皆以百數皆異種魯人世世皆無能名其樹者盖/孔子弟子異國人各持其國樹來種之孔子塋中不生)
(荆棘及刺/人草補)上無瀉泄(越傳云/見上)古者不封不樹(鹽鉄論云/古者不樹)
(反虞祭于寢無壇宇之居廟堂之位及其後則封之庶/民之墳半仞其高可隱今冨者積土成山列樹成林臺)
(榭連閣集觀増樓中者/祠堂屏閤垣闕罘罳補)已葬牛馬乘之(墨子云/見前篇)古者墓
而不墳今也封之崇四尺(檀弓云孔子曰吾聞之古也/墓而不墳今丘也東西南北)
(之人也不可以弗識也于是封之崇四尺鄭注/云封之周禮也崇高也四尺者蓋周之士制)陵高十
四丈(潘岳関中記云漢諸陵皆高十二丈方百二十步/唯茂陵高十四丈方一百四十步徙民置諸縣者)
(凡七陵長陵茂陵各萬戸其餘五/陵皆各五千戸縣屬太常不領郡)墳高五十丈(皇覽冢/墓記云)
(秦始皇冢在驪山之右晉獻公伐驪戎獲二女其山隂/多黃金其陽多羙玉謂藍田是也故貪而葬焉其葬時)
(天下民徒詣七十餘萬人穿三泉下銅而致槨宫觀奇/器珍怪諸物徙藏滿之令匠作機弩人有近穴者輒射)
(之以水銀爲百川江河大海金銀爲鳬鶴機相灌輸上/具天文下具地理以人魚膏爲燭度久不滅後宫無子)
(者皆殉從死者甚衆恐匠知之殺工匠于藏中因閉羨/門復以土樹草木以象山墳高五十餘丈周迴五里餘)
(後項籍燒其宫觀關東賊發之又牧羊/兒亡羊羊入藏中持火覔羊燔其槨補)若夏屋(檀弓云/昔者夫)
(子言之曰吾見封之若堂者矣見若覆夏屋者矣鄭/云覆猶茨瓦也夏屋今之門廡也其形旁廣而卑)如
絲帛(皇覽冢墓記云蚩尤冢在東郡壽張縣城中高/七尺民常以十月祀之有赤氣出如一疋絲帛)
(民名爲蚩尤旗補案龍魚河圖云黃帝攝政有蚩尤刀/兄弟八十一人並獸身人語銅鐵額食沙造五兵杖)
(㦸大弩威振天下誅殺無道萬民欽命黃帝行天子女/事黃帝以仁義不能禁止蚩尤乃仰天而歎天遣𤣥)
(下授黃帝兵符伏蚩尤後天下復擾亂黃帝遂畫蚩尤/形像以威天下咸謂蚩尤不死八方皆爲殄滅山海經)
(云黃帝令應龍攻蚩尤請風伯雨師以從大風雨黃帝/乃下天女曰魃以止雨雨止遂殺蚩尤孔安國曰九黎)
(君號蚩尤是也又案天官書曰元光元狩蚩尤之旗再/見張則半天其後京師師四出誅夷狄者數十年而伐)
(胡尤/甚附)累石爲冢(鄧德明南康記曰白水有高巖臨水頂/有㭍侯墓遥望松柏卒歲不彫說者云)
(墓處極峻及累石爲冢又别有金錢藏不可得開若欲/由上必遇雷晦之異夜時見光色如電之爛所謂金精)
(也/補)以石爲藏(續述征記云碣山梁孝王冢以石爲藏行/一里許到藏中中有數尺水有大鯉魚靈)
(異人不敢犯有至藏者/輒有獸噬之其獸似豹)積土成山(鹽鐵論/見上)築起大墳(三/輔)
(决録云竇后父名倚遭秦亂隱身釣魚墜淵/而卒后登尊號遣使者于父墜所築起大墳)書生語地
(錄異傳云/見前篇)老父安墳(晉書云陶侃微時丁艱將葬家中/忽失牛而不知所在遇一老父謂)
(曰前崗見一牛眠山汙中其地若葬位極人臣矣又指/一山云此亦其次當世出二千石言訖不見侃尋牛得)
(之因葬其處以所指别山與周訪訪父葬焉果爲刺史/自訪以下三世爲益州四十一年如其所言云補案志)
(怪集亦/載附)馬行掊地(博物志云/見前篇)車不肯前(襄陽耆舊傳云/秦頡者字幼起)
(往南陽過宜城中一家東向大道住車往視之此居處/可作冢後喪還至此住車處喪車不肯前故更爲市此)
(宅葬/之)泗水却流(論衡云/見前篇)松柏西靡(皇覽冢墓記云東平/王冢在東平傳言王)
(思歸京師其冢/上松栢皆西靡)白虎據墳(吳越春/秋見前)大蛇繞墳(南康記云/獻山大唐)
(下流三十里有漢太傅陳蕃冢昔值軍亂聞墓有寶三/軍爭掘忽有大蛇圍繞墳崩雷雨晦冥竟不得發  案)
(竇武傳云初武母産武而并産一蛇送之林中後母卒/及葬未窆有大蛇自榛草而出徑至喪所以頭擊柩涕)
(血皆流俯仰蛣屈若哀/泣之容有頃而去附)成樓閣之狀(皇覽冢墓記云趙/簡子墓在臨水縣)
(界冢上氣成/樓閣之狀)有絃管之聲(異苑云潁川諸葛閭字道明/墓在楊州莊蔣山之西每至)
(隂雨冢中輒/有絃管之聲)墓門肅肅(潘岳寡婦賦云動懐兮奈何言/陟兮山阿墓門兮肅肅修隴兮)
(峩峩孤鳥嚶嚶兮悲鳴長松萋萋兮振柯哀欝結兮交/集涙横流兮滂沱蹈共姜兮明誓詠栢舟兮清歌補)
北邙壘壘(張載七哀詩云北邙何壘壘高陵/有四五借問誰家冢皆云漢世主)昭王墓(荆/州)
(圖記曰江陵縣東七十里有楚昭王墓高四/丈餘王仲宣登樓賦所謂西接昭丘是也)桓公墳(原/注)
(桓公墳隴在南山之阿管仲墳側亦案括地志齊桓公/墓在臨淄縣南二十一里牛山上  名鼎足山一名牛)
(首堈一所三墳晉永嘉末人發之初得版次得水銀池/有氣不得入經數日乃牽犬入中得金蠶數十簿珠𥜗)
(玉匣繒綵軍器不可勝數又/以人殉葬骸骨狼藉也補)滕侯璲(㑹稽記云大司馬/滕公冢山下路猶)
(謂之滕/侯𡑞)簡子塚(皇覽冡墓/記云見上)壯士塚(三齊記田開疆公孫/接古冶子三壯士冢)
(在齊城東南三百步蕩隂里中力案晏子春秋云公孫/接田開疆古冶子事景公以勇  摶虎聞晏子過而趨)
(三子者不起晏子入見公曰君所蓄勇力之士危國之/器也不若去之因請公使人少餽之二桃曰三子何不)
(計功而食桃公孫接仰天而歎曰接一搏􁍈而再搏乳/虎若接之功可以食桃而無與人同矣援桃而起田開)
(疆曰吾伏兵而卻三軍者再若開疆之功亦可以食桃/而無與人同矣援桃而起古冶子曰吾嘗從君濟于河)
(黿御左驂以入砥柱之流當是時也冶少不能游潛行/逆流百步順流九里得黿而殺之左操驂尾右挈黿頭)
(鶴躍而出津人皆曰河伯也若冶視之則大黿之首若/冶之功亦可以食桃而無與人同矣二子何不反桃抽)
(劍而起公孫接田開疆曰吾勇不子若功不子逮取桃/不讓是貪也然而不死無勇也皆反其桃挈領而死古)
(冶子曰二子死之冶獨生之不仁恥人以言而夸其聲/不義恨乎所行不死無勇亦反其桃挈領而死公殮之)
(以服葬之以/士禮焉補)淑人丘(穆天子傳云天子南葬盛姬于樂/池之南諡曰哀淑人是曰淑人丘)
百夫冢(南康記曰南/野有百夫冢)三女墳(越記云闔閭葬女于/邽西名爲三女墳)牛山
之阿(齊地記云齊桓公冢在牛山山西/八里有仲父冢公葬牛山之阿)首陽之南(杜預/遺令)
(曰自表營洛陽城東首陽之南爲將來兆域顔案路史/曰夷齊冢廟在蒲之蒲阪首陽山之南馬融  師古之)
(說同而高誘乃以爲洛東南去二十里之首陽山杜預/阮籍之徒咸以爲然更謂二子餓死在是即今二山皆)
(有夷齊冢廟九域志兩從之戴延之竊以爲疑按夷齊/之蹤當在河東首山者雷首也是爲中條一曰薄山一)
(山九名即萯山也據河南郡城東北十里首陽山上有/首陽祠夷齊所居而黃太史猶以或者指武師渡孟津)
(二子叩馬而諫當以洛陽爲是夫首山之名所在固不/一曹大家云在隴西而今隴西有地曰首陽東有鳥鼠)
(山謂之首陽而許叔重言首陽則正在遼西今遼之和/順東實有山曰首陽俱有祠廟其在吳郡亦有首山豈)
(得徧爲據邪石曼卿云死蒲阪者恥周之事而死于/堯舜之區庶幾見揖遜之風焉則亦非洛陽矣附)爲
壽藏(華嶠後漢書曰趙岐先自爲壽藏圖季札子産晏/嬰叔向四像居賓位又自畫其像居主位皆爲讚)
(頌髮案岐勅子曰我死之後墓中聚沙爲牀布簟白衣/㪚  其上覆以單被即日便下下訖便掩岐多所述作)
(著孟子章句三輔/决錄傳于時附)號𤣥冢(楊雄冢/録見前)構𤣥宫(曹植平原㦤/公主誄國號)
(既崇哀爾孤獨配爾君子華宗貴族爵以列侯銀艾優/渥成禮于宫靈輀交榖生雖異室殁同山岳爰構𤣥宫)
(玉石交連朱房皓/壁日曜電鮮補)搆𤣥室(張衡冢賦云乃樹靈木戎戎/繁霜周旋顧盻亦各有行乃)
(相厥宇乃立厥堂直之以䋲正之以日有覺其林以/搆𤣥室奕奕將將崇横廣宇在冬不凉在夏不暑補)賜
便房(漢書曰霍光死賜便房黃腸題凑各一具服䖍注/曰便房藏中便坐也蘇林曰以柏木黃心致累棺)
(外故曰黃腸木頭/皆内向故曰題湊)超峻壟(張衡冢賦云刋藂林鑿磐石/超峻壟構大椁高岡冠其南)
(平原承其北列石限/其壇羅竹藩其域補)象祁連(漢書霍去病傳云元狩六玄/年去病薨上悼之發屬國)
(甲軍陳自長安至茂陵爲冢象祁連山兵案去病爲人/少言不泄有氣敢往上嘗欲教之孫吳  法對曰顧方)
(畧何如耳不至學古兵法上爲治第令視之對曰匈奴/不㓕無以家爲也由此上益重愛之然少而侍中貴不)
(省士其從軍上爲遣太官齎數十乘既還重車餘棄梁/肉而士有饑者其在塞外卒乏粮或不能自振而去病)
(尚穿域躢鞠也/事多此類附)象盧山(漢書衞青尚平陽公主後/與主合葬起冢象盧山)銅爲
椁(董覽天地記云闔閭墓鑄銅爲椁地理書云衞青尚/平陽公主後與主合葬冢在華山葬時發土得銅椁)
(一/枚)石爲冢(王隱晉書云曹疑葬/金鄉縣北鑿石爲冢)喪共廞衣(周禮司服職/云大喪共其)
(復衣服歛衣服奠衣服廞衣服皆掌其/陳序鄭注云廞衣服所藏于椁中者)明衣用布(儀禮/士喪)
(禮云明衣裳用布鄭注/曰所以親身爲圭潔也)塗車芻靈(檀弓云塗車芻靈自/古有之明器之道也)
(鄭注云芻靈束茅爲人/芻謂之靈者神之類)珠𥜗玉匣(西京雜記云漢帝送/死皆珠𥜗玉匣匣形)
(如鎧甲連以金縷武帝匣上皆鏤爲蛟/龍鸞鳯龜麟之象世謂爲蛟龍玉匣補)明器之道多陳
省納(喪服小記云陳器之道多陳而省/納之可也省陳而盡納之可也)明器備而不用
(檀弓云孔子謂爲明器者知喪道矣備/物而不可用也其曰明器神明之也)明器有形無實
(鹽鐵論曰古者明器有/形無實示民不用也)束茅爲人(檀弓鄭注/云見上)刻石爲栢
(三輔故事秦始皇葬驪山明月珠爲日月水/銀爲大海金銀爲鳬鶴又刻玉石爲松栢)桐車不可
馳(傅𤣥挽歌/見前篇)瓦鷄焉能鳴(陸機挽歌辭/云見前篇)石鏡一枚(蜀王/本紀)
(云成都有丈夫化爲女子顔色美好盖山精也蜀王娶/以爲妻不習水土疾病欲歸國蜀王畱之無幾物故蜀)
(王發卒之成都郭中葬蓋地數畝高七/丈號曰武擔以石作鏡一枚表其墓)水銀爲海(三輔/故事)
(見/上)璢璃爲魚(王子年拾遺記云始皇冢/中以璢璃雜寶爲龜魚)石麒麟(西京雜/記云五)
(柞宫有五柞樹皆連屬抱上枝蔭覆數十畝其宫西有/青梧觀觀前有三梧桐樹下有石麒麟二枚刋其脇爲)
(文字是秦始皇驪山墓上物也頭高一丈三尺東邊者/前左脚折折處有赤如血父老謂其有神皆含血屬筋)
(焉/補)玉蟾蜍(西京雜記云廣川王發晉靈公冢得玉蟾蜍/一枚大如拳腹空容五合水光潤如新王取)
(以盛書/滴補)玉鳬(越絶書已/見前篇)白狐(西京雜記云廣川王發欒/書塚有一白狐見人驚走)
(左右遂擊之傷其左脚其夕王夢一丈夫鬚眉盡白來/謂王曰何故傷吾左脚乃以杖扣王左脚王覺脚腫痛)
(生瘡至死/不差補)金蠶(括地志云齊/桓公墓見前)金鶴(三輔故/事見上)樹檟(左傳吳/將伐齊)
(越子率其衆以朝焉王及列士皆有饋賂吳人皆喜唯/子胥懼曰是豢吳也夫諫曰越在我心腹之疾也壤地)
(同而有欲于我夫其柔服求濟其欲也不如早從事焉/得志于齊猶獲石田也無所用之越不爲沼吳其冺矣)
(使醫除疾而曰必遺類焉者未之有也弗聽使于齊屬/其子于鮑氏爲王孫氏反役王聞之使賜之屬鏤以死)
(將死曰樹吾墓檟檟可材也吳其亡乎/三年其始弱矣盈必毁天之道也補)樹松(潛夫論/云見前)四
危以備法當滅族(管輅别傳云輅隨軍西行過毌丘儉/墓下倚樹哀吟精神不樂人問其故)
(輅曰林木雖茂無形可久碑誄雖美無後可守𤣥武藏/頭蒼龍無足白虎銜尸朱雀悲哭四危以備法當滅族)
(不過二載其應至/矣卒如其言補)
　
　
　
　
　
　
　
　
　
　
　
　
　
　
　
　北堂書鈔卷九十四
欽定四庫全書
　北堂書鈔卷九十五
　　　　　　　　　　　唐　虞世南　撰
　　　　　　　　　　　明　陳禹謨　補註
　藝文部一
　　經典一　　　　　易二
　　書三　　　　　　詩四
　　春秋五　　　　　禮六
　　　經典一
聖人制作曰經賢者著述曰傳(張華博物志云聖人制/作曰經賢者著述曰傳)
(記曰章句曰/解曰論曰註)五經則四海傳記則四瀆(楊泉物理論云/夫五經則四海)
(也傳記則四瀆也諸子則涇渭也至於百川溝洫畎澮/茍能通隂陽之氣逹水泉之流以四海爲歸者皆溢也)
五經(白虎通云五經易尚書詩禮樂也至案初學記云/古者以易書詩禮樂春秋爲六經  秦焚書樂經)
(亡今以易詩書禮春秋爲/五經又禮有周禮儀禮補)六緯(漢書藝文志/云五經六緯)七經(范曄/後漢)
(書張純傳云純案七經䜟明堂圖河間古辟雍記孝武/太山明堂制度及平帝時議欲具奏之未及上㑹博士)
(桓榮上言宜立辟雍明堂章下三公太常而純議同榮/帝乃許之  案注七經詩書禮樂易春秋及論語也補)
六籍(班固東都賦云盖六籍所不能談前/聖靡得而言焉謹案六籍六經也)三墳論三才
之分(釋名云三墳墳分也論三才/分天地人之治其體有三也)九丘别九州之氣(又/云)
(九丘丘區也區别九州之/土氣教化所宜施者也)五經爲衆說之郛(揚子法言/云天地爲)
(萬物之郛五經爲衆說之郛辨又云説天者莫辨乎易/說事者莫辨乎書説體者莫  乎禮説志者莫辨乎詩)
(説理者莫辨/乎春秋補)八索著素王之法(釋名云八索索素也著/素王之法若孔子者聖)
(而不王制此/法者有八也)五經爲府藏(高彪集云雜藝爲/庖厨五經爲府庫)六經爲庖
厨(傅幹與蘇文師書云六經/爲庖厨百家爲異饌也)三墳爲金玉五典爲琴箏
(抱朴子云退隱之士以三墳爲金玉五/典爲琴箏講肄爲鍾鼔百家爲笙簧)五經如路(釋名/云經)
(徑也常典也如徑路/無所不通可常用也)六藝皆通(淮南子云五行異氣而/皆和六藝異用而皆通)
道義之淵海(抱朴子云正經爲道義之淵海子書爲増/深之川流仰而比之則景星之佐三辰也)
(俯而方之則林/薄之依嵩嶽也)文章之淵府(傅子云詩之雅頌書之典/謨文質足以相副玩之若)
(近尋之若逺浩浩/乎文章之淵府也)粲粲如宿落落如珠(顧子儀訓云三/墳五典粲粲如)
(列宿落落/如連珠)伏羲神農黄帝之書謂之三墳(孔安國尚書/序云言大道)
(也/)少昊顓頊高辛唐虞之書謂之五典(孔安國尚書序/云言常道也)
潔静精微易教也(禮經解/篇云)清明條達易義也(淮南/子)疏通
知逺書教也(經/解)純元敦厚書教也(淮南/子)温柔敦厚詩教
也(經/解)恭儉揖讓禮之爲也(淮南/子)潔靜精微而不賊則深
於易者也　疏通知逺而不誣則深於書者也　温柔
敦厚而不愚則深於詩者也　屬詞比事而不亂則深
於春秋者也　恭儉莊敬而不煩則深於禮者也(已上/並禮)
(經/解)説天者莫辨乎易　說志者莫辨乎詩　說事者莫
辨乎書　說體者莫辨乎禮(已上並揚/子法言)易之失賊(禮經/解)
(案鄭注云失謂不能節其教者也詩敦厚近愚書知逺/近誣易精微愛惡相攻逺近相取則不能容人近于傷)
(害春秋習戰争之事近亂禮主文物恭/儉莊敬若不能節制則失在於煩苛補)書之失誣　詩
之失愚　春秋之失亂　禮之失煩(並禮經解/注見上)九經(太平/御覧)
(曰禮有三禮春秋有左氏公羊榖梁三/傳與易詩書通數亦謂之九經續補)三極(文心雕龍宗/經篇曰三極)
(彛訓其名曰經經也者恒久/之至道不刋之鴻教也續補)
　　　易二
有太極是生兩儀(易繫辭云易有太極是生兩儀兩儀/生四象四象生八卦八卦定吉凶吉)
(凶生大業極案韓康伯注云夫有必始於无故太極生/兩儀也太  者无稱之稱不可得而名取有之所極况)
(之太極者也孔頴達疏云太極謂天地未分之前元氣/混而爲一即是太初太一也故老子云道生一即此太)
(極是也又謂混元既分即有天地故曰太極生兩儀即/老子云一生二也不言天地而言兩儀者指其物體下)
(與四象相對故曰兩/儀謂兩體容儀也補)發揮於剛柔(易説卦云昔有聖人/之作易也幽贊於神)
(明而生蓍觀變於陰陽而立卦發揮於剛柔而生爻和/順於道德而理於義窮理盡性以至於命補案韓注曰)
(剛柔發散變動相和孔疏曰既觀象立卦又就卦發動/揮散於剛柔兩畫而生變動之爻故曰發揮於剛柔而)
(生爻/也附)觀變於陰陽(易説卦見上風案韓注曰卦象也蓍/數也卦則雷  相薄山澤通氣擬象)
(隂陽變化之體蓍則錯綜天地參兩之數蓍極數以定/象卦備象以盡數故蓍曰參天兩地而倚數卦曰觀變)
(於陰陽也孔疏曰觀變於陰陽而立卦言其作易聖人/本觀察變化之道象於天地隂陽而立乾坤等卦故曰)
(云/云)鈎深致逺(繫辭云探賾索隱鉤深致逺以定天下之/吉凶成天下之亹亹者莫大乎蓍龜  案)
(孔疏曰探謂闚探求取賾謂幽深難見卜筮則能闚探/幽昧之理故云探賾也索謂求索隱謂隱藏卜筮能求)
(索隱藏之處故云索隱也物在深處能鉤取之物在逺/方能招致之卜筮能然故云鉤深致逺也以此諸事正)
(定天下之吉凶成就天下之亹亹者唯卜筮能然故云/莫大乎蓍龜也案釋詁云亹亹勉也言天下萬物悉動)
(而好生皆勉勉營爲此蓍龜知其好惡得失人則棄其/惡而取其好背其失而求其得是成天下之亹亹也補)
窮理盡性(説卦見上案孔疏曰蓍數既生爻卦又立易/道周備无理不盡聖人用之上以和協順成)
(聖人之道德下以治理斷人倫之正義又能窮極萬物/深妙之理究盡生靈所稟之性物理既窮生性又盡至)
(於一朝所賦之命莫不窮其短長定其吉凶故曰/和順於道德而理於義窮理盡性以至於命也補)彌綸天
地(繫辭云易與天地凖故能彌綸天地之道仰以觀天文/俯以察地理是故知幽明之故原始反終故知死生之)
(說補案孔疏云故能彌綸天地之道者以易與天地相/準爲此之故聖人用易能彌綸天地之道彌謂彌縫補)
(合綸謂經綸牽引能補合牽/引天地之道用此易道也附)幽贊神明(説卦見上案韓/注曰幽深也贊)
(明也蓍受命如響不知所以然而然也孔疏曰幽者隱/而難見故訓爲深也贊者佐而助成而令微者得著故)
(訓爲明也蓍受命如響不知所以然而然者釋聖人所/以深明神明之道便能生用蓍之意以神道與用蓍相)
(協之故/也補)感而遂通(繫辭云易无思也无爲也寂然不動/感而遂通天下之故非天下之至神)
(其孰能與於此補案孔疏云寂然不動感而遂通天下/之故者既无思无爲故寂然不動有感必應萬事皆通)
(是感而遂通天下之故也故/謂事故言通天下萬事也附)寂然不動(見/上)見天下之賾
(又云聖人有以見天下之賾而擬諸其形容象其物冝/  案孔疏云聖人有以見天下之賾者賾謂幽深難見)
(聖人有其神妙以能見天下深賾之至理也而擬/諸其形容者以此深賾之理擬度諸物形容也補)成天
地之文(又云參伍以變錯綜其數通其變遂成天地之/文極其數遂定天下之象非天下之至變其孰)
(能與於此補遂案孔疏云通其變者由交錯綜聚通極其/隂陽相變也  成天地之文者以其相變故能遂成就)
(天地之文若青赤/相雜故稱文也附)上經象天下經計厯(春秋説題辭云/易者氣之節含)
(五精宣律厯上經/象天下經計厯也)人更三聖世厯三古(漢書藝文志云/易道深矣人更)
(三聖世/厯三古)定吉凶(易繫辭見上吉韓注云/八卦既立則  凶可定)示悔吝(蘇子云/道隂陽)
(示悔吝莫/過於易)其㫖逺其辭文(繫辭云其㫖逺其辭文其言/曲而中  案孔疏云其㫖逺)
(者近道此事逺明彼事是其㫖意深逺若龍戰于野近/言龍戰乃逺明陰陽鬭争聖人變革是其旨逺也其辭)
(文者不直言所論之事乃以義理明之是其辭文飾也/如黄裳元吉不直言得中居職乃云黄裳是其辭文也)
(其言曲而中者變化無恒不可爲體/例其言隨物屈曲而各中其理也補)天下之至變(繫辭/見前)
(之案孔疏云非天下之至變其孰能與於此者言此易/  理若非天下萬事至極之變化誰能與於此者言皆)
(不能也此結成易之變化/之道故更言與於此也補)天下之至精(又云是以君子/將有爲也將有)
(行也問焉而以言其受命也如嚮無有逺近幽深遂知天/來物非天下之至精其孰能與於此補  案孔疏云非)
(下之至精其孰能與於此者言易之功深如此若非天/下萬事之内至極精玅誰能參與於此與易道同也補)
聖人之道四焉(又云易有聖人之道四焉以言者尚其/辭以動者尚其變以制器者尚其象以)
(卜筮者尚其占有案韓注云此四者存乎器象可得而/用也孔疏云易  聖人之道四焉者言易之爲書有聖)
(人所用之道者凡有四事焉以言者尚其辭者謂聖人/發言而施政教者貴尚其爻卦之辭發其言辭出言而)
(施政教也以動者尚其變者謂聖人有所興動營爲故/法其陰陽變化變有吉凶聖人之動取吉不取凶也以)
(制器者尚其象者謂造制形器法其爻卦之象若造弧/矢法暌之象若造杵臼法小過之象也以卜筮者尚其)
(占者䇿是筮之所用并言卜者卜雖龜之見兆亦有隂/陽五行變動之狀故卜之與筮尚其爻卦變動之占也)
(補/)聖人以此洗心(繫辭云云案孔疏云聖人以此易之/卜筮洗蕩萬物之心萬物有疑則卜)
(之是蕩其疑心行善得吉行惡遇凶是蕩其惡心也/𥙷乾鑿度注虞世南云不讀易不可爲宰相續補)
　　　書三
二帝之迹三王之義(春秋說題辭云尚書者二帝之迹/三王之義所以推明其受授之際)
(也又曰明天地之精帝王之功凡二百篇/次第委曲而不紊尚者上也上帝之書也)古之號令(漢/書)
(藝文志云書者古之號令號令於衆其言不立具則聽/受施行者弗曉古文讀應爾雅故解古今語而可知也)
雅誥奥義(孔安國尚書序云夏商周之書雖設教不倫/雅誥奥義其歸一揆補疏云三王之書惟無)
(典謨以外訓誥誓命歌貢征範類猶有八獨言誥者以/别而言之其類有八文從要約一誥義焉何者以此八)
(事皆有言以誥示故總謂之誥又言奥義者指其言謂/之誥論其理謂之義故以義配焉言其歸一揆見三代)
(自歸於一亦與墳典爲一揆者况喻之義假譬人射莫/不皆發志揆度於的猶如聖人立教亦同揆度於至理)
(故云一/揆附)垂世立教(孔安國尚書序云討論墳典斷自唐/虞以下訖于周芟夷煩亂剪截浮辭)
(舉其宏綱撮其機要足以垂世立/教典謨訓誥誓命之文凡百篇補)恢𢎞至道(孔安國尚/書序云典)
(謨訓誥之文凡百篇所以恢𢎞至道示人主以軌範也/帝王之制坦然明白可舉而行三千之徒並受其義)
示以軌範(見上謹案此書多録正事堪爲/國訓家之軌則故曰大訓補)
　　　詩四
在心爲志發言爲詩(詩/序)在事爲詩思慮爲志(春秋説題/辭云在事)
(爲詩未發爲謀恬淡爲心思/慮爲志故詩之爲言志也)詩者天地之精(又云詩者/天文之精)
(星辰之度人心之操也福案詩含神霧云詩者/天地之心君德之祖百  之宗萬物之户也補)詩者諷
諭之聲(鄭𤣥六藝論云詩絃歌諷諭之聲也/禮者序尊卑之制崇敬讓之節也)詩言志(尚/書)
(舜典云詩言/志歌永言)詩正言(漢書藝文志云六藝之文樂/以和神詩以正言禮以明體)成孝
敬厚人倫美教化移風俗(詩序云先王以是經夫婦成/孝敬厚人倫美教化移風俗)
(補案孔穎達疏云成孝敬者孝以事親可移於君敬以/事長可移於貴若得罪於君親失意於長貴則是孝敬)
(不成故教民使成此孝敬也厚人倫者倫理也君臣父/子之義朋友之交男女之别皆是人之常理父子不親)
(君臣不敬朋友道絶男女多違是人理薄也故教民使/厚此人倫也美教化者美謂使人服之而無厭也若設)
(言而民未盡從是教化未美故教民使美此教化也移/風俗者地理志云民有剛柔緩急音聲不同繫水土之)
(風氣故謂之風好惡取舍動静墮君上之情欲故/謂之俗則風爲本俗爲末皆謂民情好惡也附)言之
不足故嗟歎之(又云情動於中而形於言言之不足故/嗟歎之嗟歎之不足故永歌之永歌之)
(不足不知手之舞之足之蹈之也補孔疏云上云發言/爲詩辨詩志之異而直言者非詩故更序詩必長歌之)
(意情謂哀樂之情中謂中心言哀樂之情動於心志之/中出口而形見於言初言之時直平言之耳既言之而)
(意不足嫌其言未申志故咨嗟歎息以和續之嗟歎之/猶嫌不足故長引聲而歌之長歌之猶嫌不足忽然不)
(知手之舞之足之蹈之言身爲心使不自覺知舉手而/舞身動足而蹈地如是而後得舒心腹之憤故爲詩必)
(長歌/也附)繫一人之本謂之風(又云一國之事繫一人之本/謂之風言天下之事形四方)
(之風謂之雅補案孔疏云序說正變之道以風雅與頌/區域不同故又辨三者體異之意一國之政事善惡皆)
(繫屬於一人之本意如此而作詩者謂之風言道天下/之政事發見四方之風俗如是而作詩者謂之雅言風)
(雅之别其大意如此也一人者作詩之人其作詩者道/己一人之心耳要所言一人之心乃是一國之心詩人)
(覽一國之意以爲己心故一國之事繫此一人使言之/也但所言者直是諸侯之政行風化於一國故謂之風)
(以其狹故也言天下之事亦謂一人言之詩人摠天下/之心四方風俗以爲己意而詠歌王政故作詩道説天)
(下之事發見四方之風所言者乃是天子之政施齊正/於天下故謂之雅以其廣故也風之與雅各是一人所)
(爲風言一國之事繫一人雅亦天下之事繫一人雅言/天下之事謂一人言天下之事風亦一人言一國之事)
(序者逆順立文/互言之耳附)形四方之風謂之雅(見/上)上以風化下下
以風刺上(又云上以風化下下以風刺上主文而譎諌/言之者無罪聞之者足以戒故曰風補案鄭)
(箋云風化風刺皆謂譬喻不斥言也孔疏曰臣下作詩/所以諫君君又用之教化故又言上下皆用此上六義)
(之意在上人君用此六義風動教化在下人臣用此六/義以風喻箴刺君上其作詩也本心立意使合於宫商)
(相應之文播之於樂而依違譎諌不直言君之過失故/言之者無罪人君不怒其非主而罪戮之聞之者足以)
(自戒人君自知其過而悔之感而不切微動/若風言出而過改猶風行而草偃故曰風附)由我化物
則謂之風物由我正則謂之雅(周續之解詩云夫風雅/者體同而由我化物則)
(謂之風物由我正則謂之/雅考之禮教其歸不殊也)六詩(周禮大師職教六詩一/曰風二曰賦三曰比四)
(曰興五曰/雅六曰頌)六義(詩序曰詩有六義焉一曰風二曰賦三/曰比四曰興五曰雅六曰頌  案釋名)
(云詩之也志之所之也興物而作謂之興敷布其義謂/之賦事類相似謂之比言王政事謂之雅稱頌成功謂)
(之頌隨作者之志而别名之也補又案春秋演孔/圖云詩含五際六情宋均注曰六情即六義也附)
　　　春秋五
晉謂之乘楚謂之檮杌而魯謂之春秋(杜預序云春秋/者魯史記之名)
(也晉謂之乘楚謂之檮杌而/魯謂之春秋其實一也補)備三聖之度(春秋説題辭/云經文備三)
(聖之/度)掌四方之志(周禮外史職掌四方之志鄭注曰志/記也謂若魯之春秋晉之乘楚之檮)
(杌/也)采毫毛之善貶纎介之惡(説苑云夫子退修春秋采/毫毛之善貶纎介之惡人)
(事决王道備上/通於天而麟至)貶當世君臣(漢書藝文志云春秋所貶/損大人當世君臣有威權)
(勢力其事實皆形於傳是以隱/其書而不宣所以免時難也補)錄政治得失(桓子新論/云諸儒覩)
(春秋之文錄政治之得失以爲聖人復起當復作/春秋也余謂之否何則前聖後聖未必相襲也)微而
顯志而晦(左傳云君子曰春秋之稱微而顯志而晦婉/而成章盡而不汙懲惡而勸善非聖人孰能)
(修/之)博物盡變囊括古今(盧植奏事云丘明之傳春秋博/物盡變囊括古今表裏人事)
文采若雲月高深若山海(賀子云左氏之傳史之極也/文采若雲月高深若山海)
振王道(徐邈榖梁序云夫子感隱桓之/事爲作春秋振王道於無王)俟後聖(公羊傳/云制春)
(秋之義以俟後聖賞孔疏云制作春秋之/義謂制春秋之中  善罰惡之義也補)所以章往考
來情見乎辭(杜預春秋序云若夫制作之文所以章往/考來情見乎辭言高則㫖逺辭約則義微)
(此理之常/非隱之也)言高則㫖逺辭約則義微(見/上)信以傳信疑以
傳疑(榖梁傳云甲戌己丑陳侯鮑卒鮑卒何爲以二日/卒之春秋之義信以傳信疑以傳疑陳侯以甲戌)
(之日出己丑之日得不知/死之日故舉二日以包也)惡惡也疾始善善也樂終(公/羊)
(傳云夏滅項孰滅之齊滅之曷爲不言齊滅之爲桓公/諱也春秋爲賢者諱此滅人之國何賢爾君子之惡惡)
(也疾始善善也樂終桓公嘗有繼/絶存亡之功故君子爲之諱也)名儒是非之議(王隠/晉書)
道聽塗説之書(袁凖正論云公羊高道聽塗說之書欲/以鄉曲之辨論聖人之經非其任也)左
氏爲太官厨公羊爲賣餅家(魏畧云嚴漢字公仲善於/春秋公羊傳時司𨽻鍾繇)
(不好而尤以左氏爲太/官厨公羊爲賣餅家)左氏膏盲(後漢書何休傳云休/以春秋駮漢事六百)
(餘條妙得公羊本意休善厯算與其師博士羊弼追述/李育意以難二傳作公羊墨守左氏膏盲榖梁廢疾補)
(案鄭𤣥傳云𤣥隱修經業杜門不出時何休好公羊學/遂著公羊墨守左氏膏盲榖梁廢疾𤣥乃發墨守鍼膏)
(盲起廢疾休見而歎曰康成/入吾室操吾矛以伐吾乎附)公羊墨守　榖梁廢疾(已/上)
(並何休/傳見上)鍼膏盲　發墨守(已上並鄭/𤣥傳見上)詭辯之言(王隱晉書/杜預云)
(公羊榖梁詭辯之言/又非先儒所説也)相斫之書(魏畧云魚豢嘗從隗禧/問左氏傳禧答曰欲知)
(幽微莫若易人倫之紀莫若禮多識山川草木/之名莫若詩左傳直相斫書耳不足精意也補)
　　　禮六
禮本於太一(禮運云夫禮必本千太一分而爲天地轉/而爲隂陽變而爲四時列而爲鬼神其降)
(曰命/補)禮必本於天(鄭注云聖人則天之明因/地之利取法于鬼神者也)禮經國家
定社稷(左傳云夫禮所以經國家定/社稷叙民人利後嗣者也)禮者君之大柄(禮/運)
(云禮者君之大柄也鄭/注云柄所操以治事也)禮者人之大端(禮/運)天之經也地
之義也(左傳云子太叔對趙簡子曰吉也聞諸先大夫/子産曰夫禮天之經也地之義也杜預注云經)
(者道之常義/者利之宜也)承天之道治人之情(禮運云夫禮先王以/承天之道以治人之)
(情/)苞陰陽(春秋説/題辭)理萬物(禮器云禮也者合于天時設/於地財順於鬼神合于人心)
(理萬物/者也)理以明體(漢書藝文志云六藝之文禮以/明體書以廣聽春秋以㫁事也)禮以
行道(莊子云詩以道志書以道事禮以道行樂以道和/易以道陰陽春秋以道名分其數散於天下而設)
(於四國者百家之/學時或稱而道之)别同異明是非(曲禮云夫禮者所以/别同異明是非也)
定親疎决嫌疑(又云夫禮者所以/定親疎决嫌疑也)禮得則天下咸得厥
宜陰陽滋液(春秋説題辭云禮得則天下咸得厥宜陰/陽滋液萬物調四時和動静常用不可須)
(臾惰/也)禮從宜使從俗(曲禮/見前)班朝治軍非禮不行(曲禮云/班朝治)
(軍蒞官行法非/禮威嚴不行)教訓正俗非禮不備(又云教訓正俗非/禮不備分爭辨訟)
(非禮/不决)
　
　
　
　
　
　
　北堂書鈔卷九十五
欽定四庫全書
　北堂書鈔卷九十六
　　　　　　　　　　　唐　虞世南　撰
　　　　　　　　　　　明　陳禹謨　補註
　藝文部二
　　儒術七　　　　史八
　　圖九　　　　　䜟十
　　　儒術七
世之顯學(韓子顯學篇云世之顯學儒墨也儒之所至/孔丘也墨之所至墨翟也自孔子之死也有)
(子張之儒有子思之儒有顔氏之儒有孟氏之儒有漆/雕氏之儒有仲良氏之儒有孫氏之儒有樂正氏之儒)
(自墨子之死也有相里氏之墨有/相夫氏之墨有鄧陵氏之墨補)以道得民(周禮大宰/職云儒以)
(道得民鄭注云儒諸侯保氏有六藝以教民者保孔疏/云諸侯師氏之下又置一保氏之官不與天子  氏同)
(名故號曰儒掌養國子以道德故/云以道得民民亦謂學子也補)儒分爲八(韓子云孔/墨之後儒)
(分爲八墨離爲三取舍相反不同而皆自謂/眞孔墨孔墨不可復生將誰使定世之學乎)儒有六藝
(周禮大宰/職見上)爲君子儒爲小人儒(論語何休注云君子儒/將以明道小人儒則矜)
(其/名)澡身而浴德(禮儒行云儒有澡身而浴德陳言而伏/靜而正之上弗知也麤而翹之又不急)
(爲也不臨深而爲髙不加少而爲多世治不輕世/亂不沮同弗與異弗非也其特立獨行有如此者)戴仁
而行抱義而處(儒行云儒有忠信以爲甲胄禮義以爲/干櫓戴仁而行抱義而處雖有暴政不)
(更其所其自立有如此者補案鄭注云/甲鎧胄兠鍪也干櫓小楯大楯也附)忠信以爲甲胄
禮義以爲干櫓(見/上)博學而不窮(儒行云儒有博學而不/窮篤行而不倦幽居而)
(不淫上通而不困慕賢而容衆毁方而瓦合其寛裕有/如此者鄭注曰不窮不止也幽居謂獨處時也上通謂)
(仕道達/于君也)多文以爲富(儒行云儒有不寶金玉而忠信以/爲寶不祈土地立義以爲土地不)
(祈多積多文以爲富鄭注曰祈猶/求也立義以爲土地以義自居也)席上之珍以待聘夙
夜强學以待問(儒行鄭注云席陳也珍善也鋪/陳往古堯舜之善道以待聘也)今人與
居古人與稽(儒行鄭注云稽猶合也古/人與合則不合於今人也)居處齊難坐起
恭敬(又云儒有居處齊難其坐起恭敬言必先信行必/中正道塗不爭險易之利冬夏不爭隂陽之和愛)
(其死以有待也養其身以有/爲也其備豫有如此者補)大讓如慢小讓如僞(又云/儒有)
(衣冠中動作愼其大讓如慢小讓如僞大則如威小則/如愧其難進而易退也粥粥若無能也其容貌有如此)
(者鄭注云中中間謂不嚴厲也如慢如僞/言之不愊怛也如威如愧如有所畏也)合志同方營
道同術(又云儒有合志同方營道同術並立則樂相下/不厭久不相見聞流言不信其行本方立義同)
(而進不同而退其交友有如此者鄭注云同方同術/等志行也聞流言不信不信其友所行如毁謗也)不
隕穫於貧賤不充詘於富貴(又云儒有不隕穫于貧賤/不充詘于富貴不慁君王)
(不累長上不閔有司故曰儒鄭注云隕穫困迫失志之/貌也充詘歡喜失節之貌慁猶辱也累猶繫也閔病也)
命世雄儒(劉梁/七舉)天下名儒(孟軻/傳)海内名儒(范曄後漢書/左雄傳云雄)
(奏徵海内名儒爲博士使公卿子弟爲諸生有/志操者加其俸祿於是負書來學雲集京師)當世名
儒(伏湛傳云湛父理爲當世名儒以詩授成帝爲高密/太傅别自名學案注曰理爲高密王寛傅補又前漢)
(儒林傳云伏理受詩于匡衡由是齊/詩有匡伏之學故言别自名學也附)當世大儒(東觀漢/記魯平)
(字叔陵兼通五/經爲當世大儒)東州大儒(魏志云王肅善賈馬之學而/不好鄭氏采㑹同異爲尚書)
(詩論語三禮左氏解及撰定父朗所作易傳皆列于學/官其所論駮朝廷典制郊祀宗廟喪紀輕重凡百餘篇)
(時樂安孫叔然受學鄭𤣥之門人稱東州大儒徵爲秘/書監不就肅集聖證論以譏短𤣥叔然駮而釋之及作)
(周易春秋例毛詩禮記春秋三傳/國語爾雅諸注又著書十餘篇補)上邑俊儒(崔駰七依/云乃有上)
(邑俊儒儼/然而造)純儒(左太沖七諷云世有純儒静/栖翰林𢎞道高致幽義沖深)通儒(范曄/後漢)
(書云董鈞以明經爲博士永平中草創五郊祭祀及宗/廟禮樂威儀章服輒令鈞參議多見從用當世稱爲通)
(儒/)綜六藝(王粲七釋云綴詁訓之紀綜六/藝之綱下理九土上步三光)治六經(莊子/孔子)
(謂老聃曰丘治詩書禮樂易春秋六經自以爲久矣孰/知其故矣以奸者七十二君論先王之道而明周召之)
(迹一君無所鉤用甚矣夫人之難説也道之難明耶老/子曰幸矣子之不遇治世之君也夫六經先王之陳迹)
(也豈其所以迹哉今子之所言猶迹/也夫迹履之所出而迹豈履哉補)精究七經(華陽國/志云楊)
(充字盛國少好學求師受古學于扶風馬季長南陽朱/明叔潁川白仲職精究七經其朋友則潁川荀慈明李)
(元禮京兆羅叔景漢陽孫子夏山陽王叔茂皆/海内名士還以教授州里察孝廉爲郎卒補)博通五
經(後漢書云姜肱博/通五經兼明星緯)博覽五經(後漢書云張霸博覽五/經諸生孫林劉固段著)
(等並慕之各市宅/其傍以就學焉)齊魯之説(漢書藝文志云漢興有齊/魯之說傳齊論語者昌邑)
(中尉王吉少府宋畸御史大夫貢禹等傳魯論語者常/山都尉龔奮長信少府夏侯勝丞相韋賢安昌侯張禹)
(等皆名家張氏/最後而行于世)賈馬之學(魏志王/肅見前)五經復興魯叔陵(東/觀)
(漢記魯丕字叔陵性沈深好學孳孳不倦兼通五經以/魯詩尚書教授爲當世名儒拜趙相門生就學者百餘)
(人關東號之曰五/經復興魯叔陵補)五經無雙許叔重(後漢許愼字叔重/性淳篤少博學經)
(籍馬融常推敬之時人爲之語/曰五經無雙許叔重續補)説經鏗鏗楊子行(後漢/書楊)
(政字子行少好學從代郡范升受梁丘易善/説經書京師爲之語曰説經鏗鏗楊子行補)道德彬彬
馮仲文(後漢書馮豹字仲文長好儒學以詩春秋教麗/山下鄉里爲之語曰道德彬彬馮仲文續補)
張禹爲論語章句(漢書張禹傳云初禹爲師以上難數/對已問經爲論語章句獻之始魯扶)
(卿及夏侯勝王陽蕭望之韋𤣥成皆説論語篇第或異/禹先事王陽後從庸生采獲所安最後出而尊貴諸儒)
(爲之語曰欲爲論念張文由是/學者多從張氏餘家寖微補)賈逵通五家榖梁(後漢/賈逵)
(傳云逵弱冠能誦左氏傳及五經本文兼通五家榖梁/之説自爲兒童常在太學不通人間事諸儒爲之語曰)
(問事不休賈長頭補案注曰五家謂尹更始劉/向周慶丁姓王彦等皆爲榖梁見前漢書附)甄宇治
嚴氏春秋(東觀漢記云甄宇清淨少欲/習嚴氏春秋教授常數百人)何休得公羊本
意(范曄後漢書/何休見前)后氏曲臺記(漢書云后蒼説禮萬言號/曰后氏曲臺記注曰在曲)
(臺考著書記/因以爲名)桓君大小學(後漢書云桓榮受朱普學章/句四十萬言浮辭繁長多過)
(其實及榮入授顯宗減爲二十三萬言子郁復刪省定/成十三萬言由是有桓君大小太常章句子普嗣傳爵)
(至曾孫郁中子焉/能世傳其家學補)伏生治尚書(漢書伏生傳云孝文時/求能治尚書者天下亡)
(有聞伏生治之欲召時年九十餘老不/能行於是詔太常使掌故鼂錯往受之)楊仁治韓詩(范/曄)
(後漢書云楊仁詣京師學/韓詩數年歸家静居教授)景鸞治詩易(益部耆舊傳云/景鸞字漢伯少)
(隨師學經七州之地能理齊詩施氏易兼受河洛圖緯/作易説及詩解文句兼取河洛以類相從名爲交集又)
(撰禮内外記/號曰禮畧)任延治京易(續漢書云任延治/京易顯名太學)持學精微
(東觀漢記/甄字見上)依經守義(謝承後漢書云鄭興數言/政事依經守義文詞温雅)金聲玉
色温故知新(劉植魯都賦云彼齊魯諸/儒皆金聲玉色温故知新)學爲儒宗(後漢/書云)
(大司徒歐陽/歙學爲儒宗)顯名大學(後漢書云任延年十二爲諸生/學于長安明詩易春秋顯名大)
(學學中號/爲任聖童)世宗其道(後漢書儒林傳云伏氏自東西京/相襲爲名儒中興以來桓榮夏侯)
(始昌輩世/宗其道)静居教授(後漢書楊/仁見前)擁書抱籍稟采豐華(蔡/邕)
(楊復碑云文學之徒擁書抱籍自逺而至/稟采豐華斟酌洪流者雍雍焉誾誾焉)市宅其傍(後/漢)
(書張霸/見前)所居成市(後漢書云張楷字公超隱居𢎞農山/中學者隨之所居成市後華陰山南)
(遂有公/超市)明經至丞相(漢書韋賢以明經爲昭帝師爲丞/相少子𤣥成復以明經位至丞相)
明經舉孝廉(後漢書云劉寵少受父業/以明經舉孝廉除東平令)
　　　史八
書契之作而有史官(漢書司馬/遷傳贊云)掌五帝之書(周禮外史/職掌三皇)
(五帝之書鄭注云楚/靈王所謂三墳五典)明得失之迹(毛詩序云國史明乎/得失之迹謹案國史)
(者書記之官所行合理謂之/爲得所行乖理謂之爲失)動則左史書之言則右史
書之(禮玉/藻云)董狐不隱(春秋左傳曰董狐古/之良史也書法不隱)馬遷實錄(漢/書)
(司馬遷傳贊曰劉向揚雄博極羣書皆稱遷有良史之/才服其善序事理辨而不華質而不俚其文直其事核)
(不虛美不隱惡/故謂之實錄)是良史也(左傳云楚左史倚相趨過王/曰是良史也能讀三墳五典)
(八索/九丘)良史之材(見/上)有善則記(禮内則云凡養老五帝憲/三王有乞言五帝憲養氣)
(體而不乞言有善則記之爲惇史三王亦憲/既養老而后乞言亦微其禮皆有惇史補)司過而書
(韓詩外傳云周舍對趙簡子曰臣操/牘秉筆從君之後司君過而書之也)
　　　圖九
河出圖聖人則之(易繫辭云河出圖/洛出書聖人則之)心之謀書之謀也
(張衡圖序云圖者/心之謀書之謀也)河出馬圖(禮運云山出器/車河出馬圖)河出綠圖
(隨巢子云殷滅周人/受之河出緑圖也)鳳銜圖(春秋運斗樞云黃帝與大/司馬容光觀鳯銜圖置黃)
(帝/前)龜負圖(尚書中侯云𤣥/龜負圖而出)龍圖玉檢(河圖云舜即位黃/龍負圖而出黃玉)
(爲匣白/玉爲檢)龍圖金縢(劉植魯都賦云君乃考王道之去就/覽萬代之興衰發龍圖於金縢啓洛)
(典于/石扉)披圖視典(穆天子傳云天子至于崑崙之/丘披圖視典觀天子之寶器)良史披
圖(曹植魏德喻云名/儒按䜟良史披圖)授益地圖(尚書緯云西王母/授益地圖于舜)披輿
地圖(後漢書云鄧禹從上至廣阿光武舍城是/樓上披輿地圖指示禹曰天下郡國如)畫地成圖
(漢書張安世子千秋擊烏桓還謁大將軍霍光光問千/秋戰鬭方畧山川形勢千秋口對兵事畫地成圖無所)
(忘/失)積石作圖(異苑云諸葛亮於漢/中積石作八陣圖)地域圖(裴秀地域圖/序云上考禹)
(貢山海川流原隰陂澤古之九州及今之十六州郡國/縣邑疆界鄉陬及古國盟㑹舊名水陸徑路爲地域圖)
(十八篇辨案晉書裴秀傳云制圖之體有六焉一曰分/率所以  廣輪之度也二曰準望所以正彼此之體也)
(三曰道里所以定所由之數也四曰高下五曰方邪六/曰迂直此三者各因地而制宜所以校夷險之異也補)
方丈圖(晉諸公贊云司空裴秀以舊天下大圖用縑八/十疋省視既難事又不審乃裁減爲方丈圖以)
(一分爲十里一寸爲百里備載名山/都邑王者可不下堂而知四方也)負勝圖(黃帝𤣥女/兵法曰禹)
(問於風后曰古有黃帝負勝圖六甲隂陽之道今安在/風后曰其圖黃帝藏于㑹稽之山下其穴深千丈闊千)
(尺鎮以盤石/求之難得也)兵雲圖(益部耆舊傳云楊申有兵雲圖時/竇憲將兵在外太守高安遣工從)
(申寫圖/以進)
　　　䜟十
不經之言號曰世䜟(蜀志孟達與劉封書云夫不經之/言而有驗應者號曰世䜟也)採
䜟緯(蔡邕叙樂云世祖追脩前業採䜟/緯之文曰太子樂府曰黃門鼔吹)讀圖䜟(東觀記/曰光武)
(避正殿讀䜟坐廡下郊又案光武中元元年初起/明堂靈臺辟雍及北  兆域宣布圖䜟于天下附)校圖
䜟(東觀記云尹敏辟大司空府上以敏博通經記令校/圖䜟敏對曰䜟書非聖人所作其中多近鄙别字頗)
(類世俗之辭恐/疑誤後生補)亡秦者胡(史記云秦始皇巡北邊從上/郡入燕人盧生使入海還以)
(鬼神事因奏錄圖書曰亡秦者胡也始皇乃使/將軍蒙恬發兵三十萬人北擊胡畧取河南地)代漢者
魏(蜀志周/羣傳)勒都襄國(異苑云石勒爲郭敬客時襄國有/䜟曰力在左革在右讓無言或入)
(口讓去言爲襄字或入口/乃國字也勒後遂都襄國)脩起㑹稽(異苑云太元末有/䜟曰脩起㑹稽其)
(後盧脩果/從㑹稽叛)臣不爲䜟(後漢書鄭興傳云武帝嘗問興郊/祀事曰吾欲以䜟斷之何如興對)
(曰臣不爲䜟帝怒曰卿之不爲䜟非之邪興惶恐曰臣/於書有所未學而無所非也帝意乃解補案興數言政)
(事依經守義文章温雅然/以不善䜟故不能任附)臣不讀䜟(後漢書桓譚傳云/光武有詔㑹議靈)
(臺所帝謂譚曰吾以䜟决之何如譚黙然良久曰臣不/讀䜟帝問其故譚復極言䜟之非經帝大怒曰桓譚非)
(聖無法將下斬之譚叩頭流血良久乃得解不案是時/帝方信䜟多以决定嫌疑又醻賞少薄天下  時安定)
(譚上疏曰凡人情忽於見事而貴于異聞觀先王之所/記述咸以仁義正道爲本非有奇怪虛誕之事盖天道)
(性命聖人所難言也自子貢以下不得而聞况後世淺/儒能通之乎今諸巧慧小才伎數之人增益圖書矯稱)
(䜟記以欺惑貪邪詿誤人主焉可不抑逺之哉補東/觀漢記載譚書云矯稱孔丘爲䜟記以誤人主也附)魚
書狐鳴(漢書陳勝吳廣傳云勝廣行卜卜者知其指意/曰足下事皆成有功然足下卜之鬼乎勝廣喜)
(念鬼曰此教我先威衆耳迺丹書帛曰陳勝王置人所/罾魚腹中卒買魚烹食得書己怪之矣又間令廣之次)
(所旁叢祠中夜篝火狐鳴呼曰大楚興陳勝王/卒皆夜驚恐旦日卒中徃往指目勝廣續補)雲集龍
鬭(後漢書光武先在長安時同舍生彊華自關中奉赤/伏符曰劉秀發兵捕不道四夷雲集龍鬭野四七之)
(際火爲主又䜟記曰劉秀發兵捕不道卯金修德爲天/子又後漢帝紀論曰初道士西門君惠李守等亦云劉)
(秀當爲天子其王者/受命信有符乎續補)
　
　
　
　
　
　
　
　
　
　
　北堂書鈔卷九十六
欽定四庫全書
　北堂書鈔卷九十七
　　　　　　　　　　　唐　虞世南　撰
　　　　　　　　　　　明　陳禹謨　補註
　藝文部三
　　好學十　　　　　博學十二
　　　好學十一
少而好學(杜預集云預少而好學在官/勤於吏治在家則滋味典籍)少孤好學(漢書/翟方)
(進傳云方進少失父孤學給事太守府爲小史號遲頓/不及事數爲掾史所詈辱方進自傷迺從汝南蔡父相)
(問已能所冝蔡父大奇其形貌謂曰小史有封侯骨當/以經術進努力爲諸生學問方進既厭爲小史聞蔡父)
(言心喜欲西至京師受經母憐其幼隨之長安織屨以/給積十餘年經學明習以射䇿甲科爲郎二三歲舉明)
(經遷議/郎補)貧賤好學(漢書京房傳云梁人焦延/壽貧賤好學得幸梁王)趙文好學
(新序云葉公沈諸梁問樂王鮒曰晉大夫/趙文子爲何如人對曰好學而受規諫)闞澤好學(吳/志)
(云闞澤好學居貧無資常爲人傭書以供紙筆所冩既/畢誦讀亦遍追師論講究覽羣籍兼通厯數由是顯名)
(補/)少從師學(益部耆舊傳云景鸞字漢伯少隨師學經/涉七州之地能理齊詩施氏易兼受河洛)
(圖緯作易説及詩解文句兼取/河洛以類相從名爲交集補)逺從師學(列女傳云河/南樂羊子嘗)
(行路得遺金一餅還以與妻妻曰妾聞志士不飲盗泉/之水廉者不受嗟來之食况拾遺求利以汚其行乎樂)
(羊子大慙乃捐金於/野而逺尋師求學)投斧受經(廬江七賢傳云文黨未/學之時與人俱入叢木)
(謂侣人曰吾欲逺學先試投我斧高木上斧/當挂乃仰投之斧果上挂因之長安受經)折節學問
(魏畧云徐庶先名單福少好任俠擊劍嘗爲人報讐後/感激棄其刀㦸更疎巾單衣折節學問始詣精舍諸生)
(聞其前作賊不肯與共止福乃卑躬早起常/獨掃除動靜先意聽習經業義理精熟補)少遊太學
(後漢任安傳云安少遊太學受孟氏易兼通數經又從/同郡楊厚學圖䜟究極其術時人稱曰欲知仲桓問任)
(安學終還家教授/諸生自逺而至補)負笈追師(謝承後漢書云李固父郃/爲司徒固改易姓名䇿杖)
(驅驢負/笈追師)在馬融門三年不見(世説云鄭𤣥在馬融門下/三年不得相見高足弟子)
(傳授而已嘗筭渾天不合諸弟子莫能解或言𤣥能者/融召令筭一轉便决衆咸駭服及𤣥業成辭歸既而融)
(有禮樂皆/東之歎補)專心學經(後漢書云張𤣥專心學經時琅邪/徐業亦大儒也聞𤣥諸生試引見)
(之與語大驚曰今/日相遭真解朦矣)潛心典籍(蜀志向朗潛心/典籍孜孜不倦)篤於經書
(東觀漢記云鄧禹篤於經書子案後漢鄧禹傳云禹年/十三能誦書受業長安後其  訓不好文學禹常非之)
(補/)篤志經學(東觀漢記云劉昆少治施氏易篤志經學/  案後漢劉昆傳平帝時昆受施氏易于)
(沛人載賓王莽世教授/弟子恒五百餘人補)諷誦不倦(孔叢子云家有先人/遺書兄弟相勉諷誦)
(不倦研精墳/典十有餘年)講論不怠(東觀漢記云桓榮少勤學講論/不怠  案後漢桓榮傳云榮少)
(學長安習歐陽尚書事博士九江朱普貧窶無資常客/傭以自給精力不倦十五年不窺家園王莽敗天下亂)
(榮抱其經書與弟子逃匿山/谷雖常饑困而講論不輟補)精思經術(漢書云劉向精/思經術晝誦書)
(傳夜觀天文名案今漢書劉向年十二以父德任爲輦/郎宣帝招選  儒俊材置左右向以通達能屬文辭與)
(王褒張子僑等並進對獻賦頌凡數十篇㑹初/立榖梁春秋徵向受榖梁講論五經于石渠補)躭思經
書(後漢書云荀爽字慈明幼而好學年十二能通春秋/論語太尉杜喬見而稱之曰可爲人師爽遂躭思經)
(書慶弔不行徵命不應潁川爲/之語曰荀氏八龍慈明無雙補)精研六經(後漢書云何/休雅有心思)
(精研六經世/儒無及者)晝夜研精(後漢書云曹褒博雅疏通常憾禮/朝廷制度未備慕叔孫通爲漢)
(儀晝夜研精沈吟專思寢則懷抱筆札/行則誦習文書當其念至忘所之適補)躭古篤學(蜀志/云譙)
(周耽古篤學家貧未嘗問産業誦讀典籍欣然獨笑以/忘寢食研精六經尤善書札頗曉天文而不以畱意諸)
(子文章非心所存/不悉徧視也補)躭述古學(劉良七舉云在昔上人躭/述古學處窮困不易其常)
(在盈溢不/變其操)枕經籍書(班固答賓戲云徒樂枕經籍書紆/體衡門上無所蒂下無所根獨攄)
(意乎宇宙之外鋭/思于毫芒之内補)藴藉邱索(左太沖七諷云藴/藉邱索漸磨典墳)婆娑翰
林(潘尼贈陸機詩云東南之美曩惟延州顯允陸生于/今斟儔振鱗南海濯翼清流婆娑翰林容與墳邱補)
嚼茹墳典　銳精詩書(曹植辨道論云苞/懐仁義銳精詩書)專精趨學(王/褒)
(四子講德論曰微斯文學問于虛儀夫子曰夫子閉門/距躍專論精趨學有日矣幸遭聖主平世而久懷寶是)
(伯牙去鍾期而舜禹遁帝堯也于/是欲顯名號建功業不亦難乎補)朝讀百篇(墨子云子/墨子南遊)
(使衞關中載書甚多弦唐子見而怪之曰夫子載書何/多墨子曰昔周公旦朝讀書百篇夕見七十士故周公)
(旦佐相天子其修至于今翟上無君上/之事下無耕農之難吾安敢廢此補)月讀一遍(魏畧/云賈)
(逵好春秋左傳常/自課月讀一遍)口誦芸耨行吟負薪(束晳讀書賦云/耽道先生澹泊)
(閒居藻練精神呼吸清虛抗志雲表戢形陋廬垂帷帳/以隱几被紈素而讀書抑揚嘈噆或疾或徐優游藴藉)
(亦卷亦舒頌卷耳則忠臣喜詠蓼莪則孝子悲稱碩鼠/則貪民去唱白駒而賢士歸是故重華詠詩以終己仲)
(尼讀易於終身原憲潛吟而忘賤顔囘精勤以輕貧倪/寛口誦而芸耨買臣行吟而負薪賢聖其猶孳孳况中)
(才與小/人補)寢懷鉛筆行誦詩書(東觀漢記云曹褒寢則/懷鉛筆行則誦詩書)帶
經耕鋤(魏略云常林少單貧雖貧自非手力不取之于/人性好學漢末爲諸生帶經耕鋤其妻嘗自餽)
(餉之林雖在田/野其相敬如賓)負筆而耨(稽含集云畫則負筆/而耨昬則帶經而息)行常帶
經(史記云倪寛行常帶經止則講習誦漢書兒寛傳云/寛時行賃作帶經而鉏休息輒讀  其精勤如此補)
耕常懷書(後漢崔琦除爲濟隂長不敢之職解印綬去/梁冀令刺客隂求殺之琦耕於陌常懷書一)
(卷輟則偃而詠之客哀其志以實告琦曰將軍令吾要/子今見君賢者情懷安忍可亟自逃吾亦於此亡矣琦)
(得脱走冀後/竟捕殺之補)晝讀書傳夜觀天文(劉向/見前)晝則傭賃暮還
讀書(文士傳云侯瑾字子喻家貧晝則傭賃暮/還輒燒薪以讀書獨處一室如對尊賓補)牧羊學
問(漢書王尊少孤歸諸父使牧羊澤中尊竊學問能史/書年十三求爲獄小吏數歲給事太守府問詔書行)
(事尊無不對/太守奇之補)飢戹講誦(後漢書云桓榮遭亂與族人桓/元卿同飢戹而榮講誦不息元)
(卿嗤榮曰但自苦氣力何時復施用乎榮笑不應及爲/太常元卿歎曰我農家子豈意學之爲利乃若是哉補)
手繩口誦(晉書云劉寔少貧苦賣牛衣以自給然好學/手約繩口誦書博通古今清身潔己行無瑕)
(玷/補)燒柴讀書(文士傳侯/瑾見上)㸐草讀書(文士傳云李康篤志/好學善屬文辭藻清)
(美常㸐燒草火以讀書附/案㸐與然同俗作燃非)柴火寫書(葛洪别傳云洪家/貧負笈徒步賣薪)
(以給紙筆夜/燃柴火寫書)穿壁引光(西京雜記云匡衡好學貧而無/燭隣舍有燭而不逮衡乃穿壁)
(引其光以書/映光而讀補)引錐刺股(戰國䇿云蘓秦説秦王書十上/而説不行黒貂之裘敝黃金百)
(斤盡資用乏絶去秦而歸贏縢履蹻負書擔囊形容枯/槁面目黧黒狀有愧色歸至家妻不下袵嫂不爲炊父)
(母不與言蘓秦喟然歎曰妻不以我爲夫嫂不以我爲/叔父母不以我爲子是皆秦之罪也乃夜發書陳篋數)
(十得太公隂符之謀伏而誦之簡練以爲揣摩讀書欲/睡引錐自刺其股血流至足曰安有説人主不能出其)
(金玉錦繡取卿相之尊者乎朞年揣/摩成曰此真可以説當世之君矣補)買臣粟流(鄒子云/朱買臣)
(孳孳修學不/知雨之流粟)文通麥流(謝漢書云高鳯字文通家以農/畝爲業而好學專精讀誦晝夜)
(不絶妻嘗曝麥於庭令鳯䕶之懼鷄以竿授之時天暴/雨而鳯持竿讀書不覺潦水大至麥悉流去鳯甚愧之)
(補案庾信高鳯贊曰高鳯好學專心不迴畱連經笥對/玩書臺石門雲度銅梁雨來麥流雖逺書卷猶開附)
乘馬不知牝牡(漢書云董仲舒躭/學乘馬不知牝牡)不知馬之幾足(范曄/後漢)
(書云朱穆年五歲便有孝稱父母有病輒不飲食差乃/復常及壯躭學鋭意講誦或時思至不自知亡失衣冠)
(顚隊阬岸其父常以爲專愚幾/不知數馬足穆愈更精篤補)不知碁局幾道不知摴
蒱齒名(晉書葛洪少好學家貧躬自伐薪以貿紙筆夜/輒冩書誦習以儒學知名性寡欲無所愛翫不)
(知棊局幾道摴蒱齒名爲人木訥不好榮利閉門却掃/未嘗交游於餘杭山見何幼道郭文舉目擊而已各無)
(所言時或尋書問義不逺數千里崎嶇冒涉期/於必得遂究覽典籍尤好神仙導養之法補)王充閱
書(范曄後漢書云王充好博覽而不守章句家貧無書/常游洛陽市肆閲所賣書一見輒能誦憶遂博通衆)
(流百家之言後歸鄉里屏居教授仕郡爲功曹以數諫/爭不合去充好論說始若詭異終有理實以爲俗儒守)
(文多失其眞乃閉門潛思絶慶弔之禮户牖牆壁各置/刀筆著論衡八十五篇二十餘萬言釋物類同異正時)
(俗嫌/疑補)𤣥晏書淫(晉書云皇甫謐就鄉人席坦受書勤力/不怠居貧躬自稼穡帶經而農沈静寡)
(欲以著述爲務自號𤣥晏先生耽翫典籍忘寢與食時/人謂之書淫或有箴其過篤將損耗精神謐曰朝聞道)
(夕死可矣况命之修/短分定懸天乎補)仲舒下帷(漢書云董仲舒少治春/秋孝景時爲博士下帷)
(講誦弟子傳以久次相授業或莫/見其面盖三年不窺園其精如此)管寧割席(世説云管/寧華歆嘗)
(同席讀書有乘軒冕過門者寧讀如故歆/廢書出看寧割席分坐曰子非吾友也)郤縠守學彌
惇(國語晉語云文公問元帥於趙衰衰對曰郤縠可行/年五十矣守學彌惇夫先王之法志德義之府也夫)
(德義生民之本也能惇篤者不/忘百姓也請使郤縠公從之補)買臣讀書不廢(漢書云/朱買臣)
(家貧讀書不廢常艾薪樵/賣以給食仕至㑹稽都尉)讀書晝夜不絶(謝漢書高/鳯見上)誦
書夙夜不懈(吳錄云孟宗一名仁字公武少從南陽李/肅學其母爲作厚褥大被或問其故母曰)
(小兒無德致客學者多貧故爲廣被庶可得與氣類/接也其讀書夙夜不懈肅奇之曰卿宰相器也補)手
不釋卷以夜續日(晉中興書范宣少尚隱遁好學/手不釋卷以夜續日博綜衆書)静潛
志於一懷用摛之乎八極(劉治敦學賦云清香於唇吻/繫芳乎胷臆靜潛志於一懷)
(用摛之/乎八極)婆娑術藝之場休息篇籍之囿(班固答賓戱云/近者陸子優游)
(新語以興董生下帷發藻儒林劉向司籍辨章舊聞楊/雄談思法言太𤣥皆及時君之門闈究先聖之壺奥婆)
(娑乎術藝之場休息乎篇籍之囿以全其/質而發其文用約乎聖德烈炳乎後人補)披五素躭三
墳(崔駰三/言詩)觀書石渠(揚子雲答劉歆書云雄爲郎之歲/自奏少不得學而心好沈博絶麗)
(之文願不受三歲之奉且休脱直事之繇得肆心廣意/以自克就有詔可不奪奉令尚書賜筆墨錢六萬得觀)
(書于石渠/云云補)桓譚好離騷(桓譚新論云余少時學好/離騷博觀他書輒欲反學)關某
好左氏(江表傳云關某好左/氏諷誦略皆上口)以詩爲教(東觀漢記馮豹/見前儒術篇)
說易不殆(長沙耆舊傳云虞授字承卿説/易不殆諺曰不讀經視虞生)截蒲爲牒(漢/書)
(路温舒傳云父爲里監門使使温舒牧羊/温舒取澤中蒲截以爲牒編用寫書補)編柳爲簡(楚/國)
(先賢傳云孫敬編柳簡/以爲經本晨夕誦習之)竹籜寫書(洞冥記云董謁字仲/𤣥家去京師三百里)
(或乘牛驢或躡履不日而至常息人家於座以筆題掌/還家以竹籜寫之書竞則䑛掌中世謂之董仲𤣥掌錄)
樹葉代簡(又云董謁少好讀書常游山澤負挾圖書患/其繁重家貧拾樹葉以代書簡言其易卷懷)
(也獸案謁編荆爲牀聚/鳥  毛以寢其上補)
　　　博學十二
君子之學也博(禮儒行云哀公問于孔子曰夫子之服/其儒服與孔子對曰丘少居魯衣逢掖)
(之衣長居宋冠章甫之冠丘聞之也君/子之學也博其服也鄉丘不知儒服)博學求爲君子
(郭子云博學之士所求而不得/者鮮矣未有不求而得者也)多識前言往行(易大畜/象曰天)
(在山中大畜君子以多/識前言往行以畜其德)鉤深致遠(易繫辭見/前易篇)博學通明
(鄒衍别傳云衍博學通明/才高志篤當世無其類)博學多聞(孟子曰人皆知糞/其田而莫知糞其)
(心何謂糞心/博學多聞也)博學多通(晉中興書云范汪博/學多通至善言理)苞含六藝
遊覽百家(王逸折武論云苞含六藝遊覽百/家用道德爲弓弩仁義爲鎧甲)苞羅載籍
管綜百氏(張超薦伯業云逺遺有冠世之德幹詩之才/苞羅載籍管綜百氏登高能賦作器能銘)
研綜古今(劉向集序云向字子政楚元王𤣥/孫德之子博覽洽聞研綜古今)博古通今
(晉書劉/寔見前)博通百家(後漢書王/充見前)博覽載籍(續漢書云班固/年九歲能屬文)
(誦詩賦及長遂博貫載籍九流百家之言無/不窮究所學無常師不爲章句舉大義而已)博覽圖籍
(晉書云張華博覽圖籍四海之内若指諸掌武帝嘗問/漢宫室制度及建章千門萬戸華應對如流聽者忘倦)
(畫地成圖左右屬目帝甚/異之時人比之子産補)彌覽載籍(張華應難云於微/先王謂虛儀夫子)
(曰今子雖彌覽載籍/積學於無用之地)博渉羣書(晉書裴楷風神高邁容/儀俊爽博渉羣書特精)
(理義時人謂之玉人又稱見裴/叔則如近玉山照映人也補)博通墳素(郭泰别傳云/泰早孤就學)
(屈伯顔三年業/畢博通墳素)孔子博學(論語鄭注云美孔子博學不/成一名  案抱朴子云孔子)
(聞商羊而戒浩瀁訪鳥砮而洽東肅諮萍實而言色味/訊土狗而識墳羊披靈寶而知山隱因折爼而説專車)
(瞻離畢而分隂陽之候由冬螽而覺/閏餘之錯何神之有學而已矣補)鄒子博學(鄒衍别傳/云鄒子博)
(識善叙事有禹益之鴻才道深東海名重/西山日月不能亂其暉金玉無以比其貴)學爲博物(家/語)
(云夫子曰子産於民爲惠主/於學爲博物吾以兄事之)學無所遺(典論云今之文/人魯國孔融廣)
(陵陳琳山陽王粲北海徐幹陳畱阮瑀汝南應瑒東平/劉楨斯七子者於學無所遺於辭無所假咸自以騁騏)
(驥於千里仰齊足而並馳粲長於辭賦幹時有逸氣然/非粲匹也如粲之初征登楼槐賦征思幹之𤣥猨漏巵)
(圓扇橘賦雖張蔡不過也然於他文未能稱是琳瑀之/章表書記今之儶也應瑒和而不壯劉禎壯而不密孔)
(融體氣高妙有過人者然不能持論理不勝/辭至于雜以嘲戱及其所善揚班之儔也補)學無不窺
(史記莊子嘗爲蒙漆園吏與梁惠王齊宣王同時其學/無所不窺然其要本歸于老子之言故其著書十餘萬)
(言大抵率/寓言也)覽無不見(漢書云揚雄少而好學不爲章/句訓詁通而已博覽無所不見)讀
三墳五典八索九邱(左傳/見前)抗六典之崇奥辦九籍之至
言(應瑒贊/德賦)山川能説祭祀能語(詩定之方中篇卜云其/吉終焉允臧傳曰龜曰)
(卜建國必卜之故師旅能誓山川能説喪紀能誄祭祀/能語云云君子能此數者可謂有德音可以爲大夫鄭)
(箋云山川能説者謂行過山川能說其形勢而陳述其/狀也祭祀能語者謂于祭祀能祝告鬼神而爲言語云)
(云/補)四海之内若指諸掌千門萬户畫地成圖(晉書張/華見前)殿
前鐘鳴張華知山毁(異苑云魏時殿前鐘大鳴衆皆震/駭張華曰此蜀山毁故鐘鳴應之)
(蜀都尋上事/皆如華言)嵩山得簡束晳辨䇿文(文士傳云人有嵩/山下得竹簡一版)
(上有兩行科斗書中外傳以相示莫能知識張華以/問束晢晢對曰此漢明帝顯節陵中䇿文驗之果然)觀
書石渠(揚雄答劉歆書/見前好學篇)問事不休(謝後漢書云賈逵弱/冠能誦左氏傳及五)
(經本文以大夏侯尚書教授雖爲古學兼通五經榖梁/之説自爲兒童常在太學不通人間事身長八尺二寸)
(諸儒爲之語曰問/事不休賈長頭)學之淵府(典論云北海鄭𤣥學之淵/府  又案范曄鄭𤣥論云)
(𤣥括囊大典網羅衆家刪裁繁蕪刋改漏失自是學者/畧知所歸王父豫章君每考先儒經訓而長于𤣥常以)
(爲仲尼之門不能過也及傳授/生徒並專以鄭氏家法云附)
　
　
　
　
　
　
　
　
　
　北堂書鈔卷九十七
欽定四庫全書
　北堂書鈔卷九十八
　　　　　　　　　　　唐　虞世南　撰
　　　　　　　　　　　明　陳禹謨　補註
　藝文部四
　　談講十三　　　　讀書十四
　　誦書十五　　　　敏捷十六
　　　談講十三
講肄爲鐘鼓(抱朴子云夫士以三墳爲金玉五典爲琴/箏講肄爲鐘鼓百家爲笙簧使味道者以)
(辭飽酣德者以義醒超流俗以高蹈軼億代/而揚聲方長驅以獨往何貨賄之穢情補)君子以講
習(易兌卦象云麗澤兌君子以朋友講習孔疏云同門/爲朋同志爲友朋友聚居講習道義相説之盛莫過)
(于此故君子象之/以朋友講習也補)講習道德(馮敬通自叙云年衰歳暮/自悼迄無成功將栖遲肥)
(饒之野殖藝生/産講習道德)講肄書傳(孔臧與子書曰頃來聞汝與/諸友生講肄書傳孜孜晝夜)
(侃侃/不倦)講論大義(魏文帝與大理王朗書曰生有七尺之/形死惟一棺之土惟立德揚名可以不)
(朽其次莫如著篇籍疫癘數起士人彫落余獨何人能/全其壽故論撰所著典論詩賦盖百餘篇集諸儒於肅)
(成門内講論大/義侃侃無倦補)講問疑難(漢書孔光居公輔位前後十/七年自爲尚書止不教授後)
(爲卿時㑹門下諸生講問疑難/舉大義云其弟子多成就補)肅成講論(魏文帝與大/理王朗書見)
(上/)集門生講(世説云服䖍既善春秋將爲注欲叅考同/異聞崔烈集門生講論遂匿姓名爲烈門)
(人賃作食每當至講時輒竊聽戸壁間既知不能踰己/稍共諸生聚其短長烈聞不測何人然素聞䖍名意疑)
(之明蚤往及未寤便呼子愼子/愼䖍不覺驚應遂相與友善補)與同好談(蜀志云董允/嘗與尚書令)
(費禕中典軍吳濟等共期游晏嚴駕已辦而郎中襄陽/董恢詣允脩敬恢年少官微見允停出逡巡求去允不)
(許曰本所以出者欲與同好遊談也今君已自屈方展/濶積捨此之談就彼之宴非所謂也乃命解驂禕等罷)
(駕不行其守正下/士凡此類也補)數就高談(謝承後漢書云豫章宋度/拜零陵令縣民伯夷清高)
(不仕度就與高談伯夷/感德詣縣縣署功曹)私逆講習(世説云孝武將講孝/經謝太傅兄弟與諸)
(人私逆講習車武子謂袁彥伯曰不問則德音有遺多/聞則重勞二謝袁曰必無此嫌車曰何以知爾袁曰何)
(嘗見明鏡疲於屢照/清流磯於惠風補)高談之客(管輅别傳云諸葛原字/景春亦學士好卜筮數)
(與輅共射覆不能窮之景春與輅有榮辱之分因輅餞/之大有高談之客知人多聞其善卜仰觀不知其有大)
(異之才於是先與輅共論聖人著作之原又叙五帝三/王受命之符輅解景春微㫖遂開張戰地示以不固藏)
(匿孤虛以待來攻景春奔北軍師摧衂自言吾覩卿旌/旗城池已壊也其欲戰之士於此鳴鼓角舉雲梯弓弩)
(大起牙旗雨集然後登城曜威開門受敵上論五帝如/江如漢下論三王如翮如翰其英者若春華之俱發其)
(攻者若秋風之落葉聽者眩感不達其義言者収聲莫/不心服雖白起之坑趙卒項羽之塞濉水無以尚之于)
(時客皆欲面縳銜璧求束手于軍鼓之下輅猶總干山/立未便許之補案原遷新興太守輅往祖餞之賓客並)
(㑹原自起取燕卵蠭窠䵹鼄著器中使射覆卦成輅曰/第一物含氣須變依乎宇堂雄雌以形翅翼舒張此燕)
(卵也第二物家室倒懸門戸衆多藏精育毒得秋乃化/此蠭窠也第三物觳觫長足吐絲成羅尋網求食利在)
(昏夜此䵹鼄也/舉坐驚喜附)談客盈坐(世說云何晏爲吏部尚書有/位望時談客盈坐王弼未弱)
(冠往見之晏聞弼名因條向者勝理語弼曰此理僕以/爲極可得復難不弼便作難一坐人便以爲屈於是弼)
(自爲客主數番皆/一坐所不及補)下帷講(漢書董仲/舒見前)扺掌談(戰國䇿云/蘓秦說李)
(兌扺掌而談兌送秦以明月之珠和氏之璧又案秦説/趙王於華屋之下扺掌而談趙王大説封爲武安君受)
(相國印革車百乘錦繡千純白璧百雙黃/金萬鎰以隨其後約從散橫以抑强秦補)談辭如雲(後/漢)
(書云符融師事少府李膺膺風致高簡每見融輒絶它/賓客聽其言論融幅巾奮襃談辭如雲膺每捧手歎息)
音動左右(張璠漢記云張酺事太常桓榮講誦不怠每/朝㑹輒講於御前以論難當意音動左右)
說經鏗鏗論難僠僠(東觀漢記云楊政字子行治梁邱/易與京兆祁聖元同好俱名善説)
(經書京師號曰説經鏗鏗/楊子行論難僠僠祁聖元)達持盈之寶術(陸機七徵通/微大夫曰明)
(主應期撫民以德配仁風於黃唐齊威靈乎宸極彛倫/幸序庶績咸乂盪流風於雍俗給天民乎齊泰是以𤣥)
(靈感而表應嘉神繁而畢覿舞唐庭之來儀鳴岐陽之/鸑鷟應天監之休命荷神聽之介福然聖主逹持盈之)
(寶術寤經國之在賢各畢榮於分局期先化於大鈞吾/子豈不欲靡好爵於天宇顯列業乎帝臣歟𤣥虛子作)
(而言曰甚哉鄙人之惑也猶窮䋲自逸於井幹憑/河盗本於黃川欽至論敷敝祍謹聞命於王孫補)寤經
國之在賢(見/上)理𤣥㫖逺辭簡心虚(謝尚談賦云斐斐亹/亹似有若無理𤣥㫖)
(邈辭簡/心虛)嘘枯吹生(後漢書鄭太對董卓曰袁本初公卿/子弟生處京師張孟卓東平長者坐)
(不闚堂孔公緒清談高論嘘枯吹生並無軍/旅之才執銳之幹臨鋒决敵非公之儔補)甘如粘蜜
(益部耆舊傳云劉子政/談論津津甘如粘蜜)發辭抗論人莫能伍(益部耆舊/傳云董扶)
(發辭抗論益部少雙故時號曰談止/言凡善談者遇之則止人莫能伍)懸河瀉水(晉書郭/象傳云)
(象少有才理好老莊能清言太尉王衍/每云聽象語如懸河瀉水注而不竭)若春日之泮薄
冰秋風之掃枯葉(抱朴子云有客謂二陸兄弟善于談/論辭少理暢語約事舉莫不豁然若)
(春日之泮薄冰/秋風之掃枯葉)善論難(後漢書云丁鴻年十三從桓榮/授歐陽尚書三歲而明章句善)
(論難爲都講遂篤志精鋭/布衣荷擔不逺千里補)善談論(吳書云魯肅雖在軍/陣手不釋卷善談論)
(能屬文辭又蜀志云劉炎有風流善談論又襄陽記/云習禎字文祥善談論亞龎士元而在馬良之右)清
談雅論(何晏别傳云曹爽常大集名儒長幼莫不預㑹/晏清談雅論紛紛不竭曹義歎曰妙哉何平叔)
(之論道盡/其理矣補)清談高論(後漢書鄭/太見前)講誦孜孜(東觀記云劉/𢎞年十五治)
(歐陽尚書常在師門/布衣徒行講誦孜孜)講誦不怠(漢記張/酺見前)講論不輟(世説/云逺)
(公在廬山中雖/老講論不輟)尋誦不倦(後漢鄭𤣥在馬融門下三年/不得見融使高業弟子傳授)
(于𤣥𤣥日夜尋/誦未嘗怠倦補)言談終日(張載别傳云載文章殊妙嘗/爲濛汜池賦帝見之歎息稱)
(妙以車迎載/言談終日)清談極日(文士傳云鄭曹與盛彦陸雲友/性不好酒恒簞食瓢飲清談極)
(日/)談論彌日(晉書衞玠傳云玠遷豫章是時大將軍王/敦鎮豫章長史謝鯤先雅重玠相見欣然)
(談論彌日敦謂鯤曰昔王輔嗣吐金聲於中朝此子復/玉振於江表微言之緒絶而復續不意永嘉之末復聞)
(正始之音何平叔若在當復絶倒補案瑯琊王澄每聞/玠言輒歎息絶倒故時人爲之語曰衞玠談道平子絶)
(倒澄及王𤣥王濟並有盛名皆出玠/下世云王家三子不如衞家一兒補)方其講問不食終
日(東觀記云張𤣥清淨無欲專心/經書方其講問乃不食終日)因與共談移日忘飡
(荆州先賢傳云龎士元師事司馬德操蠶月躬採桑後/園士元往見之因與共談遂移日忘飡德操於是異之)
每相與談夜分不寢(東觀漢記云尹敏與班彪親善每/相遇與談常日旰忘食夜分不寢)
每見談論自晝達夜(蜀志馬謖傳云先主臨薨謂諸葛/亮曰馬謖言過其實不可大用君)
(其察之亮猶不然以謖爲叅/軍每引見談論自盡達夜)既見共談移日方出(世説/云謝)
(萬與太傅共詣簡文萬來無衣幘可前簡文曰但前不/須衣幘既見共談移日方出  案王羲之與桓温箋曰)
(謝萬才流經通處廊廟叅諷議故是後來一器而今屈/其邁往之氣以俯順荒餘近是違才易務矣温不從萬)
(既受任北征矜豪傲物嘗/以嘯咏自高未嘗撫衆補)諸儒講勝者賜席(殷氏世傳/云殷亮建)
(武中徵拜博士諸儒講論/勝者賜席亮重至八九)義有不通者奪席(謝漢書戴/憑舉明經)
(徵博士正旦朝賀百僚畢㑹帝令羣臣能説經者更相/難詰義有不通者輒奪其席以益通者憑遂重坐五十)
(餘席故京師爲之語/曰解經不窮戴侍中)謝眞邊讓並善談論(汝南先賢傳/云謝眞與邊)
(讓並善談/論俱有名)郄超支遁清談著名(晉中興書云郄超沙門/支遁以清談著名于時)
(風流勝貴/莫不崇敬)簡雍常爲談客(蜀志云簡雍少與先主有舊/雍與糜竺孫乾並爲從事中)
(郎常為/談客)劉表坐談客耳(魏志云太祖將征袁尚劉表使/劉備襲許以討太祖郭嘉曰表)
(坐談客耳自知才不足以御備重任之則恐不能制輕/任之則備不爲用雖虛國逺征公無憂矣太祖遂行補)
太尉晩節好談而甚矜之(郭子云郄太尉晩節絶好/談論既非所經而甚矜之)靈
寶自講莊子一日更説(俗説云桓靈寶在南州時/自講莊子七篇一日更說)𤣥平
談屈非拔山之力所能助(世説云范𤣥平在簡文坐談/欲屈引長史曰卿助我王曰)
(此非拔山力所能助注/曰長史王仲祖也)林公小屈如著敝絮在荆棘中
(世説云王文度在西州與林法師講韓孫諸人並在坐/林公理每欲小屈孫興公曰法師今日如著敝絮在荆)
(棘中觸/地挂閡)蔡邕談論更逺(抱朴子云王充所著論衡北方/都未有得之者蔡邕常到江東)
(得之及還中國諸儒覺其談論/更逺搜求其帳中果得論衡補)諸葛厷便已超詣(世説/云諸)
(葛厷年少不肯學問時與王夷甫談便已超詣王歎曰/卿天才卓出若復小加研尋一無所愧厷後看莊老更)
(與王語便足/相抗衡補)一時譽者皆宗眞長(語林云劉道生與眞/長言一時有名譽者)
(皆宗/眞長)風流勝貴莫不崇敬(晉中興書郄/超支遁見前)稱爲理窟(郭子/云張)
(馮舉孝廉出詣劉眞長與/之言談眞長稱爲理窟)謂之談林(世語云裴僕射善/談時人謂之談林)
妙哉論道盡其理矣(何晏别/傳見前)若斯人者可與言天人之
際乎(魏志云王弼幼而察惠年十餘好老氏通辨能言/父業爲尚書郎時裴徽為吏部郎弼未弱冠往造)
(焉徽一見而異之問弼曰夫無者誠萬物之所資也然/聖人莫肯致言而老子申之無已者何弼曰聖人體無)
(無又不可以訓故不説也老子是有者也故恒言無所/不足尋亦爲傳嘏所知于時何晏爲吏部尚書甚奇弼)
(歎之曰仲尼稱後生可畏若斯/人者可與言天人之際乎補)
　　　讀書十四
朝讀百篇(墨子云周公旦朝讀百篇夕見七十士尼案/抱朴子云夫周公上聖而日讀百篇仲  天)
(縱而韋編三絶墨翟大賢載文盈車仲舒命世不窺園/門倪寛帶經以芸鉏路生截蒲以寫書黃霸抱桎梏以)
(受業甯子勤夙夜以倍功故能究覽道奥窮測微言觀/萬古如同日知八荒若戸庭考七曜之盈虛步三五之)
(變化審盛衰之方來驗善否於往古料𤣥黃於掌握甄/未兆以如成故能盛德大業冠於當世清方令問播於)
(罔極/也補)先讀百徧(魏書云董遇善治老子為老子作訓注/又善左氏傳更爲作朱墨别異人有從)
(學者遇不肯教而云必當先讀百徧言讀書百徧而義/自見從學者云苦渴無日遇言當以三餘或問三餘之)
(意遇言冬者歲之餘夜者日之餘隂雨者時之餘也由/是諸生少從遇學無傳其朱墨者補案遇性質訥而好)
(學興平中關中擾亂與兄季中依將軍段煨采梠負/販而常挾持經書投閒習讀其兄笑之而遇不改附)闞
澤賃書誦讀(吳志曰闞澤好學居貧常爲人/賃書所寫既畢誦讀亦遍補)黃香讀所
未見(後漢書云肅宗詔黃香/詣東觀讀所未嘗見書)李則讀左氏舉一反三(蔡/邕)
(别傳云邕與李則遊學時在弱冠始/共讀左氏傳性通敏兼人舉一反三)王恭讀左氏輟卷
而歎(劉謙晉紀云王恭每讀左氏傳/至於奉王命討不庭輟卷而歎)桓公讀書堂上(莊/子)
(云桓公讀書于堂上輪扁斵輪于堂下釋椎鑿而上問/桓公曰敢問公之所讀者爲何言邪公曰聖人之言也)
(曰聖人在乎公曰已死矣曰然則/君之所讀者古人之糟粕耳補)束晳讀書隱几(束晳/讀書)
(賦見前/好學篇)元帝後宫讀書(王褒集序云褒有俊才元帝爲/太子喜褒所爲甘泉及洞箾頌)
(令後宫貴人左右皆誦讀之博案漢書褒傳云宣帝時/脩武帝故事講論六藝羣書  盡奇異之好徵能爲楚)
(辭九江被公召見誦讀益召高材劉向/張子僑華龍栁褒等待詔金馬門補)鄭𤣥奴婢讀書
(世説云鄭𤣥家奴婢皆讀書嘗使一婢不稱㫖將撻之/方自陳説𤣥怒使人曳著泥中須臾復有一婢來問曰)
(胡爲乎泥中答曰薄/言往愬逢彼之怒補)杏壇弟子讀書(莊子云孔子遊乎/緇帷之林休坐乎)
(杏壇之上弟子讀/書孔子絃歌鼓琴)巖間諸生讀書(上黨記云太行山有/青岩有人射熊于巖)
(間見諸生讀書往覓/不知處傳以爲仙人)擔負經書止輒讀之(魏畧云隗禧/擔負經書每)
(以采㭒餘日/則讀誦之)挾䇿讀書(莊子曰臧與榖相與牧羊俱亡/其羊問臧奚事挾策讀書問穀)
(奚事博/塞以遊)㸐柴讀書(謝後漢書/侯瑾見前)牧羊讀書(魏志楊俊傳云/俊避地并州本)
(郡王象少孤特爲人僕𨽻年十七八見使牧羊而私然/讀書因被箠楚俊嘉其才質即贖象著家聘娶立屋)
(後與/别補)通敏兼人(蔡邕别/傳見前)五行俱下(後漢書云應奉少聰/明自爲童兒及長凡)
(所經履莫不暗記/讀書五行俱下補)千遍乃得(華陽國志云徐誦少讀書/日不過五十字讀千遍乃)
(得/)不解其義(俗說云傳迪爲左丞/讀書而不解其義)韋編三絶鐵㰅三折
(孔子世家云孔子晚喜易讀之/韋編三絶鐵㰅三折漆書三滅)未葬讀喪禮復常讀樂
章(曲禮云居喪未葬讀喪禮既/葬讀祭禮喪復常讀樂章)
　　　誦書十五
仲舒下帷(漢書董仲/舒見前)延篤借本(先賢行狀曰延篤少從/潁川唐溪典受左氏傳)
(篤欲寫左氏傳無紙典以廢牋記與之篤以牋記紙不/可寫傳乃借本諷之粮盡辭歸典曰卿欲寫傳何故辭)
(歸篤曰己諷之矣典歎曰嗟乎延生雖復端木聞一知/二未足爲喻若使尼父更起於洙泗君當編名七十與)
(游夏爭/匹也補)一見便誦(華陽國志云趙閑/讀書一見便誦)一見輒誦(孔融薦/禰衡疏)
(云處士平原禰衡年二十四歲淑質貞亮英才卓礫初/渉藝文升堂覩奥目所一見輒誦於口耳所瞥聞不忘)
(於心性與道合/思若有神補)一見誦憶(後漢書王充少孤鄉里稱孝/後到京師受業太學師事扶)
(風班彪好博覽而不守章句家貧無書常游洛陽市肆/閱所賣書一見輒能誦憶遂博通衆流百家之言後歸)
(鄉里屏居/教授補)一覽誦記(後漢書云荀悅家貧無書每之/人間所見篇牘一覽多能誦記)布
衣徒行講誦孜孜(東觀記劉/𢎞見前)苦賣牛衣手繩口誦(晉書/劉寔)
(見/前)一冬誦論語(邴原别傳云原十一而喪父家貧早孤/鄰有書舍原過其旁而泣師問曰童子)
(何悲原曰孤者易傷貧者易感夫書者必皆具有父兄/者一則羡其不孤二則羡其得學心中惻然而爲涕零)
(也師亦哀原之言而爲之泣曰欲書可耳答曰無錢資/師曰童子茍有志我徒相教不求資也於是遂就書一)
(冬之間誦孝經論語自在/童齓之中嶷然有異補)晨夜誦經(范曄後漢書云包/咸爲赤眉賊所得)
(遂見拘執十餘日咸日夜/誦經自若賊聞異而遣之)晝夜不絶(東觀記高/鳯見前)晝誦書
傳(漢書云劉向專精經術/晝誦書傳夜觀星宿)行誦詩書(東觀漢記/曹褒見前)百日習
經(晉書云魏舒年四十餘郡上計掾察孝廉宗黨以舒/無學業勸令不就可以爲高耳舒曰若試而不中其)
(負在我安可虛竊不就之高以爲己榮乎/於是自課百日習一經因而對䇿升第補)婦氏讀誦(桓/子)
(新論云劉子政子駿伯玉三人尤珍/重左氏教子孫下至婦女無不讀誦)侍婢誦賦(蜀志云/劉琰爲)
(車騎將軍然不豫國政但領兵千餘隨丞相諸葛亮諷/議而已車服飲食號爲侈靡侍婢數十皆能爲聲樂又)
(悉教誦讀魯/靈光殿賦補)能誦五經(謝後漢書云賈逵/弱冠能誦五經)
　　　敏捷十六
駐馬書鞭(魏文帝臨渦賦序云余從上拜墳墓遵渦/水徜徉乎高樹下駐馬書鞭爲臨渦賦)駐
馬書文(曹植酈生序頌云余道經酈生/之墓聊駐馬書此文於其碑側)書檄應命立成
(王晉書孫曹爲東海王越記室掌文疏/豫叅謀議每造檄驛馬催之應命立成)露布手不暫停
(世説云桓宣武北征袁虎時從被責免官㑹須露布文/喚袁倚馬前令作手不輟筆俄得七紙殊可觀東亭在)
(側極歎其才袁虎云/當令齒舌間得利補)下筆即成(晉書云應詹遷南平太/守王澄爲荆州假詹督)
(南平天門武陵三郡軍事及洛陽傾覆詹攘袂流涕勸/澄赴援澄使詹爲檄詹下筆便成辭義壯烈見者慷慨)
(然竟不能從也天門武陵谿蠻並反詹討降之時政令/不一諸蠻怨望並謀背叛詹召蠻酋破銅劵與盟由是)
(懷詹數郡無虞其後天下大亂詹境獨全百姓歌之曰/亂離既普殆爲灰朽僥倖之運賴兹應后歲寒不凋孤)
(境獨守拯我塗炭惠隆邱/阜潤同江海恩猶父母補)出口爲論(魏志云陳思王植/年十餘歲誦讀詩)
(論及辭賦數十萬言善屬文太祖嘗視其文謂植曰汝/倩人邪植跪曰言出爲論下筆成章顧當面試奈何倩)
(人時鄴銅雀臺新成太祖悉將諸子登臺使/各爲賦植援筆立成可觀太祖甚異之補)操翰成章
(先賢行狀曰徐幹清𤣥休道六行脩備聰識洽聞操翰/成章輕官忽禄不耽世榮建安中太祖特加旌命以疾)
(休息後除上艾長/又以疾不行補)下筆成章(魏志陳思/王植見上)筆不停綴(禰衡/鸚鵡)
(賦序云時黃祖太子射賓客大㑹有獻鸚鵡者舉酒於/衡前曰襧處士今日無用娛賓竊以此鳥自逺而至明)
(惠聰善羽族之可貴願先生爲之賦使四坐咸共榮觀/不亦可乎衡因爲賦筆不停綴文不加㸃補案其辭曰)
(惟西域之靈鳥挺自然之奇姿体金精之妙質含火德/之明暉性辨慧而能言兮才聰明以識機故其嬉遊高)
(峻栖峙幽深飛不妄集翔必擇林紺趾丹觜綠衣翠衿/采采麗容咬咬好音雖同族於羽毛故殊智而異心配)
(鸞凰而等美焉/比翼於衆禽附)
　
　
　
　
　
　
　
　北堂書鈔卷九十八
欽定四庫全書
　北堂書鈔卷九十九
　　　　　　　　　　　唐　虞世南　撰
　　　　　　　　　　　明　陳禹謨　補註
　藝文部五
　　著述十七　　　　名理十八
　　　著述十七
沉鬱之思(劉歆與揚雄書云非子雲澹雅/之才沉欝之思不能成此書)研精覃思(孔/安)
(國尚書序云承詔爲五十九篇作傳於是遂研精覃思/博學經籍採摭羣言以立訓傳約文申義敷暢厥㫖庶)
(幾有補於/將來補)覃思不闚門(後漢書云何休爲人質朴訥口/而雅有心思精研六經世儒無)
(及者以列卿子詔拜郎中非其好也辭病而去不仕州/郡進退必以禮太傅陳蕃辟之與參政事蕃敗休坐廢)
(錮乃作春秋公羊解詁覃思不闚門十有七年又注訓/孝經論語風角七分皆經緯典謨不與守文同又以春)
(秋駮漢事六百餘條妙得公羊本意休善厯筭與其師/博士羊弼追述李育意以難二傳作公羊墨守左氏膏)
(肓穀梁廢疾補案前漢董仲舒傳/云仲舒三年不窺園其精如此附)覃思以終業(後漢鄭/𤣥戒子)
(書曰今我告爾以老歸爾以事將閒居以安性覃思以/終業自非拜國君之命問族親之憂展敬墳墓觀省野)
(物胡嘗扶杖出門乎家事大小汝一承之補案𤣥與同/郡孫嵩等四十餘人俱被禁錮遂隱修經業杜門不出)
(時任城何休好公羊學遂著公羊墨守左氏膏肓榖梁/廢疾𤣥乃發墨守􁔆膏育起廢疾休見而歎曰康成入)
(吾室操吾矛/以伐吾乎附)門牆施筆硯(後漢書云王充閉門潛思絶/慶弔之禮戸牖牆壁各置刀)
(筆著論衡八十五篇二十餘萬/言釋物類同異正時俗嫌疑補)戸牖置刀筆(見上書案/袁崧  曰)
(充所作論衡中土未有傳者蔡邕入吳始得之恒秘玩/以爲談助其後王朗爲㑹稽太守又得其書乃還許下)
(時人稱其才進或曰不見異人當得異書問之果以論/衡之益由是遂見傳焉補抱朴子曰時人嫌蔡邕得異)
(書或捜求其帳中隱處果得論衡抱數卷持/去邕丁寧之曰唯我與爾共之勿廣也附)把三寸弱
翰齎油素四尺(揚雄答劉歆書曰雄爲郎之歲自奏少/不得學而心好沈博絶麗之文願不受)
(三歲之奉且休脱直事之繇得肆心廣意以自克就有/詔可不奪奉令尚書賜筆墨錢六萬得觀書於石渠如)
(是後一歳作綉補靈節龍骨之銘詩三章成帝好之遂/得盡意故天下上計孝廉及内郡衞率㑹者雄常把三)
(寸弱翰齎油素四尺以問其異/語歸即以鈆摘次之於槧補)著書不起草占授數萬
言(應璩與王子雍書云足下著書不起/草占授數萬言言不改定事合古典)時時著書人又
取去(漢書云司馬相如病免官家居茂陵天子曰司馬/相如病甚可徃從悉取其書使所忠往而相如已)
(死家無遺書問其妻對曰長卿未/嘗有書也時時著書人又取去)約文申義敷暢厥㫖
(孔安國尚/書序見上)芟夷煩亂翦截浮辭(孔安國尚書序云討論/墳典斷自唐虞以下訖)
(于周芟夷煩亂翦截浮辭舉其宏綱撮其機要/足以垂世立教典謨訓誥誓命之文凡百篇補)貫穿經
傳馳騁古今(漢書司馬遷賛云司馬遷據左氏國語采/世本戰國䇿述楚漢春秋接其後事次于)
(大漢其言秦漢詳矣至於采經摭傳分散數家之事甚/多疏略或有牴牾亦其渉獵者廣博貫串經傳馳騁古)
(今上下數千載/間斯以勤矣)集先代絶言採異國殊語(劉歆與揚子/雲書集先代)
(絶言採異國殊/語以爲十五卷)恊六經異傳齊百家雜語(漢書司馬遷/傳云畧三代)
(錄秦漢上記軒轅下至于兹著十二本紀既科條之矣/並時異世年差不明作十表禮樂損益律厯改易兵權)
(山川鬼神天人之際承敝通變作八書二十八宿環北/辰三十輻共一轂運行無窮輔弼股肱之臣配焉忠信)
(行道以奉主上作三十世家扶義俶儻不令已失時立/功名於天下作七十列傳凡百三十篇五十二萬六千)
(五百字爲太史公書序略以拾遺補蓺成一家言恊六/經異傳齊百家雜語藏之名山副在京師以俟後聖君)
(子第七十遷之自叙云爾/而十篇缺有錄無書補)剖判百家(劉歆集序云歆受/詔於父向校衆書)
(著七略以/剖判百家)箴縷百家(盧植酈文勝誄云自齓未成童著/書十餘箱文體思奥爛有文章箴)
(縷百家/云云)究天人之際通古今之變(司馬遷答任少卿書/云詩三百篇大抵賢)
(聖發憤之所爲作也此人皆意有所鬱結不得通其道/故述往事思來者及如左邱明無目孫子斷足終不可)
(用退而論書䇿以舒其憤思垂空文以自見僕竊不遜/近自託於無能之辭網羅天下放失舊聞略考其行事)
(綜其終始稽其成敗興壊之紀上計軒轅下至于兹爲/十表本紀十二書八章世家三十列傳七十凡百三十)
(篇亦欲以究天人之際通/古今之變成一家之言補)採摭羣言(孔安國尚/書序見上)錯綜經
文(杜預左傳序云古今言左氏春秋者多矣今其遺文/可見者十數家大體轉相祖述進不成爲錯綜經文)
(以盡其變退不守邱明之傳于邱/明之傳有所不通皆沒而不說補)因史記作春秋纂異
同爲國語(漢書司馬遷贊云孔子因魯史記而作春秋/而左邱明論輯其本事以爲之傳又纂異同)
(爲國/語)讚易道以黜八索述職方以除九邱(孔安國尚書/序云先君孔)
(子生於周末覩史籍之煩文懼覽之者不一遂乃定禮/樂明舊章刪詩爲三百篇約史記而脩春秋讚易道以)
(黜八索述職方/以除九邱補)稱五德轉移(史記鄒衍傳云先列中國/名山大川通谷禽獸水土)
(所殖物類所珍因而推之及海外人之所不能覩稱引/天地剖判以來五徳轉移治各有宜而符應若兹補)
論六家要指(漢書司馬遷傳云太史公學天官於唐都/受易於楊何習道論於黃子太史公仕於)
(建元元封之間愍學者不達其/意而師誖乃論六家之要㫖)西伯演周易仲尼作春
秋(司馬遷答任少卿書云蓋西伯拘而演周易仲尼厄/而作春秋屈原放逐乃賦離騷左邱失明厥有國語)
(孫子臏脚兵法修列不韋遷蜀世傳吕覽韓非囚/秦說難孤憤詩三百大抵聖賢發憤之所爲作也)文王
著九六之爻(帝王世紀云文王居於牖里演六十四卦/著七八九六之爻謂之周易  案牖里一)
(作羑里地理志曰河内湯/隂有羑里城西伯所拘補)孔子作三朝之記(劉向七畧/云孔子三)
(見哀公作三朝之記/七篇今在大戴禮)孔子作彖象(論衡云伏羲作八卦/文王演爲六十四卦)
(孔子作彖象繫辭三/聖重業易乃具足補)老子作道德(列仙傳云老子乘青/牛車去入秦過函關)
(關令尹喜待而迎之知眞人也乃强使著書作道德上/下經二卷補  案關令尹喜者周大夫也善内學常服)
(精華隱得脩行時人莫知老子西游喜先見其炁知冇/眞人當過物色而遮之果得老子老子亦知其奇爲著)
(書授之後與老子俱游流沙化胡勝苣勝實莫知/其所終尹喜亦自著書九篇號曰關尹子附)周公著
爾雅(爾雅序疏張揖云昔在周公纘述唐虞宗翼文武/克定四海勤相成王踐阼理政日昃不食坐而待)
(旦德化宣流越裳來貢嘉禾貫桑六年制禮以導天下/著爾雅一篇以釋其義傳乎後孠厯載五百墳典散落)
(唯爾雅/尚存補)揚雄草太𤣥(揚雄解嘲序云哀帝時丁傳董賢/用事諸附離之者起家至二千石)
(時雄方草創太𤣥有以自守泊如也人有/嘲雄以𤣥之尚白而雄解之號曰解嘲補)劉兆作調人
(晉書云劉兆以春秋一經而三家殊塗諸儒是非之議/紛然互為讐敵乃思三家之異合而通之周禮有調人)
(之官作春秋調/人七萬餘言補)仲舒作繁露(西京雜記董/仲舒見前)發墨守鍼膏
肓(後漢鄭/𤣥見前)作經解(魏畧云隗禧撰作諸經解數/十萬言未及繕冩而得聾疾)撰禮略
(後漢書云景鸞撰禮内外記號曰禮略又抄風角雜書/列其占騐作興道一篇及作月令章句凡所著述五十)
(餘萬/言補)張霸造百兩尚書(論衡云孝景帝時魯共王壞孔/子教授堂以爲殿得百篇尚書)
(于牆壁中武帝使使者取視莫能讀者遂祕于中外不/得見至孝成皇帝時徵爲古文尚書學東海張霸案百)
(篇之序空造百兩之篇獻之成帝帝出祕百篇以校之/皆不相應于是下霸于吏吏白霸罪當至死成帝髙其)
(才而不誅亦惜其文而不滅故百兩之篇傳在/世間者傳見之人則謂尚書本有百兩篇矣補)服䖍作
春秋傳解(後漢書云服䖍少以清苦建志入太學受業/有雅才善著文論作春秋左氏傳解行之至)
(今又以左傳駮何休之/所駮漢事六十條補)洼丹通論(後漢書云洼丹世傳/孟氏易後爲大鴻臚)
(作易通論七篇世號洼君通丹/學義研深易家宗之稱爲大儒)景鸞交集(後漢書景/鸞見上)拾
遺補蓺(漢書司馬/遷見前)兼麗卿雲(范曄後漢書班固傳贊云/二班懷文裁成帝墳比良)
(遷董兼/麗卿雲)繼跡遷固(華嶠序集云嶠作後漢書百卷張華/等稱其良史之才足以繼跡遷固乃)
(藏之祕府與/三史並流)文直事覈(後漢班固傳論曰司馬遷班固/父子其言史官載籍之作大義)
(粲然著矣議者咸稱二子有良史之才遷文直而事覈/固文贍而事詳若固之序事不激詭不抑抗贍而不穢)
(詳而有體使讀之者亹亹而不厭信哉其能成名也彪/固譏遷以爲是非頗謬于聖人然其議論常排死節否)
(正直而不叙殺身成仁之爲/美則輕仁義賤守節愈矣補)多為時諱(晉書云王沉典/著作與荀顗阮)
(藉共撰魏書多爲時諱/未若陳壽之實錄也)暴之於市(高誘吕氏春秋序云/吕不韋爲相國號稱)
(仲父不韋乃集儒者使著其所聞爲十二紀八覽六論/訓解各十餘萬言備天地萬物古今之事名爲吕氏春)
(秋暴之咸陽市門懸千金其上有能増損一字者與千/金時人無能増損者誘以爲時人非不能也蓋憚相國)
(畏其勢/耳補)傳在民間(論衡云/見上)仲尼經成紫微降光(抱朴/子云)董
仲舒夢蛟龍(西京雜記云董仲舒夢蛟/龍入懷乃作春秋䌓露詞)揚子雲夢鳯凰
(西京雜記云揚雄著太𤣥經/夢吐鳯凰集𤣥之上傾而滅)
　　　名理十八
形之所宗者道(易繫辭韓注云形之所宗者道衆之所/歸者一其事彌䌓則愈滯乎形其理彌)
(約則轉近/乎道補)道之所貴者時(穀梁傳云人之所以爲人者/言也人而不能言何以爲人)
(言之所以爲言者信也言而不信何以爲言信之所以/爲信者道也信而不道何以爲道道之所貴者時其行)
(勢也/補)成性存存道義之門(易繫辭韓注云物之/存成由乎道義也補)無形之
類自然之根(張衡云𤣥者無形之類自然/之根作于太和莫與爲隣)至靈而善應
則以道爲稱不思而𤣥覽則以神爲名(易繫辭/韓注云)闇猶火
見非火見闇機由神知非神知機(盧播/云)道爲知者設馬
爲御者良(蔡邕連珠云道爲知者設馬爲御/者良賢爲聖者用辨爲知者通)易則易知
簡則易從(易繫辭云易則易知簡則易從易知則有親/易從則有功有親則可久有功則可大可久)
(則賢人之德可/大則賢人之業)同歸而殊塗一致而百慮(易繫辭云天/下何思何慮)
(天下同歸而殊塗一致而百慮天下何思何慮補案韓/注云夫少則得多則惑塗雖殊其歸則同慮雖百其致)
(不二茍識其要不在博求/一以貫之不慮而盡矣附)方以類聚物以羣分(易繫辭/云方以)
(類聚物以羣分吉凶生矣補案韓注云方有類物有羣/則有同有異有聚有分也順其所同則吉乖其所趣則)
(凶故吉凶/生矣補)約以存博簡以濟衆(王弼周易略例云䌓而/不憂亂變而不憂惑約)
(以存博簡以濟衆其唯彖乎君案邢璹注曰簡易者道/也君也萬物是衆道能生物  能養民物雖䌓而不憂)
(錯亂爻雖變而/不憂迷惑補)大器晚成大象無形(老/子)少者多之所貴
寡者衆之所宗(周易略例云夫少者多之所貴也寡者/衆之所宗也一卦五陽而一陰則一陰)
(爲之主矣五隂而一陽則一陽爲之主矣夫隂之所求/者陽也陽之所求者陰也陽茍一焉五陰何得不同而)
(歸之陰茍隻焉五陽何得不同而從之故隂爻/雖賤而爲一卦之主者處其至少之地也補)時有否
泰用有行藏(又云夫卦者時也爻者適時之變者也夫/時有否泰故用有行藏卦有小大故辭有)
(險易一時之制可反而用也一時之吉可反而凶也故/卦以反對而爻亦皆變是故用无常道事无軌度動静)
(屈伸唯變所適補案注云/泰時則行否時則藏附)隨性命以曲成故圓行而方
立(陸機/賦)投戈散地則六親不能相保同舟而濟則胡越
何患異心(周易畧例云投戈散地則六親不能相保同/舟而濟則胡越何患乎異心故茍識其情不)
(憂乖逺茍明其趣不煩强武能説諸心能研諸慮睽而/知其䫉異而知其通其唯明爻者乎補案注云投置也)
(散逃也置兵戈於逃散之地雖是至親不能相保守也/遯卦九四好遯君子吉處身於外難在於内處外則超)
(然逺遁初六至親不能相保守也同舟而濟者同在一/舟而俱濟彼岸胡越雖殊其心皆同若漸卦三四異體)
(和好物莫能間順而相保似若同在一舟上下/殊體猶若胡越利用禦冠何患乎異心哉附)一眞起
而萬僞動一利立而萬詐生(任/子)幾者動之微吉之先
見(易繫辭注曰幾者去无入有理而无形不可以名尋/不可以形覩者也唯神也不疾而連感而遂通故能)
(朗然𤣥昭鑒于未形也合抱之木起于毫末/吉凶之彰始于微兆故爲吉之先見也補)變動以利
言吉凶以情遷(繫辭韓注云變而通之以盡利也吉凶/无定唯人所動情順乘理以之吉情逆)
(違道以䧟凶故曰/吉凶以情遷也補)情僞相感而利害生(易繫辭韓注云/情以感物則得)
(利僞以感物/則致害也附)愛惡相攻而吉凶生(繫辭韓注曰泯然同/順何吉何凶愛惡相)
(攻然後逆順者/殊故吉凶生)逺近相取而悔吝生(繫辭韓注云相取/猶相資也逺近之)
(爻互相資取而/後有悔吝也附)書不盡言言不盡意(又云書不盡言言/不盡意然則聖人)
(之意其不/可見乎補)天地爲鑪造化爲工(賈誼鵩鳥賦云天地爲/鑪兮造化爲工陰陽爲)
(炭兮萬物爲銅合散消息安有常則造案文選注曰以/鑄冶爲喻鑪也工巧人也言以天地  化陶鑄萬物合)
(而成形散而歸無形自無生無/自形出消息之理安有常哉補)天地一指萬物一馬(莊/子)
(云以指喻指之非指不若以非指喻指之非指以馬喻馬/之非馬不若以非馬喻馬之非馬天地一指也萬物一)
(馬/也)倉廪實知禮節衣食足知榮辱(管/子)牆壞於有隟木毁
於有節(鬼谷子云木雖蠧無風不折牆雖隟無/雨不壞牆壞於有隟木毁於有節也)抱薪趨
火燥者先然平地注水濕者先濡(鬼谷/子)良匠不能斵氷
良冶不能鑄木(公孫/龍子)大樹將顚非一繩所維(後漢書徐/稺字孺子)
(嘗爲太尉黃瓊所辟不就及瓊卒歸葬稺乃負粮徒歩/到江夏赴之設鷄酒薄祭哭畢而去不告姓名時㑹者)
(四方名士郭林宗等數十人聞之疑其稺也乃選能言/語生茅容輕騎追之及於途容爲設飯共言稼穡之事)
(臨决去謂容曰爲我謝郭林宗大樹將顛非一繩所維/何爲栖栖不遑寧處補案林宗有母憂稺徃弔之置生)
(芻一束於廬前而去衆怪不知其故/林宗曰此必南州高士徐孺子也補)高巖將霣非細縷
所綴(抱朴子云龍門將决非寸壤所遏高/巖將霣非細縷所綴  霣通作隕附)滄海橫流則
舟航濟其用震風暴雨則梀宇􁓨其功(徐邈/云)鳬脛雖短
續之則憂鵠脛雖長斷之則悲(莊/子)翠以羽殃身蜯以珠
破體(蘓/子)松栢之下其草不殖(左傳云楚郟敖即位王子/圍爲令尹行人子羽曰是)
(謂不宜必代之昌松柏之下其草不/殖未幾圍果弑郟敖而自立焉補)皮之不存毛將安
傅(左傳秦饑使乞糴于晉晉人弗與慶鄭曰背施無親/幸災不仁貪愛不祥怒鄰不義四德皆失何以守國)
(虢射曰皮之不存毛將安傅補案杜注云虢射惠公舅/也皮以喻所許秦城毛以喻糴言既背秦施爲怨已深)
(雖與之糴猶無皮而/施毛  傳音附附)
　
　
　
　
　
　
　
　
　
　
　
　北堂書鈔卷九十九
欽定四庫全書
　北堂書鈔卷一百
　　　　　　　　　　　唐　虞世南　撰
　　　　　　　　　　　明　陳禹謨　補註
　藝文部六
　　論書十九　　　　論文二十
　　歎賞二十一　　　諫諍二十二
　　　論書十九
五經爲府藏雜藝爲庖厨(高彪/集)古人糟粕(莊子見前/讀書篇)聖
人糟粕(何劭荀粲傳云粲嘗以六/籍雖存乃聖人之糟粕)老莊道德之淵藪(拾/遺)
(云夫老莊者道德之/淵藪仁義之壇場)古書學者之山淵(抱朴子云古書/雖多未必盡美)
(要當以爲學者之山淵使/屬筆者得采伐漁獵其中)韓任術以作柄墨率儉以篤
俗(杜預/七規)桓譚煩而無要(傅子云桓譚書煩而無要辭/雜而無指歸吾不知其博也)賈
逵精而不博(范曄後漢書云馬融嘗欲訓左氏春秋及/見賈逵鄭衆注乃曰賈君精而不博鄭君)
(博而不精既博/既精吾何加焉)
　　　論文二十
言以足志文以足言不言誰知其志言之無文行而不逺(左/傳)
(云子西伐陳陳及鄭平仲尼曰志有之言以足志文以/足言不言誰知其志言之無文行而不逺晉爲伯鄭入)
(陳非文辭不爲/功慎辭哉補)㑹衆彩以成錦繡集衆字以成辭義(釋/名)
(云文者㑹集衆彩以成錦繡㑹集/衆字以成辭義如文繡然也補)譬如工夫有綺縠音
樂有鄭衛(漢書云宣帝令王褒與子僑等並待詔數從/游獵所幸宫館爲歌第其高下以差賜帛議)
(者多以爲淫靡不急上曰不有博奕者乎爲之猶賢乎/已辭賦大者與古詩同義小者辨麗可喜譬如女工有)
(綺縠音樂有鄭衞今世俗猶皆以此娛說耳目辭賦比/之尚有仁義風諭鳥獸草木多聞之觀賢於倡優博奕)
(逺矣/補)宏邈淫艶非碑誄之施豔直踊實非詩賦之用(抱朴/子)
其㑹意也尚巧其遣言也貴妍(陸機文賦云其爲物也/多姿其爲體也屢遷其)
(㑹意也尚巧其遣言也貴妍暨音聲之迭代若五色之/相宣雖逝止之無常固崎錡之難便茍達變而識次猶)
(開流以納泉如失機而後㑹恒操末以/續巔謬𤣥黄之秩序故淟涊而不鮮補)或辭害而理比
(又云或仰偪於先條或俯侵於後章或辭害而理比或/言順而義妨離之則雙美合之則兩傷考殿最於錙銖)
(定去畱於毫芒茍銓衡之所裁固應繩其必當補案文/選注云辭害謂音韻不便也然於理次比亦合於宜言)
(雖順美於義理/復有妨也附)或理樸而辭輕(又云若夫豐約之裁俯/仰之形因宜適變曲有)
(微情或言拙而喻巧或理樸而辭輕或襲故而彌新或/㳂濁而更清或覽之而必察或研之而後精譬猶舞者)
(赴節以投袂歌/者應絃而遣聲)或清虛以婉約(又云或清虛以婉約每/除煩以去濫闕太羮之)
(遺味同朱絃之清汜雖一唱而三歎固既雅而不艷不/補案文選注云文有專尚清約而質樸者則如太羮)
(和五味同朱絃之清音也大羮肉汁清廟之瑟朱絃而/聲淡雅奏於清廟一人唱之三人從而歎之此雅而不)
(豔也/附)或奔放以諧合(又云或奔放以諧合務嘈噆而妖/冶徒悅目而偶俗固聲高而曲下)
(寤防露與桑間又雖悲而不雅和案文選注云嘈噆浮/豔聲或有奔馳放縱其思以求  合務成嘈噆之聲以)
(爲美麗悅目偶俗而已此聲之雖高而曲下者乃覺防/露之雅樂桑間濮上亡國之音雖悲而不雅也謂爲文)
(不可茍徒悅目偶俗而已須窮妙理/者也諧和也妖冶美麗也寤覺也補)定去畱於毫芒(見/上)
(作案文選注曰毫細毛也芒稻芒也皆至微少者也謂/  文之時考練辭句之上下秤兩捨之取之在於細小)
(之間然後著/之於文補)混妍蚩而成體(又云或寄辭于瘁音言徒/靡而弗華混妍蚩而成體)
(絫良質而爲瑕華案文選注曰瘁音謂託詠於鄙物也/言徒侈靡而不  麗混同美惡實累風雅之道如玉之)
(有瑕也良質謂風雅/也瑕謂玉病也補)縱橫有義反復成章(摯虞文章流/别論云圖䜟)
(之屬雖非正文之制然以/取其縱橫有義反覆成章)炳若縟繡悽若繁弦(陸機文/賦云或)
(藻思綺合清麗芊眠炳若縟繡悽若繁弦必所擬之不/殊乃闇合乎曩篇雖杼軸於予懷怵他人之我先茍傷)
(亷而愆義亦雖/愛而必捐補)及其六情底滯志往神畱(又云及其六/情底滯志往)
(神畱兀若枯木豁若涸流覽營魂以探賾頓精爽而自/求理翳翳而逾伏思軋軋其若抽  案文選注曰六情)
(謂好惡喜怒哀樂也志往神畱謂志思往而神畱也兀/若枯木思不動也豁若涸流思之竭也謂豁然空虛涸)
(而無/水補)小文猶寸錦(抱朴子云小文/雖巧猶之寸錦)片言以居要(陸機文/賦云或)
(文繁理富而意不指適極無兩致盡不可益立片言以/居要乃一篇之警䇿雖衆辭之有條必待兹而效勣亮)
(功多而絫寡故/取足而不易補)雖濬發巧或受嗤拙(又云雖濬發於巧/心或受嗤於拙目)
(彼瓊敷與玉藻若中原之有菽/同槖籥之罔窮與天地乎並育)若滄海之芥(抱朴子云/世謂王充)
(一代英偉漢興以來未有充比若所著文時有/小疵猶鄧林之枯枝若滄海之流芥未易貶者)若江漢
之潢(抱朴子云吾見二陸之文猶𤣥圃積玉方之他/人若江漢之潢及其精處妙絶漢魏之人也)優
游按衍屈原之尚也窮侈極妙相如之長也(魏文帝典/論云或問)
(屈原相如之賦孰愈曰優游按衍屈原之尚也窮侈極/妙相如之長也然原據託譬喻其意周旋綽有餘度長)
(卿子雲意/未能及)枚皋文章敏疾長卿制作淹遲(西京雜記云/枚皋文章敏)
(疾長卿制作淹遲皆盡一時之譽而長卿首/尾温麗枚皋時有累句故知疾行無善迹矣)相如封禪
靡而不典揚雄劇新典而不實(張瞻注揚雄劇秦美新/論云昔相如封禪靡而)
(不典揚雄劇/新典而不實)公幹逸氣(魏文帝與吳質書曰昔年疾疫/親故多離其災徐陳應劉一時)
(俱逝觀古仐文人類不護細行鮮能以名節自立而偉/長獨懷文抱質恬淡寡欲有箕山之志可謂彬彬君子)
(矣著中論二十餘篇辭義典雅足傳於後德璉常斐然/有述作意其才學足以著書美志不遂良可痛惜孔璋)
(章表殊健微爲繁富公幹有逸氣但未遒耳元瑜書記/翩翩致足樂也仲宣獨自善於辭賦惜其體弱不起其)
(文至於所善古人無以逺過也昔伯牙絶絃於鍾期仲/尼覆醢於子路痛知音之難遇傷門人之莫逮也諸子)
(但爲未及古人自/一時之儶也補)仲宣體弱(見/上)孔璋不閑詞賦(曹植與/楊德祖)
(書曰孔璋之才不閑於詞賦而多自謂能與/司馬長卿同風譬畫虎不成反爲狗也補)伯喈長於
爲碑(李克起居戒云中世/蔡伯喈長於爲碑)
　　　歎賞二十一
懸諸日月不刋之書(揚雄答劉歆書曰天下上計孝廉/及内郡衞率㑹者雄常把三寸弱)
(翰齎油素四尺以問其異語歸即以鈆摘次之於槧二/十七歲於今矣而語言或交錯相反復方論思詳悉集)
(之燕其疑張伯松不好雄賦誦之文然亦有以奇之常/爲雄道言其父及其先君喜典訓屬雄以此篇目頗示)
(其成者伯松曰是縣諸/日月不刋之書也補)經解不窮(後漢書戴/慿見前)問事不休
(後漢書賈/逵見前)五經復興魯叔陵(東觀魯/平見前)五經紛綸井大春
(三輔决錄云井丹字大春少通五經善談/論故京師爲之語曰五經紛綸井大春)説經鏗鏗楊
子行(范曄後漢書/楊政見前)關東說詩陳君期(㑹稽典錄云陳褒/字君期善説詩京)
(師爲之語曰關/東説詩陳君期)筆墨淵海(論衡云劉歆字子駿/漢朝智囊筆墨淵海)言談林
藪(世説云裴僕射時/人謂言談之林藪)天下工爲文(司馬相如長門賦序/云孝武帝陳皇后時)
(得幸頗妬别在長門宫愁悶悲思聞蜀郡成都司馬相/如天下工爲文奉黃金百兩爲相如文君取酒因于解)
(悲愁之辭而相如爲文以悟主上皇后復得幸曰案文/選注翰曰欲因此辭解悲愁善曰鄭𤣥儀禮注  于爲)
(也/補)才巧若神(曹植長樂觀畫讃云妙哉平安/才巧若神辭賦之作華若望春)筆下摛藻
席上敷珍(潘岳續漢書詩云筆下摛藻席/上敷珍前疑既辨舊史維新)含玉吐金爛
然成章(傳𤣥矯情賦序云我太宗文皇帝命臣作西征/賦又命陳徐諸臣作箴皆含玉吐金爛然成章)
發言可詠下筆成篇(曹植與王仲宣誄云文若春華思/若涌泉發言可詠下筆成篇何道)
(不洽何藝不閑棋局/逞巧博奕惟賢補)摛文潤世宣論篤俗(左太沖/七諷)金聲
玉振飛影摛光(傳𤣥/云)文辭美贍(歐陽建别傳云建文/辭美贍搆理精微)才
藻艶逸(魏志云阮籍才藻艶逸而倜儻放蕩行己寡欲/以莊周爲模則補案魏氏春秋曰籍曠逺不羈)
(不拘禮俗性至孝居喪雖不率常檢而毁幾至滅性兖/州刺史王昶請與相見終日不得與言昶歎賞之自以)
(不能測/也附)文若雕龍(劉向别錄云公奭文/若雕龍故曰雕龍奭)文艶春蘭(傳咸/哀邑)
(侯/誄)辭藻星布(左太沖/七諷)妙句如雲(仲長統昌言云英/才若雨妙句如雲)逸藻
波騰(傳咸答曹志書云英氣泉涌逸藻波騰/又潘尼侍中銘雅論𢎞博逸藻波騰)彤管雨散
(成公綏集云寶翰/電流彤管雨散)摛藻揚輝如山如雲(劉珍贊賈逵詩/云摛藻揚輝如)
(山如雲世有令/問以迄於君)馳思泉涌敷藻雲浮(潘尼贈潘岳詩云/華茂九春實繁三)
(秋馳思泉涌/敷藻雲浮)𤣥思泉涌華翰雲生(潘岳庾/尚書誄)沉思淵洞逸
藻雲浮(鄭豐贈陸士龍詩曰/沉思淵洞逸藻雲浮)高義厲青雲(劉公幹贈徐/幹詩猥蒙惠)
(咳唾貺以大雅聲高義/厲青雲灼灼燦華星)高諭逞𤣥妙(朱德懋贈傅氏詩/曰猗猗彼君子逍)
(遥集華堂高諭逞/𤣥玅彈筆播文章)灼以揚其藻斐以敷其艶(王叔師云/屈原宋玉)
(枚乗相如王褒揚雄班固傳/毅灼以揚其藻斐以敷其艶)摛藻如春華(班固賓戯云/器不賈于當)
(已用不效于一世雖馳辨如波濤/摛藻如春華猶無益于殿最也補)文藻譬春華(石崇贈/歐陽建)
(詩云文藻譬春/華談話如芳蘭)振筆若天文(傅𤣥客難云振筆若/天文運思若迴雲)文雅
縱橫飛(劉楨贈五官中郎將詩云凉風吹砂礫氛霜何/皚皚明月照緹幕華燈散炎暉賦詩連篇章極)
(夜不知歸君侯多壯思文雅縱横/飛小臣信頑魯僶俛安能追補)散禮風雲起(劉楨/詩)陳
文如瀉水(世説云王長史問孫興公曰郭子𤣥定何如/孫曰詞致清雅奕奕有餘吐章陳文如懸河)
(瀉水注/而不竭)馳辨如波濤(班固賓戲/云見前)應賓之淵懿温雅連㫖
之壯厲忼愾(摯虞文章/流别論)七依之卓礫一致七辨之纒綿
精巧(傳𤣥七謨序云若七依之卓礫一致七辨之纒綿/精巧七啓之奔逸壯麗七釋之精密閑理亦近代)
(之所/希也)桓譚絶才(東觀漢記云桓譚能文有絶才而喜非/毁俗儒由是多見排扺哀平間位不過)
(郎/)阮籍神筆(東觀漢記云魏封晉文王爲晉公加九錫/文王讓不受公卿將勸進使阮籍爲其辭)
(籍沈醉忘作臨詣府使取之見籍方據案醉眠使者以/告籍便書案使寫之無所改竄辭甚清壯時人以爲神)
(筆/補)張載稱爲妙賦(張載别傳云載素有清才/傅𤣥見之歎息稱爲妙賦)杜篤誄辭
最高(後漢書云杜篤少博學不修小節不爲鄉人所禮/居美陽與美陽令遊數從請託不諧頗相恨令怒)
(收篤送京師㑹大司馬吳漢薨光武詔諸儒/誄之篤於獄中爲誄最高帝美之賜帛免刑)班固之頌
比金玉(論衡云永平中神雀集孝明詔上爵頌百官頌/上皆比瓦石唯班固賈逵傳毅揚終侯諷五頌)
(比於/金玉)陸機之文猶積玉(抱朴子云宏案晉書陸機天才/秀逸詞藻  麗張華嘗謂之曰)
(人之爲文常恨才少而子更患其多弟雲嘗與書曰君/苗見兄文輒欲燒其筆硯後葛洪著書稱機文猶𤣥圃)
(之積玉無非夜光焉五湖之吐流泉源如一/焉其𢎞麗妍贍英銳飄逸亦一代之絶乎補)文彩巨麗
慰喻綢繆(吳質答東阿王書云質白信到奉所惠貺發/函伸紙是何文采之巨麗而慰喻之綢繆乎)
(案文選注云東阿王/即陳思王曹植也附)書記翩翩(魏文帝與吳質書曰厯/覽諸子之文對之抆涙)
(既痛逝者行自念也孔璋章耒殊健微爲䌓富公幹有/逸氣但未遒耳其五言詩之善者妙絶時人元瑜書記)
(翩翩致足/樂也補)仲宣獨步于漢南孔璋鷹揚于河朔偉長擅
名于青土公幹振藻于海隅(陳思王與楊德祖書云僕/少小好爲文章迄至于今)
(二十有五年矣然今世作者可略而言也昔仲宣獨步/於漢南孔璋鷹揚於河朔偉長擅名於青土公榦振藻)
(於海隅德璉發跡於北魏足下高視於上京當此之時/人人自謂握靈蛇之珠家家自謂抱荆山之玉吾王於)
(是設天網以該之頓八紘/以掩之今悉集兹國矣)終賈杜口揚班韜翰(潘尼贈/潘岳詩)
讀陳琳之書翕然愈病(文士傳云陳琳少有辨才太祖/命掌書記所作諸書及檄草章)
(成呈太祖太祖先苦頭風是日疾發臥讀琳所作翕然/而起曰此愈我病數加厚賜太祖嘗使阮瑀作書與韓)
(遂時太祖適近出瑀隨從因於馬上具草書成/呈之太祖擥筆欲有所定而竟不能増損補)讀二陸
之文恐其卷盡(抱朴/子)歎長虞之文近乎詩人(晉書傳咸/傳云咸少)
(屬文論雖綺麗不足而言成規鑒潁川庾/純嘗歎曰長虞之文近乎詩人之作矣)吾獨不與此
人同時(漢書司馬相如傳云武帝嘗讀子虛賦/而歎善之曰吾獨不得與此人同時哉)得見此
人死不恨矣(史記曰韓非者韓之諸公子也喜刑名法/術之學而其歸本于黃老非爲人口吃不)
(能道説而善著書人或傳其書至秦秦王見孤憤五/蠧之書曰嗟乎寡人得見此人與之遊死不恨矣)其
人安在吾欲擢之(嵇康集云康著遊山九吟魏明帝異/其文詞問左右曰斯人安在吾欲擢)
(之遂起家/爲潯陽長)妙絶時人(魏文帝與吳/質書見前)文冠當世(三輔學有/俊才與茂)
(陵馬季長同郡曹師梁葛元甫南陽張平/子南郡胡伯始安定胡節信等文冠當世)凌前邈後(傅/𤣥)
(七謨云陳思王七啓劉氏七華/乃凌前而邈後揚清風於儒林)難與並驅(抱朴子云友/人勝永叔問)
(吾稽君道何如人也余答曰/一代之偉器難與並驅也)
　　　諫諍二十二(註全缺亦多錯簡/不可讀今悉校補)
允若兹嘉言罔攸伏　稽于衆舍己從人　汝無面從
退有後言　官師相規工執藝事以諫　好問則裕自
用則小　有言逆于汝心必求諸道有言遜于汝志必
求諸非道　繩愆糾謬格其非心　懋乃后德交修不
逮　詢兹黄髪則罔所愆(已上並/尚書)先人有言詢于芻
蕘(毛/詩)事君逺而諫則謟近而不諫則尸利爲人臣下
者有諫而無訕有亡而無疾(並禮/記)師氏掌以媺詔王(周/禮)
(鄭𤣥注曰告王以善道也文王世子曰/師也者教之以事而諭諸德者也補)保氏掌諫王惡
(周禮鄭𤣥注曰諫者以禮義正之文王世子曰/保也者慎其身以輔翼之而歸諸道者也補)諫觀魚
(左傳曰公將如棠觀魚者臧僖伯諫曰凡物不足以講/大事其材不足以備器用則君不舉焉故春蒐夏苗秋)
(獮冬狩皆於農隙以講武事也若夫山林川澤之實器/用之資皂𨽻之事官司之守非君所及也公曰吾將畧)
(地焉遂往陳魚而觀之/僖伯乃稱疾不從補)諫納鼎(左傳曰宋華父督以郜/大鼎賂公納於太廟非)
(禮也臧哀伯諫曰君人者將昭德塞違以臨照百官猶/懼或失之故昭令德以示子孫百官於是乎戒懼而不)
(敢易紀律今滅德立違而寘其賂器於太廟以明示百/官百官象之其又何誅焉國家之敗由官邪也官之失)
(德寵賂彰也郜鼎/在廟彰孰甚焉補)宣子驟諫(左傳云晉靈公不君趙宣/子驟諫公患之使鉏麑賊)
(之晨往寢門闢矣盛服將朝尚早坐而假寐麑退歎而/言曰不忘恭敬民之主也賊民之主不忠棄君之命不)
(信有一於此不如/死也觸槐而死補)鬻拳兵諫(左傳云初鬻拳强諫楚子/楚子弗從臨之以兵懼而)
(從之鬻拳曰吾懼君以兵罪莫大焉遂自刖/也楚人以爲大閽謂之太伯使其後掌之補)曹羈諫曹
君　泄冶諫陳公(説苑云昔陳靈公不聽泄冶之諫而/殺之曹羈三諫曹君不聽而去春秋)
(序義雖俱賢而/曹羈合禮補)史魚死以屍諫(賈太傅新書曰衞靈公/之時蘧伯玉賢而不用)
(彌子瑕不肖而任事史鰌數言而不聽病且死謂其子/曰我即死治喪於北堂吾生不能進蘧伯玉而退彌子)
(瑕不能正君也生不能正君者死不當成禮靈公往弔/問其故其子以父言聞靈公戚然易容而寤立召蘧伯)
(玉而進之召彌子瑕而退之徙喪於堂成禮而後去衞/國以治史鰌之力也夫生進賢而退不肖死且未止又)
(以屍諫可謂忠不衰矣補案家語孔子曰古之諫者死/則已矣未有如史魚死而屍諫忠感其君者也可不謂)
(直乎/附)宫奇不能强諫(左傳云晉献公在位荀息請以屈/産之乘與垂棘之璧假道於虞以)
(伐虢公曰是吾寶也對曰若得道于虞猶外府也公曰/宫之奇存焉對曰宫之奇爲人也懦而不能强諫且少)
(長於君君暱之/雖諫將不聽補)子期乃止(國語云司馬子期欲以其妾/爲内子訪之左史倚相曰吾)
(有妾而愿欲笄之其可乎對曰昔先大夫子囊違王之/命謚子夕嗜芰子木有羊饋而無芰薦君子曰違而道)
(榖陽豎愛子反之勞也而獻飲焉以弊於鄢芋尹申亥/從靈王之欲以隕乾谿君子曰從而逆君子之行欲其)
(道也故進退周旋唯道之從夫子木能違若敖之欲以/之道而去芰薦吾子經楚國而欲薦芰以干之其可乎)
(子期乃/止補)驟見左史(國語云左史倚相廷見申公子亹子/亹不出左史謗之舉伯以告子亹怒)
(而出曰女無亦謂我老耄而舍我而又謗我左史曰唯/子老耄故欲見以交儆子若子方壯能經營百事倚相)
(將奔走承序於是不給而何暇得見昔衞武公年數九/十有五矣猶箴儆於國曰自卿以下至於師長士茍在)
(朝者無謂我老耄而舍我必恭恪於朝朝夕以交戒我/聞一二之言必誦志而納之以訓道我在輿有旅賁之)
(規位宁有官師之典倚凡有誦訓之諫居寑有暬御之/箴臨事有瞽史之道宴居有師工之誦史不失書矇不)
(失誦以訓御之於是乎作懿戒以自儆也及其沒也謂/之叡聖武公子實不叡聖於倚相何害子亹懼曰老之)
(過也乃驟/見左史補)以規爲瑱(國語曰靈王虐白公子張驟諫王/患之謂史老曰吾欲己子張之諫)
(若何對曰用之實難己之易矣若諫君則曰余左執鬼/中右執殤宫凡百箴諫吾盡聞之矣寧聞它言白公又)
(諫王如史老之言對曰臣懼民之不信君也故不敢不/言不然何急其以言取辠也王病之曰子復語不榖雖)
(不能用吾憖寘之於耳對曰賴君之用也故言不然巴/浦之犀犛兕象其可盡乎其又以規爲瑱也遂趨而退)
(補/)防民之口(國語曰厲王虐國人謗王召公告王曰民/不堪命矣王怒得衞巫使監謗者以告則)
(殺之國人莫敢言道路以目王喜告召公曰吾能弭謗/矣乃不敢言召公曰是鄣之也防民之口甚於防川川)
(壅而潰傷人必多民亦如之是故爲川決之使導爲民/者宣之使言故天子聽政使公卿至於列士獻詩瞽獻)
(典史獻書師箴􁄚賦矇誦百工諫庶人傳語近臣盡規/親戚補察瞽史教誨耆艾脩之而後王斟酌焉是以事)
(行而不/悖補)當車(洪範五行傳曰昌邑王賀爲帝天隂七日/晝夜不見日月賀欲出行光禄大夫夏侯)
(勝當車諫曰天久隂不雨臣下/有謀上者陛下欲何之續補)扣馬(崔鴻前秦錄曰符/堅如鄴狩于西山)
(伶人王洛扣馬/而諫乃止續補)汙輪(漢書曰薛德廣爲御史大夫直言/諫爭上出便門欲御楼船廣德當)
(乘輿免冠頓首曰宜從轎陛下不/聽臣臣自刎以血汙車輪續補)折檻(漢書曰成帝時/朱雲上疏求見)
(公卿在前雲曰願賜上方斬馬劍斷侫臣一人頭以厲/其餘因指言張禹上大怒曰庭辱師傳死罪不赦御史)
(將雲下雲攀殿檻檻折呼曰臣得下從龍逢比干遊於/地下足矣左將軍辛慶忌扣頭流血諫曰此臣素狂直)
(使其言非固當容之上意解及當修檻/上曰勿易之因而葺之以旌直臣續補)斷鞅(汝南先賢/傳曰建武)
(八年車駕西征隗囂郭憲諫曰天下初定車駕未可以/動憲乃當車拔佩刀以斷車鞅帝不從遂上隴其後潁)
(川兵起迴駕而還帝歎曰/恨不用光禄之言續補)擊馬(説苑云景公正寢被髮/乘六馬御婦人以出正)
(閨刖跪擊其馬而反之曰爾非吾君也公慙而不朝晏/子睹裔敖而問曰君何故不朝對曰昔者君正寢被髪)
(乘六馬御婦人出正閨刖跪擊其馬而反/之曰爾非吾君也公慙而反不果出續補)軔輿(後漢書/曰申屠)
(剛諫帝出遊不從以/頭軔乘輿乃止續補)引裾(魏志辛毗字佐治文帝欲徙/翼州士人十萬戸實河南毗)
(諫帝怒不答起入毗隨而引其裾帝怒良久乃出曰佐/治卿持我何太急邪毗曰今徙既失人心又無以食也)
(帝遂徙其/半續補)三責(晏子春秋曰晏子嘗一日三諫景公及/卒公泣曰昔晏子一日三責我今孰責)
(寡人乎/續補)五失(晉書曰齊王冏輔政驕矜多過鄭方諫曰/大王有五失冏曰孤不能以致五闕若無)
(子則終不聞孤/之過也續補)屏几改容(崔鴻前凉録曰張駿讌羣寮/議欲嚴刑峻制衆咸以爲宜)
(叅軍黃斌進曰臣未見其可尊親犯令即令不行矣駿/性嚴猛乃屏几改容曰微黄生吾不聞過矣可謂忠之)
(至也/續補)免冠頓首(范曄後漢書曰銚期重於信義在朝廷/憂國愛主其有不得於心必犯顏諫爭)
(帝嘗出期免冠頓首車前曰古今之戒變不意而/成不願陛下微行數出帝爲之迴輿而還續補)逆耳
(史記張良曰忠言逆耳利於行良藥苦口/利於病願聽樊噲言沛公乃還灞上續補)拂心(漢書哀/帝時杜)
(欽諫曰臣竊有所憂言之拂心逆耳不言則日漸長爲/禍不細臣聞玩色不厭必生好憎之心好憎之心生則)
(愛寵偏于/一人續補)犯顔(范曄後漢書/銚期見上)逆意(魏志曰明帝時百姓/凋匱而役務方殷衞)
(顓上疏曰順顔者愛所由生逆意者惡所從至故人皆/順顔而避逆意續補案桓範世要論曰揣人之耳逆人)
(之意不爲/諌爭附)盡言(説苑曰有能盡言於君用則/畱不用則去謂之諌也續補)開説(魏志/曰明)
(帝時百姓凋匱而役務方殷衞顓上疏曰非破家爲國/殺身成君者誰犯顔色觸忌諱建一言開一説哉續補)
五諫(家語孔子曰忠臣之諫君有五義焉一曰譎諫二/曰戇諫三曰降諫四曰直諫五曰諷諫唯度主而)
(行之吾從其諷諫乎又白虎通曰諫者間也更也是非/相間革更其行也人懐五常故知諫有五其一曰諷諫)
(二曰順諫三曰闚諫四曰指諫五曰䧟諫諷諫者智也/知患禍之萌睹其未然而諷告焉順諫者仁也出辭遜)
(順不逆君心闚諫者禮也視君顔色不悦且却悦而復/前以禮進退指諫者信也指者質也質相其事䧟諫者)
(義也言國之害忘生/爲君不避喪身績補)三諫(説苑云見君之過失而不諫/是輕君之危亡也夫輕君之)
(危亡者忠臣不忍爲也三諫而不用則去/不去則身亡身亡者仁人所不爲也續補)
　
　
　
　
　
　
　
　
　
　
　
　
　北堂書鈔卷一百
欽定四庫全書
　北堂書鈔卷一百一
　　　　　　　　　　　唐　虞世南　撰
　　　　　　　　　　　明　陳禹謨　補註
　藝文部
　　冩書十七　　　　　藏書十八
　　刋校謬語十九　　　採求遺逸二十
　　載書負書二十一　　賜書二十二
　　廢學二十三
　　　寫書十七
温舒截蒲(漢書路温舒/見前好學篇)孫敬編柳(楚國先賢傳/見前好學篇)薪火冩
書(葛洪/見前)燃薪冩書(晉書云范汪少孤貧六嵗過江依外/家新野庾氏及長好學外氏家貧無)
(以資給汪乃廬於園中布衣蔬食燃薪冩書/冩畢誦讀亦遍遂博學多通善談名理補)為官傭書
(東觀漢記云班超孝謹家貧嘗為官傭書以供養乆勞/苦嘗輟業投筆歎曰大丈夫無他志畧猶當效傅介子)
(張騫立功異域以取封侯/安能乆事筆研間乎補)自伏冩書(桓子新論云髙君/頗知律令自伏冩)
(書著作郎哀其/老欲代之不肯)賃書以養(謝承後漢書云陳常字君淵/晝則躬耕夜則賃書以養母)
傭書供筆(呉志闞/澤見前)公孫冩書自給(謝承後漢書公孫曄/傳云曄到太學受尚)
(書冩書/自給)李卻賃書自給(李卻别傳云卻逰學/京師嘗賃書自給)
　　　藏書十八
藏䇿之府(穆天子傳云天子北征東還乃循黒水至於/羣玉之山阿平無險四轍中繩先王之所謂)
(䇿府注曰中繩言皆平直䇿府言往古帝王/以為藏書册之府所謂藏之於名山者也)祕室之府
(劉歆七畧云武帝廣間獻書之路百年之間書積如邱/山故外有太常太史博士之藏内則延閣廣祕室之府)
太史祕府道家所貴(張衡云太史祕府道家所/貴衡再得之竊為幸也)老氏藏
室道家蓬萊(華嶠後漢書云學者稱東觀為老氏藏室/道家蓬萊山  案史記老子周守藏室之)
(史也索隐曰藏室史乃周藏書室之史也又張湯傳老/子為柱下史即藏室之柱下因以為官名補又案山海)
(經云蓬萊山海中之神山非有道者不到十洲記云蓬/萊山外别負海謂之溟海無風而洪波百丈有九氣丈)
(人九天真/君宫附)連山藏於蘭臺歸藏藏於太卜(桓子/新論)壁藏尚
書(漢書伏生傳云孝文時求能治尚書者天下亡有聞/伏生治之欲召時伏生年九十餘老不能行於是詔)
(太常使掌故晁錯徃受之秦時禁書伏生壁藏之其後/大兵起流亡漢定伏生求其書亡數十篇獨得二十九)
(篇即以教於齊魯之間齊/學者由此頗能言尚書補)藏書於壁(孔安國尚書序云/秦始皇滅先代典)
(籍焚書坑儒學士逃難解散我先人用藏其家書於屋/壁漢室龍興開設學校旁求儒雅以闌大猷濟南伏生)
(年過九十失其本經口以傳授裁二十餘篇以其/上古之書謂之尚書百篇之義世莫得聞補)積聚
篇卷於時最多(蜀志云向朗少時雖渉獵文學然不治/素檢以吏能見稱自去長史優㳺無事)
(垂三十年乃更潛心典籍孜孜不倦年踰八十猶手自/校書刋定謬誤積聚篇巻於時最多開門接賔誘納後)
(進但講論古義不干時事以是見稱/上自執政下及童冠皆敬重焉補)伯喈有書近萬卷
(博物志曰蔡邕有書近萬卷漢末年載數車與王粲粲/亡後相國掾魏諷謀反粲子與焉既被誅邕所與粲書)
(悉入粲族補案魏志云粲徙長安左中郎將蔡邕見而/竒之時邕才學顯著貴重朝廷常車騎填巷賔客盈坐)
(聞粲在門倒屣迎之粲至年既㓜弱容状短小一坐盡/驚邕曰此王公孫也有異才吾不如也吾家書籍文章)
(盡當與/之附)林宗有書五千卷(郭太别傳云太字林宗家有/書五千餘卷  案後漢書云)
(太博通墳籍善談論河南尹李膺見而大竒之遂相與/友善於是名震京師後歸鄉里衣冠諸儒送至河上車)
(數千/両補)王脩有書數百卷(魏志王脩傳云太祖破鄴籍沒/審配等家財物以萬數及破南)
(皮閲脩家榖不滿十斛有書數/百卷太祖歎曰士不妄有名補)張華有書三十乘(文士/傳云)
(張華窮覽古今嘗/徙居有書三十乘)書倉(拾遺記云曹曽慮先文湮没乃/積石為倉以藏書故謂曹氏書)
(倉續/補)學海(拾遺記云京師謂鄭康成/為經神何休為學海續補)
　　　刋校謬誤十九
以陶為隂(劉歆七畧云古文或誤以典/為與以陶為隂如此類多)以魚為魯(抱朴/子云)
(書三寫以魚為/魯以帝為􁈇)孔子反魯(漢書禮樂志云周道始缺怨/刺之詩起王澤既竭而詩不)
(能作王官失業雅頌相錯孔子論而定之故/曰吾自衛反魯然後樂正雅頌各得其所)卜商返衛
(家語云卜商字子夏嘗返衛見讀史志者云晉師伐秦/三豕渡河子夏曰非也己亥耳讀史志者問諸晉史果)
(曰己亥於是衛/人以子夏為聖)校書麟閣(漢書云揚雄校/書麟閣之上)校書天禄(揚/雄)
(集序云王莽篡位時雄為/中散大夫嘗校書天禄閣)張霸春秋減為二十萬言(東/觀)
(漢記云張霸少就樊儵受嚴氏公羊春秋猶/多繁詞及減為二十萬言更名張氏之學)桓郁尚書
省成十三萬言(范曄後漢書云桓榮以尚書入授顯宗/為二十三萬言子郁復刪省定成十三)
(萬言由是有桓/君大小之學)崇七經删百氏(劉楨魯都賦云若乃考/王道之去就覽萬代之)
(興衰發龍圗於金縢啓麟史於華匱/崇七經之㫖義刪百氏之乖違)芟煩亂剪浮辭(孔/安)
(國尚書序見/前藏書篇)刋定謬誤(蜀志向朗見/前藏書篇)覆校錯誤(荀朂讓/樂事表)
(云臣掌著作又知祕書今覆校鍇誤十萬餘卷書不可/倉卒復兼他職必有廢頓  案晉書朂進位光禄大夫)
(命掌樂事修律吕/故有是表附)刪除繁重甚有條貫(晉中興書云李/充為大著作郎)
(時典籍混亂充刪除繁重以類/相從分作四部甚有條貫)
　　　採求遺逸二十
開獻書路(劉歆七畧云漢武帝開獻書/之路一年之間書積如邱山)詔求亡失(論衡/佚文)
(篇云孝明世好文人並徵蘭臺之官文雄㑹聚今上即/令詔求亡失購募以金安得不有好文之聲唐虞既遠)
(所在書散殷周頗近諸子存焉漢興以來傳文未遠以/所聞見伍唐虞而什殷周煥炳郁郁莫盛於斯天晏賜)
(者星辰曉爛人性竒者掌文藻/炳漢今為盛故文繁凑也補)採遺禮於殘竹聼遺詩
於逹路(劉楨魯/都賦)集天下遺書(漢武故事云淮南王安好/學集天下遺書招南方之)
(術/士)求遺書於天下(漢書云成帝河平三年使/謁者陳農求遺書於天下)壞孔子宅
得古文經傳(漢書魯恭王壞孔子舊宅/於其壁中得古文經傳)開魏王冢得穆
天子傳(漢書魯開魏襄王/冢得穆天子傳)河西得漆書(東觀漢記云杜/林於西州得漆)
(書古文尚書一卷嘗寳愛之/雖遭艱困握持不離身補)汲縣得竹書(王隐晉書云/太康元年汲)
(縣民盗發魏王/冢得竹書漆字)
　　　載書負書二十一
墨子載書(墨子見前/好學篇)王夀負書(韓子云王夀負書而行/見徐馮於周塗馮曰事)
(者為也為生於時知者無常事書者言也言生於知知/者不藏書今子何獨負之而行於是王夀因焚其書而)
(儛之故知者不以言談教而惠者不以藏書篋此世之/所過也而王夀復之是學不學也故曰學不學復歸衆)
(人之所/過也補)蔡邕書載數車(博物志見/前藏書篇)張華書三十乘(文士/傳見)
(前藏/書篇)負書擔槖(戰國䇿曰蘇秦說秦王書十上而說不/行去秦而歸負書擔槖形容枯槁面目)
(黧黒状有愧/色云云補)抱符子而趨(符子云朗家楚朗棄千金之/劍抱符子而趨曰夫千金利)
(劍剖割之所存焉符子/之書大道之所居焉)負周官不捨(車𦙍奏書曰太常/居家雖流移苦寒)
(嘗自負周官/終不敢捨)
　　　賜書二十二
家有賜書(後漢書班彪㓜與從兄嗣伯同逰太學家/有賜書内足於才好古之士自遠方至焉)賜
祕閣書(續晉陽秋太元三年詔賜/㑹稽王祕閣書八千卷)賜黄香孟子(東觀漢/記章帝)
(賜黄香淮南/孟子各一通)韓子賜太子(晉中興書中宗任刑/法以韓子賜太子)詔與一
千卷(義熈起居注云何無忌在祕/閣求賜祕書詔與一千卷)送一車與之(晉書云/皇甫謐)
(自表就帝借書帝送一車書/與之謐雖羸疾而披閲不怠)賜祕書之副(漢書班游以/選受詔進讀)
(羣書上器其能/賜以祕書之副)賜書四千卷(蔡琰别傳曹操問琰曰聞/夫人家先多墳籍猶能憶)
(識之不文姬曰昔亡父賜書四千許卷流離/塗炭罔有存者今所誦憶裁四百餘篇耳補)
　　　廢學二十三
仲尼沒而微言絶(漢書藝文志云昔仲尼沒而微言絶/七十弟子喪而大義乖李竒曰微言)
(隐微不顯之言也師古/曰精微要妙之言耳補)學校不脩(詩子衿序云子衿刺/學校廢也亂世則學)
(校不脩焉鄭箋云鄭國謂學/為校言可以校正道藝補)經籍道息(孔安國尚書序/云書序序所以)
(為作者之意昭然義見宜相附近故引之名冠其篇首/定五十八篇既畢㑹國有巫蠱事經籍道息因不復以)
(聞傳之子孫以貽後代若好古博/雅君子與我同志亦所不隐也補)圖籍㪚亂(史記云周/道既廢秦)
(焚詩書故明堂石室/金匱玉板圖籍㪚亂)藏詩書者燒之(史記云秦始皇三/十四年令天下敢)
(有藏詩書百家語者悉詣守尉雜燒之有敢偶語/詩書棄市以古非今者族見知不舉者與同罪補)有偶
語者棄市(見/上)賢儒皆坑(古文竒字云秦始皇三十五年/拜諸生七百人為郎宻種𤓰驪)
(山下硎谷中温䖏候成實使人上書曰驪山硎谷中有/寳詔下諸生徃視之預為伏機諸生方進谷因發機從)
(上投之以土一時賢儒皆坑死谷中補其/坑在咸陽西南三十里今為憫儒鄉也附)學書棄觚(西/京)
(雜記云傅介子年十四好學書嘗棄觚而歎曰大丈夫/當立功絶域何能坐事㪚儒後卒斬匈奴使者還拜中)
(郎復斬樓蘭王首/封義陽侯續補)
　
　
　
　
　
　
　
　
　
　
　
　北堂書鈔卷一百一
欽定四庫全書
　北堂書鈔卷一百二
　　　　　　　　　　　唐　虞世南　撰
　　　　　　　　　　　明　陳禹謨　補註
　藝文部
　　詩二十四　　　　　賦二十五
　　頌二十六　　　　　箴二十七
　　連珠二十八　　　　碑二十九
　　誄三十　　　　　哀辭三十一
　　弔文三十二
　　　詩二十四
一言蔽之　六德之本(周禮大師掌教六詩曰風曰賦/曰比曰興曰雅曰頌以六徳為)
(之本鄭注云所教詩必有智仁聖/義中和之道然後可教以樂歌)天地之心君德之祖
(詩含神霧云詩者天地之心君/徳之祖百福之宗萬物之戸)詩有六義(詩序云詩有/六義一曰風)
(二曰賦三曰比四曰/興五曰雅六曰頌)是謂四始(詩序云是謂四始詩之/至也鄭箋云始者王道)
(興衰之所由又孔疏云四始者風也小雅也大雅也/頌也此四者人君行之則為興廢之則為衰也續補)移
風俗(詩序云先王以是經夫婦成孝敬厚人倫美教化/移風俗補案孔䟽云此言用詩之事移風俗者王)
(者為政當移風易俗又孔子曰移風易俗莫善于樂此/皆用詩為之故云先王以是言先王用詩之道為此五)
(事也/附)合韶武(史記云古者詩三千餘篇孔子去其重取/其可施於禮義者剛為三百篇皆弦歌以)
(合韶武雅/頌之音)發言為詩(詩序/見前)在事為詩(春秋說題/辭見前)詩者志
之所之(詩序/見前)詩者古之歌章(荀朂云詩者/古之歌章)詩言志(摯虞/文章)
(流别論云詩言志歌詠言古有採詩之言王者以知得/失古詩之四言者振鷺于飛是也漢郊廟歌多用之五)
(言者誰謂雀無角何以穿我屋是也樂府亦用之七言/者交交黄鳥止于桑是也於俳諧倡樂世用之古詩之)
(九言者泂酌彼行潦挹彼注兹是也不入歌謡之章故/世希為之夫詩雖以情志為本而以成聲然則雅音之)
(韻四言為言其餘雖偹曲/折之體而非音之正也補)詩緣情(陸機文賦云詩緣情/而綺靡賦體物而瀏)
(亮碑披文以相質誄纒緜而悽愴銘博約而温潤箴頓/挫而清壮頌優游以彬蔚論精微而朗暢奏平徹以閑)
(雅說煒􁇵/而譎誑補)稱詩諭志(漢書藝文志云古者諸侯卿大夫/交接隣國以微言相感當揖譲之)
(時必稱詩以諭其志葢以/别賢不肖而觀盛衰焉)作詩風諫(漢書韋賢傳云其/先韋孟家本彭城)
(為楚元王傳傳子夷王及孫王戊戊荒滛不/遵道孟作詩諷諫後遂去位徙家于鄒補)祈招之詩
(左傳云昔周穆王欲肆其心周行天下將必/有車轍馬跡祭公謀父作祈招以止王心)宣布之詩
(漢書云益州刺史王襄欲宣風化於衆庻聞王褒有俊/才請與相見使褒作中和樂職宣布詩選好事者令依)
(鹿鳴之聲習而歌之得案師古曰中和者言政治和平/也樂職者言百官各  其職也宣布者風化普洽無所)
(不被/也補)彈琴歌南風(禮記云舜彈五絃之/琴以歌南風之詩)雨雪歌黄竹(穆/天)
(子傳曰天子筮獵革澤其卦遇訟天子乃休日中大寒/北風雨雪有凍人天子作詩三章以哀民曰我徂黄竹)
(口員閟寒帝收九行嗟我公侯百/辟冢卿皇我萬民旦夕忽忘補)能為七言乃得上坐
(漢武别傳元鼎二年春起栢梁臺詔羣臣/二千石以上有能為七言詩者乃得上坐)
　　　賦二十五
敷布其義(釋名云賦敷也敷/布其義謂之賦也)古詩之流(摯虞文章流别/論云賦者敷陳)
(之稱古詩之流也前世為賦者有孫卿屈原尚頗有古/詩之義至宋玉則多淫浮之病矣楚詞之賦賦之善者)
(也故揚子稱賦莫深於離騷/賈誼之作則屈原儔也補)以情義為主以事類為佐
(又云古之作詩者發乎情止乎禮義情之發因辭以形/之禮義之指須事以明之故有賦焉所以假象盡辭敷)
(陳其志古詩之賦以情義為主以事類為佐今之賦以/事形為本以義正為助情義為主則言省而文有例矣)
(事形為本則言當而辭無常矣文之煩省辭之險易葢/由於此夫假象過大則與類相遠逸辭過北則與事相)
(違辯言過理則與義相失麗靡過美則與情相悖此四/過者所以背大體而害政教是以司馬遷割相如之浮)
(說揚雄疾辭人之賦/麗以淫詩之流也補)以事形為本以義正為助(見/上)包括
宇宙總覽人物(十六國春秋曰客有問司馬相如以作/賦者相如曰合纂組以成文列錦繡而)
(為質一經一緯一宫一商此作賦之迹也賦家之心包/括宇宙總覽人物斯乃得之于内不可得而傳也補)
大者古詩同義小者辯麗可喜(漢書王褎傳云上令褎/與張子僑等並待詔褎)
(等數從㳺獵所幸宫館輒為歌頌第其髙下以差賜帛/議者多以為淫靡不急上曰不有博奕者乎為之猶賢)
(乎已辭賦大者與古詩同義小者辯麗可喜辟如女工/有綺縠音樂有鄭衛今世俗猶皆以此娯說耳目辭賦)
(比之尚有仁義風諭鳥獸草木多/聞之觀賢於倡優博奕逺矣補)可以為大夫(漢書藝/文志云)
(不歌而誦謂之賦登髙能賦下筆成章可以為大夫言/感物造端材知深美可與圖事故可以為列大夫也)
能讀千賦則善為之矣(桓譚新論云余少時愛揚子雲/麗文髙論不量年少猥欲追及)
(嘗作小賦用精思大劇而立感動發病子雲亦言成帝/上甘泉詔使作賦為之卒暴倦卧夢其五臟出地以手)
(收之覺大小氣病一嵗余素好文見子雲善為賦/欲從之學子雲曰能讀千首賦則善為之矣補)上每
有感輒使臯賦之(漢書云枚臯為賦善於東方朔也上/毎有所感輒使賦之為文疾受詔輒)
(成故所賦者多司馬相如善為文而遲故所作少而善/於臯臯賦辭中自言為賦不如相如又言為賦迺俳見)
(視如倡自悔類倡也故其賦有詆娸東方朔又自詆娸/其文骩骳曲隨其事皆得其意頗詼笑不甚閑靡補)
鳥獸異物命相如賦之(漢武故事云漢武好詞賦毎所/行幸及鳥獸異物輒命司馬相)
(如等賦之上亦自作詩賦數百篇賦成初不留意相如/造文遲彌時而後成每歎其工妙謂相如曰以吾之速)
(易子之遲可乎相如曰於臣則可未/知陛下何如耳上大笑而不責補)每上甘泉詔子雲
作賦(桓譚新/論見上)登陽雲臺令大夫造賦(宋玉小言賦云楚/襄王既登陽雲之)
(臺令諸大夫景差唐勒宋玉等並造大言賦賦畢而宋/玉受賞王曰能為小言賦者賞雲夢之田玉賦畢遂賜)
(雲夢/之田)銅爵臺成命諸子為賦(魏志云銅雀臺成太祖命/諸子登臺使各為賦陳思)
(王植援/筆立成)尚書給筆札(漢書司馬相如傳云蜀人楊得意/為狗監侍上上讀子虚賦而善之)
(曰朕獨不得與此人同時哉得意曰臣邑人司馬相如/自言為此賦上驚乃召問相如相如曰有是然此乃諸)
(侯之事未足觀請為天子游獵上林之賦上令尚/書給筆札補案師古曰狗監主天子田獵犬也附)門庭
著紙筆(臧榮緒晉書云左思少傅覽史記作三都賦遂/搆思十年門庭藩溷皆著紙筆賦成張華見而)
(咨嗟都邑豪/貴競相傳寫)各賦一物然後乃坐(文士傳云張儼張純/朱異俱童少徃見朱)
(璩璩聞三人才名欲試之告曰其為吾各賦一物然後/乃坐儼賦犬純賦蓆異賦弩三人各隨其目所見而賦)
(之皆成而後坐/璩大歡悅補)染翰操紙慨然而賦(潘岳秋興賦序云/染翰操紙慨然而)
(賦于時秋也故/以秋興名篇)搆思十稔(晉書左/思見前)不出户牖(王隠晉書/云左思父)
(雍起小吏以能擢為殿中侍御史思少學鍾繇書及鼓/琴皆不成雍謂友人曰思所曉解不及我少時也思乃)
(發憤造齊都賦/一年不出户牖)因思大道(謝承後漢書云桓譚年七十/憙非毁俗諸儒出為六安郡)
(丞感而作賦因思大道遂發病卒曰案譚時年七十餘/初著書言當世行事二十九篇號  新論上書獻之世)
(祖善焉琴道一篇未成肅宗使班固續/成之所著賦誄書奏凡二十六篇補)為賦立成(文士/傳云)
(劉禎在曹植坐厨人進/𤓰植命為賦禎賦立成)於坐立成(又云潘尼曽與同僚/飲主人有瑠璃椀客)
(使賦之尼/於坐立成)受詔輒成(漢書枚臯見上異案文心雕龍云/人之禀才遲速  分文之制體大)
(小殊功相如含筆而腐毫楊雄輟翰而驚夢桓譚疾感/於苦思王充氣竭於思慮張衡研京以十年左思練都)
(以一紀雖有巨文亦思之緩也淮南崇朝而注騷枚臯/應詔而成賦子建援牘如口誦仲宣舉筆以宿搆阮瑀)
(據案而制書禰衡當食而草奏雖有短篇亦思之速也/補又西京雜記云枚臯文章敏疾長卿制作淹遲皆盡)
(一時之譽而長卿首尾温麗枚臯時有累句故知疾行/無善迹矣揚子雲曰軍旅之際戎馬之間飛書馳檄用)
(枚臯廊廟之下朝廷之/中髙文典册用相如附)援筆立成(魏志曹/植見前)文無加㸃(禰/衡)
(為鸚鵡賦攬筆不/停綴文無加㸃)甘泉書壁(桓子新論云予少時為奉/車郎孝成帝幸甘泉宫欲)
(畫壁為之賦以頌美二仙之行余/承命為作仙賦以書甘泉之壁)臨渦題鞭(魏文帝臨/渦賦序云)
(余従上乘馬過渦水徜徉髙/樹之下駐馬書鞭為臨渦賦)賦成奏之天子異焉(漢書/成帝)
(趙昭儀美方大幸每至往甘泉宫嘗從在屬車間豹尾/中故揚雄盛言車騎之衆叅麗之駕非所以感動天地)
(迎釐三辰又言屏玉女却宓妃以懲/齋戒之事賦成奏之天子異焉補)少而好賦(揚子法/言或問)
(余曰子少而好賦有諸曰然童子雕蟲篆刻壯夫不為/詩人之賦麗以則辭人之賦麗以淫若孔子之門而用)
(賦則賈誼升堂/相如入室補)九歲能賦(東觀漢記云班固九嵗能作/賦頌毎隨巡狩輒獻賦頌)
大言受賞小言賜田(宋玉小言/賦見上)文木贈馬(西京雜記云/魯㳟王得文)
(木一枚伐以為噐意甚玩之中山王/遂為賦魯㳟王大悦贈駿馬二匹)投壺賜帛(魏畧云/邯鄲淳)
(作投壺賦千餘言奏之/文帝以為工賜帛千疋)賈誼升堂相如入室(揚子法/言見上)試
以擲地作金石聲(世説云孫興公作天台賦成以示范/榮期云卿試擲地要作金石聲范曰)
(恐子之金石非宫商中聲然每/至佳句輒云應是我輩語補)
　　　頌二十六
頌者美盛徳之形容(詩序云頌者美盛徳之形容/以其成功告於神明者也)太平
而作(詩含神霧云頌者王道/太平功成治定而作也)治定而興(文章流别論云/頌詩之美者也)
(古者聖帝明王功成治定而頌聲興於是史/録其篇工歌其章以奏於宗廟告於神明)直而不倨
曲而不屈(左傳云呉季札觀風為之歌頌曰直而不倨/曲而不屈邇而不偪遠而不携遷而不淫復)
(而不厭哀而不愁樂而不荒用而不匱廣而不/宣施而不費取而不貪䖏而不底行而不流)穆如清
風(詩烝民篇云吉甫作誦穆如清/風仲山甫咏懷以慰其心補)文比珠玉(論衡見前/歎賞篇)
頌其武功(東觀漢記云馬防征西羌上喜/防功令史官作頌頌其武功)思感舊德(范/曄)
(後漢書云靈帝思感舊徳乃圗畫胡廣及/太尉黄瓊於省内詔議郎蔡邕為其頌)圗畫頌之(漢/書)
(云趙充國以功徳與霍光等列畫未央宫成帝時西羌/常有警上思將帥之臣追美充國乃詔黄門郎揚雄即)
(充國圖畫/而頌之)刋石頌之(後漢書法真傳友人郭玉稱之曰/法真名可得聞身難得而見逃名)
(而名我隨避名而名我追可謂百世之/師者矣乃共刋石頌之號曰𤣥徳先生)刋葉著文(曹植/柳頌)
(序云予以間暇駕言出游過友人楊徳祖之家視其屋/宇寥廓庭中有一柳樹聊戲刋其樹葉故著斯文表之)
(遺翰遂因辭勢以/譏當今之士補)為龍馬頌其文甚麗(魯國先賢傳云/黄伯仁不知何)
(許人嘗為龍馬/頌其文甚麗)上西巡頌辭甚典美(後漢書云元和中/肅宗始脩古禮巡)
(狩方岳崔駰上西巡頌/以稱漢徳辭甚典美)為頌賜帛(漢書云上命王褒等/並待詔從逰獵所幸)
(宫館輒為歌頌第/其上下以差賜帛)上頌賜金(魏畧云黄初三年黄龍見/鄴西漳水中王衮上頌賜)
(黄金/十斤)
　　　箴二十七
虞箴(左傳魏絳對晉侯云昔周辛甲之為太史也命百/官官箴王闕於虞人之箴曰芒芒禹迹畫為九州)
(經啟九道民有寢廟獸有茂草各有攸䖏徳用不擾在/帝夷羿冐於原獸忘其國恤而思其麀牡武不可重用)
(不恢於夏家獸臣司原敢告僕夫虞箴如是/可不懲乎于時晉侯好田故魏綘及之補)夏箴(夏箴/云天)
(有四殃水旱饑荒非/務積聚何以偹粮)外戚箴(後漢書崔琦傳云河南尹/梁冀聞琦才請與交冀行)
(多不軌琦數引古今成敗以/戒之冀不能受乃作外戚箴)百官箴(左傳/見上)防微測隠文
麗㫖深(潘岳新/婚箴)崔氏累世彌縫胡公次其首目(摯虞文/章流别)
(論云揚雄依虞箴作十二洲十二官箴而傳於世不具/九官崔氏累世彌縫其闕胡公又以次其首目而為之)
(解署曰百官箴空案闕/今文作闕失也  也附)
　　　連珠二十八
厯厯如貫珠(傅𤣥叙連珠曰所謂連珠者興於漢章帝/之世班固賈逵傅毅三子受詔作之而蔡)
(邕張華之徒又廣焉其文體辭麗而言約不指説事情/必假喻以達其㫖而賢者微悟合于古詩勸興之義欲)
(使厯厯如貫珠易覩而/可悅故謂之連珠也補)興於章帝之世　必假喻以達
㫖　辭麗而言約　易覩而可悅(已上並傅𤣥/叙連珠見上)揚雄連
珠(臣聞明君取士貴拔衆之所遺忠臣薦善不廢/格之所排是以岩穴無隠而側陋章顯也續補)班固
連珠(臣聞公輸愛其斧故能玅其巧明主貴其士故能/成其治臣聞良匠度其材而成大厦明主器其士)
(而建功業臣聞聴決價而資玉者無楚和之名因近習/而取士者無霸王之功故璵璠之為寳非駔儈之術也)
(伊吕之為佐非左右之舊也臣聞鸞鳯養六翮以凌雲帝/王乘英雄以濟民臣聞馬伏櫪而不用則駑與良而為)
(羣士齊僚而不職則/賢與愚而不分續補)魏文帝連珠(葢聞琴瑟髙張則哀/彈發節士抗行則榮)
(名至是以申胥流音於南極蘇武揚聲於朔裔葢聞四/節異氣以成嵗君子殊道以成名故微子奔走而顯比)
(干剖心而榮葢聞駑蹇服御良樂咨嗟鈆刀剖截歐/冶歎息故少師幸而季梁懼宰嚭任而伍員憂續補)王
粲倣連珠(臣聞明主舉士不待習近聖君用人不拘毁/譽故吕尚一見而為師陳平烏集而為輔臣)
(聞紀功㤀過明君之道也不念舊惡賢人之業也是以/齊用管仲而霸功立秦任孟明而晉恥雪臣聞振鷺雖)
(材非六翮無以翔四海帝王雖賢非良臣無以濟天下/臣聞觀於明鏡則疵瑕不滯於軀聼於直言則過行不)
(累乎身/續補)陸機連珠(臣聞世之所遺未為非寳主之所珍/不必適治是以俊乂之藪希蒙翹車)
(之招金碧之嵓必辱鳯舉之使臣聞靈輝朝覯稱物納/照時風夕灑程形賦音是以至道之行萬類取足於世)
(大化既洽百姓無匱於心臣聞鑚燧吐火以續暘谷之/晷揮翮生風而繼飛廉之功是以物有微而毗著事有)
(𤨏而助洪臣聞絶節髙唱非凡耳所悲肆義芳訊非庸/聴所善是以南荆有寡和之歌東野有不釋之辯臣聞)
(飛轡西頓則離朱與矇瞍收察懸景東秀則夜光與碔/砆匿耀是以才換世則俱困功偶時而並劭臣聞虐暑)
(薰天不減堅冰之寒涸隂凝地無累陵火之熱是以吞/縱之強不能反蹈海之志漂鹵之威不能降西山之節)
(臣聞足於性者天損不能入貞於期者時累不能淫是/以迅風陵雨不謬晨禽之察勁隂殺節不凋寒木之心)
(續/補)
　　　碑二十九
刻石立祠(魏志賈逵傳云逵死豫州吏民追思之為刻/石立祠青龍中帝東征乗輦入逵祠詔曰昨)
(過豫州見賈逵/碑像念之愴然)刋石立碑(後漢書陳寔傳云寔卒於家/何進遣使弔祭海内赴者三)
(萬餘人制衰麻者以百數共/刋石立碑謚為文範先生補)樹碑頌徳(東觀漢記云竇/章女年十二能)
(屬文以才貎選掖庭有寵與梁皇后並為貴人/早卒帝追思之詔史官樹碑頌徳帝自為之辭)臣子述
功(釋名云碑被也此本王莽時所設也施其轆轤以繩/被其上以引棺也臣子追述君父之功美以書其上)
(後人因焉乃建於道陌之頭顯/見之䖏名其文就謂之碑也補)銘紀功徳(齊道記云琅/邪城始皇東)
(逰至此立碑銘紀秦/功徳云是李斯所刻)述徳紀功(李充起居戒云古之為/碑者葢以述徳紀功歸)
(於實/録也)述詠功徳(袁興萬年書云夫碑銘將/以述詠功徳流美千載)披文相質(陸/機)
(文賦見/詩前篇)絶妙好辭(世說云魏武嘗過曹娥碑下楊修從/碑背上見題作黄絹㓜婦外孫䪠臼)
(八字魏武謂修解不修曰解黄絹色絲也於字為絶㓜/婦少女也於字為妙外孫女子也於字為好䪠臼受辛)
(也於字為辭所/謂絶妙好辭也)建碑於門(虞氏家記云虞譚值亂逆之/世義守封疆澤洽黎庻故民)
(沈尹等共/建碑於門)立碑於墓(文章流别論云古有宗廟之碑後/世立碑於墓顯之衢路其所載者)
(銘辭/也)置碑江上(王晉書陶侃薨帝為置石碑立廟像於/武昌西江上  又案晉書陶侃薨遺令)
(葬國南一十里故吏刋/石碑畫像于武昌西補)立碑峴山(晉書云杜預好為後/世名常言髙岸為谷)
(深谷為陵刻石為二碑紀其勲績一沉萬山之下一立/峴山之上曰焉知此後不為陵谷乎補  案南部新書)
(云時人多使沉碑峴首唐賢往往有之據晉書沉碑峴/首誤也當為沉碑方山方山按晉書作萬山必有一誤)
(並存之以/俟知者附)民共立碑(陳留耆舊傳云王業為荆州府有/徳政卒於湘江有二白虎共衛其)
(墓民共立碑號/曰湘江白虎墓)叅佐立碑(荆州圖記云羊叔子與鄒潤/甫嘗登峴山羊泣曰有宇宙)
(便有此山由來賢達登此望如我與卿者多矣皆湮滅/無聞念此使人悲傷潤甫曰公徳冠四海道嗣前哲令)
(問令望當與此山俱傳若潤甫軰乃當如公語耳後叅/佐為立碑在其望䖏百姓每行望碑莫不悲感杜預名)
(為墮淚/碑補)翠碑表墳(曹毗郗公墓詩云青松比勁節翠碑/表髙墳玉顏無餘映薰風有遺薫)
石碑生金(王晉書石瑞紀云永嘉初陳國項縣賈逵石/碑中生金人盗取盡復生此江東之瑞補)
曹仁記水溢(盛𢎞之荆州記云魯城南有曹仁記漢水/溢碑後杜元凱因其伐呉事書于碑上補)
杜預書伐呉(荆州記/見上)湖水加上(徐州記云徐州取徐山/為名春秋時為宋邑有)
(秦始皇碑水至加上三尺/石長丈八尺厚三尺八寸)沉萬山下(晉書杜/預見上)蔡邕自書
册(後漢書云蔡邕奏求正定六經文字靈帝許之/邕乃自書冊於碑使工鐫刻立於太學門外)鍾公
題年月(述征記云華岳三廟前立碑叚煨所刻其文𢎞/農張昶所造仍自書之鍾公題年月二十餘字)
立碑思賢(豫章記云孫子墓在南郡永安中/太守夏侯嵩於墓邉立思賢碑)望碑墮淚
(荆州圖/記見上)西戎涕泣(晉諸公贊云司馬駿鎮西戎既/葬西戎之人每見碑無不涕泣)百姓
悲感(荆州圖/記見上)有道無媿(後漢郭泰傳云太卒四方之士/千餘人皆來㑹葬同志者乃共)
(刻石立碑蔡邕為文既而謂盧植曰吾為碑/銘多矣皆有慙徳惟郭有道無愧色耳補)文肅不虚
(㑹稽典録云虞歆字文肅厯郡守節操髙厲魏曹植為/東阿王東阿先有三十碑銘多非實植皆毁除之以歆)
(碑不虚/獨全焉)刻石既精書亦甚工(述征記云曹真祠堂在北/邙山刋石既精書亦甚工)
文既綺藻器亦絶妙(晉中興書云戴逵摠角時以鷄卵/汁溲白瓦屑作鄭𤣥碑又為文而)
(自刻之文既綺藻器亦/絶妙時人莫不驚歎)讀碑改字(魏志鄧艾至潁川讀/陳實碑文言文為世)
(範行為士則艾遂自改名為範/字士則後族有與同者故改焉)刋其碑隂(荆州記云冠/軍縣有張唐)
(墓七世孝廉刻其碑背曰白楸之棺易朽之/裳銅鐡不入瓦器不藏嗟爾後人幸勿見傷)
　　　誄三十
誄(說苑云柳下惠死人將誄之妻曰將述夫子之徳二/三子不若妾之知為誄曰夫子之不伐夫子之不竭)
(謚冝為惠弟/子聞而從之)述行(東觀記平原王葬鄧太后悲傷命史/官述其行迹爲作傳誄藏於王府)
喪紀能誄(詩/傳)累事稱之(曽子問篇云賤不誄貴㓜不誄/長禮也唯天子稱天以誄之諸)
(侯相誄非禮也爲鄭注云誄之爲言累也累/舉其生平實行  誄而定其諡以稱之也附)哀公誄孔
丘(檀弓篇云魯哀公誄孔丘曰天不遺耆老莫相子位/焉嗚呼哀哉尼父  案宣聖之誄數處文有不同左)
(傳哀公十六年夏四月己丑孔丘卒公誄之曰昊天不/弔不愸遺一老俾屏余一人在位㷀㷀余在疚嗚呼哀)
(哉尼父無自律而史記孔子世家與左傳所載全同班/氏前漢五行志則云孔丘卒哀公誄之曰昊天不弔不)
(愸遺一老俾屏余一/人又與史記異補)世祖誄呉漢(東觀記云杜篤與美/陽令交遊數從請託)
(不諧頗相恨令怒收篤送京師㑹大司馬呉漢薨世祖/詔諸儒誄之篤于獄中為誄辭最髙帝美之賜帛免刑)
公遂誄之(檀弓魯荘公及宋人戰于乘邱縣賁父御卜/國為右馬驚敗績公隊佐車授綏公曰末之)
(卜也縣賁父曰他日不敗績而今敗績是無勇也遂死/之圉人浴馬有流矢在白肉公曰非其罪也遂誄之士)
(之有誄自此始也皆案注縣/音𤣥賁音奔縣卜  氏也補)上自為誄(漢武故事云公/孫𢎞薨上聞而)
(悲乃改殯之/上自為誄)貴賤操筆四十餘人(晉書郄超傳云超所/交友皆一時美秀雖)
(寒門後進亦拔而友之及死之日貴賤操筆/而為誄者四十餘人其為衆所宗貴如此)章章殊興
句句感切(曹植答明帝詔云奉詔所作故平原公/主誄文義相扶章章殊興句句感切)古今
莫比一時所推(王隠晉書云潘岳善屬文哀誄/之妙古今莫比一時所推)
　　　哀辭三十一
誄之流(摯虞文章流别論云哀辭者誄之流也崔瑗蘇/順馬融等為之率以施於童殤夭折不以壽終)
(者建安中文帝與臨淄侯各失稚子命徐幹劉禎等/為之哀辭哀辭之體以哀痛為主縁以歎心之辭補)哀
為主　施於童夭　緣以歎心(並見/上)馬上三十歩(班固/馬仲)
(都哀辭曰車騎將軍順文侯馬仲都明帝舅也從車駕/于洛水浮橋馬驚入水溺死帝顧謂侍御曰班固於馬)
(上三十歩遂/為哀辭續補)見之乃閣筆(南史曰劉孝綽三妹一適東/海徐悱悱為晉安郡卒喪還)
(建業妻為祭文詞甚悽愴悱父/勉欲為哀辭見之乃閣筆續補)
　　　弔文三十二
瞻首陽弔伯夷(阮瑀弔伯夷文云余以王事到洛瞻首/陽山敬弔伯夷求仁見歎仲尼芳名沒)
(而不/朽)由西鄂弔平子(禰衡弔張衡文云余今反國命/駕言歸路由西鄂道弔平子)寄
之山崗(麋元弔夷齊文云側聞先生餓/于首陽敢不敬弔寄之山崗)寄之淥水(晉書/云庾)
(闡出補零陵太守入湘川弔賈誼其辭曰悠悠太素存/亡一指道來斯通世往斯圯吾哀其生未見其死敢不)
(敬弔寄之淥水鼓案庾闡弔賈誼文序云巾興二十三/載余叅守衡南  栧三江路次巴陵望君山而過洞庭)
(渉湘川而觀汩水臨賈生投書之川慨以永懷/矣及造長沙觀其遺像喟然有感乃弔之云補)投江流
以弔屈原(漢書云揚雄作書徃徃摭離騷文而反之/自㟭山投諸江流以弔屈原名曰反離騷)託
白水而騰文(蔡邕弔/屈原文)度湘水為賦以弔屈原(漢書云賈/誼為長沙)
(王太𫝊及度湘水/為賦以弔屈原)搦紙申辭以弔始皇(傅威弔始/皇賦文)禰衡
停馬(禰衡别傳云南陽冦栢松嘗寄寓劉景升景升當/蹔小出屬守長胡政令給視之栢松父子宿與政)
(不佳景升不在胡政因而殺之景升還慚悼無已即治/殺胡政為作二牲以祭正平為作板書弔之駐馬援筆)
(倚柱而/作焉補)文度揮翰(王文度弔龔勝文云宿慕遺芳遐仰/徽烈登封遠慨有傷髙節揮翰欲弔)
(靈其/名察)託仁封而永念(陸機弔蔡伯喈文云慨矣永歎敬/弔于君託仁封而永念考遺烈於)
(舊/文)雖緬邈而追傷(王文度弔范增文云余以升平五年/正月庚申自下邳北征乃想項籍之)
(徃轍惟楚漢之滎陽贍鴻門而增慨憶曩昔而興歎登/亞父之故隴景忠諒之流芳感前烈而長思雖緬邈而)
(追/傷)悼繐帳之㝠漠怨西陵之茫茫(陸機弔魏武文云悼/繐帳之㝠漠怨西陵)
(之茫茫登雀臺而羣悲佇美目其何望既晞古以遺/絫信禮簡而薄葬彼裘紱于何有貽塵謗于後王補)遐
哉邈矣長游幽㝠(王晉書安慮仲元使蜀弔孔明曰適/子之墓冥漠無聲廟堂猶在松栢冬)
(青遐哉邈矣/長游幽冥)滅皎皎之玉質絶琅琅之金聲(李充弔嵇/中㪚文曰)
(嗟乎先生逢時命之不丁翼後雕於嵗寒遭/繁霜而夏零滅皎皎之玉質絶琅琅之金聲)精爽遐登
形骸幽匿(束晳弔蕭孟㤙文曰精爽遐登形骸幽匿有/邪無邪莫之能測敬薦萍饋魂兮來食孟恩)
(孟恩豈猶/我識續補)翼挂宻網命絶霜刃(李顒弔平/升父文)寳碎白刃蘭
焚原火(卞敬宗弔二陸文云寳碎/白刃蘭焚原火豈不惜哉)
　
　
　
　
　
　
　
　
　北堂書鈔卷一百二
欽定四庫全書
　北堂書鈔卷一百三
　　　　　　　　　　　唐　虞世南　撰
　　　　　　　　　　　明　陳禹謨　補註
　藝文部
　　詔三十三(勑附/)　　　章三十四
　　表三十五　　　　　書記三十六
　　符三十七　　　　　檄三十八
　　　詔三十三
渙汗大號(易渙卦云九五渙汗其大號王肅註云王者/出令不可復返喻如身中汗出不可反也)
(案漢書劉向上封事云易曰渙汗其大號言號令如汗/汗出而不反者也今出善令未能踰時而反是反汗也)
(補/)其出如綸(禮記緇衣篇云王言如絲其出如綸鄭注/云言言出彌大也綸今有秩嗇夫所佩也)
黄紙手詔(魏畧曰明帝寢疾欲以燕王宇為大将軍劉/放孫資曰陛下忘先帝詔勑藩王不得輔政)
(且燕王擁兵南面不聴臣等入此即豎刁趙髙也帝曰/曹爽可代不放資因贊之又白宜詔司馬宣王使相叅)
(帝從之即以黄紙授放作詔放即/上牀執帝手作之遂賫而出補)青紙詔書(晉書楚隐/王瑋傳云)
(帝以瑋矯制害亮瓘父子遂斬之瑋臨死出其懐中青/紙詔流涕以示監刑尚書劉頌曰受詔而行謂為社稷)
(今更為罪託體先帝受枉如此幸/見申列頌亦歔欷不能仰視補)尺一詔書(魏書夏侯/𤣥傳云初)
(中領軍髙陽許允與豐𤣥親善先是有詐作尺一/詔書以𤣥為大将軍允為太尉共録尚書事補)五條
詔書(案晉書武帝太元四年班五條詔書於郡國一曰/正身二曰勤百姓三曰撫孤寡四曰敦本息華五)
(曰去/人事)與庾公函封(語林云明帝函封詔與庾公信誤致/與王公王公開詔末云勿使冶城公)
(知道王公乃進表答曰伏讀明詔似不在臣臣/開臣閉無有見者明帝甚愧數月不出見王公)與王導
敬(晉中興書云初顯宗㓜冲見王導恒拜又帝與導手/詔則曰敬白中書作詔則曰敬問於是以為永制)
見詔歎曰聖主(東觀漢記第五倫傳云倫每見/光武詔書常歎息曰此聖主也)奉詔驚
喜踊躍(曹植表云即日奉/手詔驚喜踴躍)青筒詔勑(晉八王故事云張/方逼上出謁宗廟)
(上以青筒詔勅中書曰/朕體中不佳不堪出也)朱鈞施行(漢舊儀云詔書/以朱鈞施行)闇不
見事以此示之(釋名云詔照也人闇不見事則有/所犯以此照示使昭然知所由也)使自
驚飾不敢廢慢(釋名云勑飾也使自/驚飾不敢廢慢也)
　　　章三十四
子雲筆有餘力(論衡云谷子雲唐子髙/章奏百上筆有餘力)孔璋㣲為煩冨
(魏文帝與呉質/書見前論文篇)公車受章無避反支(濳夫論云明帝問/今旦何得無上書)
(者左右對曰反支故帝曰民既廢農遠來詣闕而復使/避反支是則又奪其日而寃之也乃敕公車受章無避)
(反支/補)懷刀截章州受其短(呉志太史慈為郡奏曹史㑹/郡與州有隙曲直未分以先)
(聞者為善時州章已去郡守恐後之選慈以行慈晨夜/取道到洛陽詣公車門見州吏始欲求通慈問曰君欲)
(通章耶吏曰然問章安在曰車上慈曰章題署得無誤/耶取來視之吏殊不知其為郡使也因為取章慈已先)
(懷刀便截敗之因與吏共亡去後有司以格章之故不/復見理州受其短由是知名而為州家所疾恐受其禍)
(乃避之遼/東續補)置章御坐(後漢周舉為平邱令上書言當世/得失辭甚切正尚書郭䖍應賀等)
(見之歎息共上䟽稱舉忠直欲/帝置章御坐以為規誡續補)對揚王庭(文心雕龍曰/原夫表章之)
(為用所以對揚王/庭昭明心曲續補)
　　　表三十五
思之於内表施於外(釋名云下言上曰表思之於内表/施於外也又曰上示之於上也又)
(曰言言其/意也補)孔璋殊健(魏文帝與呉/質書見前)阮瑀之俊(典論云陳/琳阮瑀之)
(章表書記/今之俊也)樂假潘筆潘取樂㫖(典論云樂廣累遷侍中/河南尹廣善清言而不)
(長於筆將讓尹請潘岳為表岳曰當得君意廣乃作二/百句語述已之志岳因取次比便成名筆時人咸云若)
(樂不假潘之筆潘不取/樂之㫖無以成斯美也)再呈不可意五字乃悅服(世語/曰司)
(馬景王命中書令虞松作表再呈輒不可意命松更定/經時松思竭不能改心存之形於顏色鍾㑹察其有憂)
(問松松以實告㑹取視為定五字松恱服以呈景王王/曰不當爾耶誰所定也松曰鍾㑹向亦欲啟之㑹公見)
(問不敢饕其能王曰如此可大用可令來㑹問松王所/能松曰博學明識無所不貫㑹乃絶賔客精思十日平)
(旦入見至二鼓乃出出後王獨/拊手歎息曰此真王佐材也補)操筆便成(後魏董紹傳/云孝武崩周)
(文與百官共推文帝上表勸進令吕思禮薛澄上表前/後再奏帝尚執謙冲不許周文曰為文能動至尊惟董)
(公耳乃命紹為第三表紹操/筆便成表奏文帝乃允續補)口占上表(髙堂隆集隆寢/疾篤口占上䟽)
(曰紂懸白旗桀放鳴條天子之尊湯武有之豈伊異人/皆明王之胄也臣觀黄初之際天兆其戒異類之鳥育)
(長燕巢口爪胷赤此魏室之大異也冝防鷹揚之臣於/蕭墻之内可選諸王使君國典兵星羅棊跱鎮撫皇畿)
(翼亮帝室昔周之東遷晉鄭是依諸吕之亂實頼朱虗/斯葢前代之明鑒也補案習鑿齒曰髙堂隆可謂忠臣)
(矣君侈每思諫其惡將死不㤀憂社稷正辭動於昏主/明戒騐於身後謇諤足以勵物徳音没而彌彰可不謂)
(忠且智/乎附)
　　　書記三十六
應璩善書記(文章叙録曰應璩博學好屬文善為書/記又呉質别傳云質有才學善為書記)葛
龔善文記(後漢書葛龔傳云和帝時龔以善文記/知名著文賦碑誄書記凡二十篇補)谷永
便筆札(漢書云谷永字子雲便於筆札故世人/云谷子雲之筆札婁君卿之脣舌也)穆之便
尺牘(沈約宋書云劉穆之與朱齡石並便尺牘常於髙/祖坐與齡石答書自旦至中穆之得百函齡石得)
(八十函而穆之應對無廢客案穆之内總朝政外供軍/旅决斷如流事無擁滯賔  輻輳求訴百端内外諮禀)
(盈堦滿室目覽辭訟手答牋書耳行聴受口並酬應不/相參渉皆悉贍舉又數客暱賔言談賞笑引日亘時未)
(嘗倦苦裁有閒暇自手冩書尋覽篇章校定墳籍性奢/豪食必方丈旦輒為十人饌穆之既好賔客未嘗獨餐)
(毎至食時客止十/人以此為常補)陳遵馮几口占(漢書陳遵字孟公性/善書與人尺牘主皆)
(藏去以為榮請求不敢逆所到衣冠懷之惟恐在後時/列侯與遵有同姓字者每至人門曰陳孟公坐中莫不)
(震動既至而非因號其人曰陳驚坐云王莽素竒遵材/在位多稱譽者繇是起為河南太守既至官當遣從史)
(西召善書吏十人於前治私書謝京師故人遵馮几口/占書吏且省官事書數百封親䟽各有意河南大驚補)
王平口授作書(蜀志云王平生長戎旅手不能書所識/不過十字而口授作書皆有意理使人)
(讀史漢諸記傳聽之偹知其/大義徃徃論說不失其指補)含欣而秉筆大笑而吐辭
(陳思王與/丁敬書)冩情於萬里精思於一隅(傅咸紙賦云若乃/六親乖分離羣索)
(居鱗鴻附便援筆飛書冩/情於萬里精思於一隅)簡書如雨(王傑集阮瑜誄云/既登宰輔充我秘)
(府允司文章爰及軍旅庶績惟殷/簡書如雨強力敏成事至則舉)紙落如雲(潘岳楊荆/州誄云多)
(才豐藝強記洽聞艸𨽻兼善尺牘必珍足/不輟行手不釋文翰動若飛紙落如雲補)粲然耀眼(陸/景)
(書云獲答虎蔚徳音孔/昭披紙尋句粲然耀眼)過百萬之衆(抱朴子云昔魯連/以書下聊城是分)
(毫之力過百/萬之衆也)勝十萬之衆(晉書云荀勗與裴秀羊祜共/管機宻時將發使聘呉並遣)
(當時文士作書與孫皓帝用勗所作皓既報命和親/帝謂勗曰君前作書使呉思順勝十萬之衆也補)翕
然愈疾(典畧云陳琳作諸書及檄草成呈太祖太祖先/患頭風是日疾發而臥讀琳所作翕然而起曰)
(此愈我疾矣/數加厚賜)賢於十部從事(晉書云劉𢎞為荆州鎮沔/漢每有興發手相書喻丁)
(寧欵宻所以人皆感悅有事人爭赴之/咸曰得劉公一紙書賢於十部從事)射城燕將自殺
(魯連子云燕將攻下聊城聊城人或䜛之燕燕將懼誅/因保守聊城不敢歸齊田單攻聊城崴餘士卒多死而)
(聊城不下魯連乃為書約之矢以射城中遺燕將燕將/見魯連書泣三日猶預不能自决欲歸燕已有隙恐誅)
(欲降齊所殺虜于齊甚衆恐已降而復見辱喟然歎/曰與人刃我寧自刃乃自殺聊城亂單遂屠聊城補)誤
書燕國大治(韓子云郢人有遺燕相國書者夜書火不/明因謂持燭者曰舉燭云而過書舉燭舉)
(燭非書意也燕相受書而說之曰舉燭者尚明也尚明/也者舉賢而任之燕相白王大說國以治治則治矣非)
(書意也今世學/者多似此類補)蘇武鴈足係書(漢書云蘇武使匈奴被/留昭帝即位數年匈奴)
(與漢和親漢求武等匈奴詭言武死後漢使復至匈奴/常惠請其守者與俱得夜見漢使具自陳道教使者謂)
(單于言天子射上林中得鴈足有係帛書言武等在某/澤中使者大喜如惠語以讓單于單于視左右而驚謝)
(漢使曰武等實/在於是遣還漢)阮瑀馬上具草(典畧云太祖常使阮瑀/作書與韓遂時太祖適)
(近出瑀隨從因/于馬上具草)孔翊書皆投水(魯國先賢傳云孔翊為/洛陽令置器水于前庭)
(得私書皆投其/中一無所發)洪喬書擲於水(語林云殷洪喬作豫章/郡臨去人寄百餘函書)
(既至石頭悉擲水中因呪之曰沉者自/沉浮者自浮殷洪喬不能作達書郵補)與書皆不發(先/賢)
(行状云杜安年十嵗名稱鄉黨十五入學號神童貴盛/慕安髙行多有與書皆不發以慮後患常鑿壁安書後)
(諸與書者/果有大罪)
　　　符三十七
刻玉符(史記吕不韋傳云華陽夫人承太子閒從容言/子楚質於趙者絶賢來徃者皆稱譽之乃因涕)
(泣曰妾幸得充後宫不幸無子願得子楚立以為適嗣/以託妾身安國君許之乃與夫人刻玉符約以為適嗣)
銅虎符(漢書云文帝二年九月初/與郡守為銅虎符竹使符)黄帝合符(史記云黄/帝合符釡)
(山諸案索隠曰合諸侯符契圭瑞而朝之於釡山猶禹/㑹  侯于塗山然也補括地志云釡山在媯州懷戎縣)
(北山上有/舜廟附)漢帝奪符(漢書云楚圍成臯漢王獨與滕公/共車出成臯玉門北渡河馳宿脩)
(武自稱使者晨馳入張耳韓信壁/奪其印符麾召諸將徃擊齊趙)舜合已符(吕氏春秋/云客有問)
(季子曰奚以知舜之能也季子曰堯固已治天/下矣舜言治天下而合已之符是以知其能也)勝敵之
符(六韜云主與將有隂符凡八等有大勝克敵之符長/一尺破軍擒將之符長九寸降城得邑之符長八寸)
(却敵報遠之符長七寸警衆竪守之符長六寸請糧益/兵之符長五寸敗軍亡將之符長四寸失利亡士之符)
(長三/寸補)得邑之符(見/上)王母之符(帝王世紀云昔蚩尤無道/黄帝討之於涿鹿之野西)
(王母遣道人以符授之黄帝乃立請祈之壇親自/受符視之乃昔者夢中所見也即于是日擒蚩尤)𤣥女
出行(河圖記云𤣥女出行信/符黄帝得之以刺蚩尤)投河送流(抱朴子云葛仙/翁為册書符投)
(江中順流而下次投一符逆流而上次又投/一符不上不下停住中流二符皆為就之)擲屋風靜
(捜神記云呉猛有道術嘗守潯陽參軍周家/有狂風暴起猛即書符擲屋上須臾風静)青符壓鬼
(列仙傳云漢武帝時殿下有怪常見朱衣披髪相隨持/燭而走帝謂劉慿曰卿可除此不慿曰可乃以青符擲)
(之見數鬼傾地帝驚/曰以相試耳乃解之)介象知其謬誤(神仙傳曰介象見/市中門户有道家)
(符悉能讀之/知其謬誤)應詹佩以周旋(王隠晉書云應詹少多患/淳于知乃為符使佩之其)
(文云惟兹寳籙降自旻/蒼佩以周旋萬夀無疆)
　　　檄三十八
隗囂為檄莫不諷誦(東觀漢記云隗囂故宰府檄掾史/善為文書每上檄士大夫莫不諷)
(誦/)應詹作檄見者慷慨(晉書云應詹遷南平太守王澄/為荆州假詹督南平天門武陵)
(三郡軍事及洛陽傾覆詹攘𬒮流涕勸澄赴援澄/使詹為檄詹下筆便成辭義壮烈見者慷慨補)陳琳
愈太祖病(典畧陳/琳見前)易雄列王敦罪(晉書云長沙易雄既/距王敦將謀起兵以)
(赴朝廷雄為作檄遠近列敦罪惡宣募縣境數日之中/有衆千人負粮荷戈而從之丞既固守而湘中殘荒之)
(後城池不完兵資又闕敦遣魏乂李恒攻之雄勉厲所/統扞禦累旬士卒死傷者相枕力屈城䧟為乂所虜意)
(氣慷慨神無懼色送到武昌敦遣人以檄示雄而數之/雄曰此實有之惜雄位微力弱不能救國之難王室如)
(燬雄安用生為今日即戮得作忠鬼乃所願也敦憚其/辭正釋之衆人皆賀雄嘆曰昨夜夢乘車挂肉其傍夫)
(肉必有筋筋者斤也車傍有/斤吾其戮乎尋而敦遣殺之)賊檄百數(東觀漢記云光/武數召諸將置)
(酒賞賜坐席之間以要其死力當此之時賊/檄日以百數憂不可勝上猶以餘閒講經藝)羽檄三至
(魏志云袁紹以董昭領魏郡太守時郡界大亂賊以萬/數遣使徃來交易市買昭厚待之因用為間乘虛掩討)
(輒大克破二日之中羽檄三至驚案昭初領鉅鹿時郡/右姓孫伉等數十人専為謀主  動吏民昭至郡偽作)
(紹檄告郡云得賊羅侯安平張吉辭當攻鉅鹿賊故孝/廉孫伉等為應檄致收行軍法惡止其身妻子勿坐昭)
(案檄告令皆即斬之一郡惶恐乃以次/安慰遂皆平集事訖白紹紹稱善補)為本初作檄(獻/帝)
(春秋云太祖平鄴謂陳琳曰君昔為本初作檄書但罪/孤而已何乃以及父祖乎琳謝曰矢在弦上不得不發)
(也/)髙祖制檄(續晉陽秋云何無忌母劉牢之姊也無忌/與髙祖謀夜於屏風裏制檄文母潛登屏)
(風上窺既知其謀大喜曰/汝能如此吾讐恥雪矣)毛義奉檄動顏(東觀記云廬/江毛義性恭)
(儉謙約少時家貧以孝行稱南陽張奉慕其名徃候之/坐有頃府檄到當以義為守令義奉檄持入白母喜動)
(顏/色)趙曄奉檄心恥(謝承後漢書云趙曄少嘗為縣吏奉/檄送督郵曄心恥于厮役遂弃車馬)
(去到犍為資中詣杜撫受韓詩究竟其術受案資中縣/名杜撫字叔和犍為武陽人也少有髙才  業於薛漢)
(定韓詩/章句附)移書太常(漢書云劉歆欲建立左氏春秋及毛/詩儀禮古文尚書皆列於學官哀帝)
(令歆與五經博士講論其義諸博士或/不肯置對歆因移書太常博士責讓之)移書州郡(後漢/書云)
(韓馥見民情歸袁紹忌其得衆恐將圖已常遣從事守/紹門不聽發兵橋瑁乃詐作三公移書傳驛州郡說董)
(卓罪惡天子危逼企望義兵以/釋國難馥於是方聽紹舉兵)
　
　
　
　
　
　
　北堂書鈔卷一百三
欽定四庫全書
　北堂書鈔卷一百四
　　　　　　　　　　　唐　虞世南　撰
　　　　　　　　　　　明　陳禹謨　補註
　藝文部
　　筆三十九　　　　　紙四十
　　硯四十一　　　　　墨四十二
　　策四十三　　　　　簡四十四
　　牘四十五　　　　　札四十六
　　刺四十七　　　　　劵契四十八
　　袠四十九　　　　　封泥五十
　　　筆三十九
楚謂之聿吳謂之不律(說文云筆所以書也楚謂之聿/吳謂之不律燕謂之拂秦謂之)
(筆/補)立則憲者莫先乎筆(蔡邕筆賦云昔蒼頡創業翰墨/作用書契興焉夫制作上聖則)
(憲者莫先乎筆詳原其所由究察/其成功鑠乎焕乎弗可尚矣補)治世之功莫尚於筆
(成公綏棄故筆賦序云治世之功莫尚於筆能舉萬物/之形序自然之情補案公綏棄故筆賦云有蒼頡之竒)
(生列四目而兼明慕義氏之畫卦載萬物於五行乃發/慮於書契採秋毫之類芒加膠漆之綢繆結三束而五)
(重建犀角之𤣥管屬象齒之纎鋒染青松之㣲煙著不/泯之永蹤則象神仙人皇九頭式範羣生異體怪軀注)
(玉度於七經訓河洛之䜟緯書日月之所躔别列宿之/舎次乃皆是筆之勲人日用而不寤仡盡力於萬機卒)
(見棄於/行路補)舉萬物之形序自然之情(見/上)述事而書之(釋名/云筆)
(述也述事/而書之也)筆䟽可以當面(蔡邕書云侍中執事相見/無期惟是筆䟽可以當面)宣
志(成公綏棄故筆賦云聖人之志/非筆不能宣實人天之偉器也)寫言(傅𤣥筆銘云韚/韚彤管冉冉輕)
(翰正色𤣥墨/銘心寫言)庶事分別(李尤筆銘云筆之強志庶事分/别七術雖衆猶可解説口無擇)
(言駟不及舌筆之/過誤愆尤不㓕)非素不下(三輔决録云韋誕奏蔡邕/自矜能兼斯籀之法非紈)
(素不妄下筆工欲善其事必先利其器用張芝筆左伯/紙及臣墨兼此三具然後可以逞徑文之勢方寸千言)
象齒之管(傳子云漢末一筆之匣彫以黄金飾以和璧/綴以隋珠文以翡翠非文犀之楨必象齒之)
(管豐狐之柱/秋兎之翰)狡兎之毫(曹植長歌行云墨出芳/松之煙筆出狡兎之毫)中山之
毫(史記曰始皇令䝉恬與太子扶蘇/築長城恬取中山兎毛造筆補)北宫之製(漢書云/尚書令)
(僕丞郎月給大筆一䨇/篆題云北宫工作補)作鋤耒(語林云晉蔡洪赴洛洛/中人問曰吳中舊姓何)
(如答曰吳府君聖朝之盛佐明時之俊乂朱永長理物/之宏徳清選之髙望嚴仲弼九臯之鳴鶴空谷之白駒)
(顧彦先八音之琴瑟五色之龍章張威伯嵗寒之荗松/幽夜之逸光陸士龍鴻鵠之徘徊懸鼔之待槌此諸君)
(以洪筆為□耒以紙札為良田以/言黙為稼穡以禮義為豐年補)為刀矟(王羲之筆陣/圖云夫紙者)
(陣也筆者刀矟也墨者鍪甲也水硯者城池也心意者/将軍也本領者副将也結搆者謀略也出入者號令也)
(屈折者殺/戮也補)柔不絲屈剛不玉折(傅𤣥/筆賦)調利(王隐筆銘云/覩其作筆必)
(兎之毫調利難/秃亦有鹿毛)便辟(應瑞新詩云人材不能備各有偏/短長稽可小入中便辟必知芒)
應手而從心光流而星布(傅𤣥筆賦云簡修毫之竒兎/選珍皮之上翰濯之以清水)
(芬之以幽蘭嘉竹翠色彤管含丹於是班匠竭巧良工/逞術纒以素枲納以𤣥漆豐約得中不文不質爾乃染)
(芳松之淳烟寫文象於紈素動/應手而從心焕光流而星布補)墨筆操牘(韓詩外傳云/趙簡子有臣)
(曰周舎立於門下三日三夜簡子使人問之曰子欲見/寡人何事周舎曰願為諤諤之臣墨筆操牘從君之過)
(而日有/記也補)栖筆寢牘(曹植魏徳論云栖筆/寢牘含光而不朗)尚書給筆(後漢/荀悦)
(傳云獻帝好典籍常以班固漢書文繁難省乃令悦依/左氏傳體以為漢紀三十篇詔尚書給筆札辭約事詳)
(論辯多/美補)給筆作頌(東觀漢記云帝召賈逵勑/蘭臺給筆札使作神雀頌)給筆寫書
(後漢書曰曹公以蔡㺵家先多書籍欲令十吏就琰家/寫書琰曰男女禮不親授乞給紙筆一月真草惟命於)
(是繕寫送之/文無遺誤補)授筆修史(晉書曰王隐始著國史成八十/八卷免官家貧未能就遂南遊)
(陶侃又詣江州投庾/元規規給其筆札)下筆成章(孔叢子字季彦為人謙/退下筆則典語成章)
(又魏志曹植對太祖曰/言出為論下筆成章附)援筆寫圖(尚書中侯云𤣥龜負/圖出周公援筆以寫)
(之/)求筆畵寫(神仙傳云劉先主欲伐吳報闗雲長之死/使迎李意期意期到甚敬之問其伐吳吉)
(凶意期不答而求紙畵作兵馬器仗十數萬乃一一裂/壊之曰咄又畵作一大人掘地埋之乃徑去先主不悦)
(果為吳軍/所敗補)攬筆不能増損(典略阮/瑀見前)閣筆不敢措手(典略/云王)
(粲才既髙辯論應機鍾繇王朗等雖各為/魏卿相至於朝廷奏議皆閣筆不敢措手)班超投筆(華/嶠)
(後漢書云班超投筆歎曰大丈夫安能久事筆研乎又/魏略云王思性急嘗執筆蠅集筆端驅去復来思乃怒)
(自起逐蠅不得還乃/擲筆於地蹹壊之)曹公作書筆落於地(吳志云曹公/聞孫權以荆)
(州資劉備方作/書筆落於地)何晏作奏失筆於地(魏末傳云司馬宣/王欲誄曹爽而呼)
(何晏作奏宜上君/名晏忽失筆於地)王充門戸置筆(謝承後漢書云王充/於宅内門戸壚柱各)
(置筆硯簡牘見事而作/著論衡八十五篇補)闞澤傭書供筆(吳志云闞澤居/貧無資常為人)
(傭書以/供紙筆)大蛇銜筆(魏志云管輅往見安平太守王基基/令作卦輅曰當有賤婦人生一男兒)
(堕地便走入竈中死又牀丄當有一大蛇銜筆小大共/視須臾去之也又烏来入室中與燕共闘燕死烏去有)
(此三怪基大驚問其吉凶輅曰直官舎久逺魑魅魍魎/為怪耳兒生便走非能自走直宋無忌之妖将其入竈)
(也大蛇銜筆直老書佐耳烏與燕闘直老鈴下耳令卦/中見象而不見其凶知非妖咎之徴自無所憂也後卒)
(無患/補)夢得大筆(世説云王珣夢人以大筆如椽與之既/覺語人曰此當有大手筆俄而帝崩哀)
(冊謚議皆/珣所草)把三寸弱翰(揚雄答劉歆書/見前著述篇)贈一抱筆(古詩/云有)
(客從南来贈/我一抱筆)良筆下士所無(蔡邕與梁伯張府君書/云復恵良筆下士所無)筆
惡殊不稱意(王羲之與謝安書云復君真筆所/得極為不少而筆至惡殊不稱意)彤管(詩/静)
(女篇云静女其孌貽我彤/管鄭箋云彤管赤管也)素管(傅𤣥雜詩云握/素管搊采牋)載筆(曲/禮)
(見/前)秉筆(國語云知襄子為室美士茁夕焉知伯曰室美/夫對曰美則美矣抑臣亦有懼也知伯曰何懼)
(對曰臣以秉筆事君志有之曰髙山峻原不生草木松/栢之地其土不肥今土木勝臣懼其不安人也室成三)
(年而知氏亡夕案注云士茁/知伯家臣也  夕往也補)赤筆(蔡質漢官儀云尚書/令僕射給赤管大筆)
(两/枝)丹筆(謝後漢書云盛吉為廷尉毎至寒節罪囚當斷/妻夜執燭吉持丹筆夫妻相向垂泣而决罪)
荆筆(拾遺記曰任末年十四學無常師或依林木之下/編茅為庵削荆為筆夜則映月望星暗則燃蒿自)
(照/補)鉛筆(東觀漢記曰曹褎寝則/懐鉛筆行則誦詩書補)刀筆(魏略云張既世單/家富為人有儀容)
(少小工書䟽為郡門下小吏而家富自惟門寒念無以/自逹乃常畜好刀筆及版奏伺諸大吏有乏者輙給與)
(以是見/識焉補)䑛筆(文士傳曰阮瑀䑛筆操檄立成曹/公索筆求改卒無下筆䖏續補)抱筆(後/漢)
(書曹褎為漢禮儀晝夜研精沉吟専思寝則懐抱/筆札行則誦習文書當其念至忘所之適續補)
　　　紙四十
蔡倫造紙(博物志云漢桓帝使桂陽人蔡倫始煑樹皮/以造紙又輿服志蔡侯紙用故麻名麻紙木)
(皮名榖紙故漁網名網紙補又案盛𢎞之荆州記云棗/陽縣百許歩蔡倫宅其傍有池即名蔡子池倫漢順帝)
(時人始以魚網造紙縣人今猶/多能作紙盖倫之遺業也附)尚方作紙(東觀漢記云/蔡倫典作尚)
(方作紙所謂/蔡侯紙也補)賫紙寫國志(王隐晉書云陳夀卒詔下河/南尹華澹遣吏賫紙筆就夀)
(門下寫/三國志)布紙寫起居(虞預表云祕府有布紙三萬餘枚/不任寫御書而無所給愚欲請四)
(百枚付著作吏/書寫起居注)崔瑗送許子但以紙(崔瑗與葛元甫書/云今遣送許子書)
(十卷貧不及/書但以紙耳)陸雲集兄文紙不精(陸雲與平原書云前/集兄文為二十卷書)
(不工紙又惡/恨不精謹啟)惠書四紙(延篤答張興書云惟别三年夢/想憶念向月有逵伯英来惠紙)
(四張讀之反/覆喜不可言)與書六紙(蜀志李嚴與雍闓書/六紙辭喻利害甚切)两紙八行
(馬融與竇伯和書云/書雖两紙八行七字)楊戲指事希盈紙(蜀志楊戲性雖/簡惰省略未嘗)
(以甘言加人以情接物/書符指事希有盈紙)楊修預為答數紙(文士傳云楊/修為魏武主)
(簿嘗白事知必有反覆教豫為答數紙以次牒之有風/吹紙亂遂錯誤公怒推問脩慚懼以實答  案世語曰)
(脩為主簿而為植所友毎當就植慮事有闗忖度太祖/意預作荅教十餘條勅門下教出以次荅教裁出荅已)
(入太祖怪其㨗/推問始泄附)太子紙蔽鼻(三輔故事云衛太子大鼻/武帝病太子入省江充曰)
(上惡大鼻當持紙蔽其鼻而入帝怒子案楚䇿云夫人/鄭褒謂新人曰王愛子美矣雖然惡  之鼻子為見王)
(則必揜子鼻新人見王因揜其鼻王問故鄭褏曰其似/惡聞君王之臭也王曰悍哉令劓之二事正相類䜛人)
(用口信一/轍哉附)帝子持紙花(孫放西寺銘云長沙西寺層構/頎頽謀欲建立時有帝子持紙)
(花挿地故寺東西相去十/餘丈於是建刹正當花處)五色紙(鄴中記云石虎詔書/以五色紙著鳯凰口)
(中令啣之/飛下端門)桃花紙(桓𤣥偽事曰𤣥詔令平淮作青/赤縹桃花紙使極精令速作之)藤角
紙(范寗教云土紙不可以/作文書皆令用藤角紙)生布紙(董巴記云蔡倫以生/布作紙絲綖如故名)
(麻紙以樹皮/作紙名榖紙)牋記紙(先賢行状云延篤從唐溪季受左/傳欲寫本無紙季以殘牋紙與之)
(篤以牋記紙不可/寫乃借本誦之)左伯紙(三輔决録云/見前筆篇)蔡侯紙(董巴記/云東京)
(有蔡侯紙/即倫紙也)縹紙(東宮舊事云皇太子初/拜給縹紅紙各一百枚)緑紙(續晉陽秋/云姚略好)
(書有緑/紙赤軸)素紙(張杭詩云昔吾好典籍下帷幕/董氏吟咏倣遺風染軸舒素紙)牋紙(語林/曰王)
(右軍為會稽令謝公就乞牋紙檢校/庫中有九萬牋紙悉以付謝公補)當䇿(傳咸紙賦云/盖世有質文)
(則理有損益故禮随時變而器與事易既作契以代結/䋲兮又造紙以當䇿夫其為物厥美可珍亷方有則體)
(潔性真含章藴藻實好斯文/取彼之淑以為己新續補)代簡(桓𤣥偽事云古無紙/故用簡非主於敬也)
(今諸用簡者皆以/黄紙代之續補)
　　　硯四十一
斑采散色漚染毫芒(繁欽硯讃云或薄或厚乃圓乃方/斑采散色漚染毫芒㸃黛文字耀)
(明典/章補)節方圓以定形鍛金鉄而爲池(傅𤣥硯賦云採隂之/山之潛璞簡衆材)
(攸宜節方圖以定形鍛金鉄而為池設上下之剖判配/法象乎二儀木貴其能軟石美其潤堅加采漆之膠固)
(含冲徳之/清𤣥補)孔子時物作甚古朴(從征記云夫子床前有/石硯一枚作甚古朴盖)
(孔子生平/時物也)張華用器百祀儼然(顧雅石硯銘曰揚州有/石硯一枚是晉張華所)
(用之器後人思念公徳愛其/物年逾百祀儼然王質也)蘇竟硯(東觀漢記云蘇竟/與劉歆子恭書曰)
(以編簡之才與右史公/從事出人者惟硯也)王充硯(謝漢書云王充于室内/門户墻壁各置筆硯而)
(作論/衡)凍釋㓜童入小學硯氷㓜童讀孝經(崔寔四民月/令云正月硯)
(凍釋命㓜童入小學學篇章十/一月硯氷命㓜童讀孝經論語)少同硯席(漢書云宣帝/時侍中中郎)
(將張彭祖少與帝同硯席/及帝即位以舊恩封矦)與同硯書(晉書云劉𢎞常居/洛陽與武帝同閈)
(共硯席書補又案世語云/曹爽與明帝少同硯書附)安能事筆硯(華嶠後漢書/班超見前)不復畜
筆硯(魏末傳云夏矦𤣥見召還洛絶人道不復畜筆硯又陸雲/與兄機書云君苗能作文見兄文輒云欲燒筆硯)
漆硯(東宫舊事云皇太子/初拜給漆硯一枚)石硯(永嘉郡記云硯溪/一源中多石硯)
　　　墨四十二
出於三輔(范子計然云然墨出三輔又蔡質漢官儀云/尚書令僕丞郎月賜隃糜大墨一枚小墨一)
(枚/)出青松煙(曹植樂府詩云墨出青松煙筆出狡/兎翰古人感鳥跡文字有政判補)藏於
松煙(鄭氏婚禮謁文讃云九子之墨/藏于松煙本性長生子孫圖邉)畫于掌股(拾遺記/曰張儀)
(蘇秦二人同志傭力寫書行遇聖人之文無題/記則以墨畫于掌内及股間夜還折竹寫之補)劉祐買
墨(謝承後漢書云劉祐仕郡為主簿郡将小子嘗出錢/付之令市買菓實祐悉以買筆墨書具與之因曰郡)
(将言郎君年可入小學而但傲狠逺近謂明府無過庭/之教請出授書郡将為使子就祐受經五日一試不滿)
(呈限白决罰遂/成學業也補)葛洪買墨(何法盛晉中興書曰葛洪好/學常伐薪賣以買紙墨續補)
書之入木(神仙傳云漢宣帝徴仙人王逺逺乃題宫門/四百餘字帝怒而削之外字去内字復見墨)
(皆入木/裏續補)噴之成字(神仙傳云班孟能嚼墨一噴/皆成字竟紙各有意義續補)
　　　䇿四十三
大事書䇿(杜預春秋序云大事書/之於䇿小事簡牘而已)先王䇿府(穆天子傳/見前藏書)
(篇/)魯史䇿書(杜預春秋序云仲尼因魯史䇿書成文考/其真偽而志其典禮上以遵周公之遺制)
(下以明将/来之法補)諸侯之䇿(左傳云寗惠子将死召悼子曰吾/得罪於君名在諸侯之䇿曰孫林)
(父寗殖出其君君入則掩之若能掩之則吾子也若/不能猶有鬼神吾有餒而已不来食矣悼子許諾補)金
䇿(張衡西京賦昔者大帝悦秦繆公而覲之饗以鈞天/廣樂帝有醉焉乃為金䇿錫用此土而剪諸鶉首)
(案注云大帝天也覲見也剪盡也言天悦繆公而見之/饗以鈞天之樂帝醉乃以金䇿賜繆公雍州之地而盡)
(鶉首之分鶉/首秦分也補)玉䇿(唐書貞觀中房𤣥齡議封禪儀用玉/䇿四枚各長一尺三寸廣一寸五分)
(厚五分毎䇿五簡/俱以金編續補)
　　　簡四十四
金簡刻而書之(神仙傳云隂長生裂黄表寫丹經一通/封以文石之函置嵩山一通黄櫨之簡)
(漆書之封以青玉之凾置太華山一通黄金之簡刻而/書之封以白銀之凾置蜀綏山一封縑書合為十篇付)
(弟子使世世當有所傳補案長生嘗聞馬鳴生得度世/之妙道乃尋求之遂得相見便執奴僕之役親運履之)
(勞鳴生不教其度世之法但日夕别與之髙談論當世/之事治農田之業以此十餘年長生不懈同時共事鳴)
(生者十二人皆悉歸去惟長生執禮彌肅鳴生告之曰/子真能得道矣乃将入青城山中煑黄土為金以示之)
(立壇西而乃以太清神丹經授之鳴生别去長/生乃歸合之丹成服半劑不盡而即昇天附)玉簡編
以黄金(瀨鄉記云老子母碑曰老子把持仙/録玉簡金字編以白銀紀善綴惡)青簡編以
縹絲(劉向别録云孫子書以/殺青簡編以縹絲䋲)青簡寫書(張璠漢記云吳/祐父恢為南海)
(太守欲殺青簡以寫經書祐年十二諫曰海濱舊多珍/怪上為國家所疑下為權戚所望此書若成則載之兼)
(两昔馬援以薏苡興謗王陽以衣囊徼名嫌疑之間誠/先賢所慎也恢乃止撫其首曰吳氏世不乏季子矣補)
(案注云殺青者以火炙簡令汗取其青易書復不/蠧也兼两者車有两輪故稱两也季子札也附)栁簡
寫經(楚國先賢傳云孫敬以/栁簡寫經本晨夜習誦)青竹去書䖝(郭璞云青竹/為簡以去書)
(䖝/)新竹善朽蠧(劉向别鋒云殺青者直治竹作簡書之/耳新竹有汁善朽蠧凡作簡者皆於火)
(上炙/乾之)畏此簡書(詩云豈不懐/歸畏此簡書)豈汗簡札(後漢書云范滂/為太尉奏刺史)
(二千石權豪之黨二十餘人尚書責滂所劾猥多疑有/私故滂對曰臣之所舉非叨穢姦暴深為民害豈以汗)
(簡札/哉)竹策簡文(文士傳云晉太康中有人于嵩髙山下/得竹簡一枚上有两行科斗書中外傳)
(以相示莫有知者司空張華以問束晳晳曰此漢/明帝顯節陵中簡文也檢驗果然時人服其博)簡紙
經傳(後漢書云元帝令賈逵自選公羊嚴顔諸生髙才/者二十人教以左氏與簡紙經傳各一通  案注)
(嚴彭祖顔安樂俱受公羊春/秋故公羊有嚴顔之學補)折竹為簡(王子年拾遺記/云張儀蘇秦二)
(人同志好學迭剪髮而鬻之以相養或傭力寫書非聖/人之言不讀遇見墳典行途無所題記以墨書掌及股)
(裏夜還而寫之折竹為簡二人每假食於路/剥樹皮編以為書帙以盛天下良書續補)
　　　牘四十五(牒附/)
尺一牘(史記匈奴傳云文帝遺單于書牘以尺一寸辭/曰皇帝敬問匈奴大單于無恙所遺物及言語)
(云云中行説令單于遺漢書以尺二寸牘及印封皆令/廣大長倨傲其辭曰天地所生日月所置匈奴大單于)
(敬問漢皇帝無恙所/遺物言語亦云云補)三千牘(史記云東方朔初入長安/至公車上書凡用三千奏)
(牘公車令两人共持舉其書僅然能勝之人主/從上方讀之止輙乙其處讀之二月乃盡補)周舎執
牘(韓詩外傳云趙簡子有臣周舎立於門下三日三夜/簡子問其故對曰臣為君諤諤之臣秉筆操牘從君)
(之後伺君過/而書之補)獄吏書牘(史記周勃傳云有人上書告勃/欲反下廷尉治之勃以千金與)
(獄吏吏乃書牘背示之曰以公主為證公主者孝/文帝女也勃太子勝之尚之故獄吏教引為證補)與人
尺牘主皆藏去(漢書陳遵見/前書記篇)受牒而退(左傳趙簡子令/諸侯之大夫輸)
(王粟宋樂大心曰我不輸粟我於周為客若之何使客/晉士伯曰自踐土以来宋何役之不㑹而何盟之不同)
(曰同恤王室子焉得辟之子奉君命以㑹大事而宋背/盟無乃不可乎右師不敢對受牒而退  案注右師樂)
(大心/也補)截蒲為牒(漢書云路温舒取澤中/蒲截以為牒編用寫書)
　　　札四十六
谷永便筆札(漢書云谷永字子雲便筆札故時人/云谷子雲之筆札婁君卿之唇舌)曹褒
抱筆札(後漢曹褎/見前筆篇)給札為上林賦(漢書司馬相/如見前賦篇)遺札言
封禪事(漢書云司馬相如死家無遺書問其妻對曰相/如未嘗有書也時時著書人又取去相如未死)
(時為一卷書曰有使来求書/奏之其遺札書言封禪事補)左慈化札(抱朴子云魏武/帝以左慈為妖)
(妄欲殺之使軍人収之慈故欲見而不去乃置之獄獄/中有七慈形状如一不知何者為真以白武帝帝命盡)
(殺之須臾七慈盡化為/札慈徑出走赴羊羣)張惲取札(晉陽秋云梁國張惲/字義元為郡吏入值)
(太守圍棊投札於地惲曰知府君/患風取以支户太守輟棊令坐)
　　　刺四十七
王朗修刺(後漢書邉讓傳云大将軍何進閒讓才名欲/辟命之恐不致詭以軍事徴召既到署令史)
(進以禮見之讓善占射能辭對時賔客滿堂莫不羡其/風府掾孔融王朗並修刺侯焉議郎蔡邕深敬之補)
禰衡懐刺(禰衡别傳云衡少有才辯而氣尚剛傲好矯/時慢物興平中避難荆州建安初遊許下始)
(逹潁川乃隂懐一刺既而無所之適至於刺字漫㓕是/時許都新建賢士大夫四方来集或問衡曰盍從陳長)
(文司馬伯遠乎對曰吾焉從屠沽兒耶又問荀文若趙/稚長云何衡曰文苦可借而弔喪稚長可使監厨請客)
(惟善魯國孔融及𢎞農楊修常稱曰大兒孔/文舉小兒楊徳祖餘子碌碌莫足數也補)載刺盈車
(郭泰別傳云泰名顯士/争歸之載刺常盈車)積刺盈案(長沙耆舊傳云夏侯/叔仁治臨湘丁母憂)
(居喪過禮同郡徐元休弱冠知/名聞而弔焉句日積刺盈案)
　　　劵契四十八
崑崙鐵劵(河圖括地象云/崑崙山出鐡劵)折劵棄責(漢書曰髙祖㣲時/好酒及色常從王)
(媪武負貰酒時飲醉卧武負王媪見其上常有怪髙祖/每酤留飲酒讐數倍及見怪嵗竟此两家常折劵棄責)
(案如淳曰讐亦售也師古曰以簡牘為/契劵既不徴索故折毁之棄其所負補)銅劵盟誓(晉書/應詹)
(傳云天門武陵谿蠻並反詹討降之時政令不一諸蠻/怨望並謀背叛詹召蠻酋破銅劵與盟由是懐詹數郡)
(無/虞)鐵劵世襲(三國典略曰梁任世為豪俗仕於江左志/在立功来歸太祖太祖嘉其逺来待以優)
(禮後除并州刺吏封樂安/公賜以鐵劵聴世傳襲補)匈奴作鐵劵(三輔故事云婁/敬為髙車使者)
(持節至匈奴與其分地界作丹書鐡劵曰自海/以南冠盖之士䖏焉自海以北剛强之士䖏焉)氐𦍑破
鐵劵(晉中興書云愍帝在闗中/與氐𦍑破鐵劵誓不相侵)因燒其劵(戰國䇿云馮/煖約車治装)
(載劵契而行辭曰責畢収以何市而反孟嘗君曰視吾/家所寡有者驅而之薛使吏召諸民當償者悉来合劵)
(劵徧合赴矯命以責賜諸/民因燒其劵民稱萬嵗補)誘劵焚之(沈約宋書顧覬之/傳云覬之家門雍)
(睦為州鄉所重五子約緝綽縝緄綽私財甚豐郷里士/庶多負其責覬之每禁之不能止友後為吳郡誘綽取)
(出諸文劵一大厨覬之悉焚燒宣語逺近/負三郎責皆不須還凡劵書悉燒之矣補)焚削書劵(東/觀)
(漢記云樊重年八十餘終其所假貸人間數百萬遣/令焚削書劵聞者皆慙争徃償之諸子竟不肯受補)燔
燒劵書(沈約宋書王𢎞傳云𢎞父珣頗好積聚財物布/在民間珣薨𢎞悉燔燒券書一不収責餘舊業)
(悉以委付/諸弟補)
　　　袠四十九
線袠有要方(華佗別傳云佗以線為/書囊袠中有秘要之方)綈袠有秘記(後漢/書楊)
(厚傳云厚祖父春卿善圖䜟學為公孫述將漢兵平蜀/春卿自殺戒子統曰吾綈袠中有先祖所傳秘記為漢)
(家用爾其修之統感父遺言服關辭家從犍為周循學/習先法又就同郡鄭伯山受河洛書及天文推歩之術)
(補/)縑袠(晉中興書曰傅𤣥盛書/有青縑袠布袠絹􁐏)絹袠(見/上)
　　　封泥五十
龍圖赤玉匣封泥如黄珠(春秋說/題辭)金泥(續漢書光武封/禪乃求元封封)
(禪事有司奏用玉牒/玉檢水銀和金為泥)石泥(應劭漢官儀云建武三十二/年封太山玉牒石檢金䋲石)
(泥/)青泥(東覲漢記云鄧訓嘗将黎陽營兵屯狐奴以防/其變後遷䕶烏桓校尉黎陽故吏最貧贏者舉)
(國念訓常所􁎁藥北州少乏又知訓好青泥封書從黎/陽歩推鹿車於洛陽市藥還過趙國易陽并載青泥一)
(襆至上谷遺訓其/得人心如是補)紫泥(西京雜記云漢以武都紫/泥為璽室加綈其上補)
　
　
　
　
　
　
　
　
　
　
　北堂書鈔卷一百四
欽定四庫全書
　北堂書鈔卷一百五
　　　　　　　　　　　唐　虞世南　撰
　　　　　　　　　　　明　陳禹謨　補註
　樂部
　　　樂總一(内樂勝則流起至六律五/聲八音七始通缺今補)
樂者心之動也(樂記云樂者心之動/也聲者樂之象也)樂者徳之華也(樂/記)
(云德者性之端也/樂者徳之華也)天地同和(樂記云大樂與天地同/和大禮與天地同節)天
地之和(樂記云樂者天地之/和也和故百物皆化)先王所以節事(左傳云晉/侯有疾使)
(醫和視之和曰疾不可為也是謂近女室疾如蠱非鬼/非食惑以喪志公曰女不可近乎對曰節之先王之樂)
(所以節百事也故有五節遲速本末以相及中聲以降/五降之後不容彈矣于是有煩手淫聲慆堙心耳乃忘)
(平和君子弗聽也物亦如之至于煩乃舍也已無/以生疾君子之近琴瑟以儀節也非以慆心也補)先王
所以飾喜(樂記云樂者先王之所以/飾喜也喜則天下和之)王者功成作樂(樂/記)
(云王者功成作樂治定/制禮其功大者其樂備)天子省風作樂(左傳云景王將/鑄無射伶州鳩)
(曰王其以心疾死乎夫樂天子之職也夫音樂之輿也/而鐘音之器也天子省風以作樂器以鍾之輿以行之)
(小者不窕大者不槬則和/于物物和則嘉成也補)茍無其德不敢作樂　得道
之人可以言樂(吕氏春秋云夫樂之所由來者遠矣天/下太平萬物安寧皆化其上樂乃可成)
(故惟得道之人/其可與言樂乎)揖讓而治樂之謂也(樂記云樂至則無/怨禮至則不爭揖)
(讓而治天下者/禮樂之謂也)合情飾貎樂之事也(樂記云合情飾貎/者禮樂之事也)
貴和尚質(五經通義云樂/貴和而尚質)象徳表功(五經通義云五帝/三皇樂所以不同)
(何樂以象徳有優劣故不同冝又云/樂者所以象徳表功因事之  補)窮髙極遠(樂記云/夫樂極)
(乎天而蟠乎地窮/髙極遠而測深厚)通倫理(樂記云凡音者生于人心/者也樂者通倫理者也)開
山川之風(晉語云晉平公說新聲師曠曰公室其將卑/乎君之明兆于衰矣夫樂以開山川之風以)
(耀徳於廣遠也風徳以廣之風山川以遠之/夫徳廣遠而有時節是以遠服而邇不遷補)達神明之
德(樂記云禮樂偩天地/之情達神明之徳)移風易俗(孝經曰移風易/俗莫善於樂)率神
從天(樂記云樂者敦和率神而從/天禮者别宜居鬼而從地)以感天地(漢書樂志/云夫樂者)
(聖人所以感天地通鬼神安萬民故聽者無不心竦神/悦而承流於是海内被服其風光輝日新而不知所以)
(然/)以順天地(阮籍樂論云聖人作樂將以之/順天地之體成萬物之性也)以承祖宗
(史記汲黯曰凡王者作樂/上以承祖宗下以化兆民)以致鬼神(周禮大司樂職云/以六律六同五聲)
(八音六舞大合樂以致鬼神示以和邦國以/諧萬民以安賔客以說遠人以作動物補)適人之情
(吕氏春秋云樂之務在于和心和心在于行適夫樂之/有適心非有適人之情欲壽而惡夭欲安而惡危欲榮)
(而惡辱欲逸而惡勞四/欲得四惡除則心適矣)防民之情(周禮以六樂防萬/民之情而教之和)管
人情(樂記云禮樂之說管乎人/情矣鄭注云管猶包也)善民心(樂記云樂者聖/人所以善民心)
(其感人/也深)平好惡(樂記云先王之制禮樂非極口腹耳目/之欲也將以教民平好惡而反人道之)
(正/也)防淫奢(白虎通云太平作/樂所以防淫奢)防隆滿節喜盛(樂緯云作/樂所以防)
(隆滿節/喜盛也)以和聲(樂記云禮以道其/志樂以和其聲)以節樂(樂記云凡作/樂者所以節)
(樂/也)以安徳(左傳云晉侯以樂賜魏絳曰夫樂以安徳義/以處之禮以行之信以守之仁以厲之而后)
(可以殿邦國同福禄/來遠人所謂樂之也)以觀徳(樂記云樂行而民/鄉方可以觀徳矣)以定和
(樂記云樂者審一以定和比物以/飾節鄭注云審一審其人聲也)以平心(左傳晏子曰/先王之濟五)
(味和五聲也清濁小大出入周旋以相濟/也君子聽之以平其心心平而徳和也)百物皆化(樂/記)
(見/上)百物不失(樂記云大樂與天地/同和故百物不失)君子以好善小人以
聽過(樂記云樂者情見而義立樂終而/徳尊君子以好善小人以聽過)君子得其道小
人得其欲(樂/記)羽籥干戚樂之器也(樂記云鐘鼔管磬羽/籥干戚樂之器也)
金石絲竹樂之器也(樂/記)修身及家平均天下古樂之所
發也(樂/記)樂勝則流(樂記云樂勝則/流禮勝則離補)樂盈則放(樂記云樂/盈而不反)
(則/放)審音以知樂審樂以知政(樂/記)五音天音也八聲天化
也(尚書/大傳)音起由心(樂記云凡音之/起由人心生也)音感於物(樂記云凡/音之起感)
(于物而動故形于聲聲相/應故生變變成方謂之音)治世之音安以樂(樂記云情/動于中故)
(形于聲聲成文謂之音是故治世之音安以樂其政和/亂世之音怨以怒其政乖亡國之音哀以思其民困聲)
(音之道與/政通矣)亂世之音怨以怒　亡國之音其民困(並見/上)
亡國之音其政㪚(樂記云鄭衛之音亂世之音也比于/慢矣桑間濮上之音亡國之音也其)
(政㪚其民流誣上/行私而不可止也)宋音害徳(樂記子夏曰鄭音好濫淫/志宋音燕安溺志衛音趨)
(數煩志齊音敖辟喬志此四者皆淫/于色而害于徳是以祭祀弗用也補)制雅樂(魏志杜䕫/傳云太祖)
(以䕫為軍謀祭酒參太樂事因令創制雅樂䕫善鐘律/聰思過人絲竹八音靡所不能惟歌舞非所長時㪚郎)
(鄧靜尹齊善詠雅樂歌詩尹胡能歌宗廟郊祀之曲舞/師馮肅服養曉知先代諸舞䕫摠統研精遠考諸經近)
(采故事教習講肄備作樂器紹/復先代古樂皆自䕫始也補)正雅樂(世說云荀公曾/善觧音聲時論)
(為之闇解遂調律吕以正雅樂補案晉書云茍勗字公/曾進位光禄大夫既掌樂事又修律吕並行于世附)
存六代之樂(周禮大司樂職云以樂舞教國子舞雲門/大卷大咸大磬大夏大濩大武鄭注云此)
(周所存六/代之樂補)復先代之樂(魏志杜/䕫見前)文以綵章感以大和(阮/籍)
(樂論云故樂以叙志舞以宣情然後文以/綵章昭以風雅播以八音感以大和補)文之以五聲
(周禮大司樂職云凡六樂者文之以五聲播之以八音/補案鄭注云六者言其均五聲八音乃成也播之言被)
(也/附)六律五聲八音七始(尚書大傳云樂者人性所自有/也故聖王巡守觀其風俗定以)
(六律五聲/八音七始)九歌八風七音六律(左傳子太叔見趙簡子/簡子問揖讓周旋之禮)
(對曰夫禮天之經也地之義也民之行也天地之經而/民實則之是故為禮以奉之為六畜五牲三犧以奉五)
(味為九文六采五章以奉五色為/九歌八風七音六律以奉五聲補)五聲八音(說文云樂/五聲八音)
(摠/也)九奏萬舞(史記趙世家云趙簡子疾五日不知人大/夫皆懼醫扁鵲視之出董安于問扁鵲曰)
(血脉治也而何怪不出三日疾必間間必有言也居二/日半簡子寤語諸大夫曰我之帝所甚樂與百神逰于)
(鈞天廣樂九奏萬舞不類/三代之樂其聲動人心補)六樂六變(周禮大司樂職云/凡六樂者一變而)
(致羽物及川澤之示再變而致羸物及山林之示三變/而致鱗物及邱陵之示四變而致毛物及墳衍之示五)
(變而致介物及土示六/變而致象物及天神)三極九變(劉廣世云設三極九/變之樂作四結十二)
(之/倡)張樂於洞庭之野(荘子曰北門成問于黄帝曰帝張/咸池之樂于洞庭之野吾始聞之)
(懼復聞之怠卒聞之而惑蕩蕩黙黙乃不自得帝曰女/殆其然也吾奏之以人徴之以天行之以禮義建之以)
(太清夫至樂者先應之以人事順之以天理行之以五/徳應之以自然然後調理四時太和萬物四時迭起萬)
(物循生一盛一衰文武倫經一清一濁隂陽調和流光/其聲蟄蟲始作吾驚之以雷霆其卒無尾其始無首一)
(死一生一僨一起所常無窮/而一不可待女故懼也補)張樂于膠葛之宇(相如上/林賦云)
(置酒于浩天之臺/張樂于膠葛之宇)王宫懸諸侯軒懸(周禮小胥職云正/樂懸之位王宫懸)
(諸侯軒懸卿大夫判懸士特懸辨其聲鄭注云樂懸謂/鐘磬之属宫懸四面懸也象宫室四面有牆軒懸三面)
(懸也去南面辟王也判懸左右之合又空/北面特懸懸于東方或于階間而已補)卿大夫判懸
士特懸(見/上)御瞽幾聲(玉藻云御瞽幾聲之上下鄭𤣥注/曰瞽樂人也幾猶察也察其哀樂)
(也/)旄人教舞(周禮旄人職云旄人掌教舞㪚樂舞夷樂/鄭注云㪚樂野人為樂之善者夷樂四夷)
(之樂亦皆有/聲歌及舞補)黄帝曰咸池(吕氏春秋云黄帝命伶倫與/榮將鑄十二鐘以和五音以)
(施英韶以仲春之月乙卯之日/日在奎始奏之命之曰咸池補)少昊曰九淵(帝王世紀/云少昊時)
(有鳯鳥之瑞以鳥紀官于是修其器用/政度户無淫民天下大治作樂曰九淵)顓頊曰五莖(樂/緯)
(云顓頊樂曰五莖注曰能為五行之道立根莖也英案/吕氏春秋云帝嚳命咸黒作為聲歌九招六列六  有)
(倕作為鼙鼔鐘磬吹苓管壎箎鞀推鐘帝嚳乃令人抃/或鼔鼙擊鐘磬吹苓展管箎因令鳯鳥天翟舞之帝嚳)
(大喜乃康/帝徳補)堯曰大章(樂緯云堯樂曰大章注曰言其徳/被格道大章明也  案吕氏春秋)
(云帝堯立乃命質為樂質乃效山林谿谷之音以歌乃/以麋􁊣置缶而鼔之乃拊石擊石以象上帝玉磬之音)
(以致舞百獸瞽叟乃拌五絃之瑟作以為/十五弦之瑟命之曰大章以祭上帝補)舜曰簫韶(樂/緯)
(云舜樂曰簫韶言/能紹堯之徳也)顓頊作樂命曰承雲(吕氏春秋云帝/顓頊登為帝惟)
(天之合正風乃行其音若熈熈凄凄鏘鏘帝顓頊好其/音乃令飛龍作效八風之音命之曰承雲以祭上帝)
天子奏樂是曰樂池(穆天子傳云天子西征至于𤣥池/乃奏廣樂三日而終是曰樂池)
䕫始作樂賞諸侯(禮樂志云䕫始/作樂以賞諸侯)䕫典樂教冑子(尚書/舜典)
(云帝曰䕫命汝典樂教胄子直而/温寛而栗剛而無虐簡而無傲)陽阿楚樂也(淮南子/云奏雅)
(樂者始於陽阿採菱許慎注曰楚樂之名也阿又楚辭/招魂篇曰陳鐘案鼔造新歌渉江採菱發陽  美人既)
(醉朱顔酡娭光𦕈視目曾波二八齊容起鄭舞祍若交/竽撫案下竽瑟狂㑹填鳴鼔宫庭震驚發激楚呉歈蔡)
(謳奏大/吕附)壽人奏樂(漢書樂志云壽/人奏房中之樂)調露樂(樂緯云元音/受氣於天布)
(之於地動靜各有分職不/得越度是謂調露之樂)休成樂(禮樂志云叔孫通奏/饗休成之樂美神明)
(既/也)安世樂(禮樂志云孝惠二年使樂府夏/侯寛備其簫管更名曰安世樂)禮容樂(又云/髙祖)
(六年又作禮容樂主出文始五行舞舞入無樂者將至/至尊之前不敢以樂也出用樂者言舞不失節能以樂)
(終也/補)八音克諧(舜典云八音克/諧無相奪倫)五色不亂(樂記云五色/成文而不亂)
(八風從律/而不奸)和盈於内動發於外(春秋元命苞云樂者和/盈於内動發於外應其)
(發時作樂/以成之)物類相感同聲相應(韓詩外傳云在内者皆/玉色在外者皆金聲然)
(後少師奏升堂之樂即席告入也此言/音樂相和物類相感同聲相應之義也)發揚蹈厲(樂記/云夫)
(樂者象成者也發掦蹈厲太公之志也/鄭注曰發揚蹈厲所以象威武時也)欣喜歡愛(樂記/云論)
(倫無患樂之情也欣/喜歡愛樂之官也)和睦微妙(孝經援神契云樂貴和/睦微妙故聖人盡心以)
(作/之)調和諧合(史記樂書云雅頌之音理而民正嘄噭之/聲興而士奮及其調和諧合鳥獸盡感)
一盛一衰一清一濁(荘子/見前)不怒而威(樂記云禮樂不可/斯須去身致樂以)
(治心則易直子諒之心油然生矣易直子諒之心生則/樂樂則安安則乆乆則天天則神天則不言而信神則)
(不怒而威致樂/以治心者也)無言而悅(荘子曰北門成問於黄帝曰/張咸池之樂于洞庭之野吾)
(始聞之懼復聞之怠卒聞之而惑帝曰女殆其然也吾/奏之無怠之聲調之以自然之命動於無方居於窈㝠)
(或謂之死或謂之生或謂之貴或謂之榮行流㪚徙不/主常聲世疑之稽於聖人聖也者達於情而遂於命也)
(天機不張而五官皆備此/之謂天樂無言而心悅也)直而不倨曲而不屈(左傳云/呉公子)
(札來聘見叔孫穆子說之請觀于周樂使工為之歌頌/曰至矣哉直而不倨曲而不屈邇而不偪遠而不携遷)
(而不淫復而不厭哀而不愁樂而不荒用而不匱廣而/不宣施而不費取而不貪處而不底行而不流五聲和)
(八風平節有度守有/序盛徳之所同也補)思而不貳怨而不言(又云使工為/之歌小雅曰)
(美哉思而不貳怨而不言其周/徳之衰乎猶有先王之遺民焉)廣哉熈熈乎(又云使工/為之歌大)
(雅曰廣哉熈熈乎曲而/有直體其文王之徳乎)美哉蕩蕩乎(又曰使工為之歌/豳曰美哉蕩蕩乎)
(樂而不淫其/周公之東乎)如天之無不幬也如地之無不載也(又曰/見舞)
(韶箾者曰徳至矣哉大矣如天之無不幬也如地之無/不載也雖甚盛徳蔑以加於此矣觀止矣若有他樂吾)
(不敢請/已補)揔章聽典六日忘歸(語林云謝興在中朝恒逰/宴還家甚少偶與阮千里)
(揔章中聽一/典六日忘歸)虛已竦神(漢書樂記云夫樂者聖人所以/感天地通鬼神安萬民故聽者)
(無不虚已/竦神也)洞心駭耳(司馬相如上林賦云置酒乎顥天/之臺張樂乎膠葛之㝢撞千石之)
(鐘立萬石之虡奏陶唐氏之舞聽葛天氏之歌千人唱/萬人和山陵為之震動川谷為之蕩波巴渝宋蔡淮南)
(干遮文成顛歌族居遞奏金鼔迭起鏗鎗闉鞈洞心駭/耳荆呉鄭衞之聲韶濩武象之樂隂淫案衍之音鄢郢)
(繽紛激楚結風俳優侏儒狄鞮之唱所以娯耳目樂心/意者麗靡爛漫于前靡曼美色于後補案文選翰注曰)
(巴俞舞曲名宋蔡二國出善歌者于遮古曲名文成其/人善歌郭璞曰巴西閬中有渝水獠居其上好舞髙祖)
(募取以平三秦後使樂府習之因名巴俞舞也向曰鄢/郢之人善舞繽紛舞袖貌激急也言楚舞之急可縈結)
(迥風也字書曰䪚鼔聲闕/與鏜䪚與鞈古字通附)為來儀之瑞(孔融與許博士/書曰今足下遠)
(以彛器金石並至/為國家來儀之瑞)下太一之神(樂緯/云)鳯凰來儀(尚書益/稷篇云)
(簫韶九成鳯凰來儀孔安國注云韶舜樂名簫見細器/之備備樂九奏而致鳯凰則餘鳥獸不待九而率舞矣)
𤣥鵠降儀(曹毗揚都賦云越吟則𤣥/鵠降儀楚奏則梁塵為飛)百獸率舞(尚書益/稷篇云)
(於子擊石拊石百獸/率舞庶尹允諧補)鳥獸盡感(史記樂/書見前)遺戎王女樂二
八(墨子云秦繆公之時戎強繆公遺之女樂二八戎王/大喜數飲宴日夜不休左右有言秦㓂至者因彎弓)
(而射之秦㓂果至戎王醉/而臥于尊下卒生縛之補)賂晉侯歌鐘二四(左傳云晉/與諸侯伐)
(鄭鄭人賂晉侯以師悝師觸師蠲/歌鐘二四及其鎛鐘女樂二八)文侯聽古樂惟恐卧(樂/記)
(魏文侯問於子夏曰吾端冕而聽古/樂則惟恐臥聽鄭衛之音則不知倦)王莽獻新樂而哀
(漢書王莽初獻新樂於明堂太廟羣臣始冠麟/韋之弁或聞其樂聲曰厲而哀非興國之聲也)合清商
揮流徴(陸機七徴云合清商而絶節揮流徴而/赴曲奏南荆之髙歎詠易水之清角)彈角而
木揺鼔羽而波湧(崔琦云彈角而木揺鼔羽而波湧/斯精誠有以相通神氣有以相感)金
鼓迭起(相如上林/賦見前)金石常韻(左思魏都賦曰金石絲竹/之恒韻匏土革木之常調)
金石齊響(陸機七徴云金石諧而/齊響塤箎恊而和鳴)逸響薄髙雲(傳𤣥七/謨云肆)
(金石於九夏動蛟龜而感鱗/浮景曜皓日逸響薄髙雲)逸響薄華屋(陸機七徴云/施筍簴試絲)
(竹金石陳於璿房/逸響薄乎華屋)
　北堂書鈔卷一百五
欽定四庫全書
　北堂書鈔卷一百六
　　　　　　　　　　　唐　虞世南　撰
　　　　　　　　　　　明　陳禹謨　補註
　樂部
　　　歌篇二
帝俊八子始為歌(山海經云帝俊八子是始/為歌注曰帝俊帝舜也)歌永言(尚/書)
(帝舜篇帝曰䕫命女典樂教胄子直而温寛而栗剛/而無虐簡而無傲詩言志歌永言聲依永律和聲)歌
詠德(劉蒼世祖登歌議云歌/所以詠德舞所以象功)歌德陳(樂記云夫歌直已/而陳徳也鄭注云)
(各因其徳/歌所宜補)歌徳言(何休公羊注云歌者徳/之言也舞者徳之容也)酒樂欲歌(淮/南)
(子云飲酒/樂便欲歌)心喜欲歌(白虎通云樂所以必歌者何夫歌/者口之言之也中心喜樂口欲歌)
(之/)作歌告哀(詩云君子作/歌惟以告哀)情樂而歌(子思云情哀而歌/歌弗信也其絃則)
(是其聲/則非也)歌者在上(禮記云歌者在上匏/竹在下貴人聲也)聲者登堂(禮記/祭統)
(云夫祭有三重焉獻之屬/莫重于祼聲莫重于升歌)上如抗下如墜倨中矩句中
鈎(樂記云樂者上如抗下如墜曲如折止如/橋木倨中矩句中鈎纍纍乎端如貫珠)侯人作南
音(吕氏春秋云禹行功見塗山之女禹未之遇而巡省/南土塗山氏之女乃令其妾待禹于塗山之陽女乃)
(作歌歌曰侯人兮猗實始作為南音/周公及召公取風焉以為周南召南)破斧始為東音(吕/氏)
(春秋云孔甲田于東陽萯山偶入民室主人方乳甲乃/取其子以歸或曰之子是必有殃甲曰以為余子誰敢)
(殃之子長成人斧斫斬其足孔甲曰嗚呼有/疾命矣夫乃作為破斧之歌實始為東音)齊右善歌
　雍門善歌(列子云韓娥東之齊匱糧過雍門鬻歌假/食既去而餘音繞梁欐三日不絶故雍門)
(之人至今善歌哭/效娥之遺聲也)匏梁善歌(淮南子云匏梁之歌可隨/也其所歌者不可為注曰)
(匏梁古善/歌之人也)尚衣能歌(崔豹古今雜記云魏文帝宫人/陳尚衣能歌舞故曰尚衣能歌)延
年變新聲(史記李延年善歌為變新聲而上方興天地/祠欲造樂詩歌弦之延年善承意弦次初詩)
山松婉節制(晉書袁山松善音樂舊歌有行路難曲辭/頗疎質山松好之乃文其辭句婉其節制)
(每因酣醉縱歌之/聽者莫不流涕)趙侯好音(史記趙世家云烈侯好音/謂相國公仲連曰寡人有)
(愛可以貴之乎公仲曰冨之/可貴之則否烈侯曰然補)謝婫愛歌(謝婫歌記云余/少好瑟長而愛)
(歌/)能歌入寵(漢書云武帝李夫人/之兄延年能歌入寵)造曲入宫(漢武故事/云上幸平)
(陽公主家置酒作樂子夫為謳者善歌能造曲毎歌挑/上上喜動起更衣子夫因侍尚衣軒中遂得幸上見其)
(美髮悅之遂納于宫中時宫女數千皆以次幸子夫新/入在籍末嵗餘不得見上擇宫人不中用者出之子夫)
(因涕泣請出上曰吾昨夜夢子夫中庭生梓樹數株豈/非天意乎是日幸之有娠生女凡三幸生二女後生男)
(即戾太/子也補)動朱唇(曹植七啟云紅顏宜笑睇盻流光時與/吾子携手同行踐飛除即閒房花燭爛)
(幄幕張動朱唇發清商揚羅袂振華裳/九秋之夕為歡未央此聲色之妙也補)擢秀頸(杜預云/擢秀頸)
(而長歌聲中節而合度逸清/響於浮雲逰餘音於中路)抗聲長歌(杜預七規云抗/清聲而長歌振)
(輕裙而/屡舞)抗音髙歌(潘岳閒居賦云浮杯樂飲絲/竹駢羅頓足起舞抗音髙歌)朱唇不
起皓齒不離(袁徴歌賦云朱唇不起皓齒不離/或以停而不畱或以去而不去)激長歌
於丹唇(陸機七徴賦云激長歌/於丹唇發鏗鏘乎柔木)激哀音于皓齒(成公綏/云發妙)
(聲于丹唇激哀音于皓齒響抑/揚而潛轉氣衝鬱而熛起補)濳氣内轉哀音外激(繁/欽)
(與魏文帝牋云都尉薛訪子年始十四能轉喉引聲/與葭同音濳氣内轉哀音外激大不抗越細不幽㪚)清
氣獨轉妍弄濳移(袁山松歌賦云朱唇不起皓/齒不離清氣獨轉妍弄濳移)宫商和
暢清弄諧宻(異苑云乗磯山下臨清川昔有漁父宿于/川半夜聞水中有絃歌之音宫商和暢清)
(弄諧/宻)結鄭衛之遺風(張衡七辨云淮南清歌燕餘材舞/列乎前堂遞奏代叙結鄭衛之遺)
(風揚清哇/而激楚補)聲振林木(博物志云薛譚學謳於秦青未窮/青之技而辭歸青餞譚於郊乃撫)
(節悲歌聲振林木響/遏行雲譚乃謝求返)響拂丹梁(魏文帝詩云兹歌奏新/詩逰響拂丹梁繁音赴)
(促節慷慨/時激揚)餘音繞梁(列子/見前)響遏行雲(博物志/見上)齊唱入雲
(西京雜記云髙帝令戚夫人歌出塞望歸之/曲侍婢數百皆為之和後宫齊唱聲入雲霄)聽者動容
(王粲七釋云聽者/動容梁塵為飛)聽者流涕(晉書袁山/松見前)聞者灑涕(盛𢎞/之荆)
(州記云馬乘縣有老人山居不娶善於謳歌聲甚悲聞/者皆灑涕年八十餘而聲愈妙及病將困隣人徃探之)
(及辭歸老人歌而送之聲振林木/響遏行雲餘音傳谷數日不絶補)眄風長歌(劉楨魯都/賦云𢎞顏)
(揚眸眄/風長歌)臨風浩歌(楚辭九歌云與女沐兮咸池晞女髪/兮陽之阿望美人兮未來臨風怳兮)
(浩/歌)好歌(毛詩云蘇公刺/暴作此好歌)雅歌(謝承後漢書祭遵為將取/士皆用儒術對酒設樂必)
(雅歌/投壺)陽阿妙曲(曹植七啓云既逰觀中原逍遥閒宫情/放志蕩淫樂未終亦將有才人妙伎遺)
(世越容揚北里之流/聲紹陽和之妙曲)淮南清歌(張衡七/辨見上)舜唱卿雲(尚書/大傳)
(曰舜為賔客禹為主人帝乃唱曰卿雲爛兮糺縵縵兮/日月光華旦復旦兮  注云禹為主受舜禪也旦或旦)
(明明相/代也補)湯作晨露(吕氏春秋云湯命伊/尹作大濩歌晨露)帝舜彈琴(樂記/云昔)
(舜作五絃之琴為歌南風家語云帝舜/歌曰南風之薰兮可以解吾民之愠兮)髙祖擊筑(史記/髙帝)
(紀云髙帝幸沛置酒沛宫醉擊筑自歌曰大風起兮/雲飛揚威加海内兮歸故鄉安得猛士兮守四方)春
歌青陽夏歌朱明秋歌西皥冬歌𤣥㝠(史記樂書云漢/家常以正月上)
(辛祠太一甘泉使僮男僮女七十人俱歌春歌青陽夏/歌朱明秋歌西皥冬歌𤣥㝠  案漢書禮樂志鄒子樂)
(云青陽開動根荄以遂膏潤并愛跂行畢逮霆聲發榮/壧處頃聽枯槀復產迺成厥命衆庶熈熈施及夭胎羣)
(生啿啿惟春之褀朱明盛長旉與萬物桐生茂豫靡有/所詘敷華就實既阜既昌登成甫田百鬼乃嘗廣大建)
(祀肅雍不忘神若宥之傳世無疆西顥沆碭秋氣肅殺/含秀垂穎續舊不廢姦偽不萌妖孽伏息隅辟越遠四)
(貉咸服既畏兹威惟慕純徳附而不驕正心翊翊𤣥㝠/陵隂蟄蟲葢藏草木零落抵冬降霜易亂除邪革正異)
(俗兆民返本抱素懷樸條理信義望禮五嶽籍斂之時/掩收嘉榖補臣瓚曰春為青陽夏為朱明韋昭曰西顥)
(一作西皥西方少昊也師/古曰𤣥㝠北方之神也)䟽緩節兮安歌(楚辭九歌云/揚枹鼔兮拊)
(膺䟽緩節兮安歌陳竽瑟/兮浩倡靈偃蹇兮姣服補)援櫂詠歌(黄閔武陵記云緑/蘿山側巖垂水懸)
(下有明月池碧石潭澄澈百尺見底素岩若雪松如挿/翠風來時有絲桐之韻士人為之歌曰仰兹山兮迢迢)
(層石構兮嵯峨樂兹潭/兮安流援爾櫂兮詠歌)曳杖歌(禮記云孔子早作負手/曳杖逍遥於門歌曰太)
(山其頺乎梁木其/壞乎哲人其萎乎)曳屐歌(荘子云曾子居衛捉襟而肘/見納履而踵决曳屐而歌商)
(頌聲滿天地/若出金石)撫節悲歌(博物志/見上)撫絃悲歌(風俗通云百/里奚為秦相)
(堂上作樂所賃浣婦自言知音呼之搏髀援琴撫絃而/悲歌歌曰百里奚初娶我兮五羊皮臨當别行烹伏雞)
(今適冨貴忘我為/尋問之乃其妻也)鼓琴而歌(說苑云曾參耘𤓰而誤斬/其根曾晳怒援大杖擊之)
(曾子仆地有頃乃蘇蹶然而起進曰曩者參/得罪於大人大人得無疾乎退鼓琴而歌)撫絃而歌
(文士傳云太祖聞阮瑀名辟之不應連見偪促乃迯入/山太祖使人焚山得瑀送至召入太祖時征長安大延)
(賔客使就技人列瑀善解音能鼓琴遂撫絃而歌曰奕/奕天門開大魏應期運青葢巡九州征東西人怨士為)
(知己死女為悅者玩恩義茍敷畼他人焉能亂/為曲既㨗音聲殊妙當時冠坐太祖大悅補)鼓盆而
歌(荘子云荘子妻死惠子/弔之箕倨鼔盆而歌)相和而歌(荘子云子桑户孟/子反琴張三人相)
(與友有間而子桑户死相和而歌子貢曰敢問臨/尸而歌禮乎二子相視而笑曰是惡乎知禮也)乘牛
而歌(交州記云俗好鼓琴牧豎/于野澤乘牛唱遼遼之歌)負水而歌(泉州記云歌/山在呉寧縣)
(昔有人乘船從山下過見一女在波間及登北山/負水行歌姿態甚妍而莫知所由故名為歌山)拾穗
並歌(列子云林類年且百嵗拾遺穗於故畦並歌而進/孔子適衛望之于野使子貢往訊之林類行不畱)
(歌不/歇補)據地而歌(史記云東方朔酒酣據地而歌曰陸沈/於俗避世金馬門宫殿中可以避世全)
(身何必深山之/中蒿廬之下)擁楫而歌(說苑云襄成君始封之日衣/翠衣帶玉璏劍履蹻舄立乎)
(流水上楚大夫荘辛過而悅之曰臣願把君之手可乎/襄成君忿然作色而不言荘辛遷延而稱曰君獨不聞)
(夫鄂君方乘青瀚之舟張翠葢㑹鐘鼔之音越人擁楫/而歌曰今夕兮搴中流何日兮得與王子同舟山有木)
(兮木有枝心悅君兮君不知于/是鄂君乃舉繡被而覆之補)執櫂而歌(列女傳曰趙/簡子南擊楚)
(津吏醉不能渡怒將殺之津吏女娟持檝而前曰昔父/聞君東渡不測之水恐風波之起故禱九江三淮之神)
(不勝巫祝盃酒餘瀝醉至於此矣妾願以鄙軀易父之/死簡子將渡用楫少一人娟曰願備員用楫遂與渡中)
(流奏河激之歌曰升彼河兮西觀清水揚波兮杳㝠禱/求福兮醉不醒誅將加兮妾心驚罰既釋兮瀆乃清妾)
(持擑兮操其維蛟龍助兮主將歸呼來/擢兮行勿疑簡子大悅立為夫人補)冗東歌(傅𤣥琵/琶賦云)
(吹西笛兮/冗東歌)發東歌(左思呉都賦曰幸乎館娃之宫張女/樂而娯羣臣羅金石與絲竹若鈞天)
(之下陳發東歌操南音𦙍陽阿詠靺任荆/豔楚舞呉歈越吟翕習容裔靡靡愔愔)坐南歌(張衡/南都)
(賦云齊僮唱兮列趙女坐南歌兮起鄭舞白鶴飛/兮繭曵緒脩袖繚繞而滿庭羅襪躡蹀而容與補)奏名
歌(張華輕薄篇云北里獻/其竒舞大陵奏此名歌)奏大吕(楚辭招魂云/見前樂摠篇)歌無射
(周書云晉平公使叔譽于周見太子晉而與之言五稱/而五窮師曠曰請使暝臣往與之言若能懞子反而復)
(之師曠見太子與語師曠東躅其足曰善哉善哉王子/曰太師何舉足驟師曠曰天寒足觸是以數也王子曰)
(請入坐遂敷席注瑟師曠歌無射曰國誠寧兮遠人來/觀脩義經兮好樂無荒乃注瑟于王子王子歌嶠曰何)
(自南極至于北極絶境越國弗愁道遠師曠/蹶然起曰暝臣請歸王子賜之乘車四馬補)歌白狐(吕/氏)
(春秋云禹年三十未娶過塗山有白狐九尾而造塗山/人歌曰綏綏白狐九尾龎龎成家成室我都彼昌禹因)
(娶塗/山女)歌黄鵠(列女傳云陶嬰者魯陶門之女也少寡養/㓜孤無昆弟紡織為產魯人或聞其義將)
(求焉嬰聞之恐不得免作歌明已之不更二也其歌曰/黄鵠之早寡兮七年不雙鵷頸獨宿兮不與衆同夜半)
(悲鳴兮想其故雄天命早寡兮獨宿何傷寡婦念此兮/泣下數行嗚呼哀哉兮死者不可忘飛鳥尚然兮况于)
(忠良雖有賢匹兮終不重行魯人聞之曰斯/女不可得已遂不敢復求嬰寡終身不改補)歌麥秀(枚/乘)
(七發云龍門之桐以為琴野繭之絲以為絃孤子之鉤/以為隠九寡之珥以為約使師堂操張伯牙為之歌歌)
(曰麥秀□兮雉朝飛向虚壑兮背槁槐依絶區兮臨廻/溪飛鳥聞之翕翼而不能去野獸聞之垂耳而不能行)
(蚑蟜螻蟻聞之拄/喙而不能前補)歌采菱(淮南子曰歌采菱發陽阿鄙/人聽之不若延露陵陽非歌)
(拙也聽/各異也)歌碧室(漢武内傳云西王母降命侍女安法嬰/歌𤣥雲曲上元夫人彈雲林之璈歌部)
(𤣥之曲其辭曰淥景清颷起雲葢/映朱葩蘭房闢琳闕碧室啓瓊沙)歌𤣥圃(漢武内傳云/西王母降命)
(侍女安法/嬰歌𤣥圃)歌玉蘭(漢武内𫝊云西王/母歌玉蘭之曲)歌玉昭(漢武内傳/云上元夫)
(人歌/玉昭)甯戚飯牛(三齊記云康浪水在濟城西南甯戚扣/牛角歌曰康浪之水白石粲中有鯉魚)
(長尺半轂布單衣裁至骭清朝飯牛至夜半黄犢上坡/且休息吾將捨汝相齊國  案戚欲干齊桓公無以自)
(達飯牛車下望見桓公而悲擊牛角而疾為商歌曰南/山矸白石爛生不逢堯與舜禪短布單衣適至骭從昏)
(飯牛薄夜半長夜漫漫何時旦桓公曰/異哉歌者非常人也命後車載之補)馮煖彈鋏(戰國/䇿云)
(齊人有馮煖屬孟嘗君願寄食門下孟嘗君授之居有/頃倚柱彈其劒歌曰長鋏歸來兮食無魚云云  案史)
(記馮煖作馮驩初驩聞孟嘗君好客躡屩而見之孟嘗/君曰先生遠辱何以教文也馮驩曰聞君好士以貧身)
(歸于君孟嘗君置傳舍十日孟嘗君問傳舍長曰客何/所為答曰馮先生甚貧猶有一劍耳又蒯緱彈其劍而)
(歌曰長鋏歸來兮食無魚孟嘗君遷之幸舍食有魚矣/五日又問傳舍長答曰客復彈劍而歌曰長鋏歸來乎)
(出無輿孟嘗遷之代舍出入乘輿車矣五日孟嘗復問/傳舍長舍長答曰先生又嘗彈劍而歌曰長鋏歸來乎)
(無以為家補索隠曰蒯草名緱謂把劍之物言/其劍無物可装但以緱繩纒之故云蒯緱也附)荆軻易
水上一去不復還(史記曰荆軻入秦燕太子丹及賔客/知其事者皆素衣冠送之至易水之)
(上既祖取道髙漸離擊筑荆軻和而歌曰/風蕭蕭兮易水寒壮士一去兮不復還)歌隴頭肝腸
絶(辛氏三秦記云隴右西闗其阪九廻上有清水四注/下俗歌曰隴頭流水鳴聲幽噎遥望秦川肝腸斷絶)
傷王困廹作窮劫之曲(呉越春秋云楚昭王敗辱楚君/臣傷昭王困廹乃援琴為楚作)
(窮劫/之曲)傷王用心作若何之歌(呉越春秋云采葛越之婦/人傷越王用心之苦乃作)
(若何/之歌)尺布斗粟歌(漢書云淮南厲王死民有作歌曰一/尺布尚可縫一斗粟尚可舂奈何兄)
(弟二人/不相容)有志無時歌(後漢書云趙岐字邠卿初名嘉後/避難改名年三十餘有重疾臥蓐)
(七年自慮奄忽乃為遺令勅兄子曰大丈夫生世遯無/箕山之操仕無伊吕之勲天不我與復何言哉可立一)
(貟石立吾墓前刻之曰漢有逸人姓趙/名嘉有志無時命也柰何其後疾瘳補)明君念鄉(漢書/云元)
(帝以明君妻單于明君心念鄉土乃作怨曠之歌曰秋/木萋萋其葉委黄有鳥爰止集于苞桑既得升雲逰倚)
(帷房志念幽沉不得頡頏我獨伊何改往變常翩翩之/燕遠集西𦍑髙山峨峨河水泱泱嗚呼哀哉憂心惻傷)
(補/)細君思土(漢書云漢以江都王女細君妻烏孫悲愁/自作歌曰吾家嫁我兮天一方遠托異國)
(兮烏孫王穹廬為室兮􁇁為墻肉為食兮酪為/漿居常思土兮心内傷願為黄鵠兮歸故鄉)江淮鳥
㪚承之以歌(呉越春秋云越王入呉與羣臣别于浙江/之上越王據船哭顧烏鵠啄江渚之蝦飛)
(去復來而歌之曰彼飛鳥兮鳶烏已迴翔兮翕蘇心在/專兮素蝦何居食兮江湖徊復翔兮㳺颺去復返兮於)
(乎/)梓上孤鶼乃承而歌(琴操云孔子逰於山隅見梓/樹上有孤鶼乃承而歌之)蜀
王心愛畱之乃歌(譙周蜀王本紀云武都有人將其女/獻之蜀王女不安水土欲歸蜀王心)
(愛其女畱之乃作/東平之歌以悅之)趙王夢見想状乃歌(史記趙世家云/武陵王夢見處)
(女鼔琴而歌詩曰美人熒熒兮顏若苕之榮命乎命乎/曾無我嬴異日王飲酒樂數言所夢想見其狀呉廣聞)
(之因夫人而内其女娃嬴孟姚/也孟姚甚有寵于王是為惠后)相如琴歌(相如琴歌云/鳯兮鳯兮歸)
(故鄉遨遊四海求其皇吾今此夕升斯堂有艶淑女在/此房室邇人遐毒我腸何縁交接為鴛鴦又曰鳯兮鳯)
(兮從皇棲得託子尾永為妃交情/通體必和諧中夜相從别有誰補)女子絃歌(幽明録云/句章人至)
(東野還暮不及至門見路傍有小屋燈火因投寄宿有/一女子夜彈琴問其姓名女不答彈絃而歌曰連綿葛)
(上藤一綏復一絙欲知/我姓名姓陳名阿登)越人同舟(說苑/見前)美人獨處(司馬/相如)
(美人賦云有女獨處婉然在牀竒葩逸麗淑質艶光覩/臣遷延微笑而言曰上客何國之公子所從來無乃遠)
(乎遂設㫖酒進鳴琴臣遂撫絃為幽蘭白雪之曲女乃/歌曰獨處室兮廓無依思佳人兮情傷悲有美人兮來)
(何遲日既暮兮顏色/衰願托身兮長自私)棗下纂纂(潘岳笙賦云輟張女之/哀彈流廣陵之名㪚詠)
(園桃之夭夭歌棗下之纂纂歌曰棗下纂纂朱實離離/菀其落矣化為枯枝人生不能行樂死何以虛謚為補)
花上盈盈(異苑云林川聶包死經數年忽詣南豐相沈/道襲作歌其歌笑甚有倫次毎歌輒作花上)
(盈盈正聞行當歸不/聞死復生事異辭怪)夷齊隱而作歌(史記云武王克殷/伯夷叔齊恥之義)
(不食周粟隱于首陽山采薇而食之及餓且死作歌其辭曰/登彼西山兮采其薇矣以暴易暴兮不知其非矣神農虞夏)
(忽焉沒兮我安適歸矣/吁嗟徂兮命之衰矣)四皓退而作歌(崔琦四皓頌云/昔有商山四皓)
(者葢用里先生綺里季夏黄公東園公是也秦世道滅/徳消坑黜儒術于是乃退而作歌曰漠漠商洛深谷逶)
(迤曄曄紫芝可以療飢皇虡邈遠吾將安歸駟馬/髙葢其憂甚大冨貴而畏人不如貧賤而輕世補)不逢
堯舜髙歌夜長(甯戚飯牛見前扣案南山之歌一也南/山白石甯戚以  角取相南山種豆楊)
(惲以拊缶遭誅士際不/諱之朝葢亦難矣附)世無文王乃歌大道(孔叢子云/楚王使使)
(奉金幣聘夫子宰子冉有遂請見問夫子曰太公許由/孰賢夫子曰許由獨善其身者也太公兼利天下者也)
(然今世無文王之君也雖有太公孰能識之乃歌曰大/道隱兮禮為基賢人竄兮將待時天下如一欲何之)
漁者過子胥(越絶書云伍子胥南奔呉至江上見漁者/曰來渡我漁者知其非常人也欲往渡之)
(恐人知之歌而往過之曰日昭昭侵以施與子期甫蘆/之碕子胥即從漁者之蘆碕日入漁者復歌往曰心中)
(目施子可渡河何為不出船到即載入舡而伏半江而/仰謂漁者曰子之姓為誰還得報子之厚徳漁者曰縱)
(荆邦之賊者我也報荆邦之仇者子也兩而不仁何相/問姓名為子胥即解其劒以與漁者曰吾先人之劒直)
(百金請以與子也漁者曰吾聞荆平王有令曰得伍子/胥者購之千金今吾不得荆平王之千金何以百金之)
(劍為漁者渡于斧之津乃發其簞飯請其壺漿而食而/曰亟食而去毋令追者及子也子胥曰諾子胥食已)
(去顧謂漁者曰掩爾壺漿無令之露漁者曰諾子胥/行即覆船挾匕首自刎而死江水之中明無洩也補)接
輿過孔子　登西山(史記/見前)陟北邙(三輔决録云梁鴻東/出闗過京師作五噫)
(之歌曰陟彼北邙兮噫顧瞻帝京兮噫宫闕崔嵬兮噫/民之劬勞兮噫遼遼未央兮噫肅宗聞而悲之求鴻不)
(得/補)魯人歌之子路笑之(禮記云魯人有朝祥而暮歌者/子路笑之夫子曰踰月則其善)
(也/)羅獻固守(荆州先賢傳云昔羅獻守巴東大將歩恊/率衆攻圍固守不下羅因賦詩使人歌以)
(慰城/中人)畱贊臨敵(呉書云畱贊為將臨敵必先被髪呌天/因抗音而歌左右應之歌畢乃進戰)
韓娥謾聲(列子云昔韓娥因謾聲哀哭一里老㓜悲啼/涕泣三日不食娥復謾聲長歌一里老㓜喜)
(躍忭/舞)子直新韻(應璩云文帝在摩陂劉子直能為新聲/帝以屏隔之使合新韻問卞蘭何如對)
(曰子直不復飲食晝夜呻吟/欲作竒異然其音更以哭身)千人唱(司馬相如上林賦/云奏陶唐氏之舞)
(聽葛天氏之歌/千人唱萬人和)萬人歌(潘岳閑中記云秦始皇冢在驪/山運石于渭南諸山故其歌曰)
(運石渭南嶺渭水為不/流千人一唱萬人一歌)白麟之歌(漢書武帝紀云元狩/元年冬十月行幸雍)
(祠五畤獲白麟/作白麟之歌)朱鴈之歌(漢書武帝紀云天漢三年二/月行幸東海獲赤鴈作朱鴈)
(之/歌)寳鼎歌(班固西京賦序云白麟赤鴈/芝房寳鼎之歌薦於郊廟)𤣥雪歌(武帝内/傳云西)
(王母降命侍女/安法嬰歌𤣥雪)白露歌(襄陽耆舊傳云/白露歌曲名也)白雪歌(襄陽耆/舊傳曰)
(宋玉對楚王曰昔楚有善歌者始而曰下里巴人國中/唱而和之者數萬人中而曰陽阿薤露國中唱而和之)
(者數百人既而曰陽春白雪朝日魚離含商吐角絶節/赴曲國中唱而和之者不過數人葢其曲彌髙其和彌)
(寡/補)𤣥靈曲(漢武内傳云西王母呼帝共坐于坐上酒觴/數遍王母乃命諸侍女王子登彈八琅之璈)
(董雙成吹雲和之笙石公子擊昆庭之金許飛瓊鼔震/靈之簧凌婉華拊吾陵之石范成君擊湘隂之磬段安)
(香作九天之鈞于是衆聲澈朗靈/音駭空又命法嬰歌𤣥靈之曲補)秣馬歌(洞厯記云紂/無道比干極)
(諫知必死作/秣馬之歌)魚離歌(襄陽耆舊/傳見上)盛唐之歌(漢書云孝武/帝南巡狩至)
(盛唐望祀虞舜于九嶷登灊天柱山自潯陽浮江親射/蛟江中獲之舳艫千里薄樅陽而出作盛唐樅陽之歌)
(補案師古云蛟狀似蛇而四脚細頸頸有白嬰大者數/圍卵生子如一二斛甕能吞人李斐曰舳船後持柁處)
(也艫船前頭刺櫂處也言其/船多前後相銜千里不絶附)瓠子之歌(漢書武帝紀元/封二年至瓠子)
(臨決河命從臣將軍已下皆/負薪塞河隄作瓠子之歌)薤露(襄陽耆舊/傳見上)豔歌(見陸/機集)
櫂歌(漢武故事云上幸河東觀作秋風辭曰泛樓船兮/濟汾河横中流兮揚素波簫鼔吹兮發櫂歌歡樂)
(極兮哀/情多)楚歌(史記畱侯傳云上欲易太子畱侯招四皓/羽翼之上召戚夫人曰吕后真而主矣戚)
(夫人泣上曰為我楚舞吾為若楚歌歌曰鴻鵠髙飛一/舉千里羽翮已就横絶四海横絶四海當可奈何雖有)
(矰繳尚安所施矢案韋昭/曰繳弋射也其  曰矰附)巷歌(晉書王恭傳云㑹稽王/道子嘗集朝士置酒于)
(東府尚書令謝石因醉為委巷之歌恭正色曰居端右/之重集藩王之第而肆淫聲欲令羣下何所取則石深)
(銜之/補)悲歌(說苑云孫息學悲歌引琴作鄭衛之音/靈公大感故作衛公之曲歌而和之)夏門
之歌(漢書武帝紀云天漢三年/幸北地祠作夏門之歌)渡漳之歌(帝王世紀云/黄帝使伶倫)
(氏為渡/漳之歌)陽阿薤露(襄陽耆舊/傳見前)
　
　
　
　
　
　
　
　
　
　
　
　
　
　北堂書鈔卷一百六
欽定四庫全書
　北堂書鈔卷一百七
　　　　　　　　　　　唐　虞世南　撰
　　　　　　　　　　　明　陳禹謨　補註
　樂部
　　　舞篇三
帝俊始為舞(山海經云帝俊/八子始為舞)隂康教民舞(樂府雜詩云/昔有隂康始)
(教民/舞)舞以導之(吕氏春秋云陶唐氏之始隂多滯/伏人氣壅閼故作舞以宣導之)舞以
宣情(阮籍樂論云歌以叙志舞以宣情然後文/彩照之以風雅播之以八音成之以太和)舞以盡
意(傅毅舞賦云歌以/盡言舞以盡意)節八音而行八風(左傳衆仲/云詳下)觀其
舞知其德(樂記云治民勞者其舞行綴遠治民逸/者其舞行綴短故觀其舞知其徳也)隱公
六佾(左傳云隱公問羽舞數於衆仲對曰天子用八諸/侯用六大夫四士二夫舞所以節八音而行八風)
(也故自八以下於是/公從之始用六佾也)以弓矢舞(周禮大司樂職云詔諸/侯以弓矢舞鄭注云舞)
(謂執弓挾矢揖/讓進退之儀)持干戚舞(五經通義云王者之樂有先/後者各尚其徳也以文得之)
(先文樂持羽毛而舞以武得之先武樂/持朱干玉戚而舞所以增威武也補)舞干羽(尚書孔/傳云干)
(楯羽翳也皆舞/者之所執也)舞雲門以祀天神(周禮大司樂職云乃/奏黄鍾歌大吕舞雲)
(門以祀天神鄭注云以黄鍾之鍾火吕之聲為均者黄/鍾陽聲之首大吕為之合奏之以祀天神尊之也天神)
(謂五帝及日/月星辰也)舞咸池以祭地祗(周禮大司樂職云乃奏/太簇歌應鍾舞咸池以)
(祭地祗鄭注云太簇陽聲第一應鍾為之合咸池/大咸也地祗所祭于北郊謂神州之神及社稷補)兵舞
山川(周禮舞帥職云教兵舞/帥而舞山川之祭祀)帗舞社稷(又云教帗舞帥/而舞社稷之祭)
(祀/)羽舞四方(又云教羽舞帥而/舞四方之祭祀)四時舞(漢書禮樂志云/孝文廟奏昭徳)
(文始四時五行之舞四時舞者孝/文所作以明示天下之安和也)五行舞(又云髙祖廟/奏武徳文始)
(五行之舞舜武徳舞者象天下樂已行武以除亂也文/始舞者本  招舞也髙祖更名曰文始示不相襲也五)
(行舞者本周舞也秦始/皇更名曰五行也補)盛徳之舞(劉蒼世祖祭歌議云/孝武徳茂作盛徳之)
(舞又漢書禮樂志云孝武廟奏/盛徳文始四時五行之舞補)昭徳之舞(劉蒼世祖祭/歌議言孝文)
(躬行節儉制/昭徳之舞)武始之舞(魏志明帝紀云時有司奏武皇/帝撥亂反正為魏太祖樂用武)
(始之/舞)雲翹之舞(魏名臣奏盧毓云漢武有/雲翹育命之舞以祀天地)咸熈之舞(魏/志)
(明帝紀云時有司奏文皇帝應天/受命為魏髙祖樂用咸熈之舞)持矛助生(五經通義/云東夷之)
(樂持矛舞/助時之生)持羽助養(五經通義云南夷之/樂持羽舞助時之養)持鉞助殺(五/經)
(通義云西夷之樂/持鉞舞助時之殺)持干助藏(五經通義云北夷之/樂持干舞助時之藏)衣文
衣(史記齊人曰孔子為政必霸霸則吾地近焉我之為/先并矣盍致地焉犂鉏曰請先嘗沮之沮之而不可)
(則致地庸遲乎于是選齊國中女子好/者八十人皆衣丈衣而舞康樂也補)衣繡衣(五經通/義云王)
(者樂有先後各尚其徳也以/文得之衣繡衣持羽毛而舞)奮䄂迴腰(成公綏七唱云/奮長䄂以颷迴)
(擢纎腰/以煙起)遞進迭舉(劉邵趙都賦云中山名倡襄國妓女/狄鞮妙音邯鄲才舞衆美駢羅遞進)
(迭/舉)䄂飛縠(崔駰七依云表飛縠以/長䄂舞細腰以抑揚)紆長䄂(左思蜀都賦/云紆長䄂而)
(屢舞翩僊/僊以裔裔)體如遊龍(傳毅舞賦云舞如/遊龍䄂如素蜺)裾若飛燕(張衡/舞賦)
(云裾似飛燕/袖如迴雪)擢纎腰以起烟(成公綏/見前)舞細腰以抑揚(崔/駰)
(七依/見上)若鳯翼之逶迤(袁宏賦云舞迴鸞以紆袖覩佳人/之玉儀曵羅裙以徘徊為鳯翼之)
(逶/迤)似飛鳬之迅疾(卞蘭許昌宫賦美案魏畧云蘭又獻/賦贊述太子徳  太子報曰賦者言)
(事類之所附也頌者美盛徳之形容也故作者不虚其/辭受者必當其實蘭此賦豈吾實哉昔吾邱壽王一陳)
(寳鼎何武等徒以歌頌猶受金帛/之賜蘭事雖不諒義足嘉也附)迅如孤鵠(邉讓章華/賦云縱輕)
(駈以迅起如孤鵠之失羣振華袂以逶迤若遊龍之登/雲于是歡嬿既洽長夜向半琴瑟易調繁手改彈清聲)
(發而響激㣲音逝而流散振弱支而紆統兮若緑繁之/華幹忽飄颻以輕逝兮似鸞飛于天漢補案讓少辯博)
(能屬文作章華賦雖多淫麗之辭/而終之以正亦如相如之諷也附)翩如翔翳(孔偉七引/云舞躡鼔)
(節翩若/翔翳)眩將墜而復舉(張衡南都賦云修神繚繞而滿/庭羅襪躡蹀而容與翩緜緜其)
(若絶眩將/墜而復舉)若奔星之墜河(劉損賦云朱顏眻眄彩鳯長/歌手如迴雪身如轉波縱修)
(袖以終曲若/奔星之赴河)舉長屣以蹈節(張衡七辨云曵羅縠之舞/衣裊纎腰以迴翔舉長屣)
(以蹈節奮髙/袖之翩翻)若風轉而颷回(傅𤣥西都賦云奏新聲理/秘舞颷回風轉流采成文)
(修袖連娟長裾繽紛/起若翔電降若頽雲)妙舞巧於絳樹(魏文帝書與繁欽/云今之妙舞莫巧)
(於絳/樹)妙舞麗於陽阿(邉讓章華臺賦云清歌傳/於林谷妙舞麗於陽阿)觀舞於
淮南(張衡七盤賦云客有觀/舞於淮南者悅而賦之)妙舞於齊趙(張華云妙舞/起齊趙悲歌)
(出三/秦)邯鄲舞(劉邵趙都/賦見上)起鄭舞(楚辭見前/樂摠篇)發東舞(魏文/帝詩)
(云齊唱發東舞/秦彈響西音)雅舞(七收云響細合/節雅舞應絃)祕舞(傅𤣥西都/賦見前)麗
舞(陸機七徵云新粧/起艶麗舞僊僊)工舞(任據麗人舞賦云齊之美姜/趙之倡女既脩婉而多宜尤)
(嬋娟而/工舞)白雪(孫放楚臺賦云歌倡獻遏/雲之聲蛾眉鼓白雪之舞)對舞繩上(漢官/典職)
(云以絲繩繫兩柱相去數/丈兩女倡對舞行於繩上)㑹舞合節(楚辭九歌云縆瑟/兮交鼔簫鐘兮瑶)
(簴鳴䶵兮吹竽思靈保兮賢姱翾飛/兮翠曾展詩兮㑹舞應律兮合節)延年善舞(漢書外/戚傳云)
(李夫人本以倡進兄/延年性知音善歌舞)飛燕學舞(漢書外戚傳云趙飛燕/屬陽阿主家學歌舞成)
(帝嘗過陽阿主作樂上見飛燕而悅之召入宫大幸立/為媫妤  案趙后外傳云飛燕娣弟事陽阿主家為舍)
(置常竊效歌舞積思精切聽至終日不得食後飛燕縁/主家大人得入宫召幸宫中素幸者從容問帝帝曰豐)
(若有餘柔若無骨遷延謙畏若遠若近/禮義人也寧與女曹輩脅肩者比耶補)李陵一别(漢書/李陵)
(傳云陵在匈奴中置酒與蘇武别曰異域之人一别長/絶陵起舞歌曰徑萬里兮度沙漠為君將兮奮匈奴路)
(窮絶兮矢刃摧士衆滅兮名已隤老母已死/雖欲報恩將安歸陵泣下數行因與武決補)仲祖酒酣
(郭子云王仲祖酒酣起舞劉真/長曰阿奴今日不復減向子期)靈帝好胡舞(風俗通云/漢靈帝好)
(胡/舞)仁祖能異舞(郭子云王仲祖謝仁祖同與王公在坐/長史云謝仁祖能作異舞王公命為之)
項伯拔劒身蔽沛公(史記項王畱沛公飲范増數目項/王舉所佩玉玦以示之者三項王)
(黙然不應范增起出召項莊謂曰君王為人不忍若入/前為壽壽畢請以劒舞因擊沛公于坐殺之莊則入為)
(壽壽畢曰君王與沛公飲軍中無以為樂請以劒舞項/王曰諾項莊拔劒起舞項伯亦拔劒起舞常以身翼蔽)
(沛公補案沈約宋志云公莫舞今之巾舞也相傳云項/莊劒舞項伯以袖隔之使不得害漢髙祖且語莊曰公)
(莫古人相呼曰公云莫害漢王也今之用巾葢像項伯/衣䄂之遺式案琴操有公莫渡河曲然則其聲所從來)
(已乆俗云項/伯非也附)吕蒙持楯身分統寧(呉書云凌統怨甘寧/殺其父操寧常備統)
(不與相見孫權亦命統不得讐之嘗于吕蒙舍㑹酒酣/統乃以刀舞寧起曰寧能雙㦸舞蒙曰二公雖能未及)
(蒙之巧也因操刀持楯以身分之後權/知統意因令寧將兵遂徙屯半州補)執戈而舞(莊子/云孔)
(子窮於陳蔡之間七日不食絃/歌鼓琴子路仡然執戈而舞)杖劒而舞(家語云子路/戎服見孔子)
(杖劒而舞孔子曰古之君子忠以為質仁以為衛不出/環堵之室而知千里之外有不善則以忠化之侵暴則)
(以仁固之何待劒乎子路曰由/乃今聞此言請攝齊以受教補)百獸舞(尚書磬案孔傳/云石  也磬音)
(之清者拊亦擊也舉清者和則其餘皆從矣/樂感百獸使相率而舞則神人和可知補)鳯鳥舞(吕/氏)
(春秋云帝嚳命咸黑作為聲歌九招六列六英有倕作/為鼙鼓鐘磬吹苓管壎箎鞀推鐘帝嚳乃令人抃或鼔)
(鼙擊鐘磬吹苓展管箎/因令鳯鳥天翟舞之補)舞𤣥鶴(尚書内傳云奏百人之/樂致𤣥鶴之舞  案韓)
(子云師曠援琴鼔清徴一奏之有𤣥鶴二八道南方來/集于廊門之垝再奏之而列三奏之延頸而鳴舒翼而)
(舞/補)舞飛鳥(劉欽新義云聲音節諧故為之樂所/以上舞飛雲之鳥下躍沉淵之魚)歌舞不
倦(左傳云王子頹享五大夫樂及徧舞鄭伯聞之見虢/叔曰寡人聞之哀樂失時咎殃必至今王子頽歌舞)
(不倦樂/禍也)歌舞井市(詩東門之枌序云幽公淫荒風化之/所行男女棄其舊業亟㑹於道路歌)
(舞於市/井爾)燕餘才舞(張衡七辨云淮南/清歌燕餘才舞)大出手小垂手(明/皇)
(雜録云舞者樂之容也有大出手小垂手或象驚鴻或/如飛燕婆娑舞態也蔓延舞綴也古之能舞者不可勝)
(記開元中有公孫大娘善舞劒/僧懷素見之草書遂長續補)象驚鴻如飛燕(見/上)縈塵
(王子年拾遺云燕昭王即位二年廣延國來獻善舞者/二人一名旋娟一名提嫫並玉質凝膚體輕氣馥綽約)
(而窈窕絶古無倫或行無跡影或積年不飢昭王處以/單綃華幄飲以瓀珉之膏飴以丹泉之粟王登崇霞之)
(臺乃召二人徘徊翔舞殆不自支王以纓縷拂之二人/皆舞容冶妖麗靡于鸞翔而歌聲輕颺乃使女伶代唱)
(其曲清響流韻雖飄梁動木未足嘉也其舞一名縈塵/言其體輕與塵相亂次曰集羽言其婉轉若羽毛之從)
(風末曲曰旋懷言其支體/纒蔓若入懷䄂也續補)集羽(見/上)鞞舞(宋書樂志曹植/鞞舞歌序云漢)
(靈帝西園故事有李堅者能鞞舞遭亂西隨叚煨先帝/聞其舊有技召之堅既中廢兼古曲多謬誤異代之文)
(未必相襲故依前曲改作新歌五篇不敢充之黄門近/以成下國之陋樂焉晉鞞舞歌亦五篇又鐸舞歌一篇)
(幡舞歌一篇鼔舞伎六曲並陳于元㑹今幡鼔/歌詞猶存舞並闕鞞舞即今之鞞扇舞也續補)拂舞(宋/書)
(樂志云江左初有拂舞舊云拂舞呉舞撿其歌非呉詞/也皆陳于殿庭楊泓拂舞序曰自到江南見白符舞或)
(言白鳬鳩舞云有此來數十年察其詞㫖乃是呉人患/孫皓虐政思屬晉也又有白紵舞按舞詞有巾袍之言)
(紵本呉地所出宜/是呉舞也續補)長袖善舞(韓子云長袖善舞/多財善賈續補)飲酒善
舞(晉中興書云殷融為司徒飲酒善舞/終日嘯咏未嘗以事務縈懷續補)
　
　
　
　
　
　
　
　
　
　
　
　
　
　北堂書鈔卷一百七
欽定四庫全書
　北堂書鈔卷一百八
　　　　　　　　　　　唐　虞世南　撰
　　　　　　　　　　　明　陳禹謨　補註
　樂部
　　鐘四　　　鐸五　　　磬六
　　鼓七　　　鼓吹八
　　　鐘四
鳬氏為鐘(周禮考/工記)垂之和鐘(禮記鄭注曰垂堯氏共工/官名  案尚書帝曰疇若)
(子工僉曰垂哉帝曰俞咨垂汝共工傳云舜/問誰能順我百工事者共謂供其職事補)知君(樂叶/圖徵)
(云撞鐘以知君鐘/調則君道得補)法地(說苑云鼓法/天鐘法地)秋分之氣(五經通/義云鐘)
(者秋分之氣萬物至秋而成至冬而藏堅/成不滅絶有如金故金為鐘相繼不絶也)秋分之音(說/文)
(云鐘秋分之/音物種成也)霜降則鳴(山海經云豐山有鐘九/耳郭璞注曰霜降則鳴)冬至日
擊(易通卦驗云人主冬至日/縱八能之士擊黄鐘之鐘)正五鐘立五行(管子云昔/者黄帝以)
(其緩急作五聲以政五鐘一曰青鐘大音二曰赤鐘重/心三曰黄鐘灑光四曰景鐘昧其明五曰黒鐘隱其常)
(五聲既調然後作/立五行以正天時)大不出鈞重不過石(國語景王將鑄/無射而為之大)
(林單穆公曰先王之制鐘也大不出鈞重不過石今王/作鐘也聽之弗及比之不度鐘聲不可以知和制度不)
(可以出節無益於樂/而鮮民財將焉用之)小者不窕大者不槬(左傳云天王/將鑄無射伶)
(州鳩曰王其以心疾死乎夫樂天子之職也夫音樂之/輿也而鐘音之器也天子省風以作樂器以鐘之輿以)
(行之小者不窕大者不槬則和于物物和則嘉成故和/聲入于耳而藏于心心億則樂窕則不咸槬則不容心)
(是以感感實生疾今鐘槬矣王心弗堪其能乆乎滿案/杜注曰天王景王也泠樂官州鳩其名也窕細不  也)
(槬横大不入也不咸不充滿人心也不/容心不堪容也窕他彫切槬户化切附)大厚聲不發大
薄則聲㪚(周禮考工記云鐘已厚則石已薄則播侈則/柞弇則鬱長甬則震鄭注云大厚則聲不發)
(大薄則聲㪚柞聲大外也鬱聲/不舒揚也震鐘掉則聲不正也)氣多故聲大(釋名云鐘/空也内空)
(受氣多/故聲大)近之則音亮(淮南子云鐘之聲也近之則音亮/遠之則聲彰音物固有近不若遠)
(遠不若/近也)大而短其聲疾小而長其聲舒(周禮考工記云/鐘大而短則其)
(聲疾而短聞鐘小而長則其聲舒而遠聞鄭/注云淺則躁躁易竭也深則安安難息也)侈弇之所
由(周禮考工記云鳬氏為鐘/薄厚之所震侈弇之所由)怒而擊之則武喜而擊之
則樂(尹文子曰鐘鼔之聲怒而擊之則武憂而擊之則/悲喜而擊之則樂其意變其聲亦變意誠感之達)
(于金石而/况于人乎)大者謂之鏞小者謂之棧(爾雅云大鐘謂之/鏞其中謂之剽小)
(者謂之棧其案郭璞注云書曰笙鏞以間亦名鑮剽者/聲輕疾也  中微小故曰剽棧淺也東晉興元元年㑹)
(稽縣人家井中得一鐘長三/寸口徑四寸上有銘文補)九乳法九州(樂叶圖徴云/君子鑠金為)
(鐘四時九乳宋均注/云九乳法九州也)五聲作五行(管子/見前)欒謂之銑于謂
之鼔(周禮考工記云兩欒謂之銑銑間謂之于于上謂/之鼔鼔上謂之鉦鉦上謂之舞鄭注云此四名者)
(鐘體也故書欒作樂銑鐘口兩/角于鐘唇之上袪也鼔所擊處)帶謂之篆枚謂之景(周/禮)
(考工記鄭注云帶所以介其名也介在于鼔鉦舞甬衡/之間凡四枚鐘乳也𤣥謂今時鐘乳俠鼔與舞每處有)
(九靣三/十六)舞上謂之甬甬上謂之衡(周禮考工記鄭注云/此二名者鐘柄也)
重二千八百鈞(王粲鐘銘云蕤賔鐘建安中/作重二千八百鈞十有二斤)重三千五
十鈞(又云無射鐘建安中作/重三千五十鈞有八斤)大鐘(三輔舊事云清成門/内大鐘二枚各重萬)
(鈞/)洪鐘(張衡西京賦云洪鐘/萬鈞猛虡趪趪補)音器(左傳/見上)金器(古今樂録/曰凡金為)
(樂器有六皆鐘之類也曰鐘/曰鎛曰錞曰鐲曰鐃曰鐸補)縣謂之旋蟲謂之幹(周禮/考工)
(記鄭注云旋屬鐘柄所以縣也旋蟲者旋/以蟲為飾也今時旋有蹲熊盤龍辟邪)身鏤龍文(戴/延)
(之西征記云洛陽太極殿前左右各三銅鐘大者三十/二圍小者二十五圍博山頭紐作獅子身鏤龍虎文章)
上作獅子(華氏洛陽記云端門内有大鐘上作羣獅子/交鈕遇正朝大㑹擊之與鼔吹相應聲聞二)
(十/里)聽鐘思武臣(樂記云鐘聲鏗鏗以立號號以立横/横以立武君子聽鐘聲則思武臣)鳴
鐘顯功罪(樂叶圖徴云黄鐘生一一生萬物故君子鑠/金為鐘撞鐘以知君道徳宋均注曰鳴鐘顯)
(功罪故樂/用鐘也)和聲清韻(晉起居注云咸熈十年漢中民聞/水涯有異聲若雷既而兩岸崩有)
(鐘十二枚出制作精/巧擊之有和聲清韻)聲響悲激(異苑云西河有鐘在水/中晦朔輒鳴聲響悲激)
(覊客聞/而悽愴)聞於百里(漢舊儀云髙祖廟有鐘十/枚受千石撞之聲聞百里)聞二千里
(華氏洛陽/記見上)介蟲聽(韓詩外/傳詳下)郊雉雊(淮南子云齊景公鑄/大鐘撞之于庭下郊)
(雉皆雊許慎注云鐘/聲如雷震雉皆應之)出撞黄鐘入撞蕤賔(尚書大傳云/天子左右五)
(鐘將出則撞黄鐘而右五鐘皆應之/入則撞𬎼賔鐘而左五鐘皆應之)撞黄鐘大師告出
撞蕤賔少師告入(韓詩外傳云古者天子左五鐘將出/則撞黄鐘馬鳴中律駕者有文御者)
(有數立則磬折拱則抱鼔行歩中規折旋中矩然後大/師奏升車之樂告出也入則撞蕤賔以治容貌容貌得)
(則顏色齊顏色齊則肌膚安蕤賔有聲鵠震馬鳴及倮/介之蟲無不延頸以聽在内者皆玉色在外者皆金聲)
(然後少師奏升堂之樂即席告入也也此言/音樂相和物類相感同聲相應之義  補)始皇造千
石(三輔黄圖云秦始皇造/虞髙二丈鐘小者千石)靈帝鑄千斛(東觀漢記云靈/帝鑄黄鐘二千)
(斛于嘉徳/端門内)宫前自鳴方朔曰山崩弛(東方朔别傳云漢/武帝時未央宫殿)
(前鐘無故自鳴三日三夜不止上問東方朔朔對曰臣/聞銅者土之子以隂陽氣類言之子母相感山恐有崩)
(弛者故鐘先鳴居三日南郡太守上言山/崩延袤二十餘里上大笑賜朔帛三十疋)殿前忽鳴張
華曰蜀銅山崩(異苑云魏時殿前鐘無故大鳴/張華曰蜀銅山崩已而果然)闔閭伐
楚破九龍之鐘(淮南/子)子胥入郢毁十龍之鐘(賈/子)發鯨(張/衡)
(西京賦云發鯨魚鏗華鐘薛宗注曰海中大魚名鯨海/島又有大獸名蒲牢蒲牢畏鯨魚鯨魚一擊蒲牢輒大)
(鳴吼凡鐘欲令聲大故作蒲牢于上以所/擊之者為鯨魚有篆刻文故曰華鐘續補)繞獸(陸翽鄴/中記曰)
(銅鐘四枚如鐸形髙二丈八尺大靣廣一丈二尺/小靣廣七尺或作蛟龍或作鳥獸繞其上續補)
　　　鐸五
金鐸通鼓(周禮鼔人職鄭注云鐸/大鈴也振之以通鼔)木鐸令民(月令云先/雷三日奮)
(木鐸以令兆民曰雷將發聲有不戒其容止者生子不/備必有凶災補案禮書云鐸大鈴也葢鐸有金鐸木鐸)
(金鐸舌以金木鐸舌以木金鐸振武事若司馬之㧓鐸/摝鐸黄池之㑹官師振鐸是也木鐸振文事若書禮所)
(言狥以木/鐸是也附)􁌅鐸拱稽(國語云黄池之㑹呉晉争長未成/邉遽乃至以越亂告呉王昏乃戒)
(令秣馬食士夜中乃令服兵擐甲係馬舌出火竈陳士/卒百人以為徹行百行行頭皆官帥􁌅鐸拱稽建肥胡)
(奉文犀之渠十行一嬖大夫建旌提鼔挾經秉枹十旌/一將軍載常建鼓挾經秉枹為萬人以為方陳皆白常)
(白旂素甲白羽之矰望之如荼王親秉鉞載白旗以中/陳而立左軍亦如之皆赤常赤旟丹甲朱羽之矰望之)
(如火右軍亦如之皆𤣥常𤣥旗黒甲烏羽之矰望之如/墨為帶甲三萬以勢攻雞鳴乃定既陳去晉軍一里昧)
(明王乃秉枹親就鳴鐘鼓丁寧錞于振鐸勇怯盡/應三軍皆譁釦以振□其聲動天地晉師大駭補)擁鐸
狡獵(左思呉都賦云命官帥/而擁鐸將狡獵乎具區)舞者振鐸(傅𤣥歌詩云歌/者齊絃舞者振)
(鐸絃錚錚/鐸琅琅)賈人牛鐸(晉書云荀勗路逢趙賈人牛鐸識/其聲及掌樂音韻未調乃曰得趙)
(之牛鐸則諧矣遂下郡國/悉送牛鐸果得諧者補)
　　　磬六
應夷則之氣象萬物之成(白虎/通云)大謂之毊(爾雅云大磬/謂之毊徒磬)
(謂之/蹇)泗濵浮磬(尚書禹貢水案孔䟽云石在水旁水中/見石似若  上浮然此石可以為磬故)
(謂之浮/磬也補)湘隂之磬(漢武帝内傳云西王母命/侍女范成君擊湘隂之磬)笙磬(周禮/眡瞭)
(職掌凡樂擊頌磬笙磬鄭注云/磬在東方曰笙在西方曰頌)頌磬(見/上)笙磬同音(詩云/鼔瑟)
(鼔琴笙/磬同音)玉磬遺響(傅𤣥七謨云伯䕫/作玉磬遺響至今)磬聲和則公卿信
(易通卦驗云人君擊黄鐘之鐘/與磬聲和則公卿大夫誠信)磬音調則民道得(樂叶/圖徴)
(云擊磬以知民磬音調則民/道得鐘磬之音能動千里也)思封疆(樂記云君子聽磬/聲則思封疆之臣)
知民道(樂叶圖/徴見上)鸞集而舞(東觀漢記云王阜為重泉令/鸞鳥集學宫阜擊磬鸞集而)
(舞/)依我磬聲(詩商頌云既和/且平依我磬聲)漢武招仙(洞㝠記云漢武/帝起招仙閣于)
(甘泉宫西其上縣浮/金輕玉之磬續補)臧文以糴(國語曰魯饑臧文仲以/玉磬如齊以糴續補)
馮定雲韶(唐書文宗好雅樂詔太常卿馮定采開元/雅樂製雲韶法曲雲韶樂有玉磬四續補)楊
妃緑玉(開元記云楊妃善擊磬乃取藍田緑玉琢/之備極精巧幸蜀還乃送太常藏之續補)
　　　鼓七
為羣音之長(五經要義云鼔所以/檢樂為羣音之長)有金石之聲(世說云/禰衡被)
(魏武帝謫為鼔吏正月半試鼔衡揚枹為漁陽叅檛淵/淵有金石聲四座為之改容  案後漢書禰衡傳云曹)
(操聞衡善擊鼔乃召為鼔吏因大㑹賔客閲試音節衡/為漁陽叅檛容態有異聲節悲壯聽者莫不慷慨補注)
(云檛擊鼔杖也叅/檛是擊鼔之法附)整勑三軍(李充鼔銘曰鼔著/明時整勑三軍)聽聲則
思將帥之臣(樂記云君子聽鼓鼙/之聲則思將帥之臣)音調則臣道得(樂叶/圖徴)
(云樂有鼔擊鼔以知/臣鼔音調則臣道得)伊耆之樂(明堂位云土鼔蕢桴葦/籥伊耆氏之樂也鄭注)
(云蕢當為凷籥如笛三孔伊耆氏古天子有天下之號/也今有姓伊耆氏者謹案土鼔築土為鼓蕢桴以土凷)
(為/桴)宻須之鼔(帝王世紀云周/有宻須之鼔)羅浮石鼔(羅浮山記云羅/浮山東有兩石)
(鼔扣之其/聲清越)駱越銅鼔(范曄後漢書云馬援好騎善别名/馬於交趾得駱越銅鼔乃鑄為馬)
(式還上之因表曰臣謹依儀氏䩭中帛氏口齒謝氏脣/鬐丁氏身中備此數家骨相以為法馬髙三尺五寸圍)
(四尺四寸有詔置于宣徳殿下以為名馬式焉補案援/銅馬相法曰水火欲分明水火在鼻兩孔間也上唇欲)
(急而方口欲紅而有光此馬千里頷下欲深下唇欲緩/牙欲前向牙欲去齒一寸則四百里牙劍鋒則千里目)
(欲滿而澤腹欲充膁欲小季肋欲長縣薄欲厚而緩縣/薄股也腹下欲平滿汙溝欲深長而膝本欲起肘腋欲)
(開膝欲方蹄欲厚/三寸堅如石補)靈鼓(張衡東京賦云撞洪鐘伐靈鼔/旁震八鄙軯礚隱訇若疾霆轉)
(雷而激迅/風也補)聖鼓(始興記云陽山縣有石墟村村下有/豫章木秦時伐木為鼔名曰聖鼓)金
鼔(司馬相如上林賦云/遞奏金鼔迭起鏗鏘)土鼓(周禮籥章職云凡國祈年/于田祖龡豳雅擊土鼔杜)
(子春云土鼔以瓦為匡以革為兩面可擊也鄭注/云豳雅者七月也謂之雅者以其言男女之正)以雷
鼓鼔神祀(周禮鼔人職鄭注云雷鼔/八面鼓也神祀祀天神也)以靈鼔鼓社祭(鄭/注)
(云靈鼔六面也/社祭祭地祗也)以路鼔鼓鬼享(鄭注云路鼔四面鼔/也鬼享享宗廟也)以
鼖鼓鼓軍事(鄭注云大鼔謂之/鼖鼖長八尺也)以鼛鼓鼓役事(鄭注云/鼛鼔長)
(丈二/尺)以晉鼓鼓金奏(鄭注云晉鼔長六尺六寸/金奏謂樂作撃偏鐘也)樹靈鼉
之鼓(史記李斯上書曰致昆山之玉垂明月之珠服太/阿之劍乗纎離之馬建翠鳯之旗樹靈鼉之鼔補)
擊黄鐘之鼓(易通卦驗云冬至日/人君擊黄鐘之鼓)蕢桴土鼓(禮運/云)王桴
鼉鼓(陳思王九歌詠云/王執桴兮駭鼉鼔)銅丸撾鼓(漢書史丹傳云元帝/好音樂或置鼙鼔殿)
(下天子自臨軒檻上隤銅丸以撾鼓聲中嚴鼔之節後/宫及左右習知音者莫能為而定陶共王亦能之上數)
(稱其才丹進曰凡所謂材者敏而好學温故知新皇太/子是也若乃器人于絲竹鼔鼙之間則是陳惠李微髙)
(于匡衡可相國也于/是上黙然而笑補)鼉鼓逢逢(詩靈臺篇云鼉鼓逢逢/矇瞍奏公  案毛傳云)
(逢逢和也有眸子而無見曰/矇無眸子曰瞍公事也補)鞉鼓淵淵(詩毛傳云淵/淵深遠也)以
威天下(山海經云東海有獸名曰䕫黄帝得之以其皮/為鼔橛以雷獸之骨聲聞五百里以威天下)
(案郭氏傳云雷獸即雷神也人面/龍身鼔其腹則雷橛猶擊也補)
　　　鼓吹八
鼓吹攸始禀命黄軒(陸機鼓吹賦云原鼓吹之攸始葢/稟命於黄軒播威靈於兹樂亮聖)
(器而成/文補)帝之寳器殊代所尊(又云信帝王之寳/器固殊代之所尊)古軍之
聲獻㨗之樂(孫毓東宫鼔吹議云鼔吹者葢古人之軍/聲振旅獻㨗之樂也後稍用之期㑹用之)
(道路/焉)聞其音而徳和省其詩而志正(又云聞其音而徳/和省其詩而志正)
(威儀足以化民俗/制度足以和神人)諸葛作鼓吹(呉志諸葛恪傳云孫權/拜恪撫越將軍領丹陽)
(太守授􁦌㦸武騎三百拜畢命/恪備威儀作鼔吹導引歸家補)節應氣以舒卷響隨風
而浮沉(陸機鼔/吹賦)興竒變而特矯䕶危節以清越(陸機鼔/吹賦)
所以宴樂(崔豹古今注曰漢樂有黄門鼔吹天子所以/宴樂羣臣短簫鐃歌鼔吹之常亦以賜有功)
(諸侯也/續補)所以示喜(唐㑹要曰太和中太常禮院奏云謹/案凱樂鼔吹之歌曲也周禮大司樂)
(職王師大㨗則奏凱樂注云獻功之樂也又司馬之職/師有功則凱樂獻于社注云兵樂曰凱司馬兵法曰得)
(意則凱樂所以/示喜也續補)數部鼔吹(世說云阮歩兵嘯聞數百歩/蘇門山中忽有真人樵伐者)
(咸共傳說阮籍往觀見其人擁□巖側籍登嶺就之箕/踞相對籍商畧終古上陳黄農𤣥寂之道下考三代盛)
(徳之美以問之仡然不應復叙有為之教棲神導氣之/術以觀之彼猶如前凝􁀙不轉籍因對之長嘯長乆乃)
(笑曰可更作籍復嘯意盡退還半嶺許聞上􁀙然有/聲如數部鼔吹林谷傳響顧㸔乃向人嘯也續補)兩
部鼓吹(南齊書云孔稚圭風韻清疎門庭之内草萊不/剪中有蛙鳴稚圭曰以此當兩部鼔吹續補)
知打鼔吹(世說云王大將軍年少時舊有田舍名語音/亦楚武帝喚時賢共言技藝事人皆多有所)
(知惟王都無所闗意色殊惡自言知打鼔吹帝令取鼓/與之于坐振袖而起揚槌奮擊音節諧㨗神氣豪上旁)
(若無人舉坐歎/其容爽續補)五經鼔吹(世說云孫興公云三都/二京五經鼔吹續補)
　
　
　北堂書鈔卷一百八
欽定四庫全書
　北堂書鈔卷一百九
　　　　　　　　　　　唐　虞世南　撰
　　　　　　　　　　　明　陳禹謨　補註
　樂部
　　瑟九　　　琴十
　　　瑟九
庖羲作瑟(世本云庖羲氏作瑟瑟潔也/作人精潔于心淳一于行也)晏龍為瑟(山海/經云)
(帝俊生晏龍晏/龍是始為琴瑟)朱襄作五絃之瑟(吕氏春秋云古朱襄/氏之治天下也多風)
(而陽氣畜積萬物㪚解果實不成故士達作為五絃/之瑟以采隂氣以定羣生  案士達朱襄氏之臣補)黄
帝損庖羲之瑟(帝王世紀云黄帝損庖羲之/瑟為二十五絃長七尺二寸)以正人徳
(白虎通云瑟者嗇也閑也所/以懲忿窒欲正人之徳也)以定羣生(吕氏春/秋見上)雲和之
瑟(周禮大司樂職鄭/注云雲和地名也)空桑之瑟(同上鄭注云/空桑山名)龍門之瑟
(同上鄭注云/龍門山名)黄鐘之瑟(易通卦驗云冬至日人主/從八龍之士鼔黄鐘之瑟)梓瑟
(楚辭云銵鐘揺簴揳梓瑟些云案注云銵/撞也揺動也揳轢也些說文  語詞也補)寳瑟(漢書金/日磾傳)
(云莽何羅反走趨臥内欲入行觸寳瑟僵日磾得抱何/羅因傳莽何羅反上驚起左右拔刃欲格之上恐并中)
(日磾止勿格日磾捽胡投何羅殿下得禽縳之/補案晉灼云胡頸也捽其頸而投殿下也附)雅瑟(三/禮)
(圖云雅瑟長八尺一寸廣二尺八寸二十三/絃其常用者十九絃其餘四絃謂之蕃羸補)齊瑟(曹植/箜篌)
(引云秦箏何慷/慨齊瑟和且柔)雅善鼓瑟(漢書楊惲報孫㑹宗書云惲/本秦人能為秦聲婦趙女也)
(雅善/鼔瑟)俗好鼓瑟(交州記云要荒/之地俗好鼔瑟)大師鼓瑟服之不窮(吕/氏)
(春秋云鄭大/師鼓瑟云云)素女鼓瑟而悲不止(史記封禪書云太帝/使素女鼔五十絃瑟)
(而悲帝禁不止故破/其瑟為二十五絃)王喬擁瑟(楚辭云少原之野赤松/子王喬皆在旁二子擁)
(瑟而調均之余/因稱乎清商也)子路鼓瑟(說苑云子路鼓/瑟有北鄙之音)瓠巴鼓瑟(孫/卿)
(子云瓠巴鼓/瑟游魚出聽)白虎鼓瑟(張衡西京賦云總㑹仙倡戲/豹舞羆白虎鼓瑟蒼龍吹箎)鼓
瑟而歌(典畧云百里奚相秦其妻傭浣入秦/至奚第自言能鼔瑟遂鼔瑟而歌)倚瑟而歌
(漢書云文帝行霸陵夫/人鼔瑟上自倚瑟而歌)縆瑟交鼓(楚詞云縆瑟兮交鼔/簫鐘兮瑶簴鳴䶵兮)
(吹竽思靈保/兮賢姱補)擁瑟調均(楚辭/見上)朱絃而疏越一唱而三歎
(禮樂記云清廟之瑟朱絃而疏/越一唱而三歎有遺音者矣)作以采隂(吕氏春/秋見上)稱乎
清商(楚辭/見上)細大易序貴賤易位(韓子齊宣王問匡倩曰/儒者鼔瑟乎對曰不也)
(夫瑟以小絃為大聲以大絃為小聲是大小易/序貴賤易位儒者以為害義故不鼔宣王曰然)欲樂則
樂欲悲則悲(尸子云夫瑟賢者以其義而鼔之欲樂/則樂欲悲則悲雖有暴君為之立變補)游
魚出聽(見/前)六馬仰秣(王肅與廣陵太子書云/昔伯牙鼔瑟六馬仰秣)敷席注瑟
(汲冢周書曰晉平公使叔譽于周見太子晉而與之言/五稱而五窮逡巡而退歸告公曰太子晉行年十五而)
(臣弗能與言君請歸聲就復與田若不反及有天下將/以為誅平公將歸之師曠不可曰請使暝臣往與之言)
(若能幪子反而復之師曠見太子稱曰臣聞王子之語/髙于㤗山夜寢不寐晝居不安不遠長道而求一言王)
(子曰請入坐遂敷席注瑟師曠歌無射歌畢乃注瑟于/王子王子歌嶠曰何自南極至于北極絶境越國弗愁)
(道遠師曠蹶然起/曰暝臣請歸續補)
　　　琴十
伏羲作琴(琴操云昔伏羲作琴以/脩身理性反其天真也)神農作琴(傅𤣥琴賦/序云神農)
(氏造琴所以恊和天/下人性為至和之主)神物以臻(嵇康琴讚云昔在黄農/神物以臻穆穆重華五)
(絃始興閑邪納正感物悟/靈宣和養氣介乃遐齡)雅韻乃揚(蔡邕琴賦云繁絃/既抑雅韻乃揚補)
樂之輿(風俗通云琴者樂之輿/八音並行君臣以相御)徳最優(嵇康琴賦序云/衆器之中琴徳)
(最優故綴叙所/懷以為之賦)至和之主(傅𤣥琴/賦見上)人心之好(成公綏琴/賦云窮變)
(化于無極兮盡/人心之好善補)通理治性(蔡邕琴賦云爰制雅器恊之/鍾律通理治性恬淡清溢)
和人之性(傅𤣥琴/賦見上)化人之情(琴操曰伯牙學琴於成連/先生曰吾師有方子春者)
(善琴能化/人之情)禁止淫邪(白虎通云琴者禁也禁/止淫邪以正人心也)盪滌邪心
(李尤琴銘曰琴之在音盪滌/邪心存雅却鄭浮侈是禁)體清心遠(嵇康琴賦亂云/愔愔琴徳不可)
(測兮體清心遠邈難極兮良質美手遇今世兮紛綸翕/響冠衆藝兮識音者希誰能珍兮能盡雅琴唯至人兮)
(補/)閑邪納正(嵇康琴/讚見上)洞庭之椅(崔駰七依云洞庭之/椅依峻岸而旁生)寒
山之桐(張景陽七命云寒山之桐出自太冥/合黄鐘以吐幹據蒼岑而孤生補)載靈山(嵇/康)
(琴讚云惟彼雅器載璞靈山體其徳真清和自/然澡以春雪澹若洞泉温乎其仁玉潤外鮮)託峻嶽
(嵇康琴賦云惟椅梧之所生兮託峻嶽之崇岡披重壤/以誕載兮參辰極而髙驤含天地之醇和兮吸日月之)
(休光鬱紛紜以獨茂兮飛英蕤于昊蒼夕納景于虞淵/兮旦晞榦于九陽經千載以待價兮寂神跱而永康補)
據蒼岑(張景陽七/命見上)依峻岸(七依/見上)上森蕭下婆娑(闗鴻琴/賦云乃)
(從容以旁眺覩美材於山陽上/森蕭以崇立下婆娑而四張)合天地之醇和吸日月
之休光(嵇康琴/賦見上)翦蕤賔剖大吕(張景陽七命云翦蕤賔/之陽柯剖大吕之隂莖)
(營匠斵其樸伶/倫均其聲補)離子督墨匠石奮斤(嵇康琴賦云至人/攄思制為雅琴乃)
(使離子督墨匠石奮斤䕫襄薦法班倕騁神鎪㑹裛厠/朗宻調均華繪雕琢布藻垂文錯以犀象藉以翠緑絃)
(以園客之絲徽以鍾山之玉爰有龍鳯之象古人之形/伯牙揮手鍾期聽聲華容灼爍發采揚明何其麗也伶)
(倫比律田連操張進御君/子新聲憀亮何其偉也補)考之詩人琴瑟是宜(蔡邕琴/賦云觀)
(彼椅桐層山之陂丹華煒燁緑/葉參差考之詩人琴瑟是冝)至人攄思制為雅琴(嵇/康)
(琴賦/見上)絃以山柘之絲飾以和氏之璧(崔駰七依云絃以/山柘之絲飾以和)
(氏之/璧)絃以園客之絲徽以鍾山之玉　龍鳯之象古人
之形　伶倫比律田連操張(並嵇康/賦見上)播之以八風文之
以五聲(傅𤣥/琴賦)揚和顏攘皓腕(嵇康琴賦云揚和顏攘皓/腕飛纎指以馳騖紛㒊譶)
(以流漫李案注云㒊蘇合反譶/徒合反  善曰㒊譶疾貌補)彈五絃(家語云古者舜/彈五絃之琴造)
(南風/之詩)知四海(樂聲圖云琴以知四海/琴音調之以及四海也)詠先王之風(韓詩/外傳)
(云子夏居蓬户之中彈琴以詠/先王之風有人亦樂無人亦樂)理重華之操(嵇康琴賦/云理重華)
(之遺操慨遠/慕而長思)理正聲奏妙曲(又云理正聲奏妙曲揚白/雪發清角紛淋浪以流離)
(渙淫衍而/優渥補)進南荆發西秦(又云若乃華堂曲宴宻友近/賔蘭肴兼御㫖酒清醇進南)
(荆發西秦紹陵陽度巴人紹案注云南荆西/秦陵陽巴人並曲名發鼔  繼度法也補)器冷絃調
心閒手敏(又云冬夜肅清朗月垂光新衣翠粲/纓徽流芳于是器冷絃調心間手敏)秘弄乃
開(蔡邕琴賦云清聲發兮五音舉韻宫商兮動徴羽曲/引興兮繁絃撫然後哀聲既發秘弄乃開左手抑揚)
(右手徘徊指掌反覆抑按藏摧于是繁絃既抑雅韻乃/揚仲尼思歸鹿鳴三章梁父悲吟周公越裳青鳥西飛)
(别鶴東翔飲馬長城楚曲明光走獸率/舞飛鳥下翔感激絃歌一低一昂補)竒弄乃發(嵇康/琴賦)
(云於是曲引向闌衆音將/歇改韻易調竒弄乃發)左手抑揚右手徘徊(蔡邕琴/賦見上)
一奏雲起再奏雨隨(韓子云師曠鼔琴一奏有𤣥雲從/西北方起再奏之大風至大雨隨)
(之裂幃幕破爼豆/堕廊瓦坐者㪚走)徐動宫徴揮拂角羽(說苑云雍門周/以琴見孟嘗君)
(周引琴而鼔之徐動宫徴揮拂角/羽成曲而歌孟嘗君涕泣而増哀)角羽俱起宫徴相證
(嵇康琴賦云及其初調則角羽俱起宫徴相證參發並/趣上下絫應踸䂽□硌美聲將興固以和昶而足耽矣)
(補/)發宫商動徴羽(蔡邕琴/賦見上)渉緑水奏清徴(嵇康琴賦云/初渉緑水中)
(奏清徴雅昶唐堯終詠㣲子寛明𢎞/潤優游躇峙拊絃安歌新聲代起補)揚白雪發清角(嵇/康)
(琴賦/見上)間關九絃(蔡邕琴賦云間關九絃出入/律吕屈伸低昂十指如雨)一彈三􁀙
(又云一彈三/􁀙悽有餘哀)千載待價(嵇康琴賦云夕納景于虞淵兮/旦晞榦于九陽經千載以待價)
(兮寂神跱/而永康補)一切承閒(又云下逮謡俗蔡氏五曲王昭楚/妃千里别鶴猶有一切承閒簉乏)
(亦有可觀/者焉補)出入律吕(蔡邕琴/賦見上)感盟心情(嵇康琴賦云若/論其體勢詳其)
(風聲器和故響逸張急故聲清閒遼故音痺絃長故徽/鳴性絜静以端理含至徳之和平誠可以感盪心志而)
(發㳿幽/情矣補)志在深河(桓子云昔夏之時洪水懷山襄陵禹/乃楥琴作操其聲清以溢潺潺湲湲)
(志在/深河)志在流水(吕氏春秋云伯牙鼔琴鍾子期聽之方/鼓琴而志在秦山鍾子期曰善哉乎鼔)
(琴巍巍乎若泰山少選之間而志在流水鍾子期又曰/善哉乎鼔琴湯湯乎若流水鍾子期死伯牙破琴絶絃)
(終身不復鼔琴以為世/無足復為鼔琴者補)流風徘徊(張衡南都賦云彈琴/擫籥流風徘徊清角)
(發徴聽/者增哀)流波湯湯(嵇康琴賦云状若崇山又象/流波浩兮湯湯鬱兮峩峩)走獸率
舞　飛鳥下翔(並蔡邕琴/賦見上)白鵲翾翔(瑞應圖云師曠鼔/琴通於神明玉羊)
(白鵲翾/翔墜投)素鴈蜿蟺(劉鞠餘𤣥根頌云素鴈蜿蟺/感清羽𤣥鶴迥翔應徴宫)𤣥鶴失
珠(韓子云師曠鼓琴有𤣥鶴啣明月/珠在庭中舞失珠曠掩口而笑)六馬仰秣(孫子云/伯牙鼓)
(琴六馬/仰秣)孫登一絃(神仙傳云嵇康見孫登彈/一絃琴康歎息而服焉)蔡氏五曲
(嵇康琴/賦見上)青雀西飛别鶴東翔(蔡邕琴/賦見上)飛龍鹿鳴鵾鷄逰
絃(嵇康琴賦云若次其曲引所宜則廣陵止息東武/太山飛龍鹿鳴鵾鷄逰絃更唱迭奏聲若自然)白
雪之曲(司馬相如美人/賦見前歌篇)送遠之操(西京雜記云趙后有/寳琴曰鳯凰皆以金)
(玉隱起為龍鳯螭鸞古賢列/女之象亦歸風送遠之操補)秋竹之曲(宋玉賦云臣嘗/遠行僕飢馬疲)
(正值主人門開主人翁出獨有主人女在欲置臣堂上/太髙堂下太卑乃便為蘭房奥室止臣其中其中有鳴)
(琴焉臣援琴而鼓之/為秋竹積雪之曲補)幽蘭之曲(司馬相如美人/賦見前歌篇)别鶴操
(琴操云商陵穆子娶妻五年無子父母欲其改娶其妻/聞之中夜悲嘯穆子感之而作别鶴操曰將乖比翼隔)
(天端山川悠遠路漫漫攬衾/不寐食忘餐後仍為夫妻補)離鸞引(琴厯曰琴曲有蔡/氏五弄雙鳯離鸞)
(等二十/一章補)龜山操(琴操云孔子以季桓子受齊女樂諫不/從望龜山而作歌曰余欲望魯兮龜山)
(蔽之手無斧柯/奈龜山何補)走馬引(樗里牧恭作為父報仇殺人而/亡藏于山林之下有天馬引之)
(感之作/此引補)聽之而知殺心(華嶠漢書云初蔡邕在陳畱鄰/人有以酒食召邕比往而酒以)
(酣客有彈琴于屏者邕至門潜聽之曰以樂召我而有/殺心何也遂反將命者告主人主人遂自追問其故邕)
(具以告莫不憮然彈琴者曰我向見螳螂方向鳴蟬蟬/將去而未飛螳螂為之一前一却吾心聳然惟恐螳螂)
(之失蟬也此豈為殺心而形于/聲者乎邕笑曰此足以當之矣)聽之知有貪志(韓詩外/傳云孔)
(子鼔琴曽子子貢側門而聽曲終曽子曰嗟乎夫子琴/聲殆有貪狠之志邪僻之行何其不仁子貢以曽子之)
(言告子曰嗟乎夫參天下賢人也其習知音矣鄉者丘/鼔琴有鼠出游狸見于屋循梁㣲行造焉而避厭目曲)
(脊求而不得丘以琴淫其聲參以丘為貪/狠邪僻不亦宜乎  案鼔琴一作鼔瑟附)聽者沾襟(阮/籍)
(樂論云昔季流向風而/鼔琴聽之者淚下沾襟)成曲涕泣(說苑/見上)愀愴傷心(嵇康/琴賦)
(云是故懷慼者聞之莫/不㦧懍慘悽愀愴傷心)古今所貴(又云永服御而不/厭信古今之所貴)緬
邈超倫(關鴻琴賦云嗟雅弄之/淳妙時緬邈以超倫)歌人失曲舞者忘形(蔡/邕)
(琴賦云於是歌人恍惚以失曲舞者亂節而/忘形哀人塞耳以惆悵驤馬蹀足以悲鳴)金石寢聲
瓠竹屏氣(嵇康琴賦云于時也金石寢聲瓠竹屏氣王/豹輟謳狄牙喪味天呉踴躍於重淵王喬披)
(雲而下墜舞鸑鷟於庭/階游女飄焉而來萃)豈笙籥之能倫(又云料殊功而/比操豈笙籥之)
(能/倫)宣簫琴之足聽(蔡邕琴賦云茍斯樂之/足貴宣簫琴之足聽)空桑之琴(周/禮)
(大司樂職云孤竹之管雲和之琴瑟冬日至于地上圓/丘奏之孤竹之管空桑之琴瑟夏日至于澤中方丘奏)
(之隂竹之管龍門之/琴瑟于宗廟奏之補)山桐之琴(淮南子云山桐/之琴潤澤之服)雲和之
琴　龍門之琴(並見/上)相如緑綺(史記司馬相如傳云相/如之臨卭從車騎雍容)
(閒雅甚都及飲卓氏弄琴卓氏有女文君新寡好音竊/從户窺之心悅而好之夜亡奔相如案相如有緑綺琴)
(從卓氏奏鳯/求皇之曲補)蔡邕焦尾(捜神記云呉人有燒桐以爨者/蔡邕聞其爆聲曰此良材也因)
(請之削以為琴燒不盡/因名焦尾有殊聲焉補)稷生妙琴(張衡逍遥賦云/稷生揮妙琴)師氏
雅琴(劉向别録云師氏雅琴者名忠東海下邳/人言師曠之後至今邳俗猶多好琴也)寳琴(西/京)
(雜記云趙后有寳琴曰鳯凰皆以金玉隱起為/龍鳯螭鸞古賢烈女之象為歸風送遠之操補)和琴(王/珣)
(琴讚云穆穆和琴至至愔/愔如彼清風冷然經林)鄒忌舍之右室(史記云鄒忌/以鼔琴見齊)
(威王悅之舍之右室須臾王自鼔琴忌推户而入曰善/哉鼓琴也王曰子見容未察何以知善耶忌曰夫大絃)
(濁以春温者君也小絃廉折以清者相也攫之深醳之/愉者政令也均諧以鳴大小相益回邪而不相害者四)
(時也吾是以/知其善也補)子賤身不下堂(說苑云宓子賤治單父彈/鳴琴身不下堂而單父治)
(巫馬期亦治單父以星出以星入日夜不處以身親之/而單父亦治巫馬期問其故于宓子賤宓子賤曰我之)
(謂任人子之/謂任力補)孔子學琴(韓詩外傳云孔子學琴于師襄/子而不進師襄子曰夫子可以)
(進矣孔子曰丘已得其曲矣未得其數也有間曰丘已/得其數矣未得其意也有間曰丘已得其人矣未得其)
(類也有間曰邈然遠望洋洋乎翼翼乎必作此樂也黯/然黑頎然而長以王天下以朝諸侯者其惟文王乎師)
(襄子再拜曰善師以為文王之操也/故子持文王之聲知文王之為人補)太傅談琴(世說云/戴公從)
(東出謝太傅徃看之謝本經戴見但與論琴書/戴既無吝色而談琴書愈妙謝悠然知其量)桓譚善
鼓琴(東觀漢記云上嘗問宋𢎞道通之/士𢎞薦桓譚善鼔琴上聽說之)琴髙善鼓琴(列/仙)
(傳云琴髙善鼓琴為宋/康王舍人行㳙彭之術)杏壇鼔琴(莊子云孔子遊乎緇/帷之林休坐杏壇之)
(上弟子讀書孔/子絃歌鼓琴)燈下操琴(語林云嵇中㪚燈下彈琴有/一人面甚小斯須轉大遂長)
(丈/餘)正坐操琴(蔡邕女訓云舅姑若命之鼔琴必正坐/操琴而奏曲若問曲名則捨琴而對)端
坐鼓琴(張華詩云北方有佳人端坐鼔/名琴終晨撫管絃日夕不成音)讀易彈琴(孫登/别傳)
(曰登清靜無為好讀易彈琴頽然/自得覩其風神若遊六合之外)絃歌鼓琴(莊子云孔/子窮於陳)
(蔡之間絃歌鼓/琴未嘗絶音)佯狂鼔琴(史記云箕子諫紂不聽乃/被髪佯狂而鼔琴以自悲)悲
歌鼓琴(說苑云晉靈公/好悲歌鼔琴)鳯管之簫落霞之琴(洞㝠記曰/恒山夕望)
(東邉有青雲髣髴俄而見雙白鶴集于臺上倐忽化為/二神女舞于臺上握鳯管之簫拊落霞之琴歌清呉春)
(波之/曲補)丹蛟吹笙文豹鼓琴(傅𤣥京/都賦)廣陵散(晉書嵇康傳/云初康嘗遊)
(乎洛西暮宿華陽亭引琴而彈夜分忽有客詣之稱是/古人與康共談音律辭致清辯因索琴彈之而為廣陵)
(㪚聲調絶倫遂以授康仍誓不傳人亦不言其姓字後/康將刑東市索琴彈之曰昔袁孝尼嘗從吾學廣陵㪚)
(吾毎靳固之廣陵/㪚于今絶矣續補)楚明光(呉均續齊諧志曰王彥伯善/鼔琴一日行至呉郵亭維舟)
(中渚秉燭理琴見一女子披幃而進二女從焉先施錦/席于東床乃就坐女取琴調之聲甚哀雅類今之登歌)
(女子曰子識此否彥伯曰所未嘗聞女曰此曲/所謂楚明光者也惟嵇叔夜能為此聲續補)
　
　
　
　
　
　
　北堂書鈔卷一百九
欽定四庫全書
　北堂書鈔卷一百十
　　　　　　　　　　　唐　虞世南　撰
　　　　　　　　　　　明　陳禹謨　補註
　樂部
　　箏十一　　　　　　筑十二
　　箜篌十三　　　　　琵琶十四
　　笙十五　　　　　　簧十六
　　竽十七
　　　箏十一
上圓象天下平象地(傳子曰箏者上圓象天下平象地/中空准六合絃柱十二擬十二月)
(設之則四象存鼓之則五/音發斯乃仁智之器也補)絃十二四時備也柱三寸三
才具也(阮瑀/箏賦)理絃歌秋風(俗說云謝仁祖為豫州主簿/在桓𤣥閣下桓聞其善彈箏)
(便呼之既至取箏與彈謝即理絃撫箏/因歌秋風意氣殊遒桓大以此知之)撫箏歌怨詩(晉/書)
(桓伊傳云伊為右軍將軍孝武帝召伊飲宴謝安侍坐/帝命伊吹笛伊神色無迕即吹為一弄乃放笛云臣于)
(箏分乃不及笛然自足以韻合歌管請以箏歌并請一/吹笛人帝善其調遣乃勑御妓奏笛伊又云御府人于)
(臣必自不合臣有一奴善相便串帝彌賞其放率乃許/召之奴既吹笛伊便撫箏而歌怨詩曰為君既不易為)
(臣良獨難忠信事不顯乃有見疑患周旦佐文武金縢/功不刋推心輔王政二叔反流言聲節慷慨俯仰可觀)
(安泣下沾衿帝/甚有愧色補)彈箏快耳(史記李斯諫逐客曰夫擊甕/叩缻彈箏摶髀而歌呼嗚嗚)
(快耳目者真/秦之聲也)彈箏合歌(晉書桓伊/傳見上)秦箏奏西音(魏文帝/詩云齊)
(琴發東舞秦/箏奏西音)秦箏何慷慨(曹植箜篌引云秦箏/何慷慨齊瑟和且柔)發新聲
(魏文帝詩云秦箏發/新聲長笛吐清氣)奮逸響(曹植詩云彈箏奮/逸響新聲妙入神)揚大雅
之哀吟(曹植幽思賦云搦素筆/而慷慨揚大雅之哀吟)唱葛天之髙韻(晉賈彬/箏賦云)
(鍾子授箏伯牙擊節唱葛/天之髙韻讚幽蘭與白雪)豈蒙恬所能開思(傅𤣥箏賦/序云箏乃)
(仁智之器豈蒙恬亡國之臣所能開/思運巧哉或以為蒙恬所造非也)雖呉姬何以加之
(傅子云郝素善彈筝雖伯牙之/妙手呉姬之竒聲何以加之)鼓箏濳遁(英雄記云吕/布詣袁紹紹)
(患之布不自安求還洛紹假布領司𨽻校尉外言當遣/内欲殺布明日當發紹遣甲士三十人辭以送布布使)
(止于帳側偽使人于帳中鼔箏紹兵臥布濳自遁出帳/而兵不覺夜半兵起亂斫布牀被謂為己死明日紹訊)
(問知布尚在乃閉城/門布遂引去續補)鼓箏悲歌(燉煌實録云有善鼔箏/者悲歌能使喜者墮淚)
(改調易謳能使戚者起舞/時人號曰雍門周續補)
　　　筑十二
還沛擊筑(史記髙祖紀云髙祖/還沛自擊筑而歌)大㑹擊筑(東觀漢記云/光武大㑹真)
(定王自/擊筑)擊筑飲燕市(史記云荆軻擊筑與/髙漸離飲於燕市)擊筑為壯聲
(燕太子丹云髙漸離擊筑荆/軻和之為壯聲髪皆衝冠)如琴(樂書云筑形如琴十/三絃項細肩圓鼔法)
(以左手扼之右手以竹尺擊之/隨調應律唐代編入雅樂續補)如箏(釋名云筑以竹鼓/之也如箏細項續)
(補案今制身長四尺二寸項長三寸圓四寸五/分頭七寸五分濶七寸五分下濶六寸五分附)
　　　箜篌十三
師延所作空國所存(釋名云箜篌師延所作靡靡之樂/也後出于桑間濮上之地葢空國)
(之侯所存也師㳙為晉平公鼔焉鄭衛分/其地而有之遂為鄭衛之音謂之淫樂也)漢武祠太一
而作坎侯(風俗通云箜篌一作坎侯漢武帝祠太一后/土令樂人侯調依琴作坎侯言其坎坎應節)
(也侯以姓冠章也或/曰箜篌取其空中補)靈帝好胡服乃作箜篌(續漢書五/行志云靈)
(帝好胡服乃/作胡箜篌)東土君子雅善箜篌(曹毗箜/篌賦)集㑹堂上長
彈箜篌(樂府/歌詩)匪借和於簫管豈假韻於筑箏(鈞滔母孫/氏箜篌賦)
(云考兹器之所起實侯氏之所營匪借和於簫管豈假/韻於筑箏爾乃陟九峻之層岩晞承温之朝日剖嶧陽)
(之孤桐伐楚/宫之倚漆補)箜篌引(琴操云箜篌引者朝鮮津卒霍里/子髙所作也子髙晨刺船而濯有)
(一狂夫被髮提壺渉河而渡其妻追止之不及墮河而/死乃號天嘘唏鼓箜篌而歌曰公無渡河公竟渡河公)
(墮河死當奈公何曲終自投河死子/髙援琴作其歌聲故曰箜篌引補)
　　　琵琶十四
嬴秦之末(傅𤣥琵琶賦序云聞之故老云漢遣烏孫公/主念其行道思慕使工人載琴箏筑箜篌之)
(屬作馬上之樂觀其器盤圓柄直隂陽之序也四絃法/四時也以方語目之故云琵琶也取易傳于外國也杜)
(摯以為秦嬴之末葢苦長城之役百姓乃作而/鼓之二者各有所據以意斷之烏孫近焉補)興自末
世(成公綏琵琶賦云惟/此琵琶興自末世)樂家所作(風俗通云琵琶近出/樂家所作不知所起)
馬上所鼓(釋名云琵琶本於胡中馬上所鼔也推手前/曰琵引手却曰琶象其鼔時因以為名也補)
(一作枇/杷附)工人載琴之屬(傅𤣥琵琶/賦序見上)梁山象犀之柱(成公/綏琵)
(琶賦云樂則齊州之丹/桂柱則梁山之象犀補)分柱列位嵗數成也(成公綏琵/琶賦云分)
(柱列位崴數成也回/忩華表日月星也補)盤圓柄直隂陽序也(傅𤣥琵琶/賦見上)絃
法四時(傅𤣥琵琶/賦見上)控柄布柱(傅𤣥賦云控脩柄以/布柱轉四時而發機)聞促
聲髙形躁志越(嵇康無聲哀樂論云平和之人聽箏笛/琵琶則形躁而志越聞琴瑟則體靜而)
(心閒夫琵琶箏笛聞促而聲/髙故使人形躁而志越也)惠文致琵琶(髙惠文與婦/書曰今致琵)
(琶一枚音/甚清亮)仁祖彈琵琶(世說云或以方謝仁祖不乃重/者桓大司馬曰諸君莫輕道仁)
(祖企脚北忩下彈琵琶/故自有天際真人想)阮咸善琵琶(竹林七賢論曰/阮咸善彈琵琶)叩
少宫騁明光(孫該琵琶賦云爾乃叩少宫騁明光發下/柱展上腔儀蔡氏之繁絃放莊公之倍簧)
(補/)操暢駱驛(又云操暢駱驛遊乎風/颺抑揚按捻摧搦推藏)發越哀傷(傅𤣥琵/琶賦云)
(飛纎指以促柱兮/創發越以哀傷)能娯我心(傅𤣥歌詩云所樂亦非瑟/所樂亦非琴唯言琵琶與)
(箏能娯/我心)以慰其思(石崇琵琶引云王明君本為昭君以/避文帝諱改匈奴請婚元帝以明君)
(配焉公主嫁烏孫令琵琶馬/上作樂以慰其道路之思)范曄善琵琶(世說云范曄/善彈琵琶能)
(為新聲宋武帝欲聞之屢諷以微㫖偽為不曉終不肯/彈一日因飲宴歡適謂曄曰我欲歌卿可彈曄乃奉㫖)
(上歌既畢曄/亦罷絃續補)鎮西彈琵琶(世說云謝鎮西着紫羅襦據/胡床在大市佛圖門樓上彈)
(琵琶作大/道曲續補)李謙素善琵琶(異苑云永熹中李謙素善琵/琶元嘉初往廣州夜集坐倦)
(悉寢唯謙獨揮彈未竟輒聞窓外有唱歌聲毎至契㑹無/不擊節謙怪語曰何不進耶對曰遺生已乆無冝于突)
(始悟是/鬼續補)叅軍善彈琵琶(幽明録云司空桓豁在荆州有/叅事五月五日剪鸜鵒毎教令)
(學語遂與人相顧問叅軍善/彈琵琶鸜鵒毎聽移時續補)
　　　笙十五
女媧笙(禮記云女/媧之笙簧)隋作笙(世本/云)太簇之氣象物之生(白/虎)
(通云笙之言施也太簇/之氣也象萬物之生也)汶陽孤篠(潘岳笙賦云河汾之/寶有曲沃之縣瓠焉)
(鄒魯之珍有汶/陽之孤篠馬)不周之竹(王廙笙賦云其制器也則取/不周之竹魯城之瓠生懸崖)
(之絶嶺邈崫/崒以髙崇補)􁤸生簳裁熟簧(潘岳笙賦云徒觀其制器/也則審洪􁅰面短長􁤸生)
(簳裁熟簧設宫分羽經徴列商基/黄鐘以舉韻望儀鳯以擢形補)大笙謂之巢小笙謂
之和(爾雅云大笙謂之/巢其小者謂之和)雅黄(三禮圖云笙有雅/黄十三上六下七)名器(王/興)
(之與謝安書云知君嘗得小笙是名器/今見者皆不以為佳恐是不能識也)恊和陳宋混一
齊楚(潘岳笙賦云恊和陳宋混一齊楚邇/不逼而遠無携聲成文而節有叙)吹雲和(漢武/帝内)
(傳云西王母命侍女/董雙成吹雲和之笙)作鳯鳴(列仙傳云王子喬者周靈/王太子晉也好吹笙作鳯)
(鳴遊伊洛間道士浮/邱公接以上嵩山)赤松吹笙(王廙洛/都賦)王喬吐音(張衡/逍遥)
(賦云王子/喬吐鳯音)鳯皇吹笙(曹植樂賦云烏鳥/起舞鳯皇吹笙)丹蛟吹笙(傅𤣥/西都)
(賦云列仙逸唱熊虎聽/音丹蛟吹笙文豹鼔琴)王母吹笙(穆天子傳西王母吟/曰吹笙鼔簧中心翔)
(翔/)桓帝善笙(東觀記云桓帝/好音樂善琴笙)商容觀舞墨子吹笙(尸子/  案)
(吕氏春秋云墨子見荆王錦衣吹笙因也注云墨子好/儉非樂錦與笙非其所服也而為之因荆王之所欲也)
(補/)衣錦吹笙(淮南子云孟夏之月/居南宫色赤采吹笙)吹笙鼓簧(詩云吹笙/鼓簧承筐)
(是/將)吹笙鼓琴(魏志云文帝令杜䕫於賔客中/吹笙鼔琴䕫有難色遂黜免之)笙鏞以間
(尚書云笙鏞以間鳥獸/蹌蹌傳云鏞大鐘也)
　　　簧十六
女媧作簧(世本宋均注云女/媧黄帝臣也補)飛瓊鼔簧(漢武内傳云西/王母命侍女許)
(飛瓊/鼔簧)君子執簧(詩云君子陽陽左執簧/右招我由房其樂只且)樂師調簧(禮記/月令)
(仲夏之月命/樂師調笙簧)瑶池鼔簧(穆天子傳云天子觴西王母於/瑶池之上西王母吹笙鼔簧)
石室鼓簧(神仙傳云王遥入石室發篋有五舌簧三枚/遥自取一枚以二枚與室中人對共鼓之)
巧言(詩云巧/言如簧)在口(蔡邕賦云思/在口而為簧)假簧以舒憂(楚辭云願/假簧以舒)
(憂/)鳴簧發丹唇(陸雲詩云鳴簧發/丹唇朱絃繞素腕)簧為約夢得賢(夢書/云簧)
(為結約夢得簧/者得賢友也)
　　　竽十七
笙師掌教(周禮春官笙師職/云笙師掌教吹竽)音家工吹(桓子新論成少/伯工吹竽見安)
(昌侯張子夏鼔琴謂曰音不通/千曲以上不足以為知音補)雅竽(三禮圖云雅竽/簧上下各六)象
笙(爾雅/云)吹以知法度(樂叶圖云吹竽有以知法/度竽音調則度數得見)聽之思
蓄聚(禮記云君子聽竽之/聲則思蓄聚之臣)補音(春秋感精符云冬至之/日人主使八能之士吹)
(黄鍾之律間/補音以竽)狂㑹(楚辭招魂云竽瑟狂㑹搷鳴鼔些宫/庭震驚發激楚些呉歈蔡謳奏大吕)
(些補案注狂猶並也搷擊也言衆樂並㑹吹/竽彈瑟又搷擊鳴鼓以進八音為之節闕)南郭請吹
(韓子云齊宣王使人吹竽必三百人南郭處士請為王/吹竽宣王說之廩食以數百人宣王死湣王立好一一)
(聽之處/士逃)商邱好吹(列仙傳云商邱于胥者髙邑人也好/牧豕吹竽年七十不娶婦而不老邑)
(人多竒之從受道問其要言但食木菖蒲根飲水不飢/不老如此傳世見之三百餘年貴戚冨室聞之取而服)
(之不能終嵗輒止惰慢/矣謂將復有匿術也補)梁邱據右挈(晏子云景公飲酒/夜移于晏子前驅)
(欵門曰君至晏子被𤣥端立于門曰諸侯得微有故乎/國家得微有事乎君何為非時而夜辱公曰酒醴之味)
(金石之聲願與夫子樂之晏子對曰夫布薦席陳篕簋/者有人臣不敢與焉公曰移于司馬穰苴之家前驅欵)
(門曰君至穰苴介胄操㦸立于門曰諸侯得微有兵乎/大臣得微有叛者乎君何為非時而夜辱公曰酒醴之)
(味金石之聲願與將軍樂之穰苴對曰夫布薦席陳簠/簋者有人臣不敢與焉公曰移于梁邱據之家前驅欵)
(門曰君至梁邱據左操瑟右挈竽行歌而出公曰樂哉/今夕吾飲矣微彼二子者何以治吾國微此一臣者何)
(以樂吾身君子曰聖賢之君皆有良友而無/偷樂之臣景公弗能及故兩用之僅得不亡)臨菑民無
不吹(史記云臨菑冨而貴/其民無不吹竽鼔瑟)為作陌上桑乃言鳯將雛(應/璩)
(新詩云漢末桓帝時有馬子侯自謂善音/律請客鳴笙竽為作陌上桑乃言鳯將雛)間音以竽(易/通)
(卦驗云冬至吹黄鐘/之律間音以竽續補)調如竹琴(文心雕龍云林籟結/響調如竹琴續補)邱
仲作竽(通禮義纂云漢武帝時邱/仲作竽三十六管續補)盲人吹竽(新序云楚/王使謁者)
(徐光迎方與盲/人吹竽續補)
　
　
　
　
　
　
　
　北堂書鈔卷一百十
欽定四庫全書
　北堂書鈔卷一百十一
　　　　　　　　　　　唐　虞世南　撰
　　　　　　　　　　　明　陳禹謨　補註
　樂部
　　簫十八　　　　　笛十九
　　箎二十　　　　　壎二十一
　　籥二十二　　　　䈔二十三
　　缶二十四　　　　　柷敔二十五
　　筍虡二十六
　　　簫十八
班匠施功䕫襄准法(王褒洞簫賦云班匠施功䕫/襄准法帶以象牙掍其㑹合)象鳯
翼(風俗通云舜作簫其形參差/以象鳯翼十管長尺二寸補)為鳯鳴(史記云秦女吹/簫鳴鳯遂下)
其形參差(風俗通/見上)其聲肅清(釋名云簫肅也/其聲肅肅而清)雅簫(凉州/記云)
(咸寧三年胡人發張駿/冡得白玉罇紫玉簫)江寧簫管之竹(丹陽記云江寧/縣南四十里有)
(慈母山積石臨/江生簫管之竹)廬山簫笳之聲(潯陽記云廬山西南有/康王谷毎天欲雨輒聞)
(鼔角簫/笳之聲)君子聽簫聲(樂記云君子聽笙竽簫/管之聲則思畜聚之臣)太子喜簫
頌(漢書王褒傳云元帝為太子體不安善忘不樂詔使/王褒等之太子宫讀誦竒文太子喜褒洞簫頌令後)
(宫讀/誦之)玉女吹簫(樂府詩云玉/女坐吹簫)木人吹簫(傅子云馬先生/能使木人吹簫)
(比妙般輸墨翟/曰不劣古矣補)簫史吹簫(列仙傳云簫史者秦穆公時/人善吹簫能致孔雀白鶴穆)
(公女弄玉好之公妻焉一旦隨鳯飛去/故秦樓作鳯女祠雍宫世有簫聲云補)元帝能吹簫(漢/書)
(云元帝多材藝能吹洞/簫自度曲被歌聲補)吹籟見越王(吕氏春秋云客有/以吹籟見越王者)
(上下宫商和而越王不喜/或為之野音而王反悅之)吹簫乞呉市(史記云伍子胥/鼓腹吹簫乞食)
(于呉/市)武聲若雷霆(王褒洞簫賦云其武聲則/若雷霆輘輷佚豫以沸渭)仁聲若凱
風(又云其仁聲若凱風/紛披容與而施惠)肅雍和鳴(詩云既偹乃奏簫管/備舉喤喤厥聲肅雍)
(和鳴/補)清靜弗諠(王褒洞簫賦云惟詳察其/素體兮冝清靜而弗諠)愪愪之可懷
醰醰而有味(又云哀愪愪之可味/懷兮良醰醰而有)
　　　笛十九
觀衡山之陽(宋玉笛賦云余嘗觀于衡山之陽見竒篠/異幹罕節間枝之叢生也其處磅磄千仞)
(絶谿陵阜隆􁇸萬丈盤石雙起丹水涌其左醴泉流其/右其隂則積雪凝霜霧露生焉其東則朱天皓日素朝)
(明焉其南則盛夏清微春陽榮焉其西則凉風遊旋吸/逮存焉幹枝洞長傑出有良名髙師曠將為陽春北鄙)
(白雪之曲假途南國至此山望其叢生見其異形曰命/陪乘取其雄焉宋意將送荆卿于易水之上得其雌焉)
(于是乃使王爾公輸之徒合妙意角較手遂以為笛于/是天旋少隂白日西靡合巖春使午子延長頸奮玉手)
(摛朱唇曜皓齒頳顏尊玉貎起吟/清商追流徴歌伐擅號孤子補)伐雲夢之竹(陳思王/與呉季)
(重書云願伐雲夢之竹以/為笛斬泗濵之梓以為箏)假途南國(宋玉笛/賦見上)出自西凉
(李尤笛銘云出自/西凉流離浩蕩)竒篠異榦(宋玉笛/賦見上)果有異聲(文士傳/云蔡邕)
(告呉人曰吾昔嘗經㑹稽髙橋亭見屋東/間第十六竹椽可為笛取用果有異聲)邱仲所作(風/俗)
(通云笛漢武帝時工人邱仲所作也本出羌中笛滌/也所以滌邪穢納之于雅正也長一尺四寸七孔)蔡
邕所作(蔡邕長笛賦序云余同僚桓子野有故長笛賦/傳之耆艾云蔡邕所作也初邕避難江南宿于)
(柯亭柯亭之館以竹為椽邕仰而盻之曰良材/也取以為笛竒聲獨絶歴代傳之以至于今)王爾公
輸合妙意　嚴春午子奮玉手(並宋玉笛/賦見上)玉笛六孔(西/京)
(雜記云髙祖入咸陽宫周行府/庫有玉笛長二尺三寸六孔)羌笛三孔(說文云笛七/孔角也羌笛)
(三/孔)吟清商追流徴(宋玉笛/賦見上)歌壯士(宋玉笛賦云歌壯士/之必往悲猛勇乎飄)
(疾/)詠新詩(蔡邕瞽師賦撫長笛以攄憤氣轟鍠以横飛/詠新詩之悲歌舒滯積而宣鬱何此聲之悲)
(痛愴然淚以隠惻類離鵾/之孤鳴起婺婦之哀泣補)發音嘹亮(向秀思舊賦云隣/人有吹笛者發音)
(嘹亮追想疇/昔遊宴之好)竒聲獨絶(蔡邕長笛/賦見上)吹為一弄(續晉陽秋/云帝命桓)
(伊吹笛伊神色無/忤即吹為一弄)為作三弄(世說云王子猷聞桓子野/善笛而不識遇桓于岸上)
(車中客有識之者云此是桓子野王使人謂曰聞君善吹/笛試為我一奏桓子時以貴顯素聞王名即便下車踞)
(胡床為作三弄畢便/去客主不交一言)似龍鳴(馬融長笛賦云近世雙笛/從羌起羌人伐木未及已)
(龍鳴水中不見已/截竹吹之聲相似)類鵾鳴(蔡邕瞽/賦見上)不變其材(馬融笛賦/云惟笛因)
(其天姿不變其材伐/而吹之其聲應律)一定之調(荀勗奏云長笛有一定/之調故諸絃歌皆從笛)
(為/正)長笛續短笛(古歌辭云長笛續短/笛願陛下保夀無極)長笛吐清氣(魏文/帝詩)
(云悲箏擊新聲/長笛吐清氣)納之雅正(風俗通/見上)瞽師撫笛(蔡邕瞽師/賦見上)
合於律吕(荀勗奏云笛猶鐘/聲冝必合於律吕)洛客吹笛(馬融長笛賦序/云融性好音律)
(為督郵獨臥郿縣平陽塢中有洛客舍逆旅吹笛/相和融去京師踰年暫聞甚悲樂之作長笛賦補)游楚
好笛(魏畧云游楚好音樂/畜笛者毎持以自隨)宋禕善吹笛(俗說云宋禕是/石崇妓緑珠弟)
(子有國色/善吹笛)咸陽玉笛(西京雜/記見上)張駿玉笛(凉州記云吕纂/時胡人發張駿)
(塜得/玉笛)女妓吹笛(晉中興書云帝舅王愷嘗置酒王導王/敦俱往女妓吹笛小失聲愷怒便令黄)
(門毆殺之一坐改容/敦神色自若續補)宋同吹笛(沈約宋書云晉太始十/年中書監荀勗中書令)
(張華令郝生鼓琴宋同吹/笛以為新引相和續補)
　　　箎二十
箎六孔有底(五經要義云箎以/竹為之六孔有底)鼓腹(史記云伍子胥鼓/腹吹箎乞食於呉)
(市/)柷手(曹植九歌詠云/柷手兮吹箎)左箎右笙鐘鼓俱振(曹植七啓/云既游觀)
(中原逍遥閑宫情放志蕩淫樂未終亦將有才人妙伎/遺世越俗揚北里之流聲紹陽阿之妙曲爾乃御文軒)
(臨洞庭琴瑟交輝左箎右/笙鐘鼔俱振簫管齊鳴補)自御塤箎以娯嘉賔(東觀漢/記明帝)
(幸南陽舊宅召校官子弟作雅樂奏/鹿鳴上自御塤箎和之以娯嘉賔)蘇成公造箎(世本/云蘇)
(成公造箎吹孔有觜如酸棗/蘇成公平王時諸侯續補)暴新公造箎(古史考云暴/新公所造雖)
(不知暴新公何代人而非舜前人明矣案舜時補/西王母獻箎則是已有此器新公安得造箎續)唱來雲
之曲(洞冥記云建元二年帝幸騰光臺以望四遠于臺/上撞玉鐘擊懸離之磬吹霜條之箎唱來雲依日)
(之曲/續補)為團扇之歌(洛陽伽藍記云後魏河間王琛有婢/朝雲善吹箎能為團扇歌隴上聲琛)
(為秦州刺史羌叛屢討不勝琛令朝雲假為貧女吹箎/而乞羌聞之皆流涕相謂曰何故捨鄉井在山谷為冦)
(耶即相尋而降秦民語曰快/馬健兒不如老嫗吹箎續補)調節相應(齊書云世祖于/南康郡作樂有)
(絲無管空中聞有箎/聲調節相應續補)如兒啼聲(釋名云箎啼也聲從孔/出如嬰兒啼聲也續補)
　　　壎二十一
新公所造(世本云塤暴新公所造周畿内有暴國豈其/時人也本作壎園五寸半長三寸半凡六孔)
(補案宋均注云暴新/公周平王時諸侯附)燒土為之(風俗通云壎燒土為之/也圍五寸半長三寸半)
(凡六孔補案/壎亦作塤附)雅樂部用(說文云壎樂器壎謂聲濁而/喧喧然今雅樂部用之續補)箎
聲相諧(爾雅云大壎謂之嘂注云銳上平底形象鐘大/者如鵝子聲合黄鐘大吕也小者如雞子聲合)
(太簇夾鐘也皆六孔與箎聲/相諧故曰塤箎相應續補)
　　　籥二十二
大謂之產小謂之筠(爾雅云大籥謂之產其/中謂之仲小者謂之筠)伊耆氏樂
(禮記云蕢桴土鼓葦/籥伊耆氏之樂也)師教國子(周禮笙師掌教吹樂籥/師教國子舞羽吹籥補)
為五聲(周禮籥章職云凡國祈年于田祖龡豳雅擊土/鼔以樂田畯鄭注云祈年祈豐年也田祖始耕)
(田者謂神農也豳雅七月也七月有于耜舉趾饁彼南/畆之事是亦歌其類謂之雅者以其言男女之正也杜)
(子春云土鼔以瓦為匡/以革為兩面可擊也)有異聲(蔡邕别傳云邕常逰髙/橋亭見屋椽竹可以為)
(籥因取用之/果有異聲)所以和衆(風俗通云籥樂器竹管/三孔所以和衆聲也)以昭其
功(吕氏春秋云臯陶作為/夏籥九成以昭其功)左手執籥右手秉翟(詩云左/手執籥)
(右手秉翟毛萇傳曰籥六孔翟雉羽也鄭箋/云碩人多才多藝又能籥舞言文武道備也)秋冬學羽
籥(王制云春夏學干/戚秋冬學羽籥)商容執羽籥(韓詩外傳云商容嘗/執羽籥馮于馬徒欲)
(以伐紂而不能遂去伏于大行及武王克殷立為天子/欲以為三公商容辭曰吾常馮于馬徒欲以伐紂而不)
(能愚也不爭而隱無勇也愚且無勇不足以備乎三公/遂固辭不受命君子聞之曰商容可謂内省而不誣能)
(矣君子哉/去素餐矣)
　　　䈔二十三(䈔亦作笳/)
出於戎俗(杜摯笳賦序云昔伯陽避亂入戎戎越之思/有懷土風遂建斯樂美其出于戎貉之俗有)
(大韶夏/音續補)託於河澤(杜摯笳賦云惟笳蘆之為物受潔勁/之自然託妙體于河澤厯百代而不)
(遷/)揚青蘆隱皓齒(䈔賦云爾乃調唇吻整/容止揚青蘆隱皓齒)濳氣内運浮
響外盈(䈔/賦)吹東角動南徴(笳賦云乃命狄人操笳吹東/角動南徴清羽發濁商起)
為出塞之聲(曹嘉之晉記云劉疇曽避難塢壁賈胡百/數欲害之疇無懼色援䈔而吹之為出塞)
(之聲動其遊客之思於是/羣胡垂泣而去遂得免之)有懷土之切(世說云劉越石/為胡騎所圍數)
(重城中窘迫無計越石乘月登樓清嘯胡賊聞之皆凄/然長歎中夜奏胡笳賊皆流涕人有懷土之切向晩又)
(吹之賊並棄/圍而走補)懷凱風之思(蔡琰别傳云琰字文姬先適/河東衛仲道夫亡無子歸寧)
(于家漢末大亂為胡騎所獲在左賢王部伍中春月登/胡殿感䈔之音懷凱風之思作詩言志曰胡䈔動兮邉)
(馬鳴孤鴈歸兮聲嚶嚶/今十八拍琰所作也附)向春風而吹(孫楚䈔賦云頃還/北館遇華髪人于)
(潤水之濵向春風而吹長/䈔音聲寥亮有感余情)合簫管之音(杜摯䈔/賦見上)鴻鴈之
將雛(孫楚䈔賦云太山長曲哀及梁甫/似鴻鴈之將雛乃羣翔于河渚)羣胡垂泣(曹嘉/之晉)
(記見/上)賊皆流涕(世說/見上)鳴䈔啓路(魏文帝與呉質書云從/者鳴䈔以啓路文學託)
(乘於/後車)邉笳是崇(杜摯䈔賦序云昔伯陽避亂/入戎遂為斯樂邉笳是崇)
　　　缶二十四
坎其擊缶(詩云坎其擊/缶宛邱之道)扣瓮鼓缶(淮南子云夫窮鄉之/社扣瓮鼓缶相和而)
(歌自以為樂常試為之擊建鼔撞巨鐘乃始/知夫瓮缶之足羞也補鼔缶一作拊瓶附)息於吟缶
(墨子云農夫春耕夏芸/秋斂冬藏息於吟缶)鼓以節歌(風俗通云缶者瓦器/所以盛酒漿秦人鼓)
(之以/節歌)秦王擊缶(史記云秦王與趙王㑹澠池藺相如從/秦王曰寡人聞趙王好音請奏瑟趙王)
(鼓瑟秦御史書曰某年某月秦王命趙王鼓瑟相如亦/奉缶秦王請擊秦王不肯相如曰五步之内請以頸血)
(濺大王秦王不懌為一擊之相如亦命趙御/史書曰某年某月秦王為趙王擊缶續補)道源擊缶
(樂府雜録云唐大初中有調音律官大興縣丞郭道源/善擊缶用越甌邢瓶共一十二旋加減以筯擊之其音)
(韻妙于方響續補案三禮圖云方響梁有銅磬葢今方/響也方響以鐵為之脩九寸廣二寸圓上方下架磬而)
(不設倚架上以代鐘磬人/間使用者纔三四寸附)擊缶之細(徐幹論曰聽黄鐘/之音知擊缶之細)
(渉庠序之教知/不學之困續補)鼓缶而歌(易曰日昃之離不鼔缶/而歌則大耋之嗟續補)
　　　柷敔二十五
合止柷敔(尚書益稷云下管/鼗鼔合止柷敔)命飭柷敔(月令云命樂師/修鞀鞞鼔均琴)
(瑟管簫執干戚戈羽調竽笙竾簧飭鐘磬柷敔補案鄭/注云為將大雩帝習樂也修均執調飭者治其器物習)
(其事之/言附)聖人象天以制(樂記圖云乾主立冬隂陽終始/故聖人象天以制柷形使死者)
(不恨生者不怨補案宋均曰柷圉/從中發聲人情怨恨亦從中起附)聖人作為椌楬(樂記/云聖)
(人作為鞉鼓椌楬壎箎此六者徳音之音也補案鄭注/云六者為本以其聲質也椌楬為柷敔也壎箎或為簨)
(虡/附)如物始見(釋名云柷如物始/見柷柷然也續補)所以止樂(釋名云敔止/也所以止樂)
(續補案爾雅云/敔謂之甄附)形如漆筩(樂記正義云案鄭注詩有瞽/篇曰柷形如漆筩中有椎敔)
(狀如伏虎背上有/二十七鉏鋙續補)狀如伏虎(見/上)
　　　筍虡二十六
横曰筍從曰虡(釋名云筍虡所以懸鐘者横曰筍筍峻/也在上髙峻也從曰虡虡舉也在傍舉)
(筍也簴筍虡/作簨  附)象巨獸(賈誼筍虡賦云牧太平以深志象/巨獸之屈竒妙雕文以刻鏤舒循)
(尾之/采垂)飾猛獸(說文云筍虡縣鐘鼔之/器飾猛獸之象於其足)飾之鱗屬(明堂位/云夏后)
(氏之龍筍虡鄭注云筍虡所以懸鐘磬/者横曰筍飾之鱗屬植曰虡飾之羽屬)飾之羽屬(見/上)殷
之崇牙(明堂位鄭注陶殷又於龍上/刻畫之為重牙以縣絃也)周之璧翣(鄭注云/周又畫)
(繒為翣載以璧垂五采羽于其/下挂於筍之角上飾彌多也)瑶虡(楚辭九歌云縆瑟/兮交鼔簫鐘兮瑶)
(虡/)銅虡(三輔舊事云秦始皇斂天下銅鐵皆着/咸陽鑄作銅虡後魏明帝徙詣雒陽補)設業設
虡崇牙樹羽(詩有瞽篇業案業筍上大板刻之㨗業如/鋸齒者也  上縣鐘磬處飾以崇牙也樹)
(羽置五采之羽于/崇牙之上也補)立萬石之虡(司馬相如上林賦云撞/千石之鐘立萬石之虡)
建碣磍之虡(揚雄長楊賦云陳鐘鼔之懸/鳴鞀磬之和建碣磍之虡)猛虡趪趪(張/衡)
(西京賦云洪鐘/萬鈞猛虡趪趪)猛虡髙驤(傅𤣥朝㑹賦云猛虡化/其髙驤樹羽㦊以紛華)
　
　
　
　
　北堂書鈔卷一百十一
欽定四庫全書
　北堂書鈔卷一百十二
　　　　　　　　　　　唐　虞世南　撰
　　　　　　　　　　　明　陳禹謨　補註
　樂部
　　四夷二十七　　　　倡優二十八
　　律二十九(管/附)
　　　四夷樂二十七
作四夷一天下(周禮鞮鞻氏掌四夷之樂與其聲歌鄭/注曰四夷之樂東方曰靺南方曰任西)
(方曰株離北方曰禁詩云以雅以南是也王者必作四/夷之樂一天下也言與其聲歌則云樂者主于舞補)
鞮鞻所掌之音靺任株離禁之曲(左思魏都賦云鞮鞻/所掌之音靺任株離)
(禁之曲以娯四夷之/君以穆八荒之俗)東方曰韎南方曰任(周禮/見上)昧東夷
之樂任南蠻之樂(明堂/位)狄鞮之唱(司馬相如上林賦云/俳優侏儒狄鞮之唱)
(所以娯耳目樂心意者麗靡爛漫于前靡曼美色于後/補案善本作倡濟曰俳優侏儒皆樂人狄鞮西戎樂名)
(附/)以娯四夷之君以穆八荒之俗(左思魏都/賦見上)掌中備百
獸之樂(王子年拾遺記曰成王之時南垂之南有扶婁/國或于掌中備百獸之樂婉轉屈曲于指間人)
(形或長數分神怪歙忽樂/府傳此末代猶在焉續補)樂曲演釋氏之詞(唐㑹要曰/驃國樂貞)
(元十八年正月内驃國王來獻凡一十二曲以樂工三/十五人來朝樂曲皆演釋氏經典之詞續補案驃國在)
(雲南西南以天竺國相近故樂多演釋氏之詞毎為/曲皆齊聲唱和各以兩手十指齊斂為赴節之狀附)
　　　倡優二十八
翼為天倡(春秋元命苞云翼星主南宫之羽儀文物聲/明之所豐茂為樂庫為天倡先王以賔于四)
(門而列天庭之衛主/俳倡近太微而尊補)鱓為樂倡(吕氏春秋云帝顓頊令/鱓先為樂倡鱓乃偃浸)
(以其尾鼔其/腹其音英)秦皇婦女(說苑云秦皇婦女/連百倡優累千)襄國妓女(劉/納)
(趙都賦/見前)燕倡越舞(袁淮招公子云燕倡越舞/齊商歌五色紛華曵綺羅)材女巧士
(王粲七釋云邯鄲材女三齊/巧士名唱秘舞承閑並理)材童妙妓(傅𤣥西都賦云/乃有材童妙妓)
(都盧迅足縁修竿而上下形既變而/景屬忽垂身而倒絶若將墜而復續)妓樂名倡(魏志云/夏侯惇)
(從太祖征孫權/還賜妓樂名倡)名倡劉碧玉(樂府/歌)自云倡家女(古詩云/自云倡)
(家女嫁為/蕩子婦)女樂羅(楚辭云肴羞未通女樂羅些陳鐘按/鼔造新歌些渉江采菱發陽阿些補)
名倡陳(陸機七徴云施筍虡式絲竹名/倡陳于璿房遞響薄乎華屋補)置酒優人管絃
(漢書云張禹嘗置酒設樂與子弟相娯禹將戴崇入/後堂飲食婦女相對優人管絃鏗鏘極樂昏夜乃罷)置
酒妓女吹笛(晉中興書云帝舅王愷嘗置酒女妓吹笛/小失聲韻愷便令黄門毆殺之一座改容)
侏儒戲前(家語云魯定公與齊侯㑹于夾谷孔子攝相/事奏宫中之樂俳優侏儒戲于前孔子趨進)
(厯階而上不盡一等曰匹夫侮熒諸侯者罪/應誅於是斬侏儒手足異處齊侯懼有慙色)俳優在前
(說苑云應周說孟嘗君曰/今君俳優在前謟諛侍側)見視如倡(漢書云枚臯自言/為賦不如相如又)
(言為賦乃俳見視如倡自悔類倡也媟案臯不通經術/詼笑類俳倡為賦頌好嫚戲以故得  黷貴幸比東方)
(朔郭舍人等而不得比嚴助等得尊官常從行至甘泉/雍河東東巡狩封泰山塞決河宣房游觀三輔離宫館)
(臨山澤弋獵射馭狗馬蹵鞠刻鏤上有所感輒使賦之/為文疾受詔輒成故所賦者多司馬相如善為文而遲)
(故所作少而/善于臯補)本以倡進(漢書云漢武帝李/夫人本以倡進)好倡優(曹瞞/傳云)
(太祖為文佻易無威重好音樂倡優在側常以日達夕/被服輕綃身自佩小鞶囊以盛手巾細物時或冠帢帽)
(以見賔客毎與人談論戲弄言誦盡無所隱及歡悅大/笑至以頭沒杯案中肴膳皆沾洿巾幘其輕易如此補)
司馬作妓(俗說云司馬郎君時貴好作/妓堂然香烟薰之屋為之黑)謝公畜妓(郭子/云謝)
(東山畜妓簡文曰安石必出與/人同樂亦何得不與人同憂也)女倡着羅縠(魏志云曹/洪令女倡)
(着羅縠/之衣)俳優着單衣(趙書云石勒叅軍周延為館陶令/斷官絹數百疋下獄以八議宥之)
(後毎大㑹使俳優着介幘黄絹單衣優問延為官在/我輩中曰我本為館陶令故入汝輩中以為笑補)善
為笑言然合於道(史記云優旃者秦倡侏儒也善為笑/言然合於大道秦始皇時置酒而天)
(雨陛楯者皆沾寒優旃見而哀之謂之曰汝欲休乎陛/楯者皆曰幸甚優旃曰我即呼汝汝疾應曰諾居有頃)
(殿上上壽呼萬嵗優旃臨檻大呼曰陛楯郎郎曰諾優/旃曰汝雖長何益幸雨立我雖短也幸休居于是始皇)
(使陛楯者得半相代始皇嘗議欲大苑囿東至函谷關/西至雍陳倉優旃曰善多縱禽獸于其中冦從東方來)
(令麋鹿觸之足矣始皇以故輟之二世立又欲漆其城/優旃曰善主上雖無言臣固將請之漆城雖于百姓愁)
(費然佳哉漆城蕩蕩冦來不能上即欲就之易為/漆耳顧難為䕃室于是二世笑之以其故止補)小語
大笑應節有方(崔琦七蠲云小語大笑應節/有方衆戲並進耀目繞梁)秘舞更奏
(張衡西京賦云秘舞更奏妙材騁伎妖蠱艶夫夏姬美/聲暢於虞氏始徐進而羸形似不任乎羅綺爵清商而)
(却轉増嬋娟/以跐豸補)秘戲運竒(李尤平觀賦云方曲既設秘戲/運竒馳騁百馬連翩九仞離合)
(上/下)三聲二變(崔琦七蠲云妓人正容就列/從行三聲二變激徴溢商)設極九變(劉/梁)
(七/舉)手無廢音足不徒跗(傅𤣥朝㑹賦云乃有海西名倡/齊童才舞手無廢音足不徒跗)
衆戲進(崔琦七/蠲見上)設角抵(漢武故事云内庭常設角抵/戲角抵者六國時人所造也)建
戲車(張衡西京賦云爾乃建戲車/樹修旃侲僮逞材上下翩翻)魚龍之戲(谷永對䇿/言災異云)
(陛下即位災異蜂起冝飭躬罪已内/省求愆今納倡優之樂作魚龍之戲)神龜歌舞(曹植宴/樂賦)
舞行繩上(漢官典職云正旦天子幸徳陽殿以絲繩繫/兩柱間相去數丈兩倡女對舞行于繩上)
舞於幕下(榖梁傳云定公十年齊人使/優舒施舞于魯君之幕下)木上安橦(石虎/鄴中)
(記云虎正㑹殿前作樂龍魚鳯凰五案之屬莫不畢備/有額上縁橦左囘右轉又以橦著口齒上亦如之又立)
(木橦長二丈橦頭安木兩伎兒各坐木一頭或鳥飛或/倒掛又作獼猴之形走馬或在馬脇或在馬頭或在馬)
(尾馬走如故/名為猨騎補)額上縁橦(見/上)跳丸躍劒(劉梁七舉云秦俳/趙舞奮袖低仰跳)
(九躍劒騰/虚蹈空)戲索上尋(曹植宴/樂賦)猨戲雲表(傅𤣥朝㑹賦云/猨戲于雲表燕)
(躍于/輕機)摩興雲霧畫成河洛(孔煒/七引)植𤓰種棗(又云植𤓰種/棗立起尋尺)
吞刀吐火(夏仲舒别傳云敬寧祠有女巫張丹陳珠二/人並有國色吞刀吐火雲霧冥杳  案魏畧)
(云秦國俗多竒幻口中出/火自縳自觧巧妙非常補)女巫惑人(又云女巫張陳二/人並有國色能絶)
(形匿影眩/惑人目)妓兒走馬(石虎鄴中/記見上)安陵徙倡(漢書云孝惠/帝塟安陵安)
(關東倡優人五/千以為陵户)爵臺奏伎(魏武帝遺令云朔望日/銅雀臺奏伎如平生)擲掘
舞輪(傅𤣥西都賦云手戲絶倒凌/虛寄身跳九擲掘飛劒舞輪)
　　　律二十九(管附/)
律本於天(傅子云律吕本於天地豈崑崙之竹/鳴鳯之聲能定之哉此迂遠之談也)象物貫
地(風俗通云管漆竹長一尺六孔十二/月之音也象物貫地而牙故謂之管)黄帝命伶倫(吕/氏)
(春秋云黄帝命/伶倫作為律)漢家本張蒼(漢書律厯志云漢興方綱/紀大基庻事艸創襲秦正)
(朔以北平侯張蒼/言用顓頊之律補)取竹谿谷(吕氏春秋云黄帝命伶倫/作為律伶倫自大夏之西)
(乃之阮隃之隂取竹于嶰谿之谷以生空竅厚均者斷/兩節間其長三寸九分而吹之以為黄鐘之宫次制十)
(二筒聽鳯皇之鳴以别十二律其雄鳴為六雌鳴亦六/以此黄鐘之宫適合黄鐘之宫皆可以生之故曰黄鐘)
(之宫律/之本也)取竹解谷(漢書律厯志云昆侖之隂取竹之解/谷孟康注曰解脫也谷竹溝也取竹)
(之脫無溝節者也一/說昆侖之北谷名也)截竹為管(禮記云正月律中太簇/二月律中夾鐘三月律)
(中姑洗四月律中仲吕五月律中蕤賔六月律中林鐘/七月律中夷則八月律中南吕九月律中無射十月律)
(中應鐘十一月律中黄鐘十二月律中大吕蔡邕章句/云上古聖人始鎔金以鑄鐘以應正月至十二月之聲)
(乃截竹為管謂之律聲之/清濁以律管長短定之)泠竹為管(揚雄太𤣥經云泠/竹為管室灰為候)
(以揆百度百度既設濟民不誤𤣥術瑩之補案注泠黄/帝泠倫到大夏西取竹斷以為十二管吹而聽之各有)
(寸數聲有大小以應月氣又置于深室實以莩灰縠蒙序/其口以候十二月氣氣至者則灰飛也月氣効則百事)
(以濟于民無/失誤也附)山竹為管(楊泉物理論云聽清濁五聲之/和然後制為鐘律取𢎞農冝陽)
(縣金門山/竹為之管)聽鳯鳴(吕氏春秋云伶倫聽鳯/凰之鳴以制十二律也)寫鳯音(淮南/子云)
(物以三成以五合三與五為八律之初生也/寫鳯之音故以黄鐘為宫宫者音之君也)布緹縵葭
莩灰(續漢書云候氣之法為室三重户閉塗釁必周宻/布緹縵室中以木為案每律各一内庳外髙從其)
(方位加律其上以葭莩灰抑其内端案厯而候之氣至/者灰去其為氣所動者其灰㪚人及風所動者其灰聚)
(殿中候用玉律十二惟二至乃候/靈臺用竹律六十候日如其厯補)玉律(見/上)石律(趙書云/劉曜築)
(武徳殿于土城西南郭内得圖石玉碓其名曰律/碓石重四鈞上有文曰同律度量衡有莘氏所造)銅律
(漢書律厯志云凡律度量衡用銅者名自名也所以同/天下齊風俗也銅為物之至精不為燥溼寒暑變其節)
(不為風雨暴露改其形介然有常有似于士君子之行/是以用銅也用竹為引者事之冝也  案師古注云名)
(自名者取銅之名以合于同也李竒注曰引長/十丈髙一分廣六分惟竹篾柔而堅為宜耳補)竹律(續/漢)
(書見/上)六律(尚書云予欲聞六律五聲八音在治忽孔註/云言欲以六律和聲音察天下之治亂汝當)
(聽審/之也)三律(漢書律厯志云立人之道曰仁與義在天成/象在地成形后以裁成天地之道輔相天地)
(之宜以左右民/此三律之謂也)黄鐘之首(周禮大師職云大師掌六律/六同以合隂陽之聲陽聲黄)
(鐘為首隂聲大吕為首鄭注云黄鐘子之氣也十一月/建焉又云黄鐘長九寸其實一籥孔䟽云以黄鐘律之)
(首與大吕合/故先言之補)黄鐘之本(吕氏春秋云黄鐘/之宫律之本也)分氣(爾雅云/律謂之)
(分注曰律管/可以分氣)調聲(漢書云律者所以/調樂人之音聲也)和聲(尚書舜典云/聲依永律和)
(聲八音克諧無相/奪倫神人以和)考聲(續漢書云截管為律吹以考聲/列以物氣道之本也術家以聲)
(微而體知其分數不/明故作凖以代之)立均出度(周語云景王將鑄無射/問律於伶州鳩對曰律)
(所以立均出度也古之神瞽考中聲而量之以制度律/均鐘百官軌儀紀之以三平之以六成於十二天之道)
(也/)知敵人之壘(六韜云夫律管十二可以知敵金木水/火土各以其勝攻也其法夜遣輕騎往)
(至敵人之壘去九百歩外徧持律管當耳大呼驚之有/聲應管其來甚微角聲應管當以白虎徴聲應管當以)
(𤣥武商聲應管當以朱雀羽聲應管當以勾陳五管聲/盡不應者宫也當以青龍此五行之符佐勝之徴成敗)
(之機/也)知南風不競(嵇康哀樂論云子野博物/多識吹律知南風不競)齊地太簇
秦地南吕(詩含神霧云齊地處孟春之位律中太簇音/中羽秦地處季秋之位律中南吕音中徴)
　
　
　
　北堂書鈔卷一百十二
欽定四庫全書
　北堂書鈔卷一百十三
　　　　　　　　　　　唐　虞世南　撰
　　　　　　　　　　　明　陳禹謨　補註
　武功部一
　　　論兵一
夫兵者不祥之器(老子云兵者不祥之器非君子之器/不得已而用之補案吕氏春秋曰凡)
(兵天下之凶器也勇天下之凶德/也舉凶器行凶德猶不得已也附)聖人以興亂人以廢
(詳/下)先王之務(尉繚子云止如堵墻動如風雨車不結轍/士不旋踵此本戰之道也地所以養民也)
(城所以守地也戰所以守城也故務耕者民不飢務守/者地不危務戰者地不圍三者先王之本務也本務者)
(兵最/急矣)國之大事(左傳云王使劉康公成肅公㑹晉侯伐/秦成子受脤于社不敬劉子曰吾聞之)
(民受天地之中以生所謂命也是以有動作禮義威儀/之則以定命也能者養之以福不能者敗以取禍是故)
(君子勤禮小人盡力勤禮莫如致敬盡力莫如敦篤敬/在養神篤在守業國之大事在祀與戎祀有執膰戎有)
(受脤神之大節也今成子惰棄其命/矣其不反乎五月成肅公卒于瑕補)五材竝用(左傳云/宋向戌)
(請免死之邑公與之邑六十以示子罕子罕曰天生五/材民並用之廢一不可誰能去兵兵之設久矣所以威)
(不軌而昭文德也聖人以興亂人以廢廢興存亡/昏明之術皆兵之由也而子求去之不亦誣乎補)五帝
弗偃(淮南子云兵之所由來者逺矣黄帝嘗與炎帝戰/矣顓頊嘗與共工爭矣故黄帝戰於涿鹿之野堯)
(戰于丹水之浦舜伐有苗啟攻有扈/自五帝而弗能偃也又况衰世乎補)保大定功安民和
衆(左傳云武有七德禁暴戢兵保/大定功安民和衆豐財者也)令之以文齊之以武
(孫子云令之以文齊/之以武是謂必取)文不犯順武不違敵(左傳云晉陽/處父侵蔡楚)
(子上救之與晉師夾泜而軍陽子患之使謂子上曰吾/聞之文不犯順武不違敵子若欲戰則吾退舍子濟而)
(陳遲速惟命不然紓我/老師費財亦無益也)兵家王官武備(漢書曰兵家者/葢出古司馬之)
(職王官之/武備也)義兵天下良藥(吕氏春秋云夫兵之不可無/也譬若用藥者然得良藥則)
(活人得惡藥則殺人義兵之為天下良藥也亦犬矣注/云義兵除天下之兇殘解百姓之倒懸而生育之故方)
(之於良/藥補)民之殘也財之蠧也(左傳云宋向戌欲弭諸侯/之兵以為名先以告趙孟)
(韓宣子曰兵民之殘也財用之蠧小國之大災也將或/弭之雖曰不可必將許之弗許楚必許之以召諸侯則)
(我失為盟主矣文子從之于是/晉楚合諸侯之大夫盟于宋補)廢一不可誰能去兵(見/前)
蚩尤作兵(吕氏春秋云蚩尤作兵蚩尤非作兵也利其/械矣未有蚩尤之時民固剥林木以戰爭鬭)
(之所自來者久矣不可禁不可止/故古之賢王有義兵而無偃兵補)奎星作兵(春秋元命/苞云奎十)
(二星十六度注/云武庫之兵)以石為兵(越記云神農之/時以石為兵)以銅為兵(又/云)
(禹之時以/銅為兵)割革為甲(淮南子云人無筋骨之强爪牙之/利故割革而為甲鑠鐵而為刃)
熊穴啟(山海經云熊山有穴焉熊之穴恒出神/人夏啟而冬閉是穴冬啟乃必有兵)鳬徯見
(山海經云鹿臺之山有鳥焉其狀如雄雞而人面名曰/鳬徯其名自呌也見則有兵小次之山有獸焉狀如猿)
(而白首赤足名曰/朱厭見則大兵)訟必有衆起故受之以師(易序卦云/訟必有衆)
(起故受之以/師師者衆也)師衆以順為武(左傳云晉侯之弟揚干亂/行于曲梁魏絳戮其僕公)
(怒欲殺絳絳至授僕人書將伏劍士魴張老止之公讀/其書曰日君乏使使臣斯司馬臣聞師衆以順為武軍)
(事有死無犯為敬君合諸侯臣敢不敬君師不武執事/不敬罪莫大焉臣懼其死以及揚干無所逃罪不能致)
(訓至于用鉞臣之罪重請歸死于司寇公跣而出曰寡/人有弟弗能教訓使干大命寡人之過也子無重寡人)
(之過敢以/為請補)以亂易整不武(左傳云秦晉圍鄭鄭伯使燭/之武見秦伯秦與鄭人盟使)
(杞子逢孫楊孫戌之乃還子犯請擊之公曰不可因人/之力而敝之不仁失其所與不知以亂易整不武吾其)
(還也亦/去之)脩政廟堂折衝千里(淮南子云治國家理境内/行仁義布德惠立正法塞)
(邪隧羣臣親附百姓和輯上下一心君臣同力諸侯服/其威而四方懐其德脩政廟堂之上而折衝千里之外)
(拱揖指撝而天下響/應此用兵之上也)仁義之兵(孫卿子云兩帝四王皆/以仁義之兵行於天下)
少長有禮(左傳云晉師次于城濮晉侯登有莘之虚以/觀師曰少長有禮其可用也遂伐其木以益)
(其/兵)衆聚不虛散兵出不徒歸(尉繚子云衆已聚不/虛散兵已出不徒歸)六神
為戰主(黄帝問𤣥女兵法曰戰鬬之法乗一破十百事/不失軍有六神乗之必克六神甲子旬在魁甲)
(戌旬在勝光甲申旬在弧甲午旬在岡中甲/辰旬在功曹甲寅旬在神后此六神為戰主)五行無常
勝(孫子兵法云夫兵形象水水之形避髙而趨下兵之/形避實而擊虛水因地而制流兵因敵而制勝故兵)
(無常勢水無常形能因敵變化而取勝者謂之神故五/行無常勝四時無常位日有短長月有生死注云勢盛)
(必衰形露必敗故能因/敵變化取勝若神補)校變通之道(漢晉春秋云街亭/之敗或勸諸葛亮)
(更發兵者亮曰大軍在祁山箕谷皆多于賊而不能破/賊為賊所破者則此病不在兵少也在一人耳今欲減)
(兵省將明罰思過校變通之道于將來若不能然者雖/兵多何益自今已後諸有忠利于國但勤攻吾之闕則)
(事可定賊可死功/可蹻足而待矣補)知盛衰之術(抱朴子云淮南王所著/兵書皆魁岡之陣風氣)
(之占及軍中之變象徴祥觸物之候知敵盛衰候時/而動之術能測天心之去就使進則百勝退則萬全)校
之以計(孫子曰兵者國之大事死生之地存亡之道不/可不察也故經之以五事校之以計而索其情)
(一曰道二曰天三曰地四曰將五曰法道者令民與上/同意可與之死可與之生而不畏危也天者隂陽寒暑)
(時制也地者逺近險易廣狹死生也將者智信仁勇嚴/也法者曲制官道主用也凡此五者將莫不聞知之者)
(勝不知者不勝故校/之以計而索其情)莫見其形(新序云君子善用兵也/不見其形而功已成野)
(人之用兵鼓聲則似雷號呼則動地塵氣充天流矢如/雨扶傷舉死履腸涉血無罪之民其死者已量於澤矣)
(而國之存亡主之死生猶未/可知也其離仁義亦逺矣)因敵變化(孫子兵/法見上)遷移倚
伏(蔣子萬機論云夫兵者變化之物而遷移倚伏之事/也或守法而得用故知兵者性知者也用兵者性能)
(用之/也)竒正迭用變化無形(傅𤣥古今畫讚云孫武論兵/實妙竒正迭用變化無形)
因敵制勝(孫子兵/法見前)臨敵制變(陳思王云兵者不/可預圖臨敵制變)勢如決
積水(淮南子云善用兵者勢如決積水於千仞之隄若/轉員石於萬丈之谿天下見吾兵之必用也則孰)
(敢與我戰者故百人之必死也賢於萬人之必/北也况以三軍之衆赴水火而不還踵乎補)若響之
應聲(桓範集云善行竒者因敵為質如示其形如開其/路潛設神策使若響之應聲此為江中之魚將御)
(腐索必/可禽也)多算勝少算不勝(孫子兵法云夫未戰而廟算/勝者得算多也未戰而廟算)
(不勝者得算少也多算勝少算不勝而/况于無算乎吾以此觀之勝負見矣補)衆可望而不可
當(三畧軍䜟曰將之所以為威者號令也戰之所以全/勝者軍政也士之所以輕戰者用命也故戰如風發)
(攻如决河故其衆可望而/不可當可下而不可勝也)不動如山難知如隂(孫子云/夫兵以)
(詐立以利動以分合為變者也故其疾如風其徐如林/侵掠如火不動如山難知如隂動如雷震掠鄉分衆廓)
(地分利懸權而動先知迂直/之計者勝此軍爭之法也補)求敵若求亡子擊敵若救溺
人(尉繚子/云見上)屈兵非戰拔城非攻(孫子兵法云故善用兵/者屈人之兵而非戰也)
(拔人之城而非攻也毁人之國而非久也必以全/爭于天下故兵不頓而利可全此謀攻之法也)大勝
之徴(六韜云三軍無故旌旗前指金鐸之聲揚以清鼙/鼓之聲宛以鳴此得神明之助則大勝之徴也)
大勝之符(六韜武王問太公曰欲勝引兵深入諸侯之/地三軍卒有緩急或利或害吾將以近通逺)
(從中應外以給三軍之用為之奈何太公曰主與將有/隂符凡八等有大勝克敵之符長一尺破軍擒將之符)
(長九寸降城得邑之符長八寸却敵報逺之符長七寸/警衆豎守之符長六寸請糧益兵之符長五寸敗軍亡)
(將之符長四寸失利亡士之符長三寸八符者主將祕/聞所以隂通言語不得漏泄中外相知之術武王曰善)
(哉/)數戰則民疲數勝則主驕(新序云魏文侯問李克曰/吳之所以亡者何也李克)
(對曰數戰數勝文侯曰數戰數勝國之福也其所以亡/何也李克曰數戰則民疲數勝則主驕以驕主治疲民)
(此其所以亡也是故好/戰窮兵未有不亡者也)好戰必亡忘戰必危(司馬法云/國雖大好)
(戰必亡天下雖安忘戰必危又桓範集云好/戰者亡忘戰者危不好不忘天下之王補)善陣不鬭
善鬬不敗(周書七制一曰征二曰攻三曰侵四曰伐五/曰陣六曰戰七曰鬭善征不侵善侵不伐善)
(伐不陣善陣不鬭善鬭不敗不案今周書大武解云武/有六制政攻侵伐搏戰善政  攻善攻不侵善侵不伐)
(善伐不搏善搏不戰補/注云政者征伐之政附)善戰不死(穀梁傳云善戰者不/死注曰投兵勝地)
(故無死者江熈曰辟/實攻虛則不死補)不戰而屈人(孫子云百戰百勝非/善之善者也不戰而)
(屈人之兵善/之善者也)先勝而後戰(孫子云勝兵先勝而後求/戰敗兵先戰而後求勝)先
為不可勝(孫子曰昔之善戰者先為不可勝以/待敵之可勝不可勝在已可勝在敵)攻難而
守易(戰國策云平原君謂馮忌曰吾欲北伐上黨出兵/攻燕何如忌對曰不可夫以秦將武安君公孫起)
(乗七勝之威而與馬服之子戰于長平之下大敗趙師/因以其餘兵圍邯鄲之城趙以亡敗之餘衆收破軍之)
(敝守而秦罷于邯鄲之下趙守而不可拔然者攻難而/守者易也今趙非有七克之威也而燕非有長平之禍)
(也今七敗之禍未復而欲以罷趙攻强燕是使弱趙為/强秦之所以攻而使强燕為弱趙之所以守而强秦以)
(休兵承趙之敝此乃强吳之所以亡而强越之所/以霸故臣未見燕之可攻也平原君曰善哉補)擊一
而得二(東觀漢記耿弇曰吾攻西安臨淄不能救也所/謂擊一而得二也  案弇定濟南時張步都劇)
(使其弟藍將精兵二萬守西安諸郡太守合萬餘人守/臨淄相去四十里弇進軍畫中居二城之間弇視西安)
(城小而堅且藍兵又精臨淄名雖大而實易攻乃勅諸/校㑹後五日攻西安藍聞之晨夜儆守至期夜半弇勅)
(諸將皆蓐食㑹明至臨淄城䕶軍荀梁等爭之以為宜/連攻西安弇曰不然西安聞吾欲攻之日夜為備臨淄)
(出不意而至必驚擾吾攻之一日必拔拔臨淄即西安/孤張藍與步隔絶必復亡去所謂擊一而得二者也補)
無邀正正之旗勿擊堂堂之陣(孫子兵法云無邀正正/之旗勿擊堂堂之陣此)
(治變者也注曰正/正齊也堂堂大也)毋捕民(淮南子曰故聞敵國之君有/加虐於民者則舉兵而臨其)
(境責之以不義刺之以過行兵至其郊乃令軍師曰毋/伐樹木毋扣墳墓毋爇五榖毋焚積聚毋捕民虜毋收)
(六畜乃發/號施令補)不煞厲(禮記云古之侵伐者不/斬祀不煞厲不獲二毛)不禽二毛(左/傳)
(云楚宋戰于泓宋人既成列楚人未既濟司馬曰彼衆/我寡及其未既濟也請擊之不從既濟而未成列又以)
(告不從既陳而後擊之宋師敗績國人皆咎公公曰仁/君不重傷不禽二毛古之為軍也不以阻隘也寡人雖)
(亡國之餘不/鼓不成列)不獲二毛(禮記/見上)不居死土(太公兵法云兵/當居生土之上)
(毋居死土之下所謂土獨髙而上/生草有隄防若陷甲者死土也)當飲生水(又云當飲/生水無食)
(死水所謂生水長流者冬夏有水/不涸也死水不流夏有冬竭也)依水草(孫子云若交/軍于斥澤之)
(中必依水草而背衆/樹此處斥澤之軍也)依山谷(抱朴子云軍之所以欲乗/山依谷者視生處髙也)
七殃不可處(太公兵法云張軍處將必避七殃武王曰/何謂七殃太公曰張軍勿居天社勿居地)
(舎勿居器虛勿居宿死勿居吞害勿居蜚鋒勿居潮泉/武王曰何謂天社太公曰地髙而仰者何謂地舍曰地)
(卑而下者何謂器虛曰敗地人莫居之者也何謂宿死/曰塚墓丘陵間也何謂潮泉曰枯澤無水者也何謂吞)
(害曰人所聚五谷處何謂蜚鋒曰斥鹵之地不/生草木也所謂七舍七殃不可張軍處將也)五色不
可攻(越記云軍上有五色相連於天相/和此有應兵不可攻攻之無後也)全伍為上破伍
次之(孫子注云百人以下至五人為伍又曰國軍卒伍/不問小大全之則威德為優破之則威德為劣)
全國為上破國次之(孫子云凡用兵之法全國為上破/國次之注曰興師深入長驅距其)
(城郭絶其内外敵舉國來服為/上以兵擊破敗而得之為次也)兵聞拙速未覩巧久(孫/子)
(云兵聞拙速未覩巧久夫/兵久而國利者未之有也)勝兵似水(尉繚子云一人之/兵如狼如虎如風)
(如雨如雷如霆震震㝠㝠天下皆驚勝兵似水夫水至/柔弱者也然所觸丘陵必為之崩無異故也性專而觸)
(誠/也)以長擊短(桓範集云古之用兵者以長擊短/然吳舍舟涉陸此為棄長即短也)長勝短
曲勝直(周書云長勝短輕勝重曲勝直强勝/弱飽勝饑肅勝恕先勝徐武之經也)以詐立以
利動(孫子/見上)義合乃動見可乃取(越記云夫聖人行兵/義合乃動見可乃取)亂
者取之(周書云賢者輔之亂者取之作者勸之怠/者沮之恐者懼之欲者趣之武之用也)亡者
侮之(左傳云亂者取/之亡者侮之)利而誘之亂而取之(孫子云兵者/詭道也能而)
(示之不能用而示之不用近而示之逺逺而示之近利/而誘之亂而取之實而備之强而避之怒而撓之卑而)
(驕之佚而勞之親而離之攻其無備出/其不意此兵家之勝不可先傳也補)從九天之上向
九地之下(太公兵法云武王曰休息士衆皆有處乎太/公曰休兵頓息如從九天之上向九地之下)
(通於天下藏於九野獨/往獨來有莫見者也)必察敵情(三畧軍䜟曰用兵之/要必先察敵情視其)
(倉庫度其糧食卜其强弱/察其天地伺其空隙也)量敵而進(蜀志曰掄才用衆/未可輕易量敵而)
(進兵家/所慎)候時而動(抱朴子/見前)相時而動(左傳云鄭伯伐許/許莊公奔衞齊侯)
(以許與鄭鄭伯辭君子謂鄭莊公于是乎有禮禮經國/家定社稷序民人利後嗣者也許無刑而伐之服而舍)
(之度德而處之量力而行之相時/而動無累後人可謂知禮矣補)攻其無備(孫子云/見上)奪
其所愛(孫子云或問敵衆整而將來待之若何曰先奪/其所愛則聽矣注曰奪其所恃之利若先據利)
(地則我所/欲必得也)因其勞倦(淮南子云兵有二勢因其勞/倦乗其饑渴此之謂因勢)擊其
衰怠(晉中興書云劉曜進兵圍洛陽百餘日不克石勒/謂徐光曰曜以疲卒十萬圍堅城今以我初鋭擊)
(其衰怠其勢必舉十二月勒兵四出晝夜兼/行六日行千里至洛陽與曜大戰遂執曜)執有罪(禮/記)
(云出征執有罪反釋/奠于學以訊馘告)覆昏亂(左傳云殖有禮覆昏亂又/尚書云殖有禮覆昏暴補)
誅君率民(大戴禮云明主之征也必道之所廢者也彼/廢道而不行然後誅其君改其政率其民而)
(不奪其/財也)誅暴振苦(吕氏春秋云夫兵不可偃也古之聖/王有義兵而無有偃兵兵誠義以誅)
(暴君而振苦民民之説也若孝子之見慈親也若飢者/之見美食也民之號呼而走之若强弩之射于深谿也)
(若積大水而失其壅隄也中主猶/若不能有其民而况於暴君乎補)崇禮重禄(黄石公三/畧云夫用)
(兵之要在崇禮而重禄崇禮則/智士至禄重則義士輕死補)顯良振孤(淮南子云敵/國有虐民者)
(興兵廢其國而易其政尊其秀士而顯其賢良振其孤/寡恤其貧窮出其囹圄賞其有功百姓開門而待之淅)
(米而儲之惟恐其不來也此湯武之所/以致王而齊桓晉文之所以成霸也補)賞如日月信如
四時(尉繚子云賞如日月信如四時令如/斧鉞如此士卒不用命者未之聞也)賞禄有功(三/畧)
(云夫主將之法務擥英雄之心賞禄有功通志於衆故/與衆同好靡不成與衆同惡靡不傾  案擥音覽與攬)
(同/補)賞其有功(淮南子/云見上)内相謗訕(兵書云言行不同豎私/枉公外相連誣内相謗)
(訕有此不去/是謂敗亂)各結朋黨(諸葛兵要軍誡曰各結朋黨競/進憸人有此不去是謂敗徴)
輕而無禮(左傳云秦師襲鄭過周北門左右免胄而下/超乗者三百乗王孫滿觀之言於王曰秦師)
(輕而驕輕則寡謀驕則無禮無禮則/脱寡謀自陷入險而脱能無敗乎補)貪而無親(左傳云/戎輕而)
(不整貪而無親勝不相讓敗不相/救獲必務進後有不継則無救矣)投戈散地(王弼周易/畧例曰投)
(戈散地則六親不能相保補案邢疇注曰投置也㪚逃/也置兵戈於逃散之地雖是至親不能相保守也遯卦)
(九四好遯君子吉處身於外難在於内處外/則超然逺遁初六至親不能相保守也附)驅市人(吕/氏)
(春秋曰世有言曰驅市人而戰之可以勝人之厚禄教/卒老弱罷民可以勝人之精士練材離散係系可以勝)
(人之行陣整齊鋤耰白梃可以勝人之長銚利兵此不/通乎兵者之論今有利劍于此以刺則不中以擊則不)
(及與惡劍無擇為是鬭因用惡劍則不可簡選精良兵/械銛利發之則不時縱之則不可與惡卒無擇為是戰)
(因用惡卒/則不可補)百克無後(左傳欒武子曰楚自克庸以來其/君無日不討國人而訓之于民生)
(之不易禍至之無日戒懼之不可以怠在軍無日不討/軍實而申儆之于勝之不可保紂之百克而卒無後訓)
(之以若敖蚡冒篳路藍縷以啟山林箴/之曰民生在勤勤則不匱不可謂驕補)六敗之道(孫子/云故)
(兵有走者有弛者有陷者有崩者有亂者有北者凡此/六者非天地之災將之過也夫勢均以一擊十曰走卒)
(强吏弱曰弛吏强卒弱曰陷大吏怒而不服遇敵懟而/自戰將不知其能曰崩將弱不嚴教道不明吏卒無常)
(陣兵縱横曰亂將不能料敵以少合衆以弱擊强兵無/選鋒曰北凡此六者敗之道也將之至任不可不察也)
用兵無已(六韜云昔煩厚氏用兵無已誅戰不休至/于涿鹿之野諸侯叛之煩厚氏之亡也)極
武而亡(新序云秦窮兵極武/亡及項羽尚暴而滅)
　
　
　
　
　
　
　
　
　
　
　
　北堂書鈔卷一百十三
欽定四庫全書
　北堂書鈔卷一百十四
　　　　　　　　　　唐　虞世南　撰
　　　　　　　　　　明　陳禹謨　補註
　武功部二
　　講武二　　　　　　征伐三
　　　講武二
春蒐夏苗秋獮冬狩(左傳云春蒐夏苗秋獮冬狩皆于/農隙以講武事也三年而治兵入)
(而振旅歸而飲至以數軍實昭文章明貴賤辨等列順/少長習威儀也補案杜預注曰蒐索擇取不孕者苗為)
(苗除害也獮殺也以殺為名順秋氣也狩/圍守也冬物畢成獲則取之無所擇也附)中春教振旅
(周禮大司馬職云中春教振旅司馬以旗致民平列陳/如戰之陳鄭注曰以旗者立旗期民于其下也兵者守)
(國之備兵者凶事不可空設因蒐狩而習/之凡師出曰治兵入曰振旅皆習戰也)中夏教茇舍
(大司馬職云中夏教茇舍如振旅之陳羣吏撰車徒讀/書契辨貌名之用帥以門名縣鄙各以其名家以號名)
(鄉以州名野以邑名百官各象其事以辨軍之夜事其/他皆如振旅鄭注云茇讀如菜沛之沛茇舍草止之也)
(軍有草止/之法補)中秋教治兵(大司馬職云仲秋教治兵如振/旅之陣孔疏云言教治兵者秋)
(以出兵為名秋/嚴尚威故也補)中冬教大閱(大司馬職云中冬教大閲/鄭注云大閲備軍禮而旌)
(旗不如出/軍之時)治兵振旅(左傳見上杜預注曰雖四時講武/猶復三年而大習出曰治兵始治)
(其事入曰振旅治兵禮畢/整衆而還振整也旅衆也)起事動衆(爾雅云起大事動/大衆必先有事于)
(社稷而後出/謂之宜也)出尚威武入反尊卑(又云出曰治兵尚威/武也入曰振旅反尊)
(卑/也)簡車馬(左傳桓六年秋/大閲簡車馬也)撰車徒(大司馬職見上鄭注/曰撰讀曰算算車徒)
(謂數擇/之也補)數軍實(左傳/見前)辨旗物(周禮大司馬職辨旗物之/用王載太常諸侯載旂軍)
(吏載旗師都載旜鄉遂載物郊野載旐百官載旟各書/其事與其號焉其他皆如振旅鄭注云凡旌旗有軍旅)
(者畫異物無者帛而已書當為/畫事也號也皆畫以雲氣補)習威儀(左傳/見上)讀書契(周/禮)
(大司馬職見上鄭注曰讀書/契以簿書校録軍實之凡要)講攻戰進取之方(謝承與/步子山)
(書云但日講攻戰進取之方/而易詩禮樂春秋不復開篋)教進退疾徐之節(周禮大/司馬職)
(云以教坐作進退疾徐疏/數之節鄭注曰習戰法也)修教明喻(公羊傳云秋八月/壬午大閱大閲者)
(何閱兵車也修教明諭國道也平而修戎/事非正也其日以為崇武故謹而日之)訓卒利兵(左/傳)
(云晉立靈公以禦秦師趙盾曰先人有奪人之心軍之/善謀也逐寇如追逃軍之善政也訓卒利兵秣馬蓐食)
(潛師夜起戊子/敗秦師于令狐)張六師(尚書康王之誥張皇六/師無壊我髙祖寡命)作三軍
(左傳云晉侯蒐/于被盧作三軍)選徒萬騎(司馬相如子虚賦云王駕車/千乗選徒萬騎畋于海濵列)
(卒滿澤罘/網彌山)革車千乗(左傳云大蒐于/紅革車千乗)王建太常諸侯建
旂(周禮司常掌國之大閲贊司馬頒旗物王建太常諸/侯建旂孤卿建旜大夫士建物師都建旗州里建旟)
(縣鄙建旐道車載旞斿車載旌鄭注云仲冬教大閲司/馬主其禮自王以下治民者旗畫成物之象王畫日月)
(象天明也諸侯畫蛟龍一象其升朝一象其下復也孤/卿不畫言奉王之政教而已大夫士雜帛言以先王正)
(道佐職也師都六鄉六遂大夫也謂之師都都民所聚/也畫熊虎者鄉遂出軍賦象其守猛莫敢犯也州里縣)
(鄙鄉遂之官互約言之鳥隼象其/勇㨗也龜蛇象其扞難辟害也)王執路鼓諸侯執賁
鼓(周禮大司馬辨鼓鐸鐲鐃之用王執路鼓諸侯執賁/鼓軍將執晉鼓師帥執提旅帥執鼙卒長執鐃兩司)
(馬執鐸公/司馬執鐲)司馬振鐸羣吏作旗(大司馬職云中軍以鼙/令鼓鼓人皆三鼓司馬)
(振鐸羣吏作旗車徒皆作鼓行鳴鐲車徒皆行及表乃/止三鼓摝鐸羣吏弊旗車徒皆坐鄭注云中軍中軍之)
(將也天子六軍三三而居一偏羣吏既聽誓各復其部/曲中軍之將令鼓鼓以作其士衆之氣也鼓人者中軍)
(之將師帥旅帥也司馬兩司馬也振鐸以作衆作/起也既起鼓人擊鼓以行之伍長鳴鐸以節之補)車徒
皆行(大司馬/職見上)車徒皆譟(大司馬職云及所弊鼓皆駴/車徒皆譟鄭注云譟讙也)銜
枚而進(大司馬職云軍徒皆作遂鼓行徒銜枚而進鄭/注云枚如箸銜之有繣結項中軍法止語為相)
(疑惑/也)鳴鐃且卻(大司馬職云乃鼓退鳴鐃且卻及表乃/止坐作如初鄭注曰鐃所以止鼓軍退)
(卒長鳴鐃和衆/鼓人為止之也)
　　　征伐二
有鐘鼓曰伐無曰侵(左傳鄭人侵許凡師有鐘鼔曰伐/無曰侵輕曰襲案注伐者聲其罪)
(也侵者鐘鼓無聲也/襲者掩其不備也補)觕者曰侵精者曰伐(公羊傳云公/侵宋曷為或)
(言侵或言伐觕者曰侵精者曰伐戰不言伐圍不言戰/入不言圍滅不言入書其重者也補案何休注曰觕粗)
(也將兵至竟以過侵責之服則引兵而去用意尚粗精/猶精密也侵責之不服推兵入竟伐擊之益深用意稍)
(精宻/附)以正邦國(周禮大司馬職云以九伐之法正邦國/鄭注云諸侯有違王命則出兵以征伐)
(之所以正之也諸侯之于國如/樹木之有根本是以言伐云補)以匡王國(詩云獫狁孔/熾我是用急)
(王于出征/以匡王國)致征弔民(大戴禮云明主之所征必道之所/廢者也彼廢道而不行然後誅其)
(君致其征/弔其民補)伐叛懐逺(魏畧遼東太守公孫淵自立為燕/王遣使假單于璽封拜邊民韓忠)
(曰曹公允恭明哲翼戴天子伐叛懐逺寧靜四海汝君/臣侮弄神器方當屠戮豈能久也淵大怒斬忠後果為)
(太祖所/滅補)救無辜(周禮大司馬職云大合軍以/行禁令以救無辜伐有罪)執有罪(禮/記)
(云出征執有罪反釋/奠于學以訊馘告)奉辭伐罪(尚書云肆予以爾/衆士奉辭伐罪)仗義
伐貳(晉書荀朂㕘文帝大將軍事時官騎路遺求為刺/客入蜀朂言於帝曰明公以至公宰天下宜仗正)
(義以伐違貳而名以刺客除賊/非所謂刑于四海以德服逺也)叛而伐之服而舍之(左/傳)
(云楚君討鄭怒其貳而哀其卑叛而伐之服而舍之德/刑成矣伐叛刑也柔服德也德立刑行若之何敵之補)
征伐以正之(周禮大司/馬注見上)明德以誅之(六韜太公曰夫紂/無道流毒諸侯欺)
(侮羣臣失百姓之心秉/明德以誅之誰曰弗充)政有九因(周書云征有四戚五/和四戚一内姓二外)
(婚三友朋四同里五和一有天無惡二有人無郄三同/好相固四同惡相助五逺宅不薄此九者政之因也)
伐有七機(周書云伐有四時三興四時一春違其農二/夏食其榖三秋取其刈四冬凍其葆三興一)
(政以和時二伐亂以治三伐/饑以飽此七者伐之機也)相時而動(左傳見前/論兵篇)觀釁
而動(左傳云晉師救鄭聞鄭既及楚平隨武子曰㑹聞/用師觀釁而動德刑政事典禮不易不可敵也不)
(為是/征)琰圭以除慝(周禮典瑞職云琰圭以易行以除慝/鄭司農注曰琰圭有鋒芒傷害征伐)
(誅討之象故/以易行除慝)牙璋以起軍(周禮玉人職云牙璋中璋七/寸射二寸厚寸以起軍旅以)
(治兵守鄭注曰二璋皆有鉏牙之/飭於琰側先言牙璋有文飾也)裹糧坐甲(左傳云秦/軍掩晉上)
(軍趙穿追之不及反怒曰裹糧坐甲固敵是求敵至不/擊將何俟焉軍吏曰將有待也穿曰我不知謀將獨出)
(乃以其屬出宣子曰秦獲穿也獲一卿矣/秦以勝歸我何以報乃皆出戰交綏補)練師簡卒(魏/明)
(帝樂府云我徂北征伐彼蠻虜練師/簡卒爰整其旅發桴若雷吐氣成雨)類于上帝(禮記云/天子將)
(出征類于上帝宜乎社造乎禰禡/于所征之地受命于祖受成于學)封于大神(周禮肆師/職云類造)
(上帝封于大神祭兵于山川亦如之鄭注云大神社及/一方岳也山川葢軍之所依止大傳曰牧之野武王之)
(大事也既事而退柴于上/帝祈于社設奠于牧室補)宜乎社造乎禰(禮記/見上)受命于
祖受成于學(禮記鄭注曰受命于祖告/祖也受成于學定兵謀也)兵行而雨(六韜/云武)
(王伐殷兵行之日大雨太公曰是洗濯甲兵/行之象幟為折首太公曰此斬紂首之象)師行而雨
(左傳僖十九年衞大旱卜有事于山川不吉寗莊子曰/昔周饑克殷而年豐今邢方無道諸侯無伯天其或者)
(欲使衞討邢乎從/之師興而雨補)未發先聞(管子曰桓公與管仲闔門/而謀伐莒未發而已聞于)
(國其故何也管仲曰國必有聖人桓公曰然少焉東郭/郵至桓公問焉曰子言伐莒者乎東郭郵曰然桓公曰)
(寡人不言伐莒而子言伐莒其故何也東郭郵對曰夫/欣然喜樂者鐘鼓之色也夫淵然清靜者縗絰之色也)
(漻然豐滿而手足拇動者兵甲之色也日者臣視二君/之在臺上也口開而不闔是言莒也舉手而指勢當莒)
(也且臣觀小國諸侯之不服/者唯莒于是臣故曰伐莒補)葛伯不祀(尚書序云湯征/諸侯葛伯不祀)
(湯始征之/作湯征)羲和廢時(尚書序云羲和湎淫廢時/亂日𦙍往征之作𦙍征)周公東
征(詩曰周公東/征四國是皇)宣王北伐(詩六月篇宣王北伐也鄭箋/云六月言周室微而復興美)
(宣王之北/伐也補)穆王征西戎(列子云周穆王征西戎獻/昆吾劍赤刀切玉如泥)穆王
伐大越(竹書紀年云周穆王伐大越大起九師東/至于九江架黿鼉以為梁伐越至于紆)奄征
南海(左傳云楚子卒子囊謀諡大夫曰君有命矣子囊/曰君命以共若之何毁之赫赫楚國而君臨之撫)
(有蠻夷奄征南海以屬諸夏而知其/過可不謂共乎請諡之共大夫從之)掩征江漢(王司馬/穆侯頌)
(云經綸文武謀畧𢎞深方將網羅/鯨鯢掩征江漢大戰于絶南之地)掩其不備(論衡云太/公隂謀書)
(武王伐殷兵至牧野/晨舉脂燭掩其不備)衝其心腹(後漢書云金城塞羌反/馬防遣司馬夏駿將五)
(千人從大道向其前潛遣司馬彭將五千人從間道衝/其心腹又令將兵長史李調等將四千人繞其西三道)
(俱擊遂/破之補)懸車束馬(管子云桓公用管仲計西征攘白狄/之地遂至于西河方舟投柎乗桴濟)
(河至于石枕縣車束馬踰大行與卑耳之貉拘秦夏西/服流沙西虞而秦戎始從故兵一出而大功十二故東)
(夷西戎南蠻北狄中/諸侯國莫不賔服補)攀木緣崖(魏志云鄧艾伐蜀鑿山/通道造作橋閣山髙谷)
(深至為艱險又糧運將匱瀕于危殆艾以氊/自裹推轉而下將士皆攀木緣崖魚貫而進)入純門及
逵市(左傳楚子元以車六百乗伐鄭入于桔柣之門子/元鬭御彊鬭梧耿之不比為斾鬬班王孫游王孫)
(喜殿衆車入自/純門及逵市)入孟門登太行(又云齊侯伐晉取朝歌/為二隊入孟門登太行)
(張武軍于熒庭戍郫邵封/少水以報平隂之役乃還)斬孤竹遇山戎(管子云桓公/北伐令支斬)
(孤竹遇山戎顧問管仲曰將何行管仲對曰君教諸侯/為民聚食諸侯之兵不足者君助之發如此則始可以)
(加政/矣補)超天闗横漢津(崔駰武都賦云超天闗兮/横漢津寧西土兮徂北征)伐楚致
包茅(新序云齊桓公南伐强楚以致包茅之貢北伐山/戎為燕開路三存亡國一繼絶世尊事周室九合)
(諸侯一匡天下功次三王為/五伯長信起乎柯之盟也補)伐齊取祭器(史記云樂毅/為上將軍趙)
(惠文王以相國印授樂毅樂毅于是并䕶趙楚韓魏燕/之兵以伐齊破之濟西諸侯兵罷歸而燕軍樂毅獨追)
(至于臨淄齊湣王之敗濟西亡走保于莒樂毅獨留徇/齊齊皆城守樂毅攻入臨淄盡取齊重寶財物祭器輸)
(之燕燕昭王大說親至濟上勞/軍行賞饗士封樂毅于昌國補)井堙木刊(左傳云陳侯/㑹楚子伐鄭)
(當陳隧者井堙/木刊鄭人怨之)斬祀煞厲(禮記云吳侵陳斬祀煞厲鄭/注曰祀神位有屋樹者厲疫)
(病/也)其車三千(詩云方叔蒞/止其車三千)步卒五千(李陵與蘇武書曰/昔先帝授陵步卒)
(五千出征絶域五將失道陵獨遇戰而裹萬里之糧帥/徒步之師出天漢之外入强胡之域以五千之衆對十)
(萬之軍䇿疲乏之兵當新羈之馬然猶斬將搴旗追奔/逐北滅跡埽塵斬其梟帥使三軍之士視死如歸陵也)
(不才希當大任意/謂此時功難堪矣)窮域極邊(史岑出師頌云况我將軍窮/域極邊鼓無停響旗不暫搴)
窮絶天阻(崔駰與竇憲書云將軍/窮絶天阻萬里長途)足厯王庭垂餌虎口
(司馬遷書云李陵提步卒不滿五千深踐/戎馬之地足厯王庭垂餌虎口横挑强胡)破匈奴臨瀚
海(漢書云驃騎將軍霍去病破匈奴渾邪王封狼居胥/山登臨瀚海  案去病為人少言不泄有氣敢往上)
(嘗欲教之孫吳兵法對曰顧方畧何如耳不至學古兵/法上為治第令視之對曰匈奴不滅無以家為也由此)
(上益重/愛之附)擊呼衍至木樓(後漢書曰竇固撃呼衍王斬首/千餘級呼衍王走追至蒲類海)
(留吏士屯伊吾盧城耿秉秦彭絶漠六百餘里至三木/樓山來苗文穆至匈奴河水上虜皆奔走無所獲祭彤)
(吳棠坐不至涿邪山免為庶人/時諸將唯固有功加位特進補)縣旌萬里揚威昆山(劉/向)
(上疏曰單于背恩叛德困殺使者羣臣皆閔焉陛下赫/然欲誅之意未嘗有忘西域都䕶甘延壽副校陳湯)
(承聖指倚神靈出百死入絶域遂蹈康居屠五重城搴/歙侯之旗斬郅支之首縣旌萬里之外揚威昆山之西)
(萬夷慴服莫/不懼震補)師凍徒盡(左傳云楚師伐鄭涉于魚齒之/下甚雨及之楚師多凍役徒幾)
(盡/)車敗馬失(越絶云吳王夫差興師伐越敗兵檇李大/風發狂日夜不止車敗馬失騎士墮死大)
(船陵居小/船没水)
　
　
　
　
　北堂書鈔卷一百十四
欽定四庫全書
　北堂書鈔卷一百十五
　　　　　　　　　　唐　虞世南　撰
　　　　　　　　　　明　陳禹謨　補註
　武功部三
　　　將帥四
將者國之命不可不詳擇(吳質將論云將者國之命不/可不詳擇不可不審授也)
將者國之命制勝則國家安(三畧軍䜟曰夫將者國之/命也將能制勝則國家安)
(定/)國之行主民之司命(蔣子萬機論云知兵之將國之/行主民之司命古者重之後世)
(無逮/焉補)惣軍執者將也(三/畧)提鼓枹者將也(尉繚子云提鼓/揮枹接兵角力)
(者此將/軍也)將不精微三軍失機將不常戒三軍失備(六韜/云將)
(不仁則三軍不親將不勇則三軍不鋭將不智則三軍/大疑將不明則三軍大傾將不精微則三軍失其機將)
(不常戒則三軍失其備將不强力則三軍失其職故將/者人之司命三軍與之俱治與之倛亂得賢將者兵强)
(國昌不得賢將/者兵弱國亡補)將不明則三軍大傾將不仁則三軍不
親(見/上)將無慮謀士去(黄石公三畧云將無慮則謀士去/將無勇則士卒恐將妄動則軍不)
(重將遷怒則一軍懼軍䜟曰慮也勇也將之所重動也/怒也將之所用此四者將之明誡也又曰軍無財士不)
(來軍無賞/士不往補)軍無賞士不往(見/上)將有五才(六韜云武王問/太公曰論將之)
(道奈何太公曰將有五才十過武王曰敢問其目太公/曰所謂五才者勇知仁信忠也勇則不可犯智則不可)
(亂仁則愛人信則不欺忠則無心所謂十過者有勇而/輕死者有急而心速者有貪而好利者有仁而不忍人)
(者有智而心怯者有信而喜信人者有亷潔而不愛人/者有智而心緩者有剛毅而自用者有懦而喜任人者)
(勇而輕死者可暴也急而心速者可久也貪而好利者/可貴也仁而不忍人者可勞也智而心怯者可窘也信)
(而喜信人者可誑也亷潔而不愛人者可侮也智而心/緩者可襲也剛毅而自用者可事也懦而喜任人者可)
(欺也故兵者國之大事存亡之道命在於將將者/國之輔先王之所重也故置將不可不察也補)將有
十過(見/上)貴之無驕委之不專(孫子兵法云貴之而無驕/委之而不專扶之而無隠)
(危之而不懼故良將之動/也猶璧玉之不可汚也)以計為主(抱朴子云兵家以/計為主以力為末)
以勇為本(魏志云夏侯淵為劉備所襲戰死初淵雖數/戰勝太祖常誡曰為將當有怯弱時不可但)
(恃勇也將當以勇為本行之以/智計但知任勇一匹夫敵耳)察五危(孫子兵法云用/兵之法無恃其)
(不來恃吾有以待之無恃其不攻恃吾有所不可攻也/故將有五危必死可殺必生可虜忿速可侮亷潔可辱)
(愛民可煩凡此五者將之過也用兵之/災覆軍殺將必以五危不可不察也補)通九變(孫子曰/凡用兵)
(之法將受命于君合軍聚衆圮地無舍衢地合交絶地/無留圍地則謀死地則戰途有所不由軍有所不擊城)
(有所不攻地有所不爭君命有所不/受故將通於九變之利者知用兵矣)見人所不見知人
所不知(淮南子云夫將者必獨見獨知獨見者見人所/不見也獨知者知人所不知也見人所不見謂)
(之明知人所不知謂之神明者先勝者也/先勝者守不可攻戰不可勝攻不可守補)思通神睿權
畧無形(劉劭趙都賦云其謀謨之士則思通神/睿權畧無形沉竈生蛙轉敗為勝者也)潛謀龍
變應機虎發(傅𤣥讚楊阜云君搆潛謀以龍變應事機/而虎發山西數郡獲安者君克敵之勲也)
不知彼而知己一勝一負(孫子兵法云知彼知己百戰/不殆不知彼而知己一勝一)
(負不知彼不知/己每戰必敗補)知彼知己百戰不殆(見/上)將謀欲密士衆
欲一(三畧云將謀欲密士衆欲一攻敵欲疾將謀密則/姦心閉士衆一則軍心結攻敵疾則備不及設軍)
(有此三者則/計不奪補)其動如神(兵法云風雨可鄣者有象也寒/暑不可塞者無形也故良將慎)
(密其動/如神補)制敵以智(蜀志云夫兵以竒/勝制敵以智也)兵者凶器將者死
官(尉繚子云夫將者上不制於天下不制於地中不制/於人故兵者凶器也爭者逆德也將者死官也故不)
(得已而/用之補)將有死心士無生氣(説苑云田單為齊王將軍/興師十萬將以攻狄往見)
(魯仲連子仲連子曰將軍之攻狄必不能下矣田曰單/以十里之城五里之郭復齊之國何為攻狄不能下去)
(上車不與言决攻狄三月而不能下齊嬰兒謡之曰大/冠如箕長劍拄頥攻狄不能下壘于梧丘于是田將軍)
(恐駭往見仲連子曰先生何以知單之攻狄不能下也/仲連子曰夫將軍在即墨之時坐則織簣立則杖臿為)
(士卒倡曰宗廟亡矣魂魄喪矣歸何黨矣故將有死之/心士卒無生之氣今將軍東有掖邑之封西有淄上之)
(寶金銀黄帶馳騁乎淄澠之間是以樂生而惡死也田/將軍明日結髮徑立矢石之所乃引枹而鼔之狄人下)
(之故將者士之心也士者將之肢體也/心猶豫則肢體不用田將軍之謂乎補)進不求名退不
避罪(淮南子云將臨敵决戰不顧必死無有二心是故/無天於上無地於下無敵於前無主於後進不求)
(名退不避罪唯民是保利合于/主國之實也上將之道也補)凜凜若履薄氷戰戰若
登朽木(抱朴子云夫大將者凜凜若負重而/履薄氷戰戰如登朽木以臨萬仞)思計如饑
(孫子兵法祕要云良將思計/如饑所以戰必勝攻必取也)思士如渴(三畧云將者能/思士如渴則策)
(從焉夫將拒諫則英雄散策不從則謀士叛善惡同則/功臣倦專已則下歸咎自伐則下少功信讒則衆離心)
(貪財則姦不禁内顧則士卒淫將有一則衆不服/有二則軍無式有三則下奔北有四則禍其國補)視卒
如愛子(孫子兵法曰視卒如嬰兒故可與之赴深谿視/卒如愛子故可與之俱死愛而不能令厚而不)
(能使亂而不能治譬/如驕子不可用也補)視卒如嬰兒(見/上)軍不舉火將亦不
舉(六韜云將不身服力無以知士卒之勞苦軍皆定次/將乃就舍炊者乃熟將乃就食軍不舉火將亦不舉)
(名曰止/欲將補)冬不服裘夏不操扇(六韜云將冬不服裘夏不/操扇雨不張葢名曰禮將)
(將不身服禮無以知士卒之寒暑出隘/塞阨泥塗將必先下步名曰力將補)軍幕未辦將不
言倦(三畧軍䜟曰軍并未達將不言渴軍幕未辦將不/言倦軍竈未炊將不言饑冬不服裘夏不操扇雨)
(不張葢是謂將禮與之安與之危故其衆可合而不可/離可用而不可疲以其恩素蓄謀素合也故曰蓄恩不)
(倦以一/取萬補)軍井未達將不言渴(見/上)百萬之衆不如一賢(漢/書)
(唐林上書曰雖百萬之衆不如一賢故秦/行千金以間亷頗漢散千金以疏亞父)尺素之功勝
於雲梯(抱朴子云韓信傳檄而定千里是/以尺素之功勝于雲梯之械也)君親授鉞(淮/南)
(子云國有難君卜吉日以受鼓旗將入廟門趨至堂下/北面而立主親操鉞持頭授將軍其柄曰從此上至天)
(者將軍制之復操斧持頭授將軍其/柄曰從此下至淵者將軍制之補)君親推轂(漢書馮/唐詳下)
闑以内寡人制之闑以外將軍制之(漢書馮唐對文帝/曰臣閫上古王者)
(遣將也跪而推轂曰闑以内寡人制之闑以外將軍制/之軍功爵賞皆决於外歸而奏之委任而責成功也)
以匡王國(詩六月章見前征伐篇鄭箋云匡正也/王曰今汝出征玁狁以正王國之封畿)以衞
社稷(禮記云戰于郎公叔禺人與其鄰童汪踦往皆死/焉魯人欲勿殤童汪踦問于仲尼仲尼曰能執干)
(戈以衞社稷雖欲/勿殤不亦可乎)方叔元老克壯其猶(詩采芑篇毛傳/曰元大也五官)
(之長出于諸侯/曰天子之老也)文武吉甫萬邦為憲(諸六月篇毛傳曰/吉甫有文有武憲)
(法也案吉甫時為大將/為萬國之所法則也)猛將如雲謀臣若雨(李陵與蘇/武書云昔)
(髙皇帝以三十萬衆困於平城當此之時猛/將如雲謀臣如雨然猶七日不食僅乃得免)蜀得其龍
吳得其虎(世語云諸葛亮兄瑾弟誕並有令名各在一/國人以為蜀得其龍吳得其虎魏得其狗)
雖在軍陣手不釋卷(吳書曰魯肅為人方嚴寡于玩飾/内外節儉不務俗好治軍整頓禁)
(令必行雖在軍陣手不釋卷又善談論能屬文辭/思度𢎞逺有過人之明周瑜之後肅為之冠補)雖在
軍旅不忘俎豆(東觀漢記云祭遵為將軍取士皆用儒/術對酒設樂必雅歌投壺雖在軍旅不)
(忘俎/豆)宣王戎服蒞事武侯乗輿指麾(世語云諸葛武侯/與司馬宣王治軍)
(渭濵克日交戰宣王戎服蒞事使人視武侯獨乗素輿/葛巾毛扇指麾三軍隨其進止宣王歎曰諸葛君可謂)
(名士/矣)耿恭少多大畧(漢書云耿恭少孤慷/慨多大畧有將帥才)王雄長涉道
藝(王武表云幽州刺史王雄長涉道藝天性仁勇剛毅/有畧約人儉已撫養吏士能得人歡心當任為大將)
(軍/)信陵虎視龍驤(傅𤣥古今畫讚云信陵魏雄虎/視龍驤謀嬴奮駭雷動北壃)亞夫
嚴猛哮吼(桓譚新論云周亞夫嚴/猛哮吼可為國之大將)亷頗勇鷙忍恥(嚴尤/三將)
(論云平原君曰亷頗之為人/也勇鷙而愛士知難而忍恥)耿秉勇壯簡易(東觀漢記/云耿秉性)
(勇壯而簡易于事軍行常自被甲在前休止不結營部/然逺斥候明要誓有警軍陳立成士卒皆樂為死補案)
(秉有偉體腰帶八圍博通書記能説司馬兵法尤好將/帥之畧以父任為郎數上言兵事常以中國虛費邊陲)
(不寧其患專在匈奴以戰去戰盛王/之道顯宗既有志北伐隂然其言附)黄鬚驍騎(魏志任/城王彰)
(傳云建安中烏丸反以彰為北中郎將行驍騎將軍彰/身自摶戰射胡騎應絃而倒者前後相屬戰過半日彰)
(鎧中數箭意氣益厲乗勝逐北至于桑乾一日一夜與/虜相及擊大破之時太祖在長安召彰詣行前所大祖)
(喜持彰鬚曰黄鬚兒竟大竒也補案魏畧曰太祖在漢/中而劉備棲于山頭使劉封下挑戰太祖罵曰賣履舍)
(兒長使假子拒汝公乎待呼我黄鬚來令擊之乃召彰/彰晨夜進道西到長安而太祖已還從漢中而歸彰鬚)
(黄故以/呼之附)紫髯將軍(獻帝春秋曰張遼問吳降人向有紫/髯將軍長上短下便馬善射是誰降)
(人答曰是孫㑹稽遼及樂進相遇言/不早知之急追自得舉軍歎恨補)萬人敵(史記項羽/本紀云項)
(籍少時學書不成去學劍又不成項梁怒之籍曰/書足以記名姓而已劍一人敵不足學學萬人敵)一劍
任(尉繚子云吳起臨戰左右進劍起曰將專主旗鼓爾/臨難决疑揮兵指刃此將事也一劍之任非將事也)
有智謀(范後漢書云鄧禹曰吳漢勇/騺有智謀諸將鮮能及也)善變化(黄帝出軍/訣云為將)
(黄色長耳善為策謀赤/色小身善為變化補)運籌淵迴抱麾虎步(庾闡楊都/賦云桓桓)
(勇武堂堂碩佐運籌則淵迴抱麾則虎步臨機/如公瑾遺愛如子布是以朝宗江漢廓落王祚)謀而鮮
過惠訓不倦(王晉書云杜預身不跨馬射不穿札而每/任大事輒居將率之列謀而鮮過惠訓不)
(倦/)扶義而動推理而行(淮南子云將軍扶義而動推理/而行掩節而斷割因資而成功)
滔滔如春曠曠如夏(淮南子云將軍之心滔滔如春/曠曠如夏湫漻如秋典凝如冬)王
翦請宅(史記云秦始皇問李信曰吾欲攻取荆于將軍/度用幾何人而足李信曰不過用二十萬人始)
(皇問王翦翦曰非六十萬人不可始皇曰王將軍老矣/何怯也李將軍果勢壯勇其言是也遂使信行王翦謝)
(病歸老于頻陽信軍大敗始皇聞之自馳如頻陽見謝/王翦曰寡人以不用將軍計李信果辱秦軍今聞荆兵)
(日進而西將軍雖病獨忍棄寡人乎翦曰大王必不得/已用臣非六十萬人不可始皇曰為聽將軍計耳于是)
(王翦將兵六十萬人始皇自送至灞上王翦行請美田/宅園池甚衆始皇曰將軍行矣何憂貧乎王翦曰為大)
(王將有功終不得封侯故及大王之嚮臣臣亦及時以/請園池為子孫業耳始皇大笑王翦既至闗使使還請)
(善田者五輩或曰將軍之乞貸亦已甚矣王翦曰不然/夫秦王怚而不信人今空秦國甲士而專委于我我不)
(多請田宅為子孫業以自堅顧令秦王/坐而疑我矣補  案怚音麄一作粗附)吳漢分田(後漢/書吳)
(漢嘗出征妻子在後買田業漢還讓之曰軍師在外吏/士不足何多買田宅乎遂盡以分與昆弟外家補  案)
(漢性彊力每從征伐帝未安恒側足而立諸將見戰陳/不利或多惶懼失其常度漢意氣自若方整厲器械激)
(揚士吏帝時遣人觀大司馬何為還言方脩戰攻之具/乃歎曰吳公差彊人意隠若一敵國矣每當出師朝受)
(詔夕即引道初無辦嚴之日故能常任職以/功名終及在朝廷斤斤謹質形于體貌附)鄧芝賞罰
明斷(蜀志鄧芝為大將三十餘年賞罰明斷善䘏卒伍/身之衣食資仰於官不茍素儉然終不治私産妻)
(子不免饑寒死之日家無餘財性剛簡不飾意氣不得/士類之和于時人少所敬貴唯器異姜維云子良襲爵)
(景耀中為尚書左選/郎晉朝廣漢太守補)段熲仁愛士卒(後漢書云段熲行/軍仁愛士卒疾病)
(者親自瞻省手為裹創在邊十餘年未嘗一日蓐寢與/將士同苦故皆樂為死戰補  案熲字紀明少便習弓)
(馬尚遊俠輕財賄長/乃折節好古學附)手為裹創(後漢書段/熲見上)起為吮疽(史/記)
(云吳起之卒有病疽者起為吮之卒母聞而哭之人曰/子卒也而將軍自吮其疽何哭為母曰非然也往年吳)
(公吮其父其父戰不旋踵遂死于敵吳公/今又吮其子妾不知其死所矣是以哭之)賞分戲下(漢/書)
(云李廣厯七郡太守前後四十餘年得賞賜輒分其/戲下飲食與士卒共之  案師古注曰戲讀曰麾補)居
不重席(左傳吳侵陳楚大夫皆懼子西曰二三子恤不/相睦無患吳矣昔闔廬食不二味居不重席在)
(軍熟食者分而後敢食其所嘗者卒乗與焉吾先大夫/子常易之所以敗也今聞夫差珍異是聚觀樂是務視)
(民如讎而用之日新夫先自敗也/已安能敗我補  案分猶遍也附)食不二味(見/上)與衆共
之(東觀漢記曰堅鐔獨孤絶南拒鄧奉北當董訢一年/間道路隔塞糧饋不至食蔬菜與士卒共勞苦每急)
(輒先當矢石身被三創以此能全其衆及帝/征南陽擊破訢奉以鐔為左曹常從征伐補)與民同之
(吕氏春秋云越王苦會稽之恥欲深得民心以致必死/于吳身不安枕席口不厚甘味目不視靡曼耳不聽鐘)
(鼓三年苦身勞力焦唇乾肺内親羣臣下養百姓以求/其心有甘脆不足分弗敢食有酒流之江與民同之身)
(親耕而食妻親織而衣味禁珍衣禁襲色禁二時出行/路從車載食以視孤寡老弱之積病困窮顔色愁悴不)
(贍者必身自食之于是屬諸大夫而告之曰願一與吳/徼天之衷今吳越之國相與俱殘士大夫履肝肺同日)
(而死孤與吳王接頸交臂而僨此孤之大願也若此而/不可得也内量吾國不足以傷吳外事之諸侯不能害)
(之則孤將棄國家釋羣臣服劍臂刃變容貌易姓名執/箕箒而臣事之以與吳王爭一旦之死孤雖知要領不)
(屬手足異處四枝布裂為天下戮孤之志必將出焉于/是異日果與吳戰于五湖吳師大敗遂大圍王宫城門)
(不守禽夫差戮吳相殘吳二/年而霸此先順民心也補)一醪投河(蔣子云秦穆公/伐晉及河將軍)
(勞之醪唯一鍾蹇叔乃曰一盃可以投河/而釀也穆公乃一醪投河三軍皆取飲之)拔刀刺山飛
泉湧出(漢書云貳師將軍李廣利破大宛圍/山絶水廣利乃拔刀刺山飛泉湧出)整冠拜井
泉水飛出(後漢書耿恭以疏勒城傍有澗水可固乃引/兵據之匈奴來攻恭遂于城下擁絶澗水恭)
(于城中穿井十五丈不得水吏士渴乏笮馬糞汁而飲/之恭仰天歎曰聞昔貳師將軍拔佩刀刺山飛泉涌出)
(今漢德神明豈有窮哉乃整衣冠向井再拜為吏士禱/有頃水泉奔出乃令吏士揚水以示虜虜以為神明遂)
(引去/補)士皆為死(後漢書段/熲見上)士皆為用(漢書趙充國傳云/西羌反時充國年)
(七十餘上老之使御史大夫丙吉問誰可將者充國對/曰亡踰于老臣者矣願陛下以屬老臣上笑曰諾充國)
(至金城常以逺斥候為務行必為戰備止必堅營壁尤/能持重愛士卒先計而後戰遂西至西部都尉府日饗)
(軍士士皆欲為用虜數挑戰充國堅守捕得生口言羌/豪相數責曰語汝亡反今天子遣趙將軍來年八九十)
(矣善為兵今請欲一/鬭而死可得耶補)矯矯虎臣(詩云矯矯虎/臣在泮獻馘)赳赳武夫
(又云赳赳武/夫公侯腹心)所向無前(何晏韓白論曰白起為秦將攻/城畧地不可稱數所向無前每)
(戰必/克)難與爭鋒(陳思王云白起為人小頭而鋭瞳子/白黒分明故可與持久難與爭鋒)連
百萬軍(漢書髙祖曰連百萬之軍戰/必勝攻必取吾不如韓信)專戰萬里(王濬表/云臣受)
(命之日心與口誓授/身死地專戰萬里)戰必勝攻必取(漢書髙/祖見上)屠城三百
(東觀漢記云耿弇少好學習父業常見郡尉試騎士建/旗鼓𨽻馳射由是好將帥之事凡所平郡四十六屠城)
(三百未/嘗挫折)蠻荆來威(詩采芑篇云顯允方叔征伐玁狁蠻/荆來威鄭箋云方叔先與吉甫征伐)
(玁狁今特往伐蠻荆皆使來服/于宣王之威美其功之多也)鮮卑收迹(蔡邕度遼將/軍始受黄鉞)
(銘/)
　
　
　
　
　
　
　北堂書鈔卷一百十五
欽定四庫全書
　北堂書鈔卷一百十六
　　　　　　　　　　唐　虞世南　撰
　　　　　　　　　　明　陳禹謨　補註
　武功部四
　　謀策五　　　　　　號令六
　　　謀策五
謀謨為劍㦸策畧為旌旗(陳思王征蜀論云今將以謀/謨為劍㦸策畧為旌旗師徒)
(不擾藉/力天師)上畧伐智下畧伐勢(孫子兵法論云非文無以/平治非武無以治亂善用)
(兵者有三畧焉上畧伐/智中畧伐義下畧伐勢)武之善經(左傳隨武子曰見可/而進知難而退武之)
(善政也兼弱攻/昧武之善經也)軍之善謀(左傳秦康公送公子雍于晉/宣子曰我若受秦秦則賔也)
(不受寇也既不受矣而復緩師秦將生心先人有奪/人之心軍之善謀也逐寇如追逃軍之善政也補)始
如處女後如脱兎(孫子兵法云始如處女敵人開戸後/如脱兎敵不及拒注曰處女示弱脱)
(兎往/疾)不動如山難知如隂(孫子兵法/見前篇)動如雷震住如岳
立(桓譚新論云動如雷震住如岳立攻如/奔電取如疾風前輕後重内實外虚)徙之如振鞭
去之如絶絃(兵法云見利徙之如振/鞭見不利去之如絶絃)猛獸之攫匿其爪
(淮南子云飛鳥之摯也俛其首猛獸之攫也匿其爪虎/豹不外其爪而噬不見齒故用兵之道示之以柔而迎)
(之以剛示之以弱而乗之以强為之以歙而應之以/張將欲西而示之以東先忤而後合前㝠而後明補)飛
鳥之摯俛其首(見/上)尅敵出竒(周禮司勲職云戰功曰多/鄭𤣥注云克敵出竒若韓)
(信陳平/是也)善出竒者無窮如天地(孫子兵法云凡戰者以/正合以竒勝故善出竒)
(者無窮如天地不竭如江海終而復始日月是也死而/更生四時是也聲不過五五聲之變不可勝聽也色不)
(過五五色之變不可勝視也味不過五五味之變不可/勝嘗也戰勢不過竒正竒正之變不可勝窮也竒正相)
(生如循環之無端/孰能窮之哉補)潛設神策若響之應聲(桓彦範集云/行兵者因敵)
(為資故兵法從敵之意如示其形開/其利路潛設神策使若響之應聲)近而示之逺逺而
示之近(孫子兵法云兵者詭道也故能而示之不能用/而示之不用近而示之逺逺而示之近利而誘)
(之亂而取之實而備之强而避之怒而撓之卑而驕之/佚而勞之親而離之攻其無備出其不意此兵家之勝)
(不可先/傳也補)攻其所不守守其所不攻(孫子兵法云攻而必/取者攻其所不守也)
(守而必固者守其所不攻也故善攻者/敵不知其所守善守者敵不知其所攻)潛謀龍變應機
虎發(傅𤣥古今畫讚/見前將帥篇)秦穆以女樂開地(韓子云秦穆公/以女樂二人遺)
(戎王戎王大悦設酒張飲日以聽樂終歳/不遷穆公舉兵伐之兼國十二開地千里)智伯以大鐘
取國(戰國策曰昔智伯欲伐厹由遺之大鐘載以廣車/因隨入以兵厹由卒亡無備故也注云厹由夷國)
(屬臨淮漢志由作猶又九域圖并州有仇猶城引此補/案吕氏春秋云中山之國有夙繇者智伯欲攻之而無)
(道也為鑄大鐘方車二軌以遺之夙繇之君斬岸堙谿/以迎鐘斷轂而行至衞七日而夙繇亡二事絶相類附)
越王避怒蛙(尹文子云越王勾踐謀報吳欲人之勇路/逢怒蛙而軾之比及數年民無長幼臨敵)
(雖湯火/不避)秦王刻石牛(蜀王本紀云秦刻五石牛置金其/後蜀人見之以為牛便金蜀王即)
(發卒千人令五丁力士拖牛/成道致三牛于成都道乃通)范蠡蒸粟得地(史記云越/與吳戰於)
(㑹稽不勝范蠡為吳所虜後吳放歸越獻粟十萬斛范/蠡盡蒸之以與吳言粟好具付民種種不生吳五年因)
(饑越乃伐/吳得其地)陳平畫女開圍(漢書云髙祖北征至平城為/單于所圍七日士卒飢困陳)
(平隂畫好女以遺閼氏閼氏見而/妒之夜開西北角髙祖散走得免)書木以尅龎涓(史記/孫子)
(傳云孫臏為齊將使軍入魏地為十萬竈明日為五萬/竈又明日為三萬竈龎涓行三日大喜曰我固知齊軍)
(怯入吾地三日士卒亡者過半矣乃棄其步軍與其輕/鋭倍日并行逐之孫子度其行暮當至馬陵馬陵道狹)
(而旁多阻隘可伏兵乃斫大樹白而書之曰龎涓死于/此樹之下於是令齊軍善射者萬弩夾道而伏期曰暮)
(見火舉而俱發龎涓果夜至斫木下見白書乃鑚火燭/之讀其書未畢齊軍萬弩俱發魏軍大亂相失龎涓自)
(知智窮兵敗乃自剄曰遂成豎子之名齊因乗勝盡破/其軍虜魏太子申以歸孫臏以此名顯天下世傳其兵)
(法/補)題樹以射張郃(漢末傳云蜀丞相亮出軍圍祈山始/以木牛運糧魏將司馬宣王命張郃)
(救祁山夏六月亮糧盡引去郃追之亮駐軍削大樹皮/題曰張郃死此樹下郃軍到亮預令軍士夾道而伏弓)
(弩亂發中/郃而死)范匄塞井(左傳云晉楚遇于鄢陵楚晨壓晉/軍而陣軍吏患之范匄趨進曰塞)
(井夷竈陣于軍中而疏行/首晉楚惟天所授何患焉)孫臏減竈(史記云/見上)亷范縳炬
(續漢書云亷范為雲中太守㑹匈奴大入塞范自率士/卒拒之虜衆盛而范兵不敵㑹日暮令軍士各交縳兩)
(炬三頭爇火營中星列虜遥望火多謂漢兵救至大驚/待旦將退范乃令軍中蓐食晨往赴之斬首數百級虜)
(自相轔藉死者千餘人/由此不敢復入雲中)楊璇鼓灰(續漢書云靈帝時楊/璇為零陵太守是時)
(蒼梧桂陽猾賊相聚璇乃特製馬車數十乗以排囊盛/石灰于車上繫布索于馬尾又為兵車專彀弓弩尅期)
(㑹戰乃令馬車居前順風鼓灰賊不得視因以火燒布/布然馬驚奔突賊陣因使後車弓弩亂發鉦鼔鳴震羣)
(盜波駭破散追逐傷斬無/數梟其渠帥郡境以清)火燧繫象(左傳云吳伐楚昭/王使執燧象以奔)
(吳師杜預注曰燒火燧繫/象尾使赴吳師驚却之)連雞繫火(晉書江逌傳云逌/遷吳令中軍將軍)
(殷浩將謀北伐請為諮議㕘軍浩甚重之遷長史浩方/脩復洛陽經營荒梗逌為上佐甚有匡弼之益軍中書)
(檄皆以委逌時羌及丁零叛浩軍震懼姚襄去浩十里/結營以逼浩浩令逌擊之逌進兵至襄營謂將校曰今)
(兵非不精而衆少于羌且其塹柵甚固難與較力吾當/以計破之乃取數百雞以長繩連之繫火于足羣雞駭)
(散飛集襄營襄營火發因其/亂隨而擊之襄遂少敗補)束刃牛角(史記云田單破/燕乃收城中得)
(千餘牛為絳繒衣畫以五綵龍文束兵刃於其角而灌/脂束葦于尾燒其端鑿城數十穴夜縱牛壯士五千人)
(隨其後牛尾熱怒而奔燕軍燕軍夜大驚牛尾炬火光/明炫燿燕軍視之皆龍文所觸盡死傷五千人因銜枚)
(擊之而城中鼓譟從之老弱皆擊銅器為聲聲動天地/燕軍大駭敗走齊人遂夷殺其將騎刼燕軍擾亂奔走)
(齊人追亡逐北所過城邑皆畔燕而歸田單兵日益多/乗勝燕日敗亡卒至河上而齊七十餘城皆復為齊有)
(乃迎襄王于莒入臨淄而聽政/襄王封田單號曰安平君補)縳㦸馬頭(王隠晉書云/馬隆子馬咸)
(為成都王前鋒王胡率衆討咸于市咸軍牢不可動胡/乃使十騎與戰縳㦸于馬頭以向咸又使數十騎各持)
(兵隨于後馬驚/奔咸咸遂敗)起沙為城(曹瞞傳曰操與馬超分兵隔/渭水時公軍每渡渭輒為超)
(騎所衝突營不得立地又多沙不可築壘婁子伯説公/曰今天寒可起沙為城以水灌之可一夜而成公從之)
(乃多作縑囊以運水夜渡兵作城/比明城立由是公軍盡得渡渭補)縫革為船(後漢書鄧/訓代張紆)
(為䕶羌校尉迷唐伯父號迷吾乃將其母及種人八百/户自塞外來降訓因發湟中秦胡羌兵四千人出塞掩)
(擊迷唐于寫谷斬首虜六百餘人得馬牛羊萬餘頭迷/唐乃去大小榆居頗巖谷衆悉破散其春復欲歸故地)
(就田業訓乃發湟中六千人令長史任尚將之縫革為/船置于箄上以渡河掩擊迷唐廬落大豪多所斬獲復)
(追逐奔北㑹尚等夜為羌所攻/于是義從羌胡并力破之補)䝉馬虎皮(左傳云晉師/陳于莘北胥)
(臣蒙馬以虎皮先犯陳/蔡陳蔡奔楚右師潰)畫牛龍文(見/上)下馬解鞍(漢書李/廣為上)
(郡太守匈奴入上郡上使中貴人從廣勒習兵撃匈奴/中貴人將數十騎從見匈奴三人與戰射傷中貴人殺)
(其騎且盡中貴人走廣廣曰是必射鵰者也廣乃從百/騎往馳三人三人亡馬步行行數十里廣令其騎張左)
(右翼而廣身自射彼三人者殺其二人生得一人果匈/奴射鵰者也已縳之上山望匈奴數千騎見廣以為誘)
(騎驚上山陳廣之百騎皆大恐欲馳還走廣曰我去大/軍數十里今如此走匈奴追射我立盡今我留匈奴必)
(以我為大軍之誘不我擊廣令曰前未到匈奴陳二里/所止令曰皆下馬解鞍騎曰虜多如是解鞍即急奈何)
(廣曰彼虜以我為走今解鞍以示不去用堅其意有白/馬將出䕶兵廣上馬與十餘騎奔射殺白馬將而復還)
(至其百騎中解鞍縱馬卧時㑹暮胡兵終怪之弗敢擊/夜半胡兵以為漢有伏兵于傍欲夜取之即引去補)
開門偃旗(趙雲别傳云夏侯淵敗曹公爭漢中地運米/北山下數千萬囊黄忠以為可取雲兵隨忠)
(取米忠過期不還雲將數十騎輕行出圍迎視忠等值/曹公揚兵大出雲為公前鋒所撃方戰其大衆至勢逼)
(遂前突其陣且鬬且却公軍敗已復合雲陷敵還趣圍/將張著被創雲復馳馬還營迎著公軍追至圍此時沔)
(陽長張翼在雲圍内翼欲閉門拒守而雲入營更大開/門偃旗息鼓公軍疑雲有伏兵引去雲雷鼓震天惟以)
(戎弩於後射公軍公軍驚駭自相蹂踐墮漢水中死者/甚多先主明旦自來至雲營圍視昨戰處曰子龍一身)
(都是膽也作樂飲宴至暝/軍中號雲為虎威將軍補)按甲寢兵(九州春秋曰曹公/征孫權㕘軍傅幹)
(諫曰往者天下大亂上下失序明公用武攘之十平其/九今未承王命者吳與蜀也吳有長江之險蜀有崇山)
(之阻難以威服易以德懐愚以為且按甲寢兵息軍養/士分土定封則普天之下無思不服矣今舉十萬之衆)
(頓之長江之濵若賊負固深藏則士卒不能逞其能竒/變無所用其權則大威有屈而敵心未能服矣唯明公)
(思虞舜舞干戚之義全威養德/以道制勝公不從軍遂無功補)卧旗息鼓(郭冲三事曰/諸葛亮屯兵)
(于陽平遣魏延諸軍并兵東下亮惟留萬人守城晉宣/帝率二十萬衆拒亮而與延軍錯道徑至前當亮六十)
(里所偵候白宣帝説亮在城中兵少力弱亮亦知宣帝/垂至已與相偪欲前赴延軍相去又逺回迹反追勢不)
(相及將士失色莫知其計亮意氣自若勅軍中皆卧旗/息鼓不得妄出菴幔又令大開四城門埽地却灑宣帝)
(常謂亮持重而猥見勢弱疑其有伏兵于是引軍北趣/山明日食時亮謂㕘佐拊手大笑曰司馬懿必謂吾怯)
(將有彊伏循山走矣候邏還白如/亮所言宣帝後知深以為恨補)孫權迴船受箭(魏畧/云孫)
(權乗大船來觀軍曹公使弓弩亂發箭著其船船偏/重將覆權因回船復以一面受箭箭均船平乃還)道
濟白服乗輿(宋拾遺云初檀道濟伐匈奴大衆未集而/為虜所圍數重是時道濟兵力甚寡軍中)
(大懼道濟令士卒悉解甲勿動既而道濟白服乗輿徐/出向圍以長策為虜所憚虜相與謀曰檀公今居死地)
(即白服在軍猶不懼此/伏兵誘我也遂不敢戰)欒書使輿曳柴(左傳晉與楚戰/晉欒枝使輿曳)
(柴而偽遁楚師馳之原軫卻溱以中軍公族横擊之/狐毛狐偃以上軍夾攻子西楚左師潰楚師敗績補)重
車載土(謝承後漢書云鄧𢎞與赤眉大戰移日赤眉佯/敗棄輜重走車皆載土以豆覆其上兵士飢爭)
(取之赤眉引兵還擊𢎞𢎞軍潰亂馮異與禹合兵救之/赤眉小却異以士卒饑倦可休𢎞不聽復戰大為所敗)
(補/)弦髙以餼牛退敵墨翟以縈帶全城(張衡云云及案/左傳秦師  滑)
(鄭商人弦髙將市于周遇之以乗韋先牛十二犒師曰/寡君聞吾子將步師出于敝邑敢犒從者不腆敝邑為)
(從者之淹居則具一日之積行則備一夕之衞且使遽/告于鄭鄭穆公使視客館則束載厲兵秣馬矣又史記)
(云墨翟宋大夫善守禦公輸般為雲梯之械將攻宋墨/子見之乃解帶為城以堞為械九設攻城之機墨子九)
(拒之/補)曹劌視其轍亂(左傳齊師敗績曹劌登軾而望之/曰可矣遂逐齊師既克公問其)
(故對曰夫大國難測也懼有伏焉/吾視其轍亂望其旗靡故逐之)邢伯告有馬聲(左傳/云齊)
(師夜遁邢伯告中行伯曰有班馬之聲齊師/其遁杜預注曰夜遁馬不相見故鳴班别也)南風不競
楚必無功(左傳云楚師伐鄭甚雨及之楚師多凍役徒/幾盡晉人聞有楚師師曠曰不害吾驟歌北)
(風又歌南風南風不/競多死聲楚必無功)城上有烏齊師其遁(左傳云叔向/告晉侯曰城)
(上有烏齊/師其遁)
　　　號令六
倚轅而令(韓子云吳起為魏武侯西河之守秦有小亭/臨境吳起欲攻之不去則甚害田者去之則)
(不足以徵甲兵于是乃倚一車轅于北門之外而令之/曰有能徙此南門之外者賜之上田上宅人莫之徙也)
(及有徙之者還賜之如令明日且攻亭有能先登者仕/之國大夫賜之上田宅人爭趨之于是攻亭一朝而拔)
(之/)挈壺以令(周禮挈壺氏掌挈壺以令軍井挈轡以令/舍挈畚以令糧鄭司農注曰挈壺以令軍)
(井謂為軍穿井井成挈壺縣其上令軍中士衆/皆望見知此下有井壺所以盛飲故以壺表井)挈轡令
舍(見上鄭司農注曰挈轡以令舍亦縣轡於所當舍止/之處使軍望見知當舍止于此轡所以駕舍故以轡)
(表/舍)挈畚令糧(見上鄭司農注曰挈畚以令糧亦縣畚于/所當稟假之處令軍望見知當稟假于此)
(下也畚所以盛糧之器以畚表稟其案軍中人多車騎/雜㑹讙囂號令不能相聞故各以  物為表省煩趨疾)
(于事便/也補)六事之人予誓告汝(尚書甘誓篇云王曰嗟六/事之人予誓告汝孔安國)
(傳曰各有軍士/故曰六事補)西土有衆咸聽朕言(尚書太誓曰惟戊/午王次于河朔羣)
(后以師畢㑹王乃徇師而誓/曰嗚呼西土有衆咸聽朕言)格爾衆庶悉聽朕言(尚書/湯誓)
(王曰格爾衆庶悉聽朕言孔安國傳曰契始封/商湯遂以為天下號湯稱王則比桀于一夫)濟濟有
衆咸聽朕命(尚書大禹謨篇云禹乃㑹羣后誓于師曰/濟濟有衆咸聽朕命孔安國傳曰㑹諸侯)
(共伐有苗軍旅曰/誓濟濟衆盛之貌)奉將天罰(尚書𦙍征篇云今予以爾/有衆奉將天罰孔安國傳)
(云將行也奉王命行王誅謂/殺湎淫之身立其賢子弟)恭行天罰(尚書甘誓篇云/今予惟恭行天)
(之罰孔安國曰恭/奉也言欲截絶之)致天之罰(尚書湯誓云爾尚輔予一/人致天之罰予其大賚汝)
(孔安國傳云賚予也汝庶/幾輔成我我大與汝爵賞)底天之罰(尚書泰誓曰以爾/有衆底天之罰孔)
(傳曰用汝衆/致天罰于紂)
　
　
　
　
　
　
　
　
　
　
　
　
　北堂書鈔卷一百十六
欽定四庫全書
　北堂書鈔卷一百十七
　　　　　　　　　　唐　虞世南　撰
　　　　　　　　　　明　陳禹謨　補註
　武功部五
　　陣七　　　　　　　騎八
　　軍容九　　　　　　兵勢十
　　　陣七
善師者不陣(榖梁傳云善師者不陣善陣者不戰注曰/師衆素嚴不須耀軍列陣軍陣嚴整敵望)
(而畏之莫/敢戰補)善陣者不戰(見/上)陣有七來來有三哀(周書云/陣有七)
(來來有三哀一要不羸二喪民人三擯厥親有四赦一/勝人必羸二取威信復三人樂生身四赦民所惡此七)
(者摶之來也注云/所以懐來之也補)陣有七來來有四赦(見/上)五陣(周書云/凡有五)
(陣春為牝陣弓為前行夏為方陣戰為前行季夏圓陣/牙為前行秋為牡陣劍為前行冬為伏陣楯為前行是)
(為五/陣)八陣(荆州記云諸葛孔明積細石為壘方可數百/步壘四郭又聚石為八行相去二丈許謂之)
(八陣圗曰八陣既成自今行師庶不覆敗自後深/識見者莫能了桓宣武伐蜀望之以為常山蛇勢)四獸
陣(禮記云前朱鳥而後𤣥武左青龍而右白/虎鄭𤣥注云以四獸為軍陣象天文也)三面陣(軍/令)
(云舉黄帛兩半幅/合旗為三面陣)一左一右一向一背(六韜武王問太/公曰凡用兵為)
(天陣地陣人陣日月星辰斗柄一左一右一向一背此/為天陣丘陵水泉亦有前後左右之利此謂地陣用車)
(用馬用文用武此謂/人陣武王曰善哉補)車馬文武(六韜/見上)丘陵水泉(六韜/見上)春
牝秋牡(周書/見上)夏方冬伏(周書/見上)角人前兵象青龍商人前
兵象白虎(黄石公記云使商人為前兵者象白虎陣使/羽人為前兵者象𤣥武陣使徴人為前兵者)
(象朱雀陣使角人為/前兵者象青龍陣補)徴人前兵象朱雀羽人前兵象𤣥
武(見/上)直者木鋭者火(黄帝問𤣥女兵法云敵人為圓陣/已以直陣攻之直陣者木陣也敵)
(人為方陣已以鋭陣攻/之銳陣者火陣也補)圓者土方者金(黄帝問𤣥女兵/法云敵人為曲)
(陣已以圓陣攻之圓陣者土陣也敵人為直陣已以方/陣攻之方陣者金陣也敵人以鋭陣已以曲陣攻之曲)
(陣者水陣也鋭案黄石公記云彼以直陣來者我以方/陣應之方來  應之鋭來曲應之曲來圓應之圓來直)
(應之直木方金鋭火曲水圓/土也各以能克者應勝之補)握機連衡(洛書兵鈐云有/連衡陣洞當陣)
(龍蛇陣鳥翔陣/握機陣虎翼陣)龍蛇虎翼(見/上)魚麗(左傳云王伐鄭鄭原/繁髙渠彌以中軍奉)
(公為魚/麗之陣)鵝鸛(蔣子萬機論云魚麗鵝鸛之陣進退有節/  案古有破陣樂舞圖左圓右方先偏後)
(整魚麗鵝鸛箕張翼舒交錯屈/伸首尾迴顧以象戰陣之形補)合騎之校(漢書曰陳湯/伐西域韓延)
(壽聞之欲止焉湯怒按劍叱延壽曰大衆已集㑹豎子/欲沮衆邪延壽遂從之部勒行陳益置揚威白虎合騎)
(之校漢兵胡兵/合四萬餘人)山岳之盤(任子云善陣者徒衆整一如/列宿之陳部伍周迴如山岳)
(之盤是陣/之體也)韓信背水(漢書云韓信攻趙背水為/陣曰破趙㑹食竟以勝趙)項羽因
山(漢書云項羽被漢追至東城迺存二十八騎追者數/千羽自度不得脱謂其騎曰吾起兵至今八歳矣身)
(七十餘戰所當者破所擊者服未嘗敗北遂伯有天下/然今卒困於此此天亡我非戰之罪也今日固決死願)
(為諸君快戰必三勝斬將艾旗迺後死使諸君知吾非/用兵罪天亡我也于是引其騎因四隤山而為圜陳外)
(嚮漢騎圍之數重羽謂其騎曰吾為公取彼一將令四/面騎馳下期山東為三處于是羽大呼馳下漢軍皆披)
(靡遂殺漢/一將補)起自黄鳥訖于赤甫(鬻子云武王伐紂虎旅/百萬陳于商郊起自黄)
(鳥訖于赤甫走如疾風聲如振霆武王/乃使太公把旄以麾之紂軍反走補)前持㦸盾後持
弓弩(漢書云李陵至浚稽山與單于相值騎可三萬圍/陵軍軍居兩山間以大車為營陵引士出營外為)
(陣前行持㦸盾/後行持弓弩)上布星陣(陳琳武/庫賦)箕張翼舒(張衡東京/賦云火烈)
(具舉武士星敷鵝鸛魚麗箕張翼舒案文選王濟注曰/鵝與鸛皆陣名魚麗陣勢箕張翼舒亦陣之形綜曰鵝)
(鸛魚麗並陣名也謂武士發于此/而列行如箕之張如翼之舒也補)不便者以車陣而待
之(諸葛亮教云若賊騎左右來至徒行以戰者陟嶺/不便宜以車蒙陣而待之地狹者以鋸齒而待之)地
狹者以鋸齒而待之(見/上)重者如山如林(尉繚子云兵之/所及羊腸亦勝)
(鋸齒亦勝緣山亦勝入谷亦勝方亦勝圓亦勝重者如/山如林如江如河輕者如炮如燔如漏如潰如垣堵壓)
(之如雲霓/覆之補)輕者如漏如潰(見/上)縁山入谷(見/上)羊羣大聚(抱/朴)
(子云羊羣大聚攻城畧地而所向無勍敵所摧無堅壘/皆望景如狼駭聞風而鹿走柯折葉落本根亦仆嬰城)
(者雲徹帶邑者席捲猛乎黄帝/五行之陣嚴乎孫吳卒然之衆)如垣堵壓之如雲霓覆
之(尉繚子/見上)陣不違晦(左傳云晉楚遇于鄢陵卻至曰楚/有六閒不可失也其二卿相惡王)
(卒以舊鄭陳而不整蠻軍而不陳陣不違晦在陣而囂/合而加囂各顧其後莫有鬬心舊不必良以犯天忌我)
(必克之注曰晦月終隂/之盡故兵家以為忌補)合而加嚻(見/上)
　　　騎八
國家膽核(張璠漢記曰蔡邕上靈帝書云復見幽州/突騎冀州强弩為天下精兵國家膽核)軍
之鋒鋭(桓範簡騎論曰夫騎者軍之鋒鋭也進則衝敵/陷堅退則鶚下鷹擊往如電發去如風過補)
幽州突騎(張璠漢/記見上)豫州蕩騎(王隠晉書云御史中丞傳/咸北軍中侯鄭翊等以為)
(三駕鹵薄圖有幽州突/騎豫州蕩騎各五千人)西方畫白東方畫駹(漢書云冒/頓縱精兵)
(三十餘萬騎圍髙帝於白登七日漢兵中外不得相救/餉匈奴騎其西方畫白東方畫駹北方畫驪南方畫騂)
(髙帝迺使使閒厚遺閼氏閼氏迺謂冒頓曰兩主不相/困今得漢地單于終非能居之且漢主有神單于察之)
(迺開圍一角於是髙皇帝令士皆持滿傅矢外鄉從解/角直出得與大軍合而冐頓遂引兵去漢亦引兵罷補)
梟騎(漢書云髙帝時北貊來貢梟/騎注曰梟勇也其勇如梟也)緹騎(東觀漢記云永/平十五年顯宗)
(東巡郡國勅馮魴車駕發後將緹騎宿𤣥武門復/道上領南宫吏士保宫給牀蓆子孫得到魴所補)虎騎
(魏志云太祖哀曹真少孤收養與諸子同使與文帝共/止常獵為虎所逐顧射虎應聲而倒太祖壯其鷙勇使)
(將虎豹騎討靈丘賊/拔之封靈壽亭侯補)豹騎(魏志云曹休字文烈太祖族/子也北歸見太祖太祖謂左)
(右曰此吾家千里駒也使與文帝同止見待如子常從/征伐使領虎豹騎宿衞劉備遣將吳蘭屯下辯太祖遣)
(曹洪征之以休為騎都尉補案休㕘洪軍事太祖謂休/曰汝雖㕘軍其實帥也洪聞此令亦委事於休備遣張)
(飛屯固山欲斷軍後衆議狐疑休曰賊實斷道者當伏/兵潛行今乃先張聲勢此其不能也宜及其未集促擊)
(蘭蘭破則飛自走矣洪從之/進兵擊蘭大破之飛果走附)上下如飛材力絶人(漢書/淮南)
(王安問伍被曰山東即有變漢必使大將軍將而制山/東公以為大將軍何如人也被曰臣所善黄義從大將)
(軍擊匈奴言大將軍遇士大夫以禮與士卒有恩衆所/樂為用騎上下山如飛材力絶人如此數將習兵未易)
(當也及謁曹梁使長安來言大將軍號令明當敵勇常/為士卒先須士卒休乃舍穿井得水迺敢飲軍罷士卒)
(已踰河迺度皇太后所賜金錢/盡以賞賜雖古名將不過也補)馬如激電人象飛仙(傅/𤣥)
(正都/賦)鶚下鷹擊　電發風過(並桓範簡/騎論見上)越溝塹登丘陵
冐險阻絶大澤(六韜曰選騎士之法取年四十已下長/七尺五寸已上壯健㨗疾超絶等倫能)
(馳騎彀射前後左右周旋進退越溝塹登丘陵冒險阻/絶大澤馳强敵亂大衆者名曰武騎之士不可不厚也)
二十八騎(三畧云欲知敵形色可勝之符先戰以二/十八騎惑之二十八騎象二十八宿也)二
十四騎(東觀漢記云鄧禹攻赤眉賊不利吏士/散已盡禹獨與二十四騎還詣洛陽)健騎數
十(英雄記云公孫瓚常與健騎數十人皆/乗白馬以為左右翼自號為白馬義從)女騎千人(鄴/中)
(記云石虎皇后出女/騎千人皆著五采靴)充國善騎(漢書云趙充國始為騎/士以六郡良家子善騎)
(射補羽林為人沈勇有大畧少好將/帥之節而學兵法通知四夷事補)韓嫣善騎(史記云/韓嫣與)
(上學書相愛及上為太子愈益親嫣嫣善騎射善佞上/即位欲事伐匈奴而嫣先習胡兵以故益尊貴淮南子)
(云夫善游者溺善騎者墮/各以其所好反自為禍耳)
　　　軍容九
選徒萬騎(司馬相如子虛賦云駕車千乗選徒/萬騎畋於海濵列卒滿澤罘網彌山)簡車馬
(左傳見前/講武篇)彌方城掩平原(陳琳武庫賦云百將羅峙千/部列陳彌方城掩平原干戈)
(森其若林牙旗/翻以如繪補)胡馬駢足戎車齊軌(又云南轅反斾爰/振其旅胡馬駢足)
(戎車/齊軌)旗幟蔽野(後漢書光武紀云王尋王邑以百萬之/衆將昆陽城圍之數十重列營百數雲)
(車十餘丈瞰臨城中旗幟蔽野埃塵連天鉦鼓之聲聞/數百里或為地道衝輣橦城積弩亂發矢下如雨城中)
(負户而汲王鳳等乞降不許尋邑自以為功在漏刻意/氣甚逸夜有流星墜營中晝有雲如壊山當營而隕不)
(及地尺而散吏/士皆厭伏補)干戈若林(陳琳武庫/賦見上)百兩彌塗(應瑒馳/射賦云)
(百兩彌塗方軌連衡/朱騎風馳鵰落層城)雷輜蔽路(班固封燕然山銘云元/戎輕武長轂四分雷輜)
(蔽路萬有三千餘乗勒以八陣/涖以威神𤣥甲耀日朱旗絳天)𤣥甲耀日朱旗絳天(見/上)
羽毛揚蕤雄㦸耀鋩(左思吳都賦云羽毛揚蕤雄㦸耀/鋩貝胄象弭織文鳥章  案文選)
(王濟注曰羽毛旌旗類揚動也𬎼羽毛/好貌鋩㦸刃之端明貌有光耀也補)悠悠斾旌(詩云/蕭蕭)
(馬鳴悠悠斾旌毛/傳云言不讙譁也)旂旐央央(詩云方叔蒞止其車三千/旂旐央央謹案央央鮮明)
(也此鄭箋云交龍為旂龜蛇為/旐  言軍衆將帥之車皆備補)矯矯虎旅(陳琳武庫賦/序云矯矯虎)
(旅執㦸/撫弓)桓桓虎貔(尚書云尚桓桓如/虎如貔如熊如羆)泛舟萬艘屯騎千
營(魏髙貴鄉公四言詩曰赫赫東伐/悠悠逺征泛舟萬艘屯騎千營)長㦸百萬胡騎千
羣(應瑒/檄文)元戎十乗(詩云元戎十乗以先啟行毛萇曰元/大也夏后氏曰鉤車先正也殷曰寅)
(車先疾也周曰/元戎先良也)革車千乗(左傳云大蒐于/紅革車千乗)出車彭彭(詩/曰)
(出車彭彭旂旐央央/毛萇曰彭彭四馬貌)百兩彭彭(詩云韓侯迎止于蹶之/里百兩彭彭八鸞鏘鏘)
(不顯其/光補)戎車萬駟(傅𤣥魏德頌云戎/車萬駟逸驥千羣)武騎千隊(江表傳/云魏文)
(帝欲伐吳望大江歎曰吳據江流/且多糧榖雖武騎千隊無所用也)四牡騤騤(詩云駕彼/四牡四牡)
(騤騤毛萇曰/騤騤强也)駟介旁旁(詩云清人在彭駟介旁旁毛傳/曰介甲也謹案駟馬皆被甲旁)
(旁然/强也)駟介麃麃(詩云清人在消駟介麃/麃毛傳云麃麃武貌)四　業業(詩云/戎車)
(既駕四業業業毛/傳曰業  壯也)八鸞瑲瑲(詩云約軧錯衡八鸞瑲瑲/傳曰瑲瑲聲也孔疏曰車)
(行動其四馬八鸞/之聲瑲瑲然也補)
　　　兵勢十
正正之旗堂堂之陣(孫子兵法見前論兵篇正案兵書/要决云孫子稱無要正  之旗無)
(擊堂堂之陣正正之旗者謂行軍也前後正治故不可/要而擊之也堂堂之陣者謂營陣也堂堂不冐亂也不)
(可就而撃/之也補)可望而不可當(三畧/見前)若鬼神之無迹(淮南子/云用兵)
(之道先忤而後合前㝠而後明若鬼神之無跡若/水之無創故所向非所之也所見非所謀也補)軍如
流星(杜篤東都賦云勇/惟鷹揚軍如流星)軍如鄧林(劉楨詩云旦發鄴城/東暮次溟水旁三軍)
(如鄧林劍/㦸凜秋霜)如林如山(孫子兵法云兵疾如風其徐如林/侵掠如火不動如山難知如隂)
如狼如虎(尉繚子云夫一人之兵如狼如虎如風/如雨如雷如霆震震㝠㝠天下皆驚)如風
如雨　如雷如霆(俱尉繚/子見上)氣如飄風(淮南子云將充勇/而輕敵卒果敢而)
(樂戰三軍之衆百萬之師志厲青雲氣如飄/風聲如雷霆誠積踰而威加敵人此謂氣勢)氣如通雲
(楊德潤集云聲如/震雷氣如通雲)乗雲附景(蘇武答李少卿書云當子/鋭氣深入之時朝發夕息)
(數千萬里雖乗風附/景不足擬其迅也)山布星陳(陳琳武庫賦云整行案/律決敵中原入部方置)
(山布/星陳)鶚下鷹擊(桓範簡騎論/見前騎篇)兎起鳬舉(吕氏春秋云凡/兵欲急疾捷先)
(欲急疾㨗先之道在於知緩徐遲後而急疾㨗先之分/也急疾㨗先此所以決義兵之勝也而不可久處知其)
(不可久處則知所兎起鳬舉死殁之地矣雖有江河之/險則凌之雖有太山之塞則陷之并氣專精心無有慮)
(目無有視耳無有聞/一諸武而已矣補)雲合雷發(揚雄長楊賦云聖武勃/怒爰整其旅乃命驃衞)
(汾沄沸渭雲合電發颷騰波流機/駭蜂軼疾如奔星擊如震霆補)雲行風動(王統司空/穆侯頌云)
(雲行風動/如霆如雷)動猶風雨(齊都賦云五家之兵/動猶風雨戰若雷霆)聲如雷霆(淮/南)
(子見/上)精逸擊電奔越驚風(齊都賦云精逸/擊電奔越驚風)塵飛嚮起(應/真)
(詩云齊楚連縱韓趙㕘/衡塵飛嚮起將西攻秦)震天駭地(孫子荆與孫晧書曰/爾乃皇輿整駕六師)
(徐征羽校燭曰旌旗流星游龍曜路歌吹盈耳士卒犇/邁其㑹如林煙塵俱起震天駭地渴賞之士鋒鏑爭先)
(補/)金鼓一駭(陳思王征蜀論云干戈所拂則何/虜不崩金鼓一駭則何城不登)聲動天
地(國語曰吳王㑹晉於黄池既陳去晉軍一里昧明王/乃秉枹親就鳴鐘鼓丁寧錞于振鐸勇怯盡應三軍)
(皆譁釦以振旅其聲動/天地晉師大駭不出補)駭轟嘈囐盪心懼耳(陳琳武/庫賦)震
震㝠㝠天下皆驚(尉繚子/云見上)哧咤彭贔不可當禦(陳琳武/庫賦云)
(元戎先馳甲騎隨繼雷師震激霜刃森利/燁若颺炎閃如雲蔽哧咤彭贔不可當禦)麾城若振槁
(左思吳都賦云麾城若振槁搴旗若顧指木案文選注/銑曰麾指也言攻城一麾若其摧枯槁之  搴取也顧)
(前敵之旗可/指而取之補)攻齊若決潰(史記云蘇代遺穰侯書曰夫/齊罷國也以天下攻齊如以)
(千鈞之弩決/且潰之癰也)戰如風發攻如決河(三畧軍䜟曰良將之/統軍恕己而治人推)
(惠施恩士力日新戰如風發攻如決河故其聚可望而/不可當可下而不可勝以身先人故其兵為天下雄補)
戰若雷霆(齊都賦/見前)攻如電擊(唐子云將者專命千里總/帥六師攻如電撃戰如風)
(行/)追奔逐北滅跡掃塵(李陵答蘇武書曰以五千之衆/對十萬之軍策疲乏之兵當新)
(羈之馬然猶斬將搴旗追奔逐北滅跡/掃塵斬其梟帥使三軍之士視死如歸)勢如彍弩(孫子/云善)
(戰者勢如彍/弩節如發機)承勁風以振秋蓬(何法盛晉書云執朽轡/以馭逸馬承勁風以振)
(秋/蓬)􁀙蕭斧以伐朝菌(説苑云以强秦之勢伐弱韓/譬猶􁀙蕭斧以伐朝菌也補)決江
河以溉爝火(三畧云以義誅不義若決江河以溉/爝火臨不測而擠欲墮其克必矣補)鼓洪
罏以燎毛髪(魏志云陳琳為何進主簿進召四方猛將/並使引兵向京城欲以劫恐太后琳諌進)
(曰易稱即鹿無虞諺有掩目捕雀夫微物尚不可欺以/得志况國之大事其可以詐立乎今將軍總皇威握兵)
(要龍驤虎步髙下在心以此行事無異于鼔洪爐以燎/毛髪但當速發雷霆行權立斷違經合道天人順之而)
(反釋其利器更徴于他大兵合聚强者為雄所謂倒持/干戈授人以柄必不成功祗為亂階進不納其言竟以)
(取禍/補)猛虎之驅羣羊(陳琳武庫賦云猶猛虎之/驅羣羊衝風之飛枯葉)衝風之
摧枯枝(陸賈典語云若衝風之/摧枯枝烈燄之薰衰草)駟馬之載鴻毛(東觀漢/記云易)
(于泰山之壓雞卵輕/于駟馬之載鴻毛)奔兕之觸魯縞(曹洪與魏文帝書/云若駭鯨之決細)
(網奔兕之觸魯縞/未足以喻其易)泰山壓卵(蘇武集云如/泰山之壓卵)似雪投湯(後/漢)
(鄧禹曰以張將軍之衆當/百萬之師似雪投湯也)五岳壓朽(諸葛論云鼔洪爐/以燎毛髪傾五岳)
(以壓/枯朽)千鈞壓卵(唐子云猶震霆/摧枯千鈞壓卵)洗兵刷馬(左思魏都賦/云尅剪方命)
(吞滅咆咻雲撤叛煥席卷虔劉祲威八/紘荒阻率由洗兵海島刷馬江洲補)戎車戈船(吳都/賊云)
(軍容蓄用器械兼儲吳鉤越棘純鉤湛/盧戎車盈于石城戈船掩于江湖續補)
　
　
　
　
　北堂書鈔卷一百十七
欽定四庫全書
　北堂書鈔卷一百十八
　　　　　　　　　　唐　虞世南　撰
　　　　　　　　　　明　陳禹謨　補註
　武功部六
　　　攻戰十一
戰勇氣(左傳曰齊師伐魯戰於長勺公將鼓之曹劌曰/未可齊人三鼓劌曰可矣齊師敗續公將馳之)
(劌曰未可下視其轍登軾而望之曰可矣遂逐齊師既/克公問其故對曰夫戰勇氣也一鼓作氣再而衰三而)
(竭彼竭我盈故克之夫大國難測也懼/有伏焉吾視其轍亂望其旗靡故逐之)戰危事(逸孟子/云戰者)
(危事/也)攻有四攻五良(周書大武解云攻有四攻五良四/攻者一攻天時二攻地宜三攻人)
(德四攻行利五良一取仁二取智三取勇四取材五取/藝此九者攻之開也孔晁注曰攻謂奪其計使不成也)
(開言開此道/以成攻也)戰有六厲五衞(又云戰有六厲五衞六厲/一仁厲以行二智厲以道)
(三武厲以勇四師厲以士五校正厲御六射師厲伍五/衞一明仁懐恕二明智輔謀三明武攝勇四明材攝士)
(五明藝攝官孔晁注曰六厲為/治政也五衞皆所以成戰矣)攻用九開開有五良(見/上)
攻有九開開有四攻(見/上)因天氣乗地勢(司馬法曰凡戰/背風背髙右髙)
(左險厯沛厯圯兼舍環龜注曰背風從天/氣背髙從地勢凡戰宜因天氣秉地勢也)從九天擊九
地(黄帝問𤣥女兵法云戰鬬之法當從九天之上擊九/地之下衆士黙黙人無所見九天者春在青龍夏在)
(朱雀秋在白虎冬在𤣥武四/神為九天其衡則九地也)因其虚乗其散(兵法云吳/王夫差失)
(越不取其後越王以三千兵禽之於干遂此因其/虛乗其散也故因虚散之必敗猶天明之必㝠也)觀其
怠擊其疑(司馬法云凡戰衆寡以觀其變進退以觀其/固危而觀其懼靜而觀其怠動而觀其疑襲)
(而觀其治/擊其疑也)背孤攻虛(抱朴子云承隂陽以并勢協五行/之自然從計約以奮擊常背孤而)
(攻/虛)以盛乗衰(淮南子云善者之動也神出而鬼行星曜/而𤣥逐進退詘伸不見朕整鸞舉麟振鳳)
(飛龍騰發如秋風疾如駭龍當以生撃死以盛乗衰以/疾掩遲以飽制饑若以水滅火若以湯沃雪何往而不)
(遂何之而/不達補)避實擊虛(孫子兵法云夫兵形象水水之形/避髙而趨下兵之形避實而擊虛)
倍則分之(孫子云用兵之法十則圍之五則攻之倍則/分之敵則能戰之少則能逃之不若則能避)
(之故小敵之堅大敵之擒也注曰倍則分/之者以二敵一則一術為正一術為奇補)少則逃之(孫/子)
(見上注曰髙壁/堅壘勿與戰也)不若避之(孫子見上注曰/引兵而避之也)夜戰多火鼓
晝戰多旌旗(孫子軍政曰言不相聞故為之金鼓視不/相見故為旌旗夫金鼓旌旗者所以一人)
(之耳目也人既專一則勇者不得獨進怯者不得獨退/此用衆之法也故夜戰多火鼓晝戰多旌旗所以變人)
(之耳目/也補)背風背髙兼舍環龜(司馬法見上注云兼舍者/晝夜行也四面屯守謂之)
(環/龜)以少擊衆(六韜云隘塞山林/者所以少擊衆也)以少敵衆(魏武令云孫/子用兵常以)
(少敵/衆)見小敵怯見大敵勇(東觀漢記云王尋王邑圍昆/陽光武將步騎千餘前去大)
(軍四五里而陳尋邑亦遣兵數千合戰光武奔之斬首/數十級諸部喜曰劉將軍平生見小敵怯今見大敵勇)
(甚可/怪也)百戰百勝(戰國策云魏太子自將過宋外黄外黄/徐子曰臣有百戰百勝之術太子能聽)
(臣乎太子曰願聞之客曰固願効之今太子自將攻齊/大勝并莒則富不過有魏而貴不益為王若戰不勝則)
(萬世無魏此臣之百/戰百勝之術也補)七擒七縱(漢晉春秋曰諸葛亮在/南中所在戰㨗既得孟)
(獲使觀於營陣之間問曰此軍何如獲對曰向者不知/虛實故敗今蒙賜觀看營陣若祗如此即定易勝耳亮)
(笑縱使更戰七縱七禽而亮猶遣獲獲止不去曰公天/威也南人不復反矣遂至滇池南中平皆即其渠帥而)
(用之或以諫亮亮曰若留外人則當留兵兵留則無所/食一不易也加夷新傷破父兄死喪留外人而無兵者)
(必成禍患二不易也又夷累有廢殺之罪自嫌釁重若/留外人終不相信三不易也今吾欲使不留兵不運糧)
(而綱紀粗定夷/漢粗安故耳補)穰侯十攻(戰國策云秦攻韓圍陘范睢/謂秦昭王曰有攻人者有攻)
(地者穣侯十攻魏而不得傷者非秦弱而魏强也其所/攻者地也地者人主所甚愛也人主者人臣之所樂為)
(死也攻人主之所愛與樂死者鬭故十攻而弗勝也今/王將攻韓圍陘臣願王之母獨攻其地而攻其人也)
不疑十攻(零陵先賢傳云曹操攻栁城不下圖畫形/勢問計策周不疑進十計以攻城城即下)公
輸九攻(史記云公輸般攻宋九設攻城之機墨子九拒/之公輸般攻械盡墨子守有餘公輸屈曰吾知)
(所以拒我者吾不言楚王問之墨子曰公輸意過欲殺/臣然臣弟子禽猾等三百人在宋楚乃不攻宋也補)
衝車以臨城(魏畧云諸葛亮攻郝昭於陳倉以雲梯衝/車臨城中昭以火箭射之雲梯盡然人皆)
(燒死/補)梯衝舞樓上(後漢書公孫瓚使行人齎書與子續/曰袁氏之攻狀若鬼神梯衝舞于樓)
(上鼓角鳴於地中日窮月急不遑啟處鳥戹歸人滀水/陵髙汝當碎首於張燕馳驟以告急父子天性不言而)
(動且厲五千鐵騎於北隰之中起火為應吾當自内出/奮揚威武决命於斯不然吾亡之後天下雖廣不容汝)
(足矣/補)飛梯行雲臨閣靈構(陳琳武庫賦云其攻也/則飛梯行雲臨閣靈構)墮垣
百疊敝樓數千(陳琳武/庫賦)兵火俱攻(王隠晉書云祖約為/豫州刺史胡騎至攻)
(城大戰其日西風兵火俱攻賊以/繩擊鐵鈎摘挽城樓樓柱拔壊)炎燧四舉(陳琳武庫/賦云炎燧)
(四舉元/戎齊登)一朝而拔(韓子云吳起為魏武侯西河之守秦/有小亭臨境吳起欲攻之乃下令大)
(夫曰明日攻亭有能先登者仕之國大夫賜/之上田宅人爭趨之于是攻亭一朝而拔之)一戰而霸
(左傳晉文公謀伯子犯教公大蒐以示之禮作執秩以/正其官民聽不惑而後用之出榖戍釋宋圍一戰而霸)
(文之/教也)惣擒虎(徐幹從征賦云惣擒虎/之勁卒即險塗其如夷)驅犀象(後漢書云/初王莽徴)
(天下能為兵法六十三家數百人並以為軍吏選練武/衞招募猛士旌旗輜重千里不絶時有長人巨無霸長)
(一丈大十圍以為壘尉又驅諸猛獸虎豹犀象/之屬以助威武自秦漢出師之盛未嘗有也補)貙虎為
前驅鵰鶡為旗幟(列子云黄帝與炎帝戰於阪泉之野/帥熊羆狼豹貙虎為前駈鵰鶡鷹鳶)
(為旗幟此以力/使禽獸者也)戰於壽華之野(山海經云羿與鑿齒戰/於壽華之野羿射殺之)
(在崑崙墟東羿持弓矢鑿齒持盾注曰鑿/齒亦人也齒如鑿長五六尺因以名云補)戰于泌谷之
上(韓子云宋襄公與楚人戰於泌谷之上宋人成列楚/人未及濟右司馬曰楚人未成列撃之必敗公曰不)
(可寡人雖亡國之餘不鼓不/成列補案泌谷左傳作泓附)伐之涿鹿之野(賈誼新書/云黄帝者)
(炎帝之兄也炎帝無道黄帝伐之涿鹿之野/流血漂杵誅炎帝而兼其地天下乃治補)戰于漭瀁
之野(家語云孔子北遊登於農山子路子貢顔回侍側/孔子四望喟然歎曰二三子各言爾志子貢進曰)
(賜願使齊楚合戰於漭瀁之野兩壘相望塵埃相接挺/刃交兵賜著縞衣白冠陳説其間推論利害釋國之患)
(惟賜/能之)杖黄鉞秉白旄(尚書曰武王戎車三百兩虎賁三/千人與受戰於牧野王左杖黄鉞)
(右秉白/旄以麾)乗素輿執白羽(語林云諸葛武侯與晉宣帝在/渭濵將戰武侯乗素輿執白羽)
(扇指麾三軍衆/軍皆隨其進止)旝動而鼓(左傳云王以諸侯伐鄭鄭伯公/禦之原繁髙渠彌以中軍奉)
(為魚麗之陣戰于繻葛命二拒曰旝動而鼓注曰/旝㫋也通帛為之葢今大將之麾執以號令也)呼聲
動天(漢書云項羽遣當陽君蒲將軍渡河救鉅鹿戰少/利陳餘復請兵羽乃悉引兵渡河已渡皆湛船破)
(釡甑燒廬舍持三日糧視士必死無還心于是至則圍/王離與秦軍遇九戰絶甬道大破之殺蘇角虜王離渉)
(間不降自燒殺當是時楚兵冠諸侯諸侯軍救鉅鹿者/十餘壁莫敢縱兵及楚擊秦諸侯皆從壁上觀楚戰士)
(無不一當十呼聲動天地諸侯軍人人惴恐于是楚已/破秦軍羽見諸侯將入轅門膝行而前莫敢仰視羽繇)
(是始為諸侯上將/軍兵皆屬焉補)鼔聲動地(漢書陳湯傳云湯與甘延/壽圍郅支城夜過半木城)
(穿平明四面火起吏士喜大呼乗之鉦鼓聲動地漢兵/四面推鹵楯並入土城中單于男女百餘人走入大内)
(漢兵縦火吏士爭入單于被創/死斬單于首得漢使節二補)吳王秣馬(國語曰吳王/㑹晉於黄池)
(吳王昏乃戒令秣馬食士夜中乃令服兵擐甲係馬舌/出火竈陳士卒百人以為徹行百行行頭皆官帥􁌅鐸)
(拱稽建肥胡奉文犀之渠十行一嬖大夫建旌提鼓挾/經秉枹十旌一將軍載常建鼓挾經秉枹為萬人以為)
(方陳皆白常白旗素甲白羽之矰望之如荼王親秉鉞/載白旗以中陳而立左軍亦如之皆赤常赤旟丹甲朱)
(羽之矰望之如火右軍亦如之皆𤣥常𤣥旗黒甲烏/羽之矰望之如墨為帶甲三萬以勢攻雞鳴乃定補)趙
盾秣馬(左傳云秦康公送公子雍于晉趙盾曰先人有/奪人之心軍之善謀也逐寇如追逃軍之善政)
(也訓卒利兵秣馬/蓐食潛師夜起補)朱遵絆馬(華陽國志云公孫述僭號/朱遵為郡功曹領軍拒戰)
(于六水門衆少不敵乃埋車輪絆馬以示必死為/述所殺光武嘉之追贈漢後將軍郡縣為立祠補)胥臣
蒙馬(左傳楚子玉使鬭勃請戰晉侯使欒枝對曰寡君/聞命矣詰朝將見已已晉師陳于莘北晉臣䝉馬)
(以虎皮先/犯陳蔡)帶長劍挾秦弓(楚辭云出不入兮往不反平/原忽兮路超逺帶長劍兮挾)
(秦弓首雖離/兮心不懲)持十㦸(魏志太祖討吕布於濮陽布有别/屯在濮陽西四五十里太祖夜襲)
(比明破之未及還㑹布救兵至三面掉戰時布身自搏/戰自旦至日昳數十合相持急太祖募陷陣典韋先占)
(將應募者數千人皆重衣兩鎧棄楯但持長矛撩戰時/西面又急韋進當之賊弓弩亂發矢至如雨韋不視謂)
(等人曰虜來十步乃白之等人曰十步矣又曰五歩乃/白等人懼疾言虜至矣韋手持十餘㦸大呼起所抵無)
(不應手倒者布衆退㑹/日暮太祖乃得引去補)提雙㦸(江表傳云典韋性忠至/謹重常晝立侍終日夜)
(宿帳左右稀歸私室好酒食飲噉兼人每賜食於前大/飲長歠左右相屬數人益乃供太祖壯之韋好持大雙)
(㦸與長刀等軍中為之語曰帳中壯士有典君提一雙/㦸八十斤太祖征荆州至宛張繡迎降太祖甚悦補)
蒙臯比(左傳云齊師宋師次于郎公子偃曰宋師不整/可敗也宋敗齊必還請擊之公弗許自雩門竊)
(出䝉臯比而先犯之公從/之大敗宋師齊師乃還補)操鐵杖(吕氏春秋云趙氏攻/中山中山之人多力)
(者曰吾丘鴆衣鐵甲操鐵杖以戰而所擊無不碎所/衝無不陷以車投車以人投人也幾至將所而後死)旗
鼓相望挺刃交兵(家語云/見上)天地為震怒戰士為飲血(李/陵)
(答蘇武書云陵振臂一呼創病皆起舉刃指虜胡馬奔/走兵盡矢窮人無尺鐵猶復徒手奮呼爭為先登當此)
(時也天地為陵震怒戰士為陵飲血單于謂陵不可復/得便欲引還而賊臣教之遂便復戰故陵不得免耳補)
轉戰六日(漢書霍去病為驃騎將軍將萬騎出隴西有/功上曰驃騎將軍率戎士除烏盭討遬濮涉)
(狐奴厯五王國輜重人衆攝讋者弗取幾獲單于子轉/戰六日過焉支山千有餘里合短兵鏖臯蘭下殺折蘭)
(王斬盧侯王鋭悍者誅全甲者醜執渾邪王子及相國/都尉㨗首虜八千九百六十級收休屠祭天金人師率)
(減什七益封去病二千二百戸補案師古曰攝/讋謂振動失志氣言距戰者誅服者則赦也附)轉戰萬
里(王濬表曰臣受命之日心與/口誓將身死地轉戰萬里)武士必死(淮南子云勾/踐決一獄不)
(辜拔龍淵而切其股血/流至足故戰武士必死)桀石投人(左傳云齊晉將戰於/莘齊髙固入晉師桀)
(石以投人禽之而乗其車注曰桀擔也/既獲其人因釋已車而載所獲者車)大石擊門(英雄/記云)
(袁尚使審配守鄴曹操進軍攻鄴配將馬禮叛為内應/開突門内操兵三百餘人配覺之從城上以大石撃突)
(中柵門柵門閉/入者皆死没)曹仁突圍(魏志曹仁留屯江陵拒吳將/周瑜瑜將數萬衆來攻前鋒)
(數千人始至仁登城望之乃募得三百人遣部曲將牛/金逆與挑戰賊多金衆少遂為所圍長史陳矯俱在城)
(上望見金等垂没左右皆失色仁意氣奮怒甚謂左右/取馬來矯等共援持之謂仁曰賊衆盛不可當也假使)
(棄數百人何害而將軍以身赴之仁不應遂被甲上馬/將其麾下壯士數十騎出城去賊百餘步迫溝矯等以)
(為仁當住溝上為金形勢也仁徑渡溝直前衝入賊圍/金等乃得解餘衆未盡出仁復直還突之拔出金兵亡)
(其數人賊衆乃退矯等初見仁出皆懼及見仁還乃/歎曰將軍真天人也三軍服其勇太祖益壯之補)張
遼衝壘(魏志張遼傳云太祖征孫權還使遼與樂進李/典等將七千餘人屯合肥太祖征張魯教與䕶)
(軍薛悌署函邊曰賦至乃發俄而權則十萬衆圍合肥/乃共發教教曰若孫權至者張李將軍出戰樂將軍守)
(䕶軍勿得與戰諸將皆疑遼曰公逺征在外比救至彼/破我必矣是以教指及其未合逆擊之折其盛勢以安)
(衆心然後可守也成敗之機在此一戰諸君何疑李典/亦與遼同于是遼夜募敢從之士得八百人椎牛饗將)
(士明日大戰平旦遼被甲執㦸先登陷陣殺數十人斬/二將大呼自名衝壘入至權麾下權大驚衆不知所為)
(走登髙冢以長㦸自守遼叱權下戰權不敢動望見遼/所將衆少乃聚圍遼數重遼左右麾圍直前急擊圍開)
(遼將麾下數十人得出餘衆號呼曰將軍棄我乎遼復/還突圍拔出餘衆權人馬皆披靡無敢當者自旦戰至)
(日中吳人奪氣還脩守備衆心乃安諸將咸服權守合/肥十餘日城不可拔乃引退遼率諸軍追擊幾復獲權)
(太祖大壯遼拜/征東將軍補)直貫胡騎(漢書李廣為郎中令將四千/騎出右北平博望侯張騫將)
(萬騎與廣俱異道行數百里匈奴左賢王將四萬騎圍/廣廣軍士皆恐廣迺使其子敢往馳之敢從數千騎直)
(貫胡騎出其左右而還報廣曰胡虜易與耳軍士乃安/為圜陳外鄉胡急擊矢下如雨漢兵死者過半漢矢且)
(盡廣乃令持滿毋發而廣身自以大黄射其禆將殺數/人胡虜益解㑹暮吏士無人色而廣意氣自如益治軍)
(軍中服其勇也明日復力戰/而騫軍亦至匈奴迺解去補)自射胡騎(魏書云代郡烏/桓反以任城王)
(彰為北中郎將北征入涿郡界叛胡數千騎卒至時兵/馬未集唯有步卒千人騎數百匹用田豫計固守要隙)
(虜乃退散彰追之身自搏戰射胡騎應弦而倒者前後/相屬戰過半日彰鎧中數箭意氣益厲乗勝逐北至于)
(桑乾/補)箭不虛發(魏志云龎惪與曹仁共攻闗某仁使惪/屯樊北十里㑹天霖雨十餘日漢水暴)
(溢樊下平地五六丈惪與諸將避水上堤某乗船攻之/以大船四面射堤上惪被甲持弓箭不虛發將軍董衡)
(部曲將董超等欲降惪皆收斬之自平旦力戰至日過/中某攻益急矢盡短兵接戰惪謂督將成何曰吾聞良)
(將不怯死以茍免烈士不毁節以求生今日我死日也/戰益怒氣愈壯而水浸盛吏士皆降惪與麾下將一人)
(五伯二人彎弓傳矢乗小船欲還仁營水盛/船覆失弓矢獨抱船覆水中為某所得補)箭無空發
(晉書陶侃為江夏郡守時陳敏作亂以朱伺能水戰曉/作舟艦侃乃命作大艦逕據江口摧破敏前鋒伺水軍)
(從沔口與賊水戰伺左右三人上/弩以給伺伺望敵射之箭無空發)伏弢嘔血鼓音不衰
(左傳云趙簡子追鄭師既戰簡子曰/吾伏弢嘔血鼓音不衰今日我上也)流血及履未絶鼓
音(又云齊晉將戰于鞌郄克傷于矢流血及履未絶鼓/音曰余病矣張侯曰自始合而矢貫余手及肘余折)
(以御左輪朱殷豈/敢言病吾子忍之)弦絶矢竭(晉書云周處攻萬年於六/陌將戰處軍人食肜促令)
(速進而絶其後繼處知必敗賦詩曰去去世事已策馬/觀西戎藜藿甘粱黍期之克令終言畢而戰自旦及暮)
(斬首萬計弦絶矢盡播系不救左右勸退處按劍曰此/是吾效節授命之日何退之為且古者良將受命凶門)
(以出葢有進無退也今諸軍負信勢必/不振我為大臣以身殉國不亦可乎補)刀折矢盡(後漢/書云)
(延熹二年遷段熲為䕶羌校尉㑹燒當燒何當煎勒姐/等八種羌寇隴西金城塞熲將兵撃破之明年春餘羌)
(復與燒何大豪寇張掖攻没鉅鹿塢殺屬國吏民又招/同種千餘落并兵晨奔熲軍熲下馬大戰至日中刀折)
(矢盡虜亦引退熲追之且鬭且行晝夜相攻割肉食雪/四十餘日遂至河首積石山出塞二千餘里斬燒何大)
(帥首虜五十餘人又分兵擊石城羌斬首溺/死者千六百人燒當種九十餘口詣熲降補)盡鋭爭先
(晉書云劉毅率劉道規及下邳太守孟懐玉與桓𤣥戰/于崢嶸洲于時義軍數千𤣥兵甚盛而𤣥懼有敗衂常)
(漾輕舸於舫側故其衆莫有鬭心義軍乗風縱火盡鋭/爭先𤣥衆大潰燒輜重夜遁郭銓歸降𤣥故將劉綂馮)
(稚等聚黨四百人襲破潯陽城毅/遣建武將軍劉懐肅討平之補)滅寇後食(晉中興書/云謝琰為)
(㑹稽内史都督五郡軍士隆安四年孫恩復寇浹口入/餘姚上虞進及邢浦去山隂北三十五里琰遣㕘軍劉)
(宣之距破恩既而上黨太守張䖍碩戰敗羣賊鋭進人/情震駭咸以宜持重嚴備且列水軍于南湖分兵設伏)
(以待之琰不聽賊至時尚未食琰曰要當先滅此寇而/後食也􁨅馬而出廣武將軍桓寶為前鋒摧鋒陷陣殺)
(賊甚多而塘路迮狹琰軍魚貫而進賊于艦/中傍射之前後斷絶琰至千秋亭而敗補)破郅支(漢/書)
(云陳湯為西域副校尉破郅支/城斬郅支單于首得漢使節二)血尸逐(班固燕然山銘/云斬温禺以釁)
(鼓血尸逐以染鍔然後四校横徂星流彗掃蕭條萬里/野無遺寇于是域滅區殫反斾而旋補案文選銑注曰)
(温禺尸逐皆匈/奴君長名號附)腦沙漠髓余吾(揚雄長楊賦云聖武勃/怒爰整其旅乃命驃衞)
(汾沄沸渭雷合電發颷騰波流機駭蜂軼疾如奔星撃/如震霆碎轒輼破穹廬腦沙漠髓余吾遂獵乎王庭補)
(案文選良注曰沙漠地名余吾水名破其頭以腦塗其/地折其骨使髓入其水服䖍曰破其頭腦塗沙漠北山)
(經曰北鮮之山多馬鮮水出焉而北經余吾水/應劭曰在朔方北鄭氏曰折其骨使髓膏水附)伏尸數
萬(莊子云惠子見戴晉人曰有所謂蝸者君知之乎曰/然有國于蝸之左角者曰觸氏有國于蝸之右角者)
(曰蠻氏時相與爭地而戰伏尸數萬逐北旬有五日/而後返誠知所爭者若此之細則天下無爭矣補)血
流漂杵(賈誼新/書見上)所當者破所擊者服(史記項王/見前陣篇)威立海
内(尉繚子曰古之善用兵者能殺士卒之半其次殺其/十三其下殺其十一能殺其半者威加海内殺十三)
(者力加諸侯殺十一者令行士卒故曰百萬之衆不用/命不如萬人之鬭也萬人之鬬不如百人之奮也補)
兵冠諸侯(漢書項/羽見上)横行海内天下莫禁(吕氏春秋云齊/桓公良軍三百)
(乗教卒萬人以為兵首横/行海内天下莫之能禁)若決水於千仞(孫子兵法云/勝者之戰若)
(決積水於千仞/之谿者形也)如餓狼之見兎(商君書云視民之戰如/餓狼之見兎則民可以)
(用/矣)
　
　
　
　
　
　
　
　北堂書鈔卷一百十八
欽定四庫全書
　北堂書鈔卷一百十九
　　　　　　　　　　唐　虞世南　撰
　　　　　　　　　　明　陳禹謨　補註
　武功部七
　　克㨗十一　　　　　守備十二
　　禦邊十三　　　　　降伏十四
　　功勲十五
　　　克㨗十一
王封京觀以懲淫慝(左傳楚子云古者明王伐不敬取/其鯨鯢而封之以為大戮于是乎)
(有京觀以懲淫慝杜注曰鯨鯢大/魚名以喻不義之人吞食小國也)王命獻㨗以勸有功
(左傳云晉侯使鞏朔獻齊㨗於周王弗見使單襄公辭/焉曰蠻夷戎狄不式王命淫湎毁常王命伐之則有獻)
(㨗王親受而勞之所/以懲不敬勸有功也)方叔率止執訊獲醜(詩鄭箋云方/叔率其士衆)
(執其可言問所獲敵/人之衆以還歸也)王師大獻則奏愷樂(周禮云王師/大獻則合奏)
(愷樂鄭注云大/獻獻㨗於祖也)師克在和(左傳云師克在和不在衆/商周之不敵君之所聞也)振
旅闐闐(詩采芑篇云伐鼓淵淵振旅闐闐謹案兵入曰/振旅振猶止也闐闐謂戰止整衆而歸鼓聲闐)
(闐然/也)攸馘安安(詩皇矣篇臨衝閑閑崇墉言言執訊連/連攸馘安安萇曰閑閑動揺也言言髙)
(大也連連徐也馘獲也不/服者殺而獻其左耳曰馘)一月三㨗(詩采薇章云戎車/既駕四牡業業豈)
(敢定居一月三㨗鄭箋云定止也將帥之志往至所征/之地不敢止而居處自安也則庶乎一月之中三有勝)
(功謂侵也/伐也戰也)七擒七縱(蜀志諸葛/亮見前)攄髙文之宿憤(班固燕/然山銘)
(云上以攄髙文之宿憤光祖宗之𤣥靈下/以安固後嗣恢拓境宇振大漢之天聲補)收希世之洪
㨗(陸機祖德論云走雄孫/於長浪收希世之洪㨗)破郅支得漢節(漢書陳/湯見前)斬温
禺以釁鼓　域滅區殫(並班固燕然山/銘見前攻戰篇)海内大定(馮敬/通説)
(鮑永清云皇帝聖德靈威龍興鳳舉破百/萬之陣摧九虎之軍一謀之間海内大定)築武軍(左傳/云楚)
(子敗晉師于邲潘黨曰君盍築武軍而收晉尸以為京/觀臣聞克敵必示子孫以無忘武功楚子曰武有七德)
(我無一焉何以示子孫其為先君/宫告成事而已武非吾功也補)封狼居(漢書云驃騎/將軍霍去病)
(破匈奴渾邪王封狼居胥/山禪於姑衍登臨瀚海)獻齊㨗于周(左傳晉/侯見前)飲至大
賞(左傳晉城濮之戰七月丙甲振旅/愷以入于晉獻俘授馘飲至大賞)勞軍行賞(史記云/燕昭王)
(使樂毅為上將軍趙惠文王以相國印授樂毅樂毅於/是并䕶趙楚韓魏燕之兵以伐齊破之濟西諸侯兵罷)
(歸而燕軍樂毅獨追至于臨淄齊湣王之敗濟西亡走/保于莒樂毅獨留徇齊齊皆城守樂毅攻入臨淄盡取)
(齊寶財物祭器輸之燕燕昭王大説親至/濟上勞軍行賞饗士封樂毅於昌國補)聞南越破以
為聞喜縣(漢書武帝紀云元鼎六年將幸􁚩氏/至左邑桐鄉聞南越破以為聞喜縣)得吕嘉
首以為獲嘉縣(漢書武帝紀云元鼎六年春至汲/新中鄉得吕嘉首以為獲嘉縣)楚勝
鄭(公羊傳云楚莊王勝鄭鄭伯肉袒左執茅旌右執鸞/刀以逆莊王莊王親自手旌左右撝軍退舍七里)
吳入楚(榖梁傳云庚辰吳入楚日入易無楚也易無楚/者壊宗廟徙陳器撻平王之墓鄭注云陳器樂)
(縣也禮諸侯軒縣言吳人壊楚宗廟徙其樂器/鞭其君之尸楚無能抗禦之者若曰無人也補)
　　　守備十二
天子狩在海外(張衡東京賦云天子有道狩在海外守/位以仁不恃隘害茍民志之不諒何云)
(巖險與襟帶秦負阻于二闗卒開項而受沛補案文選/濟注曰至德及逺故可巡狩四海之外淮南子曰若天)
(下無道守在四夷天下有道守/在海外言四夷皆為臣僕也附)諸侯守在四隣(左傳沈/尹戌曰)
(古者天子守在四夷天子卑守在諸侯/諸侯守在四夷諸侯卑守在四境補)重門以待暴(周/易)
(云重門擊柝以待/暴客葢取諸豫)設險以守國(周易云王公設/險以守其國)守者匿
於九地(傅𤣥七依云守者/匿於九地以自守)守者藏於九地(孫子兵法云/善守者藏於)
(九地之下善攻者/動於九天之上)崤函之固(賈誼過秦論云夫天下非/小弱也雍州之地殽函之)
(固自若也一夫作難而七廟墮身死人手為天/下笑者何也仁義不施而攻守之勢異也補)城郭為
固(禮記云大道既隠天下/為家城郭溝池以為固)金城千里(漢書婁敬云金城/千里天府之國)
金城萬雉(班固西都賦云建金城之萬雉呀周池而成/淵  案文選向注言立此城基固如金雉長)
(三丈髙一丈呀大也言城下/池周繞而大乃成深淵補)方城為城漢水為池(左傳/屈完)
(對齊侯曰君若以德綏諸侯誰敢不服君若以力/楚國方城以為城漢水以為池雖衆無所用之補)踐華
為城因河為池(賈誼過秦論云始皇使蒙恬北築長城/而守藩籬却匈奴七百餘里胡人不敢)
(南下而牧馬士卒不敢彎弓而報怨于是廢先王之道/焚百家之言以愚黔首墮名城殺豪傑收天下之兵聚)
(之咸陽銷鋒鏑鑄以為金人十二以弱天下之民然後/踐華為城因河為池據億丈之髙臨不測之淵以為固)
(良將勁弩守要害之處信臣精卒陳利兵而誰何天下/已定始皇之心自以為闗中之固金城千里子孫帝王)
(萬世之/業也補)表裏山河(左傳云楚師背酅而舍晉侯患之舅/犯曰戰也戰而㨗必得諸侯若其不)
(㨗表裏山河/必無害也)山河之固(史記云魏文侯濟河中流而喜/謂吳起曰美哉山河之固魏國)
(之寶/也)東負滄海西阻險塞(陸機辨亡論云東負滄海西/阻險塞長江制其區字峻山)
(帶其封域國家之利未/有𢎞巨於茲者矣補)一人荷㦸萬夫趦趄(張載劍閣/銘云巖巖)
(梁山積石峩峩逺屬荆衡近綴岷嶓南通卭僰北達褒/斜狹過彭碣髙踰嵩華惟蜀之門作固作鎮是曰劍閣)
(壁立千仞窮地之險極路之峻世濁則逆道情斯順閉/由往漢開自有晉秦得百二并吞諸侯齊得十二田生)
(獻籌矧茲狹隘土之外區一人荷㦸/萬夫赼趄形勝之地匪親勿居補)一人守隘萬夫莫
向(左思蜀都賦云臨谷為塞因山為障峻阻塍埒長城/豁險吞若巨防一人守隘萬夫莫向補又案淮南子)
(曰一人守隘/千夫莫向補)墨子九拒(史記見前/攻戰篇)士無二心(東觀漢記/云耿恭在)
(疏勒救兵不至車師復叛與匈奴共攻恭數月食盡窮/困乃煮鎧弩食其筋革恭與士衆推誠同死生故皆無)
(二心/也)乗堙而出(公羊傳云莊王圍宋軍有七日之糧盡/此不勝將去而歸耳于是使司馬子反)
(乗堙而窺宋城宋華元/亦乗堙而出見之補)介乎重圍(潘岳汧督馬敦誄序/云秦隴之僭鞏更為)
(魁既已襲汧而館其縣子以𦕈爾之身介乎重圍之裏/率寡弱之衆據十雉之城羣羌如蝟毛而起四面雨射)
(城中城中鑿穴而處負户而汲木石將盡樵蘇乏竭芻/蕘罄絶於是乎發梁棟而用之􁎽以鐵瑣機闗既縱􁞲)
(而又升焉㸑陳焦之麥杮梠桷之松用能薪芻不匱人/畜取給青煙傍起櫪馬長鳴凶醜駭而疑懼乃闕地而)
(攻子命穴浚壍壺鎦瓶甒以偵之將穿城響作因焚櫎/火薰潛氏殱焉久之安西之救至竟免虎口之厄補案)
(文選銑注曰駭驚也掘地作地道攻城也子謂敦也浚/深穴坑也壺鐳瓶甒並器名言以此器置深坑聽之器)
(中則知穴處偵/覘也􁎽音的附)負户而汲(後漢書云王尋王邑攻昆陽/積弩亂發矢下如雨城中負)
(户而汲王鳳等乞降不許尋邑自以為功在漏刻意氣/甚逸夜有流星墮營中晝有雲如壊山當營而隕不及)
(地尺而散吏/士皆厭伏補)瓶甒以偵(潘岳馬汧督/誄序見上)存幾亡城(朱勃表/曰氐羌)
(叛亂唯狄道能固守然民饑噉弩/煮履援救倒懸之急存幾亡之城)固守孤城(潘岳馬汧/督誄云敦)
(固守孤城獨當羣宼以少禦衆載/離寒暑臨危奮節保榖全城補)
　　　禦邊十三
治障塞築保壁(後漢書云馬成拜揚武將軍屯常山中/山以備北邊又代驃騎大將軍杜茂繕)
(治障塞自西河至渭橋河上至安邑太原至井陘中山/至鄴皆築保壁起烽燧十里一候在事五六年帝以成)
(勤勞徴還京師邊人多上/書求請者復遣成還屯補)整士馬嚴烽堠(後漢書云崔/寔為五原太)
(守五原土宜麻枲而俗不知織績民冬月無衣積細草/而卧其中見吏則衣草而出寔至官斥賣儲峙為作紡)
(績織絍綀緼之具以教之民得以免寒苦是時胡虜連/入雲中朔方殺畧吏民一歳至九奔命寔整厲士馬嚴)
(烽堠虜不敢犯/常為邊最補)壃埸清謐(左思詠史詩云梁習仕魏郎/秦兵不敢出李牧為趙將壃)
(埸得/清謐)邊境肅清(魏志云梁習領并州刺史時承髙幹荒/亂之餘胡狄在界張雄跋扈吏民亡叛)
(入其部落兵家擁衆作為寇害更相扇動往往棊跱習/到官誘諭招納皆禮召其豪右稍稍薦舉使詣幕府豪)
(右已盡邊境肅清百姓布野勤勸農桑令行禁止貢達/名士咸顯於世太祖嘉之更拜為真長老稱詠以為自)
(所聞識刺史未/有及習者補)胡人不敢南下(賈誼過秦/論見前)匈奴不敢闚
境(漢書云郅都為雁門太守匈奴不敢闚境雁案匈奴/素聞郅都節舉邊為引兵去竟都死不近  門匈奴)
(至為偶人象都令騎馳射/莫能中其見憚如此補)
　　　降伏十四
面縛銜璧(左傳云楚子圍許以救鄭諸侯救許乃還冬/蔡穆侯將許僖公以見楚子于武城許男面)
(縛銜璧大夫衰絰士輿櫬楚子問諸逢伯對曰昔武王/克殷微子啟如是武王親釋其縛受其璧而祓之焚其)
(櫬禮而命之使復/其所楚子從之)肉袒牽羊(左傳云楚圍鄭三月克之/鄭伯肉袒牽羊以逆曰孤)
(不天不能事君君懐怒以及敝/邑孤之罪也敢不惟命是聽補)左執茅旌右執鸞刀(公/羊)
(傳云楚子圍鄭鄭伯肉袒左執茅旌右執鸞刀以逆莊/王何休注曰茅旌祀宗廟所用迎道神指䕶祭者斷曰)
(籍不斷曰旌用茅者取其心理順一自本而畼乎末所/以通精誠副至意鸞刀宗廟割切之刀鐶有和鋒有鸞)
(執宗廟器者示以宗/廟不血食自歸首也)奉璽綬輸鎧甲(東觀漢記云劉盆/子及丞相徐宣以)
(下三十餘人肉袒降奉髙皇帝傳國璽綬詔以屬城/門校尉賊皆輸鎧甲積兵甲宜陽城西與熊耳山齊)面
縛輿櫬(王隠晉書云太康元年孫皓/面縛輿櫬將其太子降之)待以不死(東觀漢/記云赤)
(眉遇光武軍驚震不知所為乃遣劉恭乞降曰盆子/將百萬衆降陛下何以待之上曰待汝以不死耳)以
計代戰(杜預集序云預為鎮南將軍觀兵于江男女降/者百萬餘口軍中為之謡曰以計代戰一當萬)
萬餘人降(東觀漢記世祖詔曰馮異/軍雁門胡卒萬餘人降之)
　　　功勲十五
王功曰勲(周禮司勲掌六卿賞地之法以等其功王功/曰勲國功曰功民功曰庸事功曰勞治功曰)
(力戰功/曰多)國功曰功(見/上)以功詔禄(周禮司士職云以德詔/爵以功詔禄以能詔事)
(以久奠食補案鄭注云德謂賢者食稍食/也賢者既爵乃禄之能者事成乃食之附)以庸制禄(周/禮)
(大司徒職云以庸制禄則民興功鄭/注云庸功也爵以顯賢禄以賞功)功定天下之半聲
馳四海之逺(後漢書云皇甫嵩之徒功定/天下之半聲馳四海之逺)功若丘山(後/漢)
(書帝下璽書曰虜兵之敗三輔功若丘山猶/自以為不足孟之反之奔而殿亦何異之也)功著金石
(杜篤吳漢誄云死而不朽名/立丹書功著金石與日月俱)銘於太常(周禮司勲職云/凡有功者銘書)
(於王之太常祭於大烝司勲詔之鄭注云銘之/言名也生則書于王旌以識其人與其功也)名于景
鐘(國語晉以彘季屏其宗使令狐文子佐之曰昔克潞親/之役秦來圖敗晉功魏顆以其身卻退秦師于輔氏)
(止杜回其勲/銘于景鐘)鑄器銘勲(周禮司勲職鄭注曰勲功/也有功者鑄器以銘之)祭大
烝(周禮司勲/職見上)封神邱(燕然山銘曰鑠王師兮征荒裔勒/凶虐兮截海外夐其貌兮亘地界)
(封神邱兮建隆碣熈/帝載兮振萬世補)立柱(喻益期牋云馬文淵/立兩銅柱林邑表功)鏤石(蔡/邕)
(橋𤣥鼎銘曰鮮卑入塞河朔虔劉度遼將軍始受旌斿/鋌鼓之任鮮卑斂迹視事三年烽燧爰息弓不受彄馬)
(不帶纓是用鏤/石文武之勲)
　
　
　
　
　
　
　
　
　
　
　
　北堂書鈔卷一百十九
欽定四庫全書
　北堂書鈔卷一百二十
　　　　　　　　　　唐　虞世南　撰
　　　　　　　　　　明　陳禹謨　補註
　武功部八
　　牙十七　　　　　　旗十八
　　旌十九　　　　　　旄二十
　　旛二十一　　　　　麾二十二
　　旒二十三
　　　牙十七
取象太乙(吳胡綜大牙賦曰黄初八年黄龍見夏口孫/權因瑞改元作黄龍大牙常在軍中進退視)
(其所向命胡綜作賦曰狼狐垂象實惟兵精聖人觀法/是效是營始作器械爰求厥成明明大吳德實天生仍)
(律天時制其神軍取象太乙五將三門疾則如電遲則/如雲進止有度約而不煩周制日月實曰太常傑然特)
(立六軍/所望補)視其所向(見/上)一軍之侯(黄帝出軍訣云黄龍/牙旗者一軍之侯也)將
軍之精(兵書曰牙旗者將軍之精凡始豎牙必以制日/制日者謂上尅下日也立牙之日吉氣來應大)
(勝之徴凶氣先/應破軍殺將補)吉氣來應大勝之徴(見/上)飄飄不息其軍
有功(抱朴子云軍所始舉牙立旗風氣和調/幡挍飄飄終日不息者其軍有功也)傑然特立
六軍所望(胡綜大牙/賦見上)始立之日旗幡指敵(黄帝出軍訣/云始立牙之)
(日吉氣來應旗幡指敵或從風而舉暉暉終日不/繞竿勇氣奔逸是謂堂堂之陣此大勝之徴補)春出
向西夏出向北秋出向東冬出向南(抱朴子云凡始置/軍豎牙春出城西)
(門令牙門西向出時令登明大吉加東方吉夏出北門/令牙門北向出時令登明大吉加南方吉秋出東門令)
(牙門向東出時令神后登明大吉加西方吉冬出/城南門令牙門南出令神后登明大吉加北方吉)見白
雲舉白牙旗見赤雲舉赤牙旗(黄帝出軍訣云將軍出/兵有所討伐引兵出門)
(望見白雲及白水者舉白牙旗赤雲/舉赤牙旗五色牙旗隨天氣四時)恭行帝罰(顧愷之/祭牙文)
(云維某年某月日録尚書事豫章公裕敢告皇帝蚩尤/五兵之靈兩儀有政四海有王奉命在天世德重光烈)
(烈髙牙闐闐伐鼓白氣經天簡揚神武功/行帝罰長殱醜虜唯德是仗唯人是輔)天道助順(滕/撫)
(祭牙文曰恭羞太牢潔薦遐靈推轂之/任實討不庭天道助順正直聰明補)敢建髙牙(袁宏/祭牙)
(文曰天生五才治道所司廢一不可靜亂輔時赫赫晉/德乃武乃文中世不競王度暫屯戎狄猾夏䖍劉生民)
(蠢爾東胡被髪左袵思我皇澤稽首海裔受爵納貢服/膺累世後嗣不恭實叛實戾侵我神畿隔我嘉惠哀彼)
(黎民嬰此彫殘况荷天寵任其艱難慨然/發憤撫劍忘餐敢建髙牙烈烈桓桓補)敬建崇牙(王/誕)
(祭牙文曰敬建崇牙顯茲威靈鳴金輟/釁無戰有寧皇風幽被凱斾歸旌補)典韋建之(魏志/云典)
(韋初平中張邈舉義兵韋為士屬司馬趙寵牙/門旗長大人莫能勝韋一手建之寵異其才力)賀濟拒
擊(吳志云賀濟從孫權征合肥時城中出戰/徐盛被創失牙濟引兵拒擊得盛所失)五色牙(黄/帝)
(出軍訣/見上)黄龍牙(胡綜大牙/賦見上)
　　　旗十八
軍將所建(釋名云熊虎為旗軍將所建/象其猛如虎與衆期其下也)以致萬民(周禮/云大)
(軍旅大田役以旗致萬民而治其徒庶之政令鄭/𤣥注曰旗畫熊虎者也徴衆刻日樹旗期於其下)徴衆
尅日(周禮/見上)與衆期下(釋名/見上)治其政令(周禮/見上)以指所伐(漢/書)
(郊祀志曰武帝伐南越禱告太乙以牡荆畫幡日月北/斗登龍以象太一三星為太一鏠旗命曰靈旗為兵禱)
(則太史奉以指所伐國也注云牡荆作幡柄也天文志/天極星其一明者太一  旁三星三公也畫一星在后)
(三星在前為太/一鏠旗也補)仲秋辨物(周禮大司馬職云仲秋教治/兵如振旅之陳辨旗物之用)
(王載太常諸侯載旂軍吏載旗師都載旜鄉遂載物郊/野載旐百官載旟各書其事與其號焉其他皆如振旅)
(補/)吉日以受(准南子云凡國有難君自宫召將詔之曰/社稷之命在將軍即今國有難願請子將)
(而應之將軍受命乃令祝史太卜齊宿三/日之太廟鑽靈龜卜吉日以受鼓旗補)素錦綢杠(爾/雅)
(云素錦綢杠注曰/錦韜旗之竿也)明珠綴飾(司馬相如子虚賦曰駕馴/駁之駟乗彫玉之輿靡魚)
(鬚之橈旃曳明月之珠旗補案文選銑注曰魚鬚竿也/旃亦旗也橈弱也珠旗以明月珠飾旗也張楫曰以魚)
(鬚為旃柄驅馳逐獸也橈靡/也以明月珠綴飾旗也補)五色隨天氣(黄帝出軍/訣見牙篇)九
章行林澤(管子云九章置則兵治士勇矣一曰舉日章/則晝行二曰舉月章則夜行三曰舉龍章則)
(水行四曰舉虎章則林行五曰舉鳥章則行阪六曰舉/蛇章則行澤七曰舉鵲章則行船八曰舉狼章則行山)
(九曰舉韜章則/載食而駕補)畫星主指(禮記云招揺在上急繕其怒/鄭注云急猶堅也繕讀曰勁)
(又畫招揺星于旌旗上以起居堅勁軍之威/怒象天帝也招揺星在北斗柄端主指者)載雲逶蛇
(楚辭云駕八龍之婉婉兮載雲旗之/逶蛇  又東都賦云雲旗拂霓補)色明五星變應(春/秋)
(元命苞云離位有九星勾曲一處一為天旗司五星之/處日月之過熒惑守之日食星墜天下亂注曰天旗㕘)
(旗也㕘旗色明於常則日月五星亦變為色應之若/熒惑守之不寤則將有日食星墜為篡殺之先徴)旗
指八表澄清(滕彦將旗銘曰赫赫王靈悠/悠斾旌龍旗所指八表澄清)武王伐殷天
賜之(隨巢子云天賜武王/黄鳥之旗以伐殷)武王將興天給之(抱朴子云/武王將興)
(天給/之旗)前指勝徴(抱朴子云軍始發大風甚雨起於/後旌旗前指金鼓清鳴大勝之徵)相繞
敗象(抱朴子云軍始發若旌旗亂/而相繞逆風暴雨敗之象也)繞竿者要戰(黄帝出/軍訣云)
(軍始發旌旗繞竿者數人于路要戰/宜急住更作善算而出不可徑前也)自解者有救(黄帝/出軍)
(訣云旌旗既已繞/竿尋自解者有救)九旗(周禮司常掌九旗之物名各有/屬以待國事日月為常蛟龍為)
(旂通帛為旜雜帛為物熊虎為旗鳥隼為旟龜蛇為旐/全羽為旞析羽為旌鄭注曰物名者所畫異物則異名)
(屬謂徽/識也)五旗(曹植擬辭云建五旗兮華/采占揚雲麾兮隊龍鳳)天子九仞諸侯
七仞(禮含文嘉云天子之旗九仞十二旒曳地諸侯七/仞九旒齊軫卿大夫五仞七旒齊較士三仞五旒)
(齊首/是也)卿五仞七旒士三仞五旒(見/上)象六星(周禮考工記/云熊旗六斿)
(以象伐也鄭注曰熊虎旗師都之所/建伐屬白虎宿與㕘連體而六星)建七星(戰國策云/建七星之)
(旗天子/之位也)熊旗六斿(考工記/見上)龍旗九斿(管子云葵邱之㑹/天子使大夫宰孔)
(致胙于桓公公曰天威不違顔咫尺遂下拜登受賞服/大路龍旗九斿渠門赤旗案渠門旗名補又周禮云龍)
(旗九斿以象/大火也附)鳥旟七斿(周禮考工記云鳥旟/七斿以象鶉火也補)三辰(左傳/云三)
(辰旂旗昭/其明也)七星(穆天子傳云日月之旗七星之文/注曰今旒上畫日月及北斗星也)曳明
月(司馬相如子/虛賦見上)曳篲星(揚雄羽獵賦云靡日月/之朱竿曳篲星之飛旗)建翠旗
(史記曰李斯上書云建/翠鳳之旗樹靈鼉之鼓)賜黄鳥(墨子云赤烏銜書降曰/命文王伐殷天賜武王)
(以黄鳥/之旗)鷹鳶(列子云黄帝與炎帝戰/以鵰鶡鷹鳶為旗幟)絳旗(左傳云鄭人/擊簡子中肩)
(斃于車中/獲其絳旗)華旗(崔駰東巡頌曰升九龍之華旗/又西都賦云張鳳葢建華旗補)蝥弧(左/傳)
(云鄭伐許穎考叔取鄭伯之旗/蝥弧以先登注云蝥弧旗名)姑蔑(左傳云越子伐吳/王孫彌庸見姑蔑)
(之旗曰吾父之旗也不可以見讎而弗殺也旗案姑/蔑越地彌庸父為越所獲故姑蔑人得其旌  補)渠
門(管子/見前)拽地(新序云芊尹文者荆之歌歐鹿彘者也司/馬子期獵于雲夢載青旗之長拖地芊尹)
(文拔劍齊諸軫而斷之貳軍抽弓於韔援矢於筩引而/未發也司馬子期伏軾而問曰吾其有罪於夫子乎對)
(曰臣以君旗拽地故也國君之旗齊於軫大夫之旗齊/於軾今子荆國有名大夫而滅三等文之斷也不亦可)
(乎子期悦載之王所王曰吾聞有斷子之旗者其人安/在吾將殺之子期以文之言告王悦使文為江南令而)
(大治/補)蔽日(戰國策云楚王遊於雲/夢結駟千乗旌旗蔽日)彗雲(後漢書光武贊/曰長轂雷野髙)
(旗彗雲英雄既/振新都自焚補)民之耳目(孫子兵法云言不相聞故為/鼓鐸視不相見故為旌旗夫)
(金鼓旌旗所以/一民之耳目也)前有車騎則載飛鴻(禮記鄭注云鴻/取飛有行列也)前
有摯獸則載貔貅(禮記鄭注云貔貅亦摯/獸也書曰如虎如貔補)左將蒼旗右
將白旗(尉繚子云左將蒼旗卒載蒼羽右將/白旗卒載白羽中使黄旗卒載黄羽)左部青旗
右部白旗(黄帝兵法云敵人從中軍突出應之以左部/青旗敵從離方來應之以後部黒旗敵從巽)
(方來應之以右部白旗敵從乾方來應之以前部赤/旗敵從坎方來應之以中部黄旗此天道之勝也)騎
為鳥旗輿為龍旗(黒子云守城之法木為蒼旗火為赤/旗金為白旗土為黄旗水為黒旗㦸)
(為林旗劍為羽旗騎/為鳥旗輿為龍旗)聞五鼓音舉黄旗(軍/令)前有士師則
載虎皮(禮記鄭注曰/士師兵象也)聞九鼓音舉絳旗(軍/令)舉絳旗船皆
進(軍令云聞雷鼓音舉白幢絳旗大小船皆進戰/不進者斬聞金音舉青旗船皆止不止者斬)舉青
旗船皆止(軍令/見上)韓信拔趙(漢書云韓信擊趙信建大將/旗鼓鼓行出井陘口趙開壁)
(擊之大戰良久于是信張耳棄鼓旗走水上軍復疾戰/趙空壁爭漢鼔旗逐信耳信耳已入水上軍軍皆殊死)
(戰不可敗信所出竒兵二千騎者候趙空壁逐利即馳/入趙壁皆拔趙旗幟立漢赤幟二千趙軍已不能得信)
(耳等欲還歸壁壁皆漢赤幟大驚以/漢為皆已破趙軍矣遂亂遁走補)耿弇據城(東觀漢/記云耿)
(弇追張步步奔平壽乃肉袒負斧鑕於軍門而弇勒兵/入據其城樹十二郡旗鼔令歩兵各以郡人詣旗下衆)
(尚千餘萬輜重七千餘/兩皆罷遣歸鄉里補)懸之白旗(六韜云武王伐紂/懸紂之首於白旗)懸
之赤旗(王孫子曰桀紂或身放南巢或頭/懸赤旗斯無他不節財而暴人也)衞侯不去(左/傳)
(云狄人伐衞戰于滎澤衞師敗績滅衞衞侯不去旗是/以甚敗  案師之目在旗既敗而去之衆得奔免不去)
(故偕死亡敗/而不可收補)李陵盡埋(李陵别傳云陵與單于戰矢盡/軍吏持尺刀抵山入陿谷單于)
(遮其後乗隅下壘石士卒多死不得行陵曰吾不死非/壯士也于是盡斬旌旗及珍寶埋地中陵歎曰復得數)
(十矢足以脱矣今無兵復戰天明坐受/縛矣夜半虜騎數千追之陵遂降補)
　　　旌十九
注旂(爾雅注云析羽而注/于旂竿之頭曰旌)析羽(釋名云析羽為旌/旌精也有精光也)九旒
(禮記云龍旂九/旒天子之旌也)五色(周禮云析羽為旌游車所建注曰/游車木路也王以田也析羽皆五)
(色文/也)天子九仞諸侯七仞(博雅云天子之旌髙九仞諸/侯七仞大夫五仞士三仞)
精進士卒(説文云游車載旌析羽注/旄首所以精進士卒也)德車結旌(禮記鄭/注曰結)
(謂收斂之也/德車乗車也)遊車載旌(説文/見上)青旌(禮記云前有水則載/青旌前有塵埃則載)
(鳴/鳶)翠旌(楚辭云孔葢兮翠旌登九天兮撫彗星注云言/司命以孔雀之翅為車葢翡翠之羽為旌旗言)
(殊飾/也補)黒旌(周書云樓煩黒/旌鳬羽旗也)采旌(楚辭云建雄虹之采旌/兮五色雜而炫燿補)
雲蜺(宋玉髙唐賦云雲/蜺為旌翠羽為葢)翡翠(司馬相如子虚賦云錯翡/翠之葳㽔繆繞玉綏眇眇)
(忽忽若神仙/之髣髴補)蘭旌(楚辭云蓀橈兮蘭旌注曰蘭為旌旗/動以香潔自脩飾也蓀一作荃補)
茅旌(公羊傳云楚莊王伐鄭鄭伯肉袒左執茅旌右執/鸞刀以逆注曰茅旌祀宗廟所用執宗廟器者示)
(以宗廟不血/食自歸首也)蔽日(楚辭曰旌蔽日兮敵若/雲矢交墜兮士爭先)蔽天(王昶檄/江南文)
(云鳴震霆之鼓/樹蔽天之旌)威夷(楚辭曰駕八龍兮連/踡建虹旌兮威夷)聯翩(張華劉驃/騎誄曰旌)
(聯翩以/飄飄)舜有告善之旌(管子云舜有告善/之旌而主不蔽也)朝有進善之
旌(漢書文帝詔曰古之治天下朝有進善之旌誹謗之/木所以通治道而來諌者也案旌旛也堯設之五達)
(之道令民進善也又如淳曰欲/有進者立于旌下言之續補)靡旌(左傳許伯曰吾聞/致師者御靡旌靡)
(壘而/還)繞竿(抱朴子云軍始出而旌旗繞/竿者急住更待善時而出)
　　　旄二十
武王右秉有事於教(尚書云武王左杖黄鉞右秉白旄/以麾孔安國注云右手把旄示有)
(事於/教也)五色(甘泉賦云建雄虹之采旄兮五色雜而炫耀/注曰係綴螮蝀文采紛錯衆采雜厠而明朗)
(也/)虹霓(楊循許昌賦云建日月/之太常雜虹霓之旌旄)星旄電燭(揚雄甘泉賦/云流星旄以)
(電燭兮咸翠/葢而鸞旗)羽旄掃霓(班固東都賦云羽/旄掃霓旌旗拂天)朱旄(張衡東/京賦云)
(屬車九九乗軒並轂􁙼弩重旃朱旄青屋/案文選綜注曰朱旄旄牛尾赤色者也補)　蜺旄(西京/賦云)
(弧旌枉矢虹/旃蜺旄續補)
　　　旛二十一
指天戰必勝(兵書云督將已下各自有旛/軍發時幡指天者戰必勝)竿沉賊必破
(王隠晉書云廣州刺史盧循反上命左軍將軍劉道規/討之中軍麾兵以進幡忽沉水衆失色中軍因歡笑曰)
(往年覆舟之戰亦沉幡竿今/復然必破賊矣遂大破之)始出營舒旛旗(諸葛亮軍/令曰始出)
(營豎矛㦸舒旛旗鳴鼓角行三里辟矛㦸結旛旗鳴鼓/角未至營三里復豎矛㦸舒旛旗鳴鼓角復結旛旗止)
(鼓角違令/者髠補)單于五采(漢書甘延壽出西域部勒行陳前/至郅支城都賴水上望見單于城)
(上立五采旛幟數百人被甲乗城出百餘騎往來馳城/下步兵百餘人夾門魚鱗陳講習用兵延壽令軍聞鼓)
(音皆薄城下四面圍城夜/半城破單于被創死補)董卓三尺(獻帝春秋曰董卓/未誅有道人持三)
(尺布旛上作兩口相銜之字負之行歌/于道及吕布殺卓負布者不復見補)軍發先持(軍令/云水)
(軍發輒先遣人持鋒於前豎所當營火之處水邊/岸上船若夜到者又然炬火船至見幡火以次泊)招降
為信(東觀漢記云梁諷征匈奴屯軍于邊以大漢威靈/招之匈奴畏感奔馳來降諷輒為信旛遣還營前)
(後萬餘人相屬于道馬案永元元年車騎將軍竇憲出/征匈奴除諷為軍司  令先齎金帛使北單于宣國威)
(德其歸附者萬餘人後坐失憲意髠輸武威武威太守/承㫖殺之竇氏既滅和帝知其為憲所誣徴其子慬除)
(為郎/中補)懸青旛非勸耕之意(鹽鐵論云發春之後縣青旛/築土牛殆非明主勸耕稼之)
(意/)負青旛無賞罰之實(王粲務本論云末世之吏負青/旛而布春令有勸農之名無賞)
(罰之/實)青幘白督郵(鍾離意别傳云意為瑕丘令正月立/春遣户曹吏檀建賫青幘白督郵督)
(郵不受建留於家還白意言受他日意見督郵而督郵/謝意言所以不受青幘旛者已自有也意還召建問狀)
(建惶怖叩頭意曰勿/叩頭使外聞也補)舉旛候常侍(後漢書云虞詡為司/𨽻校尉時中常侍張)
(防特用權勢每請託受取詡輒案之而屢寢不報詡不/勝其憤乃自繫廷尉書奏防流涕訴帝詡坐論輸左校)
(防必欲害之二日之中傳考四獄獄吏勸詡自引詡曰/寧伏歐刀以示逺近宦者孫程張賢等知詡以忠獲罪)
(乃相率奏帝問諸尚書尚書賈朗素與防善證詡之罪/帝疑焉謂程曰且出吾方思之於是詡子顗與門生百)
(餘人舉旛候中常侍髙梵車叩頭流血訴言枉狀梵乃/入言之防坐徙邊賈朗等六人或死或黜詡即日赦出)
(補/)持旛指軍師(博物志扶風太守白事云近有一老翁/年七十餘持五綵旛白色居多云其旛)
(指處當/遇軍師)持旛雲使(風俗通陳國趙祐酒後與人爭出外/見一人乗竹馬持風旛云我行雲使)
(者/)
　　　麾二十二
天子置五諸侯置三(榖梁傳云日有食之鼓用牲於社/用牲非禮也天子教曰置五麾陳)
(五兵五鼓諸侯置/三麾陳三兵三鼓)天子下大綏諸侯下小綏(禮記云天/子殺則下)
(大綏諸侯殺則下小綏下鄭注云綏當/為緌有虞氏之旌旗也  謂弊之補)視麾所指(軍令/云弩)
(獨前戰視麾/所指而發之)建麾田獵(周禮巾車職曰建大麾以田獵/  鄭注曰大麾不在九旗中以)
(正色言之則黒夏后氏/所建田四時田獵也補)視麾前後(軍令曰凡戰臨陣皆/無諠譁明聽鼓音謹)
(視幡麾麾前則前麾後則後麾左則左麾/右則右麾不聞令而擅前後左右者斬)卲恭執麾(趙/書)
(云太和二年春正月具禮樂朝羣后侍郎卲/恭執麾不降常侍畦洪執義不彈皆下理官)戴洋執麾
(晉書云戴洋年十二遇病死五日而蘇説死時天使其/為酒藏吏授符録給吏從旛麾將上蓬萊崑崙積石太)
(室恒廬衡等諸山既而遣歸逢一老父謂之曰汝後當/得道為貴人所識及長遂喜風角為人短陋無風望然)
(好道術妙解占候卜數吳末為臺吏知吳將亡託病不/仕及吳平還鄉里後行至瀨鄉經老子祠皆是洋昔死)
(時所見使處但不復見昔物耳因問守藏應鳳曰去二/十餘年嘗有人乗馬東行過老君而不下馬未達橋墜)
(馬死者不鳳言有之所/問之事多與洋同補)
　　　旒二十三
天子至地(廣雅云天子十二旒至地諸侯九旒/至軫卿大夫七旒至轂士三旒至肩)天子曳
地(禮含文嘉曰天子之旗九仞十二旒曳地案/注旗者旌旗也所以别尊卑序貴賤也補)君如贅
旒(公羊傳曰春秋之時/天下之君如贅旒然)旗十有二(禮記云魯君孟春乗/大路載弧韣旂十有)
(二旒日月之章鄭𤣥云弧旌旗所以張/幅也其衣曰韣天子之旌旗畫日月也)象大火(周禮云/龍旂九)
(斿以象大火鄭𤣥注曰蛟龍為旂諸侯之所/建也犬火倉龍宿之心其屬有尾尾九星)象鶉火(又/云)
(鳥旟七斿以象鶉火鄭注曰鳥隼為旟州里之/所建鶉火朱鳥宿之栁其屬有星星七星補)象伐(又/云)
(熊旗六斿以象伐也鄭注曰熊虎為旗師都/之所建伐屬白虎宿與參連體而六星補)象營(又云/龜蛇)
(四斿以象營室也鄭注曰龜蛇為旐縣鄙之/所建營宫𤣥武宿與東壁連體而四星續補)神旒(東京/賦云)
(建神旒之/太常續補)羽旒(周禮云全羽/為旒續補)
　
　
　北堂書鈔卷一百二十
欽定四庫全書
　北堂書鈔卷一百二十一
　　　　　　　　　　唐　虞世南　撰
　　　　　　　　　　明　陳禹謨　補註
　武功部九
　　鼓二十四　　　　　金鉦二十五
　　鐃二十六　　　　　鞞二十七
　　鐸二十八　　　　　角二十九
　　兠鍪三十　　　　　毦三十一
　　鎧三十二　　　　　盾三十三
　　　鼓二十四
為五兵長(京房易占云鎮星於兵為鼓於經/為易易為五經首鼓為五兵長)正三軍衆
(淮南子云剥牛皮為鼓正三軍之/衆然為牛計者不若服於軛也)動作必擊(黄帝問𤣥/女兵法云)
(出軍行將動作必擊鼓以先/聲聽其音也知兵之强弱也)逺近相聞(吕氏春秋云周/宅酆鄗近犬戎)
(與諸侯約為髙堡於路置鼓其上逺近相聞戎寇至傳/鼓相告諸侯之兵皆至救天子欲褒姒之笑因數擊鼓)
(諸侯兵數至而無寇後戎寇果至幽王擊鼓諸侯/兵不至幽王之身乃死于驪山之下為天下笑補)師之
耳目(左傳張侯曰師之耳目在吾旗鼓進退從之此車/一人殿之可以集事若之何其以病敗君之大事)
(也注曰殿鎮/也集成也)傳告諸侯(吕氏春/秋見上)金鼓聲氣(左傳云三軍/以利用也金)
(鼓以聲氣也利而用之阻隘可也聲盛致至鼓儳可也/案注云既以利而興軍國之用迫敵人之隘以利吾國)
(可也既以聲盛而致士卒勇鋭之志乗/敵人之儳巖未陳阻而鼓之可也補)金鼓一耳(吕氏/春秋)
(曰金鼓所以一耳也法/令所以一心也續補)聽音知兵强弱(黄帝問𤣥女/兵法見上)置
鼓告兵皆至(吕氏春/秋見上)夏禹納諫(顧子云或問今之寺門/有鼓何為顧子曰夏禹)
(縣鼓於門以納/諌者此遺風也)文王以蒐(左傳云密須之鼓與其/大路文王所以大蒐也)鼖鼓
軍士(周禮鼓人職云以鼖鼓鼓軍士鄭/注大鼓謂之鼖鼖鼓長八尺補)夜半三通(周禮/鼓人)
(職云凡軍旅夜鼓鼜鄭注云鼜夜戒守鼓也司馬兵法/曰昏鼓四通為大鼜夜半三通為戒晨旦明五通為發)
(明/補)抗王桴駭鼉鼓(曹植九歌詠云抗/王桴兮駭鼉鼓)震山(王昶檄江南/文云羽騎迅)
(逝步卒星陳鳴震山/之鼓張蔽天之旌)動川(杜預云朱旗炫日金鼓聒/天上耀三光俯動九川)伏
弢毆血鼓音不衰(左傳簡子曰吾伏弢毆血鼓音/不衰今日我上也注云上功也)流血
及屨未絶鼓音(左傳卻克傷于矢流血及屨未絶鼓音/  案注云中軍將自執旗鼓故雖傷而)
(旗鼔不/息補)冀南鳴盜伏誅(漢書五行志云成帝鴻嘉三年/天水冀南山石鼓鳴後羣盜伏)
(誅/)岑山聲賊咸破(鄭緝之東陽記云岑山最有靈驗而/中多鹽賊晉隆安中孫恩遣偏師來)
(攻東陽岑山下民聞嶺上有鼓鼙聲甚衆若數萬軍人/數日賊衆咸破而鼓音亦絶今每至雲雨㝠晦輒聞鼓)
(音/)有兵則鳴(三秦記云陳倉有石鼓山將有/兵此山則鳴土人常以為候)有寇自鳴
(齊地記云城東有神祠祠有石鼓舊説云將有寇難則/鼓自鳴所以豫警備也又荆州記云河東郡有石鼓一)
(所髙五尺邊作銘云上郡太守石姓何有時自鳴則又/兵又吳興記云長城縣東夏架山山有石鼓長老云鳴)
(則三吳/有兵)戰鼓不起(李陵别傳云陵與單于戰數日拒山/谷中連戰數敗陵曰吾士氣少衰而)
(鼓不起何也軍中豈有女子/乎搜軍中得卒妻皆斬之)將以釁鼓(左傳云楚子以/驛至于羅汭吳)
(子使其弟蹶由犒師楚人執之將以釁鼓王使問焉曰/汝卜來吉乎對曰吉寡君聞君將治兵于敝邑卜之以)
(守龜曰余亟使人犒師請行以觀王/怒之疾徐而為之備尚克知之補)不以釁鼓(左傳晉/先軫問)
(秦囚公曰吾舍之矣先軫怒公使陽處父追之孟明稽/首曰君之惠不以纍臣釁鼓使歸就戮于秦死且不朽)
(補案虎鈐經戰候篇云臨戰之時鼙鼓之音鳴于常者/勝候也鼙鼓之音重濁不徹者敗候也又釁鼓文年月)
(日某謹釁于鼔神三軍之威職在鼓旗之用塗血致誠/古之常典以聲為度兵之令儀進退周旋實在于爾附)
　　　金鉦二十五
將軍之氣(黄帝出軍訣云牙旗者將軍之精/鉦鼓者將軍之氣一軍之形候也)戰陣之教
(東方朔上書曰臣朔少失父母長養兄嫂十三歳學書/十五歳學擊劍十六歳誦詩書十九歳學孫吳兵法戰)
(陣之事鉦/鼓之教)誓飭師旅(李尤鉦銘曰申嚴號令誓飭/師旅以肅紀律萬衆是聽補)用伐
不庭(孫惠祭金鼓文云赫矣皇威用/伐不庭金鼓麾旗以昭其聲)鳴以討賊(汝南先/賢傳云)
(王納者西平人也為門下小吏更始初賊/衆大起攻破縣城納于是鳴金鼓以討賊)鳴則大勝(抱/朴)
(子云軍始發大風甚雨起于後旌/旗前指金鼓清鳴則大勝之徴也)金鼓雷起(劉劭七華/云車騎雲)
(屯金鼓/雷起)鉦鼓雷動(徐幹齊都賦云王乃乗華玉之輅翠/握遊浮金光皎戎戎車雲布武騎星)
(散鉦鼓雷動/旌旗虹亂補)鉦鐸琳琅(傅𤣥西都賦云懸/斾著天鉦鐸琳琅)金鼓砰礚(陸/雲)
(南征賦云戎士肅而啟行三軍分而雜/沓長角哀吟以命旅金鼓訇隠而砰礚)雷震動地(東觀/漢記)
(云段熲為并州刺史有功徴還京師熲乗輕車介士鼓/吹曲盖朱旗拂天蔽日錚鐸金鼓雷震動地連騎繼跡)
(彌數/十里)彌數十里(見/上)為金鼓(孫子曰言不相聞故為之金/鼓視不相見故為之旌旗夫)
(金鼓旌旗者所以一人之耳目也人既專一則勇/者不得獨進怯者不得獨退此用衆之法也續補)戴金
鉦(東都賦云總輕武于後陳奏嚴鼓之嘈囐戎士介而/揚揮戴金鉦而建黄鉞案注云囐才達切嘈囐震發)
(也續/補)
　　　鐃二十六
卒長執鐃(説文云鐃小鉦也/軍法卒長執鐃補)金鐃止鼓(周禮鼓人職鄭/注云鐃如鈴無)
(舌有棅執而鳴之以止擊鼓/司馬職云鳴鐃且卻續補)聲鐃(釋名云鐃聲/鐃鐃也續補)如鈴(韻/學)
(集成云鐃尼交切/如鈴無舌續補)
　　　鞞二十七
騎鼓(説文曰鞞/騎鼓也)助鼓(釋名云鞞禆也/禆助鼓節也補)倕作鼓鞞(吕氏/春秋)嶺
上鼓鞞(鄭緝之東陽記云晉隆安中孫恩遣偏師謝攻/東陽東陽岑山下民聞嶺上有鼓鞞聲若數萬)
(人咸破之而山上/鼓鞞亦絶續補)
　　　鐸二十八
金鐸(周禮鼓人職掌教鼓人以金鐸通/鼔大司馬教振旅兩司馬執鐸)木鐸(尚書云每/歳孟春遒)
(人以木鐸徇于路官師/相規工執藝事以諫補)以鐸徇路(見/上)振鐸於朝(明堂位/云振木)
(鐸於朝天/子之政)石勒聞鐸(晉書石勒少時常傭耕每聞鞞鐸/之音歸以告其母母曰作勞耳鳴)
(非不祥/也補)司馬執鐸(説文云鐸大鈴也軍法五人/為伍五伍為兩兩司馬執鐸)大駕執
鐸(續漢書禮儀志云大駕甘泉鹵/簿金根容車司馬八人執鐸)教事振鐸(鬻子云禹/之治天下)
(以五聲聽政門懸鐘鼓鐸磬而置鞀以待四海之士為/銘于簨簴曰教寡人以道者擊鼓教寡人以義者擊鐘)
(教寡人以事者振鐸語寡人以憂者擊磬/語寡人以獄訟者揮鞀此之謂五聲補)銅匡金舌(三/禮)
(圖云鐸今之鈴其匡銅為之/木舌為木鐸金舌為金鐸)以聲自毁(文子云鳴鐸以/聲自毁膏燭以)
(明自/消)牛鐸善諧(王隠晉書曰荀朂逢趙郡商賈于路縣/鐸于牛識其聲焉及後為樂朂曰得趙)
(之牛鐸則善諧矣于是下郡悉/送果有諧者世服其明察續補)金鐸通鼓(周禮鼓人職/見上續補)
　　　角二十九
出羌胡吳越(徐廣車服儀制云角前世書記所不載或/云本出𦍑胡吹以驚中國之馬或云本出)
(吳/越)似兩鳳之雙鳴若二龍之齊吟(谷儉角賦云夫角以/類推之葢黄帝㑹羣)
(臣于太山作清角之音似兩鳳之雙鳴若二/龍之齊吟如丹虵之翹首似雄雉之帶矢補)出營鳴角
(軍令云始出營豎矛/㦸播旌旗鳴鼓角)夜吹警角(晉中興書云大司馬桓/温屯軍中堂夜吹警角)
(御史中丞司馬恬奏劾大不敬請治/罪温見奏歎曰此兒真可畏也補)哀吟命旅(陸雲南/征賦見)
(前金/鉦篇)長鳴摧姦(桓温與慕容皝書云承將軍厲奮戎/武激揚士卒鼓角長鳴摧折姦宄)崤
山不得鳴鼓角(盛𢎞之荆州記云魚偃縣崤山上有神/廟其神靈驗刺史二千石經過不得鳴)
(鼓/角)沙山時聞有角聲(異苑云凉州西有沙山俗云昔有/覆師於此者積尸數萬從是有大)
(風吹沙覆其上遂成山阜因/名為沙山時聞有鼓角聲)山頭頺沙則鼓角鳴(三秦/記云)
(河西有沙角山山/頭頺沙則鼔角鳴)黄墳角響(異苑云江都郡東界有黄/公墳三所隂天恒有鞞角)
(之/響)竹嶺角聲(王歆之始興記云縣西北/有枯竹嶺上常有鼓角聲)發塚有角聲(幽/明)
(録云始興縣城東有塚昔有發之者垂/陷而塚中有角聲震于外懼而塞之)壊塚聞角聲(幽/明)
(録云晉司空郄方回葬婦于驪山使㑹稽郡吏史澤治/墓多平夷古墳後壊一塚搆制甚偉器物殊盛塚發聞)
(鼓角/聲)峴山隂雨有聲如吹(史筌武昌記云武昌有峴/山欲隂雨上有聲如吹角)濤
山隂雨聞聲甚亮(異苑云永寧縣濤山有河水色紅赤/有自然石橋多魚獺異禽隂雨常聞)
(鞉角聲/甚亮)畫角一雙(晉中興書庾翼與燕王書云今致畫/角一雙孔雀毦二枚補案毦音二羽)
(毛飾/也補)長角三唱(七道云長角三/唱武士星布)衆軍警角不如鶴鳴(語/林)
(云陸士衡為河北督兵已被間搆内懐憂懣聞衆軍/警角謂其司馬孫極曰我今聞此不如華亭鶴鳴)龍
頭(晉安帝紀云桓𤣥置龍頭/角或曰此謂亢龍角者也)金口(陶侃表云伏惟武庫/傾蕩宿衞有聞輒簡)
(選其差可奉獻/金口角一雙)常聞鼔角(晉書云石勒每耕作于野常/聞鼓角之聲勒以告諸奴諸)
(奴亦聞之因曰吾幼來/在家恒聞如是續補)樂聞鼓角(宋書云張興世父謂/興世曰我雖田舍老)
(翁樂聞鼓角汝可送一部行田時欲吹之興世素恭/謹畏法譬之曰此是天子鼓角非田舍翁所吹續補)
　　　兠鍪三十
鐵兠鍪(孝經援神契云欲去惡鬼須具五刑五人持大/斧著鐵兠鍪驅之常使去四五千步不可令近)
(人/)皮兠鍪(廣志云犬戎皆以/朱漆皮作兠鍪)制作之巧(陶侃答温嶠書/云奉所送帳下)
(得蘇峻兠鍪制作之巧用/功殊多戰器不須似此)刻作死休(車頴秦書曰符登/堅族孫堅死登自)
(立皆刻兜鍪作死休字示士/以必死為度故戰所向無前)生蟣虱(韓子云天下無道/攻戰不已甲胄生)
(蟣虱燕雀/處帷幄)懸魚門(左傳云公及邾師戰于井陘我/師敗績邾人獲公胄懸諸魚門)上隴
被兠鍪(東觀漢記曰建武六年馬武與衆將上隴擊隗/囂身被兠鍪鎧甲持㦸奔擊武中矢傷續補)
神亭得兠鍪(獻帝春秋曰孫策獲太史慈謂曰孤昔與/卿神亭之役若為卿先如何慈曰不敢面)
(欺若兠鍪帶不斷未可量也吳志曰/慈與策戰于神亭策得慈兠鍪續補)
　　　毦三十一
黒白毦出天竺(外國傳云黒白/毦出天竺國)孔雀(庾翼與燕王/書見前角篇)白狼
(俗説云謝安小兒時便有名譽流聞逺國慕容廆/餉謝白狼毦一雙謝時年十三  一作慕容垂補)魏武
贈楊彪十鈴(魏武與楊彪書云今/贈足下十鈴毦一具)慕容餉謝安一雙(俗/説)
(見/上)重見辭謝(諸葛亮與呉王書云所送白/毦薄少重見辭謝益以増慙)結以忘憂(魏/畧)
(云諸葛亮見劉備性好毦時適以牛尾毦與備者備手/自結之亮曰將軍當復有逺志耶止結毦而已備知亮)
(非常人乃投毦而/謂曰以忘憂耳)須髪為毦(續異記曰竟陵王誕在廣/陵左右侍直眠夢人告之)
(曰有神須女髪為毦/覺則已失髮矣續補)赤黒為毦(漢魏故事曰與外國節/皆用赤黒為毦異于常)
(節續/補)
　　　鎧三十二
古聖作鎧(孔融肉刑論云古聖作犀/兕革鎧今有盆領鐵鎧)蚩尤為鎧(管子云/發葛廬)
(之山而出黄金蚩/尤受之制以為鎧)似物孚甲(釋名云鎧猶塏也塏堅重/之言也或謂之甲似物孚)
(甲以自/禦也)扞禦鋒矢(李尤鎧銘云甲鎧之施扞禦/鋒矢尚其堅剛或用犀兕補)扞國之
器(王隠晉書云陶侃夢有司馬與侃鎧者長史陳協以/為司馬者國姓也鎧者扞國之器也節下當進位俄)
(轉湘州/刺史)專征之服(抱朴子曰屠犀為甲給乎專征之服/裂翠為華集乎后妃之首雖出于幽)
(谷遷于喬木然為二物之計未/若棲竄於林薄攝生乎榛藪)離為甲胄(周易説卦云/離為甲胄為)
(戈/兵)信為甲胄(禮記云儒有忠信以為/甲胄禮義以為干櫓)函師振錐(陳琳武/庫賦云)
(鎧則東胡闕鞏百鍊精/剛函師振錐韋人製縫)介者不拜(禮記云介者不拜為/其拜而蓌拜也注云)
(蓌則失容節蓌猶詐也補蓌子/卧切又側稼切挫也一作蹲附)犀甲(周禮函人為甲犀/甲七屬兕甲六屬)
(合甲五屬犀甲壽百年兕甲/壽二百合甲壽三百年補)兕甲(見/上)合甲(周禮鄭注云/削革裏肉但)
(取其表合/以為甲補)鐵甲(吕氏春秋曰趙攻中山中山有多力者/曰丘鳩衣鐵甲操杖擊無不碎衝無不)
(陷以車投車/以人投人補)楚兕(孫卿子云楚人犀兕/以為甲堅如金石)闕鞏(春秋云闕/鞏之甲武)
(王所以克商也作案韵/學集成云闕今  闕補)賜夷(越記云楚王身/被賜夷之甲)盆領(孔融/肉刑)
(論見/上)筒袖(沈約宋書云太祖賜孝祖/以諸葛亮筒袖鎧䥫帽)環鏁(曹植表云先/帝賜臣鎧里)
(光明光各一具兩當鎧一領環鏁鎧一領馬鎧/一領今世以昇平兵革無事乞悉以付鎧曹)兩當(見/上)
組甲三百被練三千(左傳云楚子重伐吳為簡之師克三/鳩茲至于衡山之下鄧廖帥組甲)
(百被練三千以侵吳吳人要而擊之獲鄧/廖其能免者組甲八十被練三百而已)夫差衣水犀
(國語曰吳王夫/差衣水犀之甲)越王被唐夷(吳越春秋云越王既已誅/文種霸闗東求賢士孔子)
(聞之從弟子奉先王雅琴禮樂奏干越越王乃被唐夷/之甲帶步光之劍杖屈盧之矛出死士三百人為陣闗)
(下案越絶唐夷作腸夷補案春秋哀公十六年夏四月/書孔丘卒由文種之死上距夫子之卒已八年矣謂夫)
(子以是年入/越非也附)吳王被三重(史記云公子光伏甲士于窟/室中而具酒請王僚王僚被)
(甲三重使兵陳自宫至光之家門户階陛左右皆王僚/之親戚也夾立侍皆持長鈹酒既酣公子光佯為足疾)
(入窟室中使專諸置匕首魚炙之腹中而進之既/至王前專諸擘魚因以匕首刺王僚王僚立死補)魏卒
衣三屬(漢書云魏武氏卒衣三屬之/甲操十二石之弩負矢五十)𤣥甲耀日(班固封/燕然山)
(銘云𤣥甲耀/日朱旗絳天)𤣥甲照路(傅𤣥魏德頌云朱/旗翳天𤣥甲照路)駟介旁旁(詩/云)
(清人在彭駟介旁旁郊案傳云清邑/也彭衞之河上鄭之  也介甲也補)被練鏘鏘(左思吳/都賦云)
(俞騎騁路指南司方出車□□被練鏘鏘南案注曰俞/騎引路人也指南車名上有木人常指其  方故曰司)
(方□音檻車聲練/甲也鏘鏘行列補)
　　　盾三十三
陷陣敗敵(六韜云陷豎陣敗强敵武翼大樐矛㦸扶胥/七十二具  案韻學集成云樐一作櫓大盾)
(也/補)陷破虜敵(釋名云盾遯也跪其後避刃以隠遯也大/而平者曰吳魁本出于吳為魁帥者所持)
(也隆者曰須盾本出于蜀須所持也或曰羌盾言出于/羌也約脅而鄒者曰陷虜言可以陷破虜敵也今謂之)
(曰露見是也狹而長者曰歩盾步兵所持與刀相配者/也狹而短者曰孑盾車上所持者也孑小稱也以縫編)
(板謂之木絡以犀皮作之曰犀盾以/木作之曰木盾皆因所用為名也補)扞身蔽目(説文曰/盾􁀙也)
(所以扞身蔽目象形食閏切補又韻學集成云/盾兵器干樐之屬所以扞身蔽目食允切附)避刃衞
軀(李尤盾銘云吳旂魯􁀙戎兵/特須進則避刃爰以衞軀)時之所寶(物理論云古/有阮師之刀)
(蘇家之􁀙皆為良工利器時之所寶貴也夫刀者身之/寶也􁀙者身之衞也補案􁀙音伐即盾也或謂之干附)
物莫能陷(韓子云人鬻矛與盾者譽其盾之堅物莫能/陷也俄而又譽其矛曰吾矛之利物無不陷)
(也人應之曰以子之矛陷子之盾何如其人弗能應也/以為不可陷之盾與無不陷之矛為名不可兩立也補)
竹甲(世語云魏武征袁本初治裝餘有數十斛竹片咸/長數寸衆並謂不堪用太祖意甚惜思所以用之)
(謂可以為竹甲盾而未顯其言馳使問楊德/祖德祖應聲而答與帝意正同衆服其辨悟)編荆(𤣥晏/春秋)
(云皇甫謐年十七未通經/史編荆為盾執枝為戈)木絡　木盾(並釋名/見上)金革(陶/侃)
(表云奉獻金革大羌盾/五十青陵金革盾五十)䝉伐有苑(詩云俴駟孔羣厹矛/鋈錞蒙伐有苑虎韔)
(鏤膺傳云蒙討羽也伐中干也苑文貌箋云/蒙龎也討雜也畫雜羽之文於伐故曰厖伐)行者䝉盾
(魏志云袁紹進臨官渡起土山地道曹公亦于内作之/以相應紹射營中矢如雨下行者皆䝉盾衆大懼續補)
敗北蒙盾(異苑云河南禇季野將北伐軍士忽同時倡/言可各持兩盾復相謂曰一人焉用兩為及)
(敗北抛戈棄甲兩手各/持一盾䝉首而奔續補)鑿齒持盾(山海經曰羿與鑿齒/戰于壽華之野羿持)
(弓矢鑿齒持盾㦸郭璞曰鑿齒/人類齒如鑿長五六寸續補)輕罪贖盾(國語曰桓公/問曰齊國寡)
(甲兵為之若何管子對曰輕過而移諸甲兵桓公曰為/之若何管子對曰制重罪贖以犀甲一㦸輕罪贖以鞼)
(盾一㦸小罪讁以金刀案注移之甲兵謂輕其過/使以甲兵贖罪也鞼盾綴革有文如繢也續補)
　
　
　
　
　
　
　
　北堂書鈔卷一百二十一
欽定四庫全書
　北堂書鈔卷一百二十二
　　　　　　　　　　唐　虞世南　撰
　　　　　　　　　　明　陳禹謨　補註
　武功部十
　　　劍三十四
帝王臨朝(曹植雜詩云美玉生磐石寶劍出/龍淵帝王臨朝服秉此威百蠻)先王觀變
(傅𤣥劍銘云道德不脩雖有千金之劍何所用之先/王觀變而服劍所以立武象也太上有象而已其次)
(則親/用之)真人代形(神仙傳曰真人去世多以劍代/形五百年後劍亦能靈化補)搢紳咸
服(李尤寶劍銘云搢紳咸/服翼宣儀刑餘見下)青龍之象(春秋繁露云劍之/在左青龍象也劍)
(之在右白/虎象也補)白虎之象(見/上)光文耀武(傅𤣥劍銘云光文/耀武以衞乃國)體
文經武(裴景聲文身劍銘云器以利顯實以名舉長劍/耿介體文經武陸斷𤣥犀水截輕羽九功斯像)
(七德是/輔補)帶以自禦(崔駰刀劍銘云龍泉太阿干/將莫邪帶以自禦燁燁吐花)所以衞
身(漢書云暴勝之為直指使者素聞雋不疑賢至渤海/遣吏請與相見不疑冠進賢冠帶櫑具劍佩環玦褒)
(衣博帶盛服至門上謁門下欲使解劍不疑曰劍者君/子武備所以衞身不可解請退吏白勝之勝之開閣延)
(請望見不疑容貌尊嚴衣冠甚偉勝之躧履/起迎補案櫑具木標首之劍櫑落壯大也附)防非常也
(釋名曰劍撿也所/以防撿非常也)禦羣凶也(傅𤣥正都賦云苗山之鋌/鑄以為劍其利也陸斷犀)
(兕水截輕鴻洒奔駟於中衢斬雙/蛟於大江將以威天下而禦羣凶)九功斯像七德是輔
(裴景聲文身/劍銘見上)服之可威百蠻(曹毗魏都賦云劍則寶匣/吐輝清剛露皓服之可以)
(威百蠻指揮/可以開昏擾)服者可以伐敵(吳越春秋云越王允常聘/歐冶子作名劍五枚三大)
(二小一曰純鉤二曰湛盧三曰豪曹或曰盤郢四曰魚/腸五曰鉅闕秦客薛燭善相劍王取豪曹示之薛燭曰)
(非寶劍也夫寶劍五色並見今豪曹五色黯然無華殞/其光亡其神矣王復取鉅闕示之薛燭曰非寶劍也夫)
(寶劍金錫和同氣如雲煙今其光已離矣王復取魚腸/示之燭曰夫寶劍者金精從理至本不逆今魚腸倒本)
(從末逆理之甚服此劍者臣弑其君子弑其父王取純/鉤示之薛燭矍然而望之曰恍乎如屈陽之華沈沈如)
(芙蓉始生于湘池觀其文如列星之芒觀其光如流水/之溢塘觀其色渙如氷將釋見日之光此純鉤也者王)
(曰是也客有買此劍者有市之鄉駿馬千匹千户之都/其可與乎薛燭曰不可臣聞王之初造此劍赤堇之山)
(破而出錫若耶之溪涸而出銅雨師灑道雷師發鼓蛟/龍捧爐天帝裝炭太一下觀于是歐冶子曰天地之精)
(悉其伎巧造為此劍吉者宜王凶者可以遺人凶者尚/直萬金况純鉤者耶王復取湛盧示之薛燭曰善哉銜)
(金鐵之英吐銀錫之精竒氣託靈有遊出之神服此劍/者可以折衝伐敵人君有逆謀則去之他國允常乃以)
(湛盧獻吳吳公子殺王僚湛盧去如楚昭王得而召風/胡子問曰此劍直幾何對曰赤堇之山嵯峨莫踰若耶)
(之溪深而不測羣神上天歐冶已死雖有傾城/量金珠玉不可與况駿馬萬户之都乎續補)用給左
右(魏文帝書曰僕有劍一枚明珠標/首藍玉飾靶用給左右以除妖氛)服禦左右(魏文帝/歌辭云)
(越民鑄寶劍出匣吐寒芒/服之禦左右除凶致福祥)仁義為劍(鹽鐵論云以道德/為胄仁義為劍莫)
(之敢當莫之敢/禦湯武是也)謀謨為劍(陳思王征蜀論云今將以謀/謨為劍㦸以䇿畧為旌旗)
德行則福(太公金匱劍銘云德/行則福德廢則覆)行德則興(大戴禮劍之/銘云帶之以)
(為服動必行德行德則興倍/德則崩注云以順誅也補)葛廬山發而出金(管子云/葛天廬)
(之山發而出金蚩尤受/而制之以為劍鎧矛㦸)赤堇山破而出錫(吳越春/秋見上)苗山
之鋌(傅𤣥正都賦云五采文身質美光/炫激衝風於秦鑪飛光天之烈燄)耶谿之鋌(張協/七命)
(云楚之陽劍歐冶所營耶谿之鋌赤山之精銷踰羊頭/鍱越鍜成乃鍊乃鑠萬辟千灌豐隆奮椎飛亷扇炭神)
(器化成陽文隂漫既而流綺星連浮彩豔發光如散電/質如耀雪霜鍔水凝氷刃露潔形冠豪曹名珍鉅闕指)
(鄭則三軍白首麾晉則千里流血豈徒水截蛟龍陸灑/奔駟斷浮翮以為工絶重甲而稱利云爾而已哉若其)
(靈寶則舒辟無方竒鋒異模形震薛燭光駭風胡價兼/三鄉聲貴二都或馳名傾秦或夜飛去吳是以功冠萬)
(載威曜無窮揮之者無前擁之者身雄可以從服九國/横制八戎爪牙景附函夏承風此葢希代之神兵子豈)
(能從我而/服之乎補)五月丙午(抱朴子云以五月丙午/日取壯銅為雌雄劍)二月丙午
(典論云建安二十四年二月丙午魏太子丕造百辟寶/劍色似采虹長四尺二寸重一斤十有五兩淬以清潼)
(礪以礛䃴飾以文玉表以通/犀光似流星名曰飛景補)采山精(吳越春秋云干將/者吳人也與歐冶)
(子同師俱能為劍越前來獻三枚闔閭得而寶之以故/使劍匠作為二枚一曰干將二曰莫邪莫邪干將之妻)
(也干將作劍采五山之鐵精六合之金英候天伺地隂/陽同光百神臨觀天氣下降而金鐵之精不銷淪流于)
(是干將不知其由莫邪曰子以善為劍聞于王使子作/劍三月不成其有意乎干將曰我不知其理也莫邪曰)
(夫神物之化須人而成今夫子作劍得無得其人而後/成乎干將曰昔吾師作冶金鐵之類不銷夫妻俱入冶)
(爐中然後成物至今後世即山作冶麻絰葌服然後敢/鑄金于山今吾作劍不變化者其若斯耶莫邪曰師知)
(爍身以成物吾何難哉于是干將妻乃斷髪剪爪投于/爐中使童女童男三百人鼓槖裝炭金鐵乃濡遂以成)
(劍陽曰干將隂曰莫邪陽作龜文隂作/縵理干將匿其陽出其隂而獻之補)候月蝕(漢書云/韓延壽)
(在東郡時取官銅物候月蝕鑄作刀劍鉤鐔放/效尚方事  案師古曰鐔似劍而小音尋補)隂陽同
光百神臨觀(吳越春/秋見上)天精下降太一下觀(吳越春/秋見上)靈物
髣髴飛鳥翔舞(典論云余好擊劍善以短乗長選茲良/金命彼國之工精而煉之至于百辟其)
(始成也五色駭爐匡槖自/鼓靈物髣髴飛鳥翔舞)悉伎巧(吳越春/秋見上)命國工(典論/見上)
煉質昆吾之竈定形薛燭之鑪(潘尼武庫賦云若夫大/刀寶劍曠世絶殊煉質)
(于昆吾之竈定/形于薛燭之爐)蛟龍捧爐(又云雷公鼔/槖蛟龍捧爐)僮男進火(抱朴/子云)
(以五月丙午日鑄/劍僮男女進火)飛亷扇炭(張協七/命見上)桂薪燒之剛炭鎔
之(抱朴子云以五月丙午日鑄劍五口下其銅于神爐/中以桂薪燒之以剛炭鎔之令僮男女進火劍成各)
(長三尺六寸五分帶之/入水則蛟龍不敢近人)雷公發鼓(吳越春/秋見上)豐隆奮椎(張/協)
(七命/見上)精以煉之至於百辟(典論/見上)礪以礛䃴(典論/見上)清水淬
鋒越砥斂鍔(王子淵聖主得賢臣頌曰工人之用鈍器/也勞筋苦骨終日矻矻及至巧冶鑄干將)
(之璞清水淬其鋒越砥斂其鍔水斷/蛟龍陸剸犀革忽若彗汜畫塗補)斂以越砥(晉張協/太阿劍)
(銘云太阿之劍世載其美淬以清波斂以越砥/如玉斯耀若影在水不運自肅率土從軌補)淬以清
潼(典論/見上)拭以西山黄土磨以華隂赤土(雷煥别傳云煥/字孔章鄱陽人)
(善星厯卜占晉司空張華夜見異氣起牛斗華問煥見/之乎煥曰此謂寶劍氣華曰時有相吾者云君當貴達)
(身佩寶劍此言欲效矣乃以煥為豐城令煥至縣移獄/掘地三十餘尺得青石函一枚中有雙劍文采未甚明)
(煥取南昌西山黄白土用拭劍光艶照耀乃送一劍并/黄土與華自留一劍華得劍并土曰此干將也莫耶已)
(復不至然天生神物終當合耳乃更以華隂赤土一斤/送與煥煥得土磨劍鮮光愈亮及華誅劍亡玉匣莫知)
(所在後煥亡煥子爽帶劍經延平津劍無故墮水令人/投水逐覔見二龍長數丈須臾光乗㣲發曜曰映川補)
舒辟無方竒鋒異摸(張協七/命見上)麟角鳳體(崔駰刀劍銘云/歐冶運巧鑄鋒)
(成鍔麟角鳳/體玉飾金錯)鏤象龍螭(傅𤣥歌辭曰寶劍神竒鏤象龍/螭文犀飾首錯以明珠光如電)
(影氣燭/紫㣲補)素質(魏都賦云劍則含章飛影冶剛露皓流彩/之珍素質之寳虹蔚波映龜文龍藻苕鋒)
(氷幹紫穎/霜杪補)文身(傅𤣥正都/賦見前)龜文(吳越春/秋見上)龍藻(魏都賦/見上)苕
鋒氷幹紫頴霜杪(見/上)屈陽之華芙蓉始生文如列星光
如水溢　金精順理至本不逆(並吳越春/秋見上)鈲從文起至
脊而止(越絶書云楚王召風胡子而問之曰寡人聞吳/有干將越有歐冶子此二人甲世而生寡人願)
(齎邦之重寶皆以奉子因吳王請此二人作鐵劍可乎/于是乃令風胡子之吳見歐冶子干將使作鐵劍歐冶)
(子干將鑿茨山洩其溪取鐵英作為鐵劍三枚成風胡/子奏之楚王大悦問之曰此三劍何物所象其名為何)
(風胡子對曰一曰龍淵二曰㤗阿三曰工布楚王曰何/為龍淵泰阿工布風胡子對曰欲知龍淵觀其狀如登)
(髙山臨深淵欲知泰阿觀其鈲巍巍翼翼如流水之波/欲知工布鈲從文起至脊而止如珠不可祍文若流水)
(不絶晉鄭王聞而求之不得興師圍楚于是王引泰阿/之劍登城而麾之三軍破敗士卒迷惑流血千里猛獸)
(歐瞻江水折揚晉鄭之頭畢白楚王于是大悦曰此劍/威耶寡人威耶風胡子對曰劍之威也因大王之神補)
白如積雪利若秋霜(魏文帝歌辭云歐氏寶劍何為低/昂白如積雪利若秋霜又淮南子)
(云寶劍之/色如秋霜)色似采虹(典論/見上)光如散電(張協七/命見上)光如水精
(龍魚河圖云西海有昆吾石冶其石為鐵/作劍光明洞照如水精之光割玉如土)光如電影(傅/𤣥)
(歌辭/見上)質如耀雪(張協七/命見上)氣如雲煙(吳越春/秋見上)如玉斯燿若
影在水(張協太阿/劍銘見上)華藻繁縟(曹植七啟云步光之劍華/藻繁縟飾以文犀雕以翠)
(緑綴以驪龍之珠錯以荆山之玉陸斷/犀象未足稱雋隨波截鴻水不漸刃補)光艶照耀(雷煥/别傳)
(見/上)紫氣見牛斗(豫章記曰吳未亡時恒有紫氣見于牛/斗之間占者以為吳方興惟張華以為)
(不然及吳平此氣愈明張華聞雷孔章妙達緯象乃要/宿屛人問天文將來吉凶孔章曰無他象惟牛斗之間)
(有異氣是寶物之精上徹于天耳此氣自正始嘉平至/今日衆咸謂孫氏之祥惟吾識其不然今聞子言乃與)
(吾同今在何郡曰在豫章豐城張遂以孔章為豐城令/至縣移獄掘地二丈得石匣長八九尺開之得二劍一)
(龍淵一太阿其夕牛斗氣不復見孔章乃留其一匣龍/淵而進之劍至張公于密室中發之光焰曄曄煥若電)
(發後張遇害此劍飛入襄城水中孔章臨亡誡其子爽/曰恒以劍自隨後其子為建安從事經淺瀨劍忽于腰)
(中躍出初出猶是劍入水乃變為龍/逐而視之見二龍相隨而逝焉補)異氣起牛斗(雷煥/别傳)
(見/上)明珠標首(魏文帝/書見上)明珠錯首(傅𤣥歌/辭見上)飾以文犀雕以
翠緑(陳思王七/啟見上)飾以文玉表以通犀(典論/見上)綴以驪龍之
珠錯以荆山之玉(陳思王七/啟見上)綴以南海之珠飾以夏后
之璜(傅𤣥正都賦云龍淵太阿巨闕干將純鉤莫/邪辟閭步光綴以南海之珠飾以夏后之璜)華玉
為飾瑠璃為匣(西京雜記云髙祖斬白蛇劍以七采華/玉為飾五色瑠璃為匣刃上常如霜雪)
(光照于外開囊拔鞘/輒有風氣射人補)泯然無際經物不覺(列子云魏黒/卵以暱嫌殺)
(丘邴章丘邴章之子來丹謀報父之讐來丹之友申他/曰子怨黒卵至矣黒卵之易子過矣將奚謀焉來丹垂)
(涕曰願子為我謀申他曰吾聞衞孔周其祖得殷帝之/寶劍一童子服之却三軍之衆奚不請焉來丹遂適衞)
(見孔周執僕御之禮請先納妻子後言所欲孔周曰吾/有三劍唯子所擇皆不能殺人且先言其狀一曰含光)
(視之不可見運之不知有其所觸也泯然無際經物而/物不覺二曰承影將旦昧爽之交日夕昏明之際北面)
(而察之淡淡焉若有物存莫識其狀其所觸也竊竊然/有聲經物而物不疾也三曰宵練方晝則見影而不見)
(光方夜見光而不見形其觸物也騞然而過隨過隨合/覺疾而不血刃焉此三寳者傳之十三世矣而無施于)
(事匣而藏之未常啟封來丹曰雖然吾必請其下者孔/周乃歸其妻子與齋七日晏隂之間跪而授其下劍來)
(丹再拜受之以歸來丹遂執劍從黒卵時黒卵之醉偃/于牖下自頸至腰三斬之黒卵不覺來丹以黒卵之死)
(趣而退遇黒卵之子于門擊之三下如投虛黒卵之子/方笑汝何蚩而三招予來丹知劍之不能殺人也歎而)
(歸黒卵既醒怒其妻曰醉而露我使我嗌疾而腰急其/子曰疇昔來丹之來遇我于門三招我亦使我體絶而)
(支彊彼其/厭我哉補)竊然有聲經物不疾(見/上)水斷蛟龍陸剸犀革
(聖主得賢/臣頌見前)水斷龍舟陸剸犀甲(淮南子云夫純鉤魚腸/劍之始下型擊則不能)
(斷刺則不能入及加之砥礪磨/其鋒鍔則水斷龍舟陸剸犀甲)水截輕鴻陸灑奔駟(張/協)
(七命/見上)水試斷鵠雁陸試斷牛馬(尹子云水試斷鵠雁陸/試斷牛馬所以觀良劍)
(也/)水截鯢鯨(李尤寳劍銘云五材並用誰能去兵龍淵/耀竒太阿飛名陸斷犀兕水截鯢鯨縉紳)
(咸服翼宣儀刑豈/徒振武義合金聲)陸斷犀兕(傅𤣥正都/賦見前)陸陷𤣥犀(陳琳/武庫)
(賦云其劍則越金楚冶棠谿名工清涇/皓刃苗山鋭鋒陸陷𤣥犀水截輕鴻)水截蛟龍(劉子/云薛)
(燭之賞劍雖未陸斬𤣥犀水截蛟龍而鋭刃之資亦已/露矣補又云司馬蒯聵天下之攻擊劍者也令提劍鋒)
(而掉劍觚必刎其指而不能以陷腐木而况金甲乎若/提其觚而掉其鋒雖則凡夫可以陸斬犀象水截蛟龍)
(矣/附)割玉(龍魚河/圖見前)斷金(拾遺記曰越王勾踐有劍曰真剛/以之切玉斷金如刻削土木補案)
(勾踐使工人以白牛白馬祀昆吾山神以成八劍一曰/掩日二曰斷水三曰轉魄四曰懸剪五曰驚鯢六曰滅)
(魂七曰却邪/八曰真剛附)斬蛇(史記云髙祖送徒驪山夜經澤中令/一人行前行前者還報曰前有大蛇)
(當徑髙祖乃前抜劍斬蛇霄案刀劍録曰漢髙/祖得一鐵劍長三尺名赤  即斬蛇劍也補)刺蛟(吕/氏)
(春秋云荆有次非者得寶劍于干遂還反涉江至于中/流有兩蛟夾繞其船次非謂舟人曰汝常見兩蛟夾舟)
(而舟中之人有全活者乎吾固江中腐肉朽骨耳棄劍/而已余何愛焉遂攘臂袪衣拔劍赴江刺蛟殺之而復)
(上舟中人皆獲全荆王聞之仕以執/圭  次非一作攸非干遂地名補)揮之者無前擁之
者身雄　從服九國横制八戎(並張協七/命見上)麾則流血(越/絶)
(書見/上)一用天下服矣(莊子云昔趙文王喜劍莊子曰臣/有寳劍惟王所用有天子劍有諸)
(侯劍有庶人劍王曰天子之劍何如曰天子之劍以燕/谿石城為鋒齊岱為鍔晉衞為脊周宋為鐔韓魏為鋏)
(包以四夷裹以四時繞以渤海帶以常山制以五行論/以刑德開以隂陽持以春夏行以秋冬此劍直之無前)
(舉之無上按之無下運之無旁上決浮雲/下絶地紀此劍一用匡諸侯天下服矣補)價兼三鄉聲
貴二都(張協七/命見上)值千金(班固詩云寳/劍值千金)值百金(東觀漢記/云世祖時)
(有貢名馬寶劍值百金上/以馬駕鼓車劍賜騎士)其直千金(吕氏春秋曰伍員/逃楚楚追之急至)
(江見一丈人刺小船方將漁從之求涉焉丈人刺船渡/之已絶江問其名族不告員解劍以與之曰此劍其值)
(千金願獻之丈人丈人曰荆國之法得伍員/者爵執圭禄萬石金干鎰豈直千金劍乎補)可直萬金
(世説云鍾㑹是荀朂從舅二人情好不協荀有寳劍可/直百萬常在母鍾夫人許㑹善書學荀手跡作書于母)
(取劍仍竊去不還荀勗知是鍾而無由得也思所以報/之後鍾兄弟以千萬起一宅始成甚精麗未得移住荀)
(極善畫乃潛往畫鍾門堂作太傅形象衣冠狀/貌如平生二鍾入門便大感慟宅遂空廢補)桓公之
慈太公之闕(孫卿子云桓公之慈太公之闕文/公之琢莊公之忽皆古之良劍也)文公之
琢莊公之忽(見/上)殷帝之劍(列子/見上)越女之劍(吳越春秋云/越王問范蠡)
(用兵行陣軍鼓之事對曰越有處女出于南林之中願/君王問以守戰之道立可見也越王乃使使聘之處女)
(將見道逢老人自稱袁公公問曰吾聞子善為劍願一/觀之女曰妾不敢隠惟公試之袁公即杖箖箊竹竹枝)
(上頡橋末墮地女即㨗末袁公即飛上樹變為白猿遂/别去見越王越王大悦即加女號號曰越女乃命五板)
(之墮長髙習之教軍士/當世莫能勝越女劍補)純鉤　湛盧　豪曹(並吳越春/秋見上)
太阿(史記李斯諫逐客上書云今陛下致昆山之玉有/隨和之寶垂明月之珠服太阿之劍乗纎離之馬)
(建翠鳯之旗樹靈鼉之鼓此數寶者秦不生一焉而陛/下悦之何也必秦國之所生然後可則是夜光之璧不)
(飾朝廷犀象之器不為玩好駿良駃騠不實/外廏江南金錫不為用西蜀丹青不為采補)龍淵(李尤/寳劍)
(銘見/前)魚腸(淮南子/見上)步光(陳思七/啟見上)含光　承影(並列子/見上)分
景(典論/見上)白虹(崔豹古今注云吳大皇帝有寶劍六一曰/白虹二曰紫電三曰辟邪四曰流星五曰)
(青㝠六/曰百里)青㝠(見/上)宵練(列子/見上)飛揚(龍魚河圖云/飛揚劍名也)揮精(漢武/内傳)
(云上元夫人戴九雲夜光之冠曳六出火玉/之佩垂鳳文林華之綬腰流黄揮精之劍補)華鋒(典論/云魏)
(太子丕造寶劍有三一曰/飛景二曰華鋒三曰流采)流采(見/上)流黄(漢武内/傳見上)流星(崔/豹)
(古今注云吳大皇/帝有寶劍名流星)七星(吳越春秋云伍子胥過江解百/金之劍與漁者曰此吾先君之)
(劍中有七星價直百金以此相答漁父曰吾聞楚王之/法令得伍胥者賜粟五萬石爵執圭豈圖取百金之劍)
(乎遂辭/不受)七采(西京雜/記見上)干越(莊子云干越之劍匣而藏/之不敢輕用寶之至也)干
將(吳越春/秋見上)珠口(山海經注曰鮫魚皮有珠/文而堅可以飾劍口補)玉頭(晉東宫/舊事曰)
(太子儀飾有玉頭劍補案輿服雜事云漢魏儲君制不/納舄劍屣上殿晉世始代以木貴者猶用玉首賤者用)
(蚌金銀玳瑁/為雕飾附)櫑具(漢書雋不/疑見前)玉具(漢書朱博奏王莽為/庶人莽就國南陽太)
(守以莽貴重選門下掾孔休守新都休謁見莽莽盡禮/延納休亦聞其名莽後病休候之莽縁恩意進其玉具)
(劍欲以為好/休不肯受補)駮犀(東觀漢記云陳遵破/匈奴詔賜駮犀劍)羽劍(管子云羽/劍珠飾者)
(斬生之/斧也)隂劍陽劍(吳越春/秋見上)雄劍雌劍(烈士傳云干將為/晉君作劍三年而)
(成劍有雄雌天下名器也乃以雌劍獻君留其雄者謂/其妻曰吾藏劍在南山之隂北山之陽松生石上劍在)
(其中矣君若覺殺我爾生男以告之及君覺殺干將妻/後生男名赤鼻具以告之赤鼻斫南山之松得劍欲往)
(刺之晉君夢一人眉廣三寸辭欲報仇君覺購求甚急/鼻乃逃朱興山中遇客欲為之報乃刎首以奉晉君客)
(令鑊煮之頭三日三夜不爛君往視之客以雄劍倚擬/君君頭墮鑊中客又自刎三夜悉爛不可分别葬之名)
(曰三王冢補案列異傳云莫邪為楚王作劍藏/其雄者搜神記亦曰為楚王作劍餘悉同也附)鐵劍(史/記)
(范睢傳秦昭王曰吾聞楚之鐵劍利而倡優拙夫鐵劍/利則士勇倡優拙則思慮逺夫以逺思慮而御勇士吾)
(恐楚之圖秦也夫物不素具不可以應卒今武安君既/死而鄭安平等畔内無良將而外多敵國吾是以憂欲)
(以激勵應侯應/侯不知所出補)銅劍(王晉書云汲郡冢有銅/劍一枚長三尺五寸)長劍七尺
(漢書廣川王去繆王太子也好文辭方技博奕倡優其/殿門有成慶畫短衣大袴長劍去好之作七尺五寸劍)
(被服皆/效焉)長劍一丈(班固幽通賦序云衞靈公太子蒯聵/好帶劍長一丈公諌乃作短者長一)
(尺公知不可以/傳國乃逐之)長劍耿介(宋玉大言賦云方地為車圓/天為葢長劍耿介倚天外)
(案耿介一/作耿耿補)長鋏陸離(楚辭云余幼好此竒服年既老而/不衰帶長鋏之陸離冠青雲之崔)
(巍注曰長/鋏劍名)上世名器(典論云楚國太阿徐/氏匕首上世名器)希代神兵(張/協)
(七命/見上)世載其美(張協太阿/劍見上)擅名天下(崔寔正論云古有/龍淵太阿至今擅)
(名天/下)馳名傾秦(張協七/命見上)薛燭善相(吳越春/秋見上)君大曉習(桓/子)
(新論云君大素曉習萬劍之名/凡器遥視而知不須手持熟察)莒子好劍(左傳莒子庚/與虐好劍茍)
(鑄劍必試諸/人國人患之)趙王喜劍(莊子/見上)章帝賜陳寵(稜後漢書云韓/  為尚書令)
(與僕射郅壽尚書陳寵同時俱以才能稱肅宗嘗賜諸/尚書劍唯此三人特以寳劍自手署其名曰韓稜楚龍)
(淵郅壽蜀漢文陳寵濟南椎成時論者為之説以稜淵/深有謀故得龍淵壽明逺有文章故得漢文寵敦朴善)
(不見外故/得椎成補)安帝賜馮石(東觀漢記云馮石為安帝所寵/帝常幸其府留飲十數日賜駮)
(犀具劍紫文綬/玉玦各一枚)淵深有謀故得龍淵　明達有文故得
漢文(並漢書韓/稜傳見上)季札心許(史記云吳季札之初使北過/徐君徐君好季札劍口弗敢)
(言季札心知之為使上國未獻還至徐徐君已死乃解/其寶劍繫之徐君冢樹而去從者曰徐君已死當誰予)
(乎曰不然始吾已心許/之豈以死倍吾心哉補)魏文追憶(文士傳云魏文帝愛/楊修才修誅後追憶)
(修修曽以寶劍與文帝文帝後/佩之告左右曰此楊修劍也)髙祖提劍(史記曰髙祖/擊黥布為流)
(矢所中問醫醫曰病可治髙祖曰吾提三尺/劍取天下非命乎命在天雖扁鵲何益補)宣帝求劍
(漢書外戚傳云宣帝養于掖庭號皇曾孫時許廣漢有/女平君年十四五其母將行卜相言當大貴母獨喜謂)
(廣言曽孫體近下人乃闗内侯可妻也廣漢許諾遂與/曽孫一歳生元帝數月曽孫立為帝平君為倢伃是時)
(公卿議更立皇后皆心議霍將軍女亦未有言/上乃詔求微時故劍大臣知指因立許為后補)袁紹竦
劍(後漢書袁紹上書云臣獨將家兵百餘人/抽戈承明竦劍翼室虎叱羣司奮擊凶醜)酈生按劍
(楚漢春秋云上過陳留酈生求見使者入適上方洗足/問如何人曰狀類大儒上曰吾方以天下為事未暇見)
(大儒也使者出告酈生瞋目按/劍入言髙陽酒徒非大儒也補)彈劍而歌(家語云孔子/之宋匡人簡)
(子以甲士圍之子路怒奮㦸將與之戰孔子止之曰惡/有脩仁義而不免世俗之惡者乎夫詩書之不講禮樂)
(之不習是丘之過也若以述先王好古法而為咎者則/非丘之罪也命也夫由歌予和女子路彈劍而歌孔子)
(和之曲三終匡人解甲而/罷補案彈劍一作彈琴附)拔劍而舞(家語云子路戎服/見于孔子抜劍而)
(舞之曰古之君子固以劍而自衞乎孔子曰古之君子/忠以為質仁以為衞不出環堵之室而知千里之外有)
(不善則以忠化之侵暴則以仁固之何待劍/乎子路曰由乃今聞此言請攝齊以受教補)仗劍渡河
(史記陳平在楚封金與印使使歸項王而平身間行仗/劍亡渡河船人見其美丈夫獨行疑其亡將要中當有)
(金玉寶器目之欲殺平平恐乃解衣/躶而佐刺船船人知其無有乃止補)仗劍擊市(尉繚子/云一夫)
(仗劍擊於市萬人無不避之者臣以/為非一人之獨勇萬人皆不肖也)擘魚以進(史記專/諸刺王)
(僚見前/鎧篇)納劍求割地(管子云桓公與魯莊公及曹劌遇/莊公與曹劌並納劍于懐而求割)
(地/)請劍謀復讐(列子/見上)舞劍欲擊(史記項羽置酒㑹沛公/亞父令項莊抜劍起舞)
(欲擊沛公項伯亦起/舞以蔽沛公獲免)執劍侍立(漢魏春秋云初孫權以/妹妻先主妹才㨗剛猛)
(有兄策風侍婢百餘人皆親/執刀劍侍立先主心常懍懍)解劍挂壁(益部耆舊傳云/趙珜好遊俠亭)
(長辱之珜乃歎曰吾無大志故為人所輕乃/解劍挂壁曰珜不乗駟馬車不復佩劍也)以劍帶槐
(周斐先賢傳云許嘉給縣功曹儀小吏常持劍侍功曹/月朔晨朝并持炬火嘉于是忿然歎曰男兒為吏不免)
(賤役即投火于地以劍/帶槐樹趨詣府門補)留劍屬妻(烈士傳干/將見上)遺劍與兒
(風俗通云沛國有富家趙某者子年數歳失母後妻復/生一女性僻愛趙病㑹族人作遺書令悉以財屬女但)
(遺一劍與兒年十五以劍還之後女不肯與請族人謂/當以劍占之夫劍主以決斷死者度此女必不還其劍)
(故以此令後人察之耳于是聞/之官官乃奪其財悉以與子)末喜帶劍(列女傳云末/喜者夏桀之)
(妃也美于色薄于德亂孽無道女子行丈夫心佩劍帶/冠桀既棄禮義淫于婦人求美女積之于後宫日夜與)
(末喜及宫女飲酒無有休時置末喜于膝上聽用其言/昏亂失道驕奢自恣龍逢進諌被誅後湯放之桀與末)
(喜嬖妾同舟流于海/死于南巢之山補)李寄請劍(搜神記云東越門中有/嶺髙數十里下北隰中)
(有蛇長七八丈六十餘圍巫覡云欲得童女常以八月/祭之凡祭輒吞已用九女李誕有小女名寄應募而行)
(乃請好劍往伺大口虵出頭大如囤目如/二尺鏡寄便以劍斫殺越王乃聘寄為后)弄劍躍空(列/子)
(云宋有簡子者以技干宋元君弄七劍迭/躍五劍常在空中元君大驚立賜金帛)跳劍揮霍(西/京)
(賦云烏獲扛鼎都盧尋憧衝狹燕濯胷/突銛鋒跳九劍之揮霍走索上而相逢)豪曹亡神　莫
耶漫理(並吳越春/秋見上)擊則不斷刺則不入(淮南子/見上)賫千金
劍(陳思王樂府歌云所齎千金劍通犀間碧璵翡翠飾/雞璧標首明月珠又案樂府名都篇云名都多妖女)
(京洛出少年寶劍直/千金被服麗且鮮補)棄千金劍(符朗子云符朗棄千金/之劍抱朴子趨謂曰何)
(夫子棄大/而存小乎)燒庫飛去(異苑云晉武庫中舊藏孔子舊履/及髙祖斬白蛇之劍及武庫失火)
(人咸見此劍穿屋/飛去莫知所向)發墓飛上(世語云王子喬墓在京陵/戰國時人有盜發之者覩)
(無所見惟有一劍停在穴中欲進取之劍/作龍鳴虎吼遂不敢進俄而徑飛上天)失劍於路至
暮守之(先賢行狀曰王烈字彦方通識達道時國中有/盜牛者牛主得之盜者曰我邂逅迷惑從今以)
(後將改過子既已赦宥幸無使王烈知之人有以告烈/者烈以布一端遺之或問此人既有盜畏君聞之反與)
(布何也烈曰昔秦穆公人盜其駿馬食之已而賜之酒/盜者不愛其死以救穆公之難今此盜能悔其過懼聞)
(之知自恥則善心將生故與布勸為善也隔數年有行/路老父擔重一人代擔行數十里至家置而去問姓字)
(不以告頃之老父復行失劍于路一人行而遇之欲置/而去懼後人得之劍主永失欲取而購募恐致差錯遂)
(守之至暮劍主還見之乃前者代擔人也老父攬其袂/曰子前者代吾擔不得姓名今子復守吾劍于路未有)
(若子之仁子請告吾姓名將以告王烈其人乃語之而/去老父以告烈烈曰世有仁人吾未見之使人覔而視)
(之乃昔時盜/牛人也補)墜劍於水刻舟求之(吕氏春秋云楚人有/涉江者其劍自舟中)
(墜于水遽刻其舟曰吾是劍所從墜處也舟止從其所/刻者入水求之舟已行矣而劍不行求劍如此不亦惑)
(乎/補)逐之見二龍(雷煥别/傳見上)取之作龍鳴(世語/見上)
　
　北堂書鈔卷一百二十二
欽定四庫全書
　北堂書鈔卷一百二十三
　　　　　　　　　　　唐　虞世南　撰
　　　　　　　　　　　明　陳禹謨　補註
　武功部十一
　　刀三十五　　　　　　匕首三十六(鋏/附)
　　戈三十七　　　　　　矛三十八
　　　刀三十五
利用衞身以威弗治(魏文帝露陌刀銘云於鑠良刀胡/練亶時譬諸麟角靡所任茲不逢)
(不若永世寶持利/用衞身以威弗治)用戒不虞(馮敬通胡刀陽銘曰惟爾甲/兵用戒不虞見危致命臨)
(事而懼又刀隂銘曰温温穆穆配/天之威苗裔無疆將戒有身補)將戒其身(李尤錯佩/刀銘云佩)
(之有錯抑武揚文豈/為麗好將戒其身)以備不虞(東觀漢記李通傳云齊/武王嘗殺通同母弟申)
(徒臣上恐其怨不欲與軼相見軼數請上乃强見之軼/深達通意上乃許往意不安買半臿佩刀懐之至通舍)
(通甚歡握上手得半臿乃謂上曰一何武也上曰倉卒/時以備不虞耳  案後漢書光武避事在宛李通聞之)
(即遣其弟軼往近光武光武初以通士君子相/慕也故往答之及相見共語移日握手極歡補)以討不
庭(費禕别傳云孫權以手中常所執寶刀贈褘禕答曰/臣不才何以堪明命然刀所以討不庭禁暴亂者也)
(但願大王勉建功業同奬漢/室臣雖闇弱終不負東顧)可使無鬼(列異傳云有仙/人王方平降陳)
(節方家以刀一口長五尺三寸名泰山寶環語節方曰/此刀不能為餘益獨卧可使無鬼入軍不傷勿以入厠)
(溷且不宜久服三年後有從汝求者可/急與之後果有車載錢百萬請刀者補)以辟不祥(魏武/帝内)
(戒令云往嵗作百辟刀五口所謂/百錬利器以辟不祥懾服姦宄)將軍所服(班固與竇/憲箋云昨)
(上以寶刀賜臣曰此大將軍少小時所/服今以賜卿固伏念大恩且喜且慙)三公可服(晉中/興書)
(云初魏徐州刺史吕䖍有佩刀工相之以為必三公可/服此刀虔謂别駕王祥曰茍非其人刀或為害卿有公)
(輔之量故以相與祥/辭之固强乃受之)阮師受法金神(物理論云古有阮/師之刀天下所寶)
(貴也初阮作刀受法於金精之靈七月庚辛見金神于/冶監之門其人光色燁燿向神再拜神執其手曰子可)
(教也遂教以水火之劑五精之陶用隂陽之候取剛柔/之和三年作刀千七百七十口其刀平背夾刃方口洪)
(首截輕㣲絶絲髪之系/斫堅剛無變動之異補)蒲元得之天然(蒲元傳云君性/多竒思得之天)
(然為諸葛亮鑄刀三千口鎔金造器特異常法刀成言/漢水鈍弱不任淬礪蜀江水爽烈是謂大金之元精天)
(分其野乃命人于成都取之水既至君以淬乃言雜涪/水不可用取水者猶悍言不雜君以刀畫水云雜八升)
(何故言不雜取水者叩首曰實于涪津渡覆水懼/怖以涪水八升益之于是咸共驚服稱為神妙補)取隂
陽之候用剛柔之和(物理論/見上)五色充鑪巨槖自鼓(典論/云魏)
(太子丕好擊劍百辟始成五色充鑪巨槖自鼓/靈物髣髴飛鳥翔舞以為三劍三刀三匕首)規景定
環攄神造像(曹植寶刀劍賦云礪以五方之石鑑以中/黄之壤規圓景以定環攄神功而造像陸)
(斬犀革水斷龍舟輕擊浮截刃不瀐流踰南越之巨/闕超西楚之太阿實真人之攸御求天禄而是荷補)淬
以清流礪以越砥(李尤金馬/書刀銘)白虎象(春秋繁露云刀/在右白虎之象)金
馬形(李尤金馬書刀銘云/巧冶錬剛金馬託形)采似丹霞鋒似嚴霜(典論云/魏太子)
(丕造百辟寶刀三其一長四尺三寸六分重三斤六兩/文以靈龜名曰靈寶其二采似丹霞名曰含章長四尺)
(四寸三分重三斤十兩其三鋒似嚴霜刀身/劍鋏名曰素質長四尺三寸重二斤九兩)斂文波迴
流光電照(張協文身刀銘云寶刀既成窮/理盡妙斂文波迴流光電照)陸斬犀革水
斷龍舟(曹植寶刀/賦見上)切玉如切泥(十洲記云周穆王時西/戎所獻昆吾刀切玉如)
(切/泥)割玉如割木(孔叢子曰秦王得西/戎利刀割玉如割木)寶器(博物志曰赤/刀周之寶器)
火精(吳喜志林曰古人鑄刀以五月/丙午取純火精以協其數補)脱光(龍魚河圖云/有脱光刀)
漏影(崔豹古今注云漢文帝/有百錬青犢漏影三刀)龍鱗(續漢書云龍/鱗御刀也)青犢(崔/豹)
(古今注/見上)孟勞(榖梁傳云公子友謂莒挐曰吾二人不相/説士卒何罪屏左右而相搏公子友處下)
(左右曰孟勞孟勞魯之寶刀也公子友以殺之然則何/以惡乎紿也曰棄師之道也補又典論云昔者周魯寶)
(赤刀孟/勞附)金頭(謝尚與楊征南書曰今飾/五尺金頭刀碧綾車中盾)大環(晉書赫連/勃勃造百)
(錬剛刀為龍雀大環號曰大夏龍雀銘其背曰古之利/器吳楚湛盧大夏龍雀名冠神都可以懐逺可以柔逋)
(如風靡草威/服九區補)大櫓(六韜云大櫓刀重八/斤柄長六尺三百枚)卑手(魏武策軍/令云孤先)
(在襄邑有起兵意與/工師共作卑手刀)吳刀(張華詩云雄魏任氣俠聲溢/少年場吳刀鳴手中利劍嚴)
(秋霜刀案初學記曰厯代/有吳  赤刀容刀鸞刀補)鄭刀(周禮考工記云鄭之刀/宋之斤魯之削吳越之)
(劍遷其地不能/為良地氣然也)操刀必割(六韜云日中必彗操刀必割/執斧必伐日中不彗是謂失)
(時操刀不割失利之期/執斧不伐賊人將來補)執刀袒割(張衡東京賦云執鸞/刀以袒割奉觴豆于)
(國/叟)賣刀遼東(列仙傳云丁次卿不知何許人也漢順帝/時賣刀遼東市時人名之丁氏次卿有寶)
(刀/)市刀都亭(列女傳云龎娥者酒泉郡龎子夏妻趙君/安女君安為同郡李壽所殺三子遭疫而)
(死壽大喜娥聞曰李壽汝莫喜焉知娥不手刃汝耶乃/隂市刀志在殺壽後于都亭奮刀斫壽刀折抜壽佩刀)
(斷壽頭詣獄求/死詔赦之補)西湖割玉(陳思王辨道論云時西湖/有獻香者腰帶割玉刀)女
休白陽(樂府歌云始出在西門遥望秦氏廬秦氏有好/女自名為女休女休十四五為宗行報仇左執)
(白陽刀右/據宛景矛)師望鼓刀揚聲(楚辭云師望在肆昌何識鼓/刀揚聲后乃喜  注曰言太)
(公在市肆而屠文/王何以知識之補)庖丁游刃若新(莊子云庖丁為文惠/君解牛丁曰今臣之)
(刀十九年矣所解數千牛矣而刀刃若新發于硎彼節/者有間而刀刃者無厚以無厚入有間恢恢乎其于游)
(刃必有餘地矣是以十九/年而刀刃若新發于硎)王尊引視(漢書云王尊為東/平相王以至親驕)
(奢不奉法度尊數直諫王欲格殺之即好謂尊曰願觀/相君佩刀尊舉掖顧謂傍侍郎前引佩刀視王王欲誣)
(相拔刀向王王情得師古曰/謂尊所測正得其情也補)朱暉向賊(東觀漢記云朱/暉年十三與舅)
(母家屬入宛城道遇賊欲奪婦女衣暉拔刀向賊曰錢/物可得諸母衣不可奪今朱暉死日也賊義之笑曰童)
(子内刀/遂放遣)許褚懐入帳下(魏志云許褚從討袁紹於官渡/時常從徐他等謀為逆以禇常)
(侍左右憚之不敢發伺禇休下日他等懐刀入禇至下/舍心動即還侍他等不知入帳見禇大驚愕他色變禇)
(覺之即擊殺他等太祖益親/信之出入同行不離左右)谷利抜向柂工(江表傳云/孫權於武)
(昌新裝大船名為長安試泛之鈞臺泝時風大盛谷利/令柂工取樊口權曰當張頭取羅州利拔刀向柂工曰)
(不取樊口者斬工即轉柂入樊口風遂猛不可行乃還/權曰阿利畏水何怯也利跪曰大王萬乗之主輕于不)
(測之淵戲于猛浪之中船樓裝髙邂逅顛危奈社稷何/是以利輒以敢死爭權于是貴重之自此後不復名之)
(常呼曰/谷補)專諸置魚(烈士傳云專諸持一剛/刀置魚腹中以刺王僚)聶政内琴(琴/操)
(曰聶政父為韓王沿劍過期不成王殺之時政未生及/壯問母知之乃入泰山遇仙人學琴操漆身為癩吞炭)
(變音七年琴成入韓逢其/妻以刀内琴中刺韓王)孫權擲刀泣(吳志云孫權以/公孫淵稱藩遣)
(張彌許晏至遼東拜淵為燕王張昭諌曰淵背魏懼討/逺來求援非本志也若淵改圖欲自明于魏兩使不反)
(不亦取笑于天下乎權與相反覆昭意彌切權不能堪/案刀而怒曰吳國士人入宫則拜孤出宫則拜君孤之)
(敬君亦為至矣而數于衆中折孤孤嘗恐失計昭熟視/權曰臣雖知言不用每竭愚忠者誠以太后臨崩呼老)
(臣于牀下遺詔顧命之言故在耳因/涕泣横流權擲刀致地與昭對泣補)凌綂拔刀舞(吳書/云凌)
(統怨甘寧殺其父寧嘗備統不得與相見嘗於吕䝉舍/㑹酒酣統乃拔刀舞寧起曰寧能雙㦸舞䝉操刀持盾)
(分/之)拔刀斫案(江表傳云孫權拔刀斫前奏案曰諸將/吏敢復有言當迎曹操者與此案同)取
刀擊石(神仙傳云蜀人李阿傳世不老有古强者隨阿/入青城山恐有虎狼取大刀隨阿見而怒取强)
(刀以擊石刀折散强竊憂刀敗/阿復取刀左右擊地刀復如故)佩刀横揖(英雄記云董/卓謂袁紹曰)
(皇帝冲闇非萬機之主陳留王猶勝今欲立之紹勃然/曰天下健者豈惟董公横刀長揖徑出懸節於東門而)
(奔冀/州)跳刀大呼(王濬表云孫皓出案行石頭還左右兵/士皆跳刀大呼云要當為國家决一死)
(戰魏帝尚以千人定天下况今有數萬衆自足辦/事皓意大喜便開庫藏盡出金寶以賜與之補)引刀
自剄(漢書葢寛饒傳云諫大夫鄭昌愍傷寛饒忠直憂/國以言事不當意而為文吏所詆挫上書頌寛饒)
(上不聽遂下寛饒吏寛饒引佩/刀自剄北闕下衆莫不憐之補)持刀自刎(漢書田延年/傳云丞相議)
(奏延年主守盜三十萬不道就獄延年曰幸縣官寛我/耳何面目入牢獄即閉閤獨居齋舍偏袒持刀東西步)
(數日使者召延年詣/廷尉聞鼓聲自刎死)鉛刀進御(楚辭云鉛刀進/御遥棄太阿)强刀一
割(張衡與特進書云以/為鉛刀强可一割)破魚得𤓰刀(晉中興書云孫恩/世奉事五斗因叔)
(泰師事錢塘杜子恭為弟子子恭有異術嘗就人借𤓰/刀其主索之子恭曰當送還刀主行至嘉興有魚躍入)
(船中破魚得𤓰刀其/為神效往往如此)夢得者為利(夢書云刀為利斷鐵/也夢得刀者為利)
礪井者被刑(論衡云世諱礪刀井上恐刀墜井中或説/以為刑字井與刀也礪刀井上井刀相見)
(恐被/刑也)夢懸四刀臨益州(陸機晉記云王濬之在巴郡夢/懸四刀于上甚惡之濬問主簿)
(李毅毅拜賀曰夫三刀為州而見四為/益一也明府其臨益州乎後果為益州)鑄作兩刀為國
王(林邑記云林邑王范文先常為人牧牛洞中得鱧魚/私將還還家欲食之其主檢求文恐因曰將礪石還)
(非魚也主往看果是石文知異看石有鐵作兩刀呪曰/魚變為刀若斫石入者當為此國王文斫石即入人漸)
(附/之)
　　　匕首三十六(鋏/附)
虞帝匕首(漢書王莽傳云漢兵縱火追莽莽避火宣室/前殿火輒隨之莽紺袧服帶璽韍持虞帝匕)
(首天文郎按拭于前日時加/某莽旋席隨斗柄而坐補)徐氏匕首(典論云昔周魯/寶雍狐之㦸屈)
(盧之矛孤父之戈徐氏匕首凡斯皆上/世名器君子雖有文事必有武備矣補)似氷名曰清剛
　曜日名曰陽文(又云魏太子丕造百辟匕首三其一/理似堅氷名曰清剛其二曜似朝日)
(名曰陽文其三狀似/龍文名曰龍鱗補)佩匕首(零陵先賢傳云劉璋請劉/備璋將揚懐數諌不聽備)
(亦設宴請璋及子禕懐從之酒酣備見懐佩匕首乃出/其匕首謂曰將軍匕首好孤亦有可得觀之乎懐與之)
(備得匕首謂懐曰女小子何敢間吾/兄弟之好邪懐罵言未訖備斬之補)懐匕首(神仙傳云/有書生姓)
(張就李仲文學隠術久無所得張患之/懐匕首斫之仲文笑曰我寧可殺耶)匕首三千(東觀/漢記)
(云祭遵破匈奴/得匕首三千枚)匕首五百(諸葛亮教云成都作匕/首五百枚以給騎士)以藥
淬之(史記云燕太子丹使荆軻刺秦王豫求天下之利/匕首得趙人徐夫人匕首取之百金使工以藥淬)
(之以試人血濡縷人無不/立死者乃裝為遣荆卿補)應速用近(張載匕首銘先民/造制戒豫惟謹匕)
(首之設應速用近既不忽備亦/無輕忿利以形彰功以道隠補)素刃霜厲(張協長鋏銘/云五材並建)
(金作明威長鋏陸離弭凶防/危素刃霜厲溢景横飛補)清輝載爛(又短鋏銘云器/用名品巧制殊)
(觀亦有短鋏清輝載爛昔在光明/輯兵靜亂惟皇寶之優而弗玩)
　　　戈三十七
二寸(周禮冶氏職云戈廣二寸内倍之胡三之援四之/  鄭注云戈今句孑㦸也或謂之雞鳴或謂之擁)
(頸内謂胡以内接柲者也長四寸胡六寸/援八寸鄭司農云援直刃也胡其孑補)六尺(周禮廬/人為廬)
(器戈柲六尺有六寸/鄭注云柲猶柄也補)　前其鐏後其刃(曲禮云進戈者/前其鐏後其刃)
(八鄭注云後刃敬也孔疏云戈如㦸而横安刃直刃長/  寸横刃長六寸刃下接柄處長四寸並廣二寸刃當)
(頭而利者也利故不持向人也鐏在尾/而鈍鈍向人為敬所以前鐏後刃也補)比戈立矛(尚書/云武)
(王左杖黄鉞右秉白旄以麾曰逖矣西/土之人稱爾干比爾戈立爾矛予其誓)擊闔廬(左傳云/吳伐越)
(越子句踐禦之陳于擕李靈姑浮以戈擊闔閭傷將指/取其一屨  案注曰其足大指見斬遂失屨姑浮取之)
(補/)逐子犯(又云晉公子重耳及齊齊桓公妻之公子安/之姜與子犯謀醉而遣之醒以戈逐子犯)
執戈而舞(莊子云孔子窮于陳蔡七日不食/絃歌鼓琴子路仡然執戈而舞)衡戈見使
(國語云秦師侵晉惠公令韓簡挑戰曰昔君之惠寡人/未之敢忘寡人有衆能合之弗能離也君若還寡人之)
(願也君若不還寡人將無所避穆公衡雕戈出見使者/曰昔君之未入寡人之憂也君入而列未成寡人未敢)
(忘今君既定而列成君/其整列寡人將身見)援戈撝日(淮南子云魯陽公韓/搆難戰酣日暮援戈)
(而撝之日反三舍縣案注曰魯陽楚人也司馬期之子/楚僭號稱王其守  大夫皆稱公故曰魯陽公今南陽)
(是也/補)執戈洗馬(韓子云勾踐入臣於吳執戈為/吳王洗馬故能殺夫差破姑蘇)戈鋋彗
雲(班固東都賦云元戎竟野戈鋋/彗雲羽旄掃霓旌旗拂天補)戈矛若林(張衡東京/賦云戈矛)
(若林牙旗繽紛迄于上林結徒為營補又干寳晉紀曰/惠帝自鄴還􁅅張方以三千騎奉迎自河橋至芒山旌)
(旗前後相屬/戈矛若林附)雕戈(國語/見上)吳戈(楚辭九歌云操吳戈兮被/犀甲車錯轂兮短兵接旌)
(蔽日兮敵若雲矢/交墜兮士爭先補)
　　　矛三十八
名天矢隂(龍魚河圖云/矛名天矢隂)神名跌蹌(太公兵法云矛/之神名跌蹌)殺五
十步之内(尉繚子云殺人于百步之外者弓矢/也殺人于五十步之内者矛㦸也)殺百步
之外(六韜云紂之卒握炭流湯者十/八人綰矛殺百步之外者千人)公孫手執兩矛(魏/志)
(云公孫瓚手執兩矛/殺鮮卑數十人補)翼德瞋目横矛(蜀志云先主為曹/公所逐棄妻子走)
(令張飛將二十騎拒後據水斷橋瞋目横矛/曰我張翼德也可來决死戰無敢進者補)仗勃盧(越/絶)
(書云越王被膓夷之甲仗/勃盧之矛舞步光之劍)逐左慈(神仙傳云左慈見吳/主孫討逆欲殺之後)
(出遊請慈俱行使慈行于馬前欲自後刺殺之慈在馬/前著木屐拄一竹杖徐徐而行討逆著鞭䇿馬操矛逐)
(之終不能及討逆知其有術終不能止補案慈明五經/兼通星氣見漢祚將衰天下亂起乃歎曰值此衰亂官)
(髙者危財多者死當世榮華不足貪也乃學道尤明六/甲能役使鬼神坐致行厨精思于天柱山中得石室中)
(九丹金液經能變化萬端不可勝記魏曹公間而召之/閉一石室中使人守視斷榖期年乃出顔色如故又刺)
(史劉表亦以慈為惑衆擬收害之表乃耀兵慈意欲見/其術乃徐徐去因又詣表云有薄禮願以餉軍表曰道)
(人卑僑吾軍人衆安能為濟乎慈重道之表使視之有/酒一斗器盛脯一束而十人共舉不勝慈乃自出取之)
(以刀削脯投地請百人奉酒及脯以賜兵士酒三盃脯/一片食之如常脯味凡萬餘人皆周足而器中酒如故)
(脯亦不盡座上又有賔客千人皆得/大醉表乃大驚無復害慈之意補)以矛陷盾(韓子云/人有鬻)
(矛盾者譽之曰吾盾之堅物莫能陷也又譽其矛曰吾/矛之利于物無不陷也或曰以子之矛陷子之盾何如)
(其人弗/能應也)用之獻吳(吳越春秋云越以屈盧之/矛步光之劍獻之吳王)二矛重英
(詩云二矛重英河上乎翺翔傳曰重英矛有英/飾也鄭箋云二矛酋矛夷矛也各有畫飾補)厹矛鋈
錞(詩云俴駟孔羣厹矛鋈錞蒙伐有苑毛傳曰厹三隅/矛也錞鐏也  案曲禮曰矛㦸者前其錞是矛之下)
(端當有錞也彼注云鋭底曰鐏平底曰錞則鐏/錞異物言錞鐏者取類相明非訓為鐏也補)如鶴脛
(方言云矛骹細如鶴脛者謂/之鶴膝  案骹音敲脛也補)如錐鐵(張奐與崔子真書/云僕以元年到任)
(有見兵二百馬如羖羊/矛如錐鐵盾如榆葉)生角有赤風(春秋運斗樞云行/室遥光則矛生角)
(矛生角則/有赤風)生火主兵氣(漢書西域傳云車師後王姑句/家矛端生火其妻曰股紫陬謂)
(姑句曰矛端生火此兵氣也利以用兵前車師前王為/都䕶司馬所殺今久繫必死不如降匈奴即馳入匈奴)
(王莽遣使告單于西域内屬不當得受單/于謝罪執姑句以付使者王莽殺之補)賊舉矛(烈女/傳云)
(巴趙娥者趙萬之妻遭亂萬得足疾不能行為賊所殺/賊欲殺娥娥守喪不去賊舉矛指娥欲以怖之娥知賊)
(必劫掠乃以身赴/矛貫胷達背而死)鬼持矛(魏志管輅傳云時信都令家/婦女驚恐更互疾病使輅筮)
(之輅曰君北堂西頭有兩死男子一男持矛一男持弓/箭頭在壁内脚在壁外持矛者主刺頭故頭重痛不得)
(舉也持弓箭者主射胷腹故心中懸痛不得飲食也晝/則浮遊夜來病人故使驚恐也于是掘徙骸骨家中皆)
(愈/補)
　
　
　
　
　
　
　
　
　
　
　
　
　
　
　
　北堂書鈔卷一百二十三
欽定四庫全書
　北堂書鈔卷一百二十四
　　　　　　　　　　　唐　虞世南　撰
　　　　　　　　　　　明　陳禹謨　補註
　武功部十二
　　㦸三十九　　　　　　矟四十
　　鉤鑲四十一　　　　　斧鉞四十二
　　殳四十三　　　　　　棒四十四
　　彈四十五
　　　㦸三十九
神名大將(太公兵法云㦸/之神名大將)兼五兵(風土記云㦸長一丈/三尺奮揚俯仰能兼)
(五/兵)廣寸半(周禮冶氏職云㦸廣寸有半寸内三之胡四/之援五之鄭注曰㦸今三鋒㦸也内長四寸)
(半胡長六寸/援長七寸補)除殘惡(焦贛易林云明夷之未濟挑/弓葦㦸除殘去惡敵人執服)戒非
常(李尤㦸銘云鼔㦸之設以戒/非常秉執操持邪暴是防)左手為龍右手為虎(風/土)
(記云植則龍虎交牙神變無常注曰言用雙㦸之法交/軹相向左手為龍右手為虎更出更入更上更下上下)
(無常隨變而改顛倒/入懐轉如迴風補)甘寧舞㦸(吳書見/前刀篇)太祖舞㦸(孫盛/異同)
(雜語云太祖嘗私入中常侍張讓室讓覺之太祖/乃舞㦸於庭前踰垣而出材力過人莫之能害)奮㦸
將戰(家語見/前劍篇)持㦸挑戰(史記云項羽令壯士出挑戰漢/有善騎射者樓煩楚挑戰三合)
(樓煩輒射殺之羽大怒乃自披甲持㦸挑戰樓煩欲射/之羽張目叱之樓煩目不敢視手不敢發遂走還入壁)
(不敢/復出)執㦸殿旁(東方朔傳云武帝坐未央前殿天雨新/止朔執㦸立在殿陛遥指獨語上見呼)
(問之朔對曰殿後柏樹上有鵲立枯枝上東向鳴上遣/侍中視之如朔言上問何以知之朔曰風從東來鵲尾)
(旁風則順背風則蹷必當順風而立故知東向鳴也新/雨生枝滑故枝澁故立枯枝上上大笑賜帛十匹補)
横㦸當馬(戰國策云齊王建入朝于秦雍門司馬横㦸/當馬前曰所為立王者為社禝王何以去社)
(禝而入秦王/不聽遂入秦)操㦸立門(晏子云景公飲酒移于司馬穰/苴之家穰苴介胄操㦸立于門)
(曰鋪薦席陳簠簋者/有人臣不敢與焉)持㦸勒門(續漢書云楊仁詔補北/宫衞士及帝崩時諸馬)
(貴盛各爭欲入宫仁被甲/持㦸嚴勒門衞莫敢輕進)吕布射㦸(英雄記云劉備屯/小沛袁術遣將紀)
(靈攻備吕布曰布不喜合鬬但喜解鬬耳令門候于營/門中舉一隻㦸布言諸君觀布射㦸小支一發巾者諸)
(軍當解去不中可留决鬬/布舉弓射㦸正中小支)王胡持㦸(王隠晉書云馬咸/為成都王前鋒與)
(陸機同起兵討長沙王軍司馬王胡率衆討咸於市馬/咸牢不動胡乃領數十騎下馬持㦸刺咸咸馬驚奔潰)
(遂/敗)雙㦸投虎(吳志云孫權乖馬射虎庱亭馬/為虎所傷權投以雙㦸虎遂却)手㦸備虎
(異苑云彭城劉雅為京府佐被使還都路經竹里亭多/虎劉自防衞以牛馬置戸前手持㦸布于地上以備虎)
(宵中士庶同睡虎乗/間跳入獨取劉而去)拔㦸斫几(英雄記云吕布使陳登/詣曹操求徐州牧不得)
(登還布怒拔㦸斫几曰卿父勸吾協同曹公絶婚公路/今吾所求無一獲而卿父子並顯重但為卿所賣耳補)
以㦸擿孕(王隠晉書云賈妃酷妒以/㦸擿諸孕子者兒皆墮地)持㦸大呼(魏志云/太祖討)
(吕布濮陽布有别屯在濮陽西四五十里太祖夜襲比/明破之未及還㑹布救兵至三面掉戰典韋手持十餘)
(㦸大呼起戰所抵無不/應手倒者布衆退却)負㦸長歎(李陵答蘇武書云陵/先將軍功畧葢天地)
(義勇冠三軍徒失貴臣之意剄身絶域之/表此功臣義士所以負㦸而長歎者也)擔㦸行歌(新/序)
(云趙簡子上羊腸之坂羣臣皆偏/袒推車唐㑹獨擔㦸行歌不推車)乗㦸學問(魏畧云徐/庶少好任)
(俠為人報仇而走為吏所得乃感激/棄其刀㦸更綀布單衣折節學問)子都拔㦸(左傳云/鄭伯將)
(伐許授兵于太宫公孫閼字子都與頴考叔爭車考/叔挾輈以走子都拔㦸以逐之及大逵弗及子都怒)靈
輒倒㦸(左傳云晉侯飲趙盾酒伏甲將攻之其右提彌/明知之趨登曰臣侍君宴過三爵非禮也遂扶)
(以下公嗾夫獒焉明摶而殺之盾曰棄人用犬雖猛何/為鬬且出提彌明死之初宣子田于首山舍于翳桑見)
(靈輒餓問其病曰不食三日矣食之舍其半問之曰宦/三年矣未知母之存否今近焉請以遺之使盡之而為)
(之簞食與肉置諸槖以與之既而與公介倒㦸以禦公/徒而免之問其故對曰翳桑之餓人也問其姓名不告)
(而退遂自/亡也補)持㦸百萬(漢書田肯賀上曰齊形勝之國也/帶河阻山懸隔千里持㦸百萬非)
(親子弟莫可/使王齊也補)長㦸百萬(陳琳為袁紹檄豫州云幕府奉/漢威靈折衝宇宙長㦸百萬胡)
(騎千羣奮中黄育獲之士騁良弓勁弩之勢并州越大/行青州涉濟漯大軍泛黄河而捔其前荆州下宛葉而)
(掎其/後補)手㦸耀芒(張協手㦸銘云錟錟雄㦸淬金錬剛名/配越㦸用過干將嚴鋒勁柲摛鍔耀芒)
干將雄㦸(司馬相如子虛賦云曳明月之珠旗建干/將之雄㦸左烏號之彫弓右夏服之勁箭)金
鈴大㦸(陶侃表云伏惟武庫傾蕩宿衞有失輒/簡選其差可者奉獻金鈴大㦸五十張)虎㦸(張/衡)
(東京賦云郎將司階虎㦸/交鎩龍輅充庭雲旗拂霓)闒㦸(蔡邕獨斷云前驅有/九斿雲罕闒㦸皮軒)作
㦸棄市(孫盛奏事云違令者私作鎧一領弩弓/七石以上十張㦸十校以上皆棄市補)失㦸免
官(傅咸集云太廟令徐/充坐廟門失㦸免官)
　　　矟四十(矟與/槊同)
馬上所持(釋名云矛長丈八尺曰矟馬/上所持言其矟矟便殺也)朱漆黒毦(庾翼/與燕)
(王書云今致朱漆/黒毦丈八矟一柄)左右盤(靈鬼志云河間王顒既敗於/闗中有給使陳安常乗一赤)
(馬俊快非常持二刀皆長七尺闗西為之歌曰壟上/健兒字陳安頭細面狹腹中寛丈八大矟左右盤)持
數迴(語林云桓宣武與殷劉談不如意喚左右取黄皮/袴褶上馬持矟數迴或向劉或擬殷以示武勇補)
龍符接戰(沈約宋書云髙祖伐廣固孟龍符乗勝追奔/後騎不能及賊數千騎圍繞之龍符奮矟接)
(戰輒殺/數千人)伯仁刺地(語林云周伯仁被收路經太廟大呼/宗廟之靈以矟刺地大罵王敦  案)
(晉書云周顗與戴若思俱被收路經太廟顗大言曰天/地先帝之靈賊臣王敦傾覆社稷枉殺忠臣凌虐天下)
(神祗有靈當速殺敦無/令縱毒以傾王室補)
　　　鉤鑲四十一
蚩尤辟兵(東觀漢記詔令賜鄧/遵蚩尤辟兵鉤一)兩頭鉤引(釋名曰鉤鑲/兩頭曰鉤中)
(央曰鑲或推鑲或/鉤引用之之宜也)蜀鉤(魏文帝與王朗書曰丕白不愛/江漢之珠而愛巴蜀之鉤此言)
(難得之貴寶不/易得之賤物補)若吳鉤(吳都賦曰家有鶴膝戸有犀渠/軍客蓄用器械兼儲吳鉤越棘)
(純鉤湛盧戎車盈于石/城戈船掩于江湖補)殺子成鉤(吳越春秋云闔閭作/金鉤曰能善為鉤者)
(賞之百金有人貪賞重殺其兩子以血釁金遂成二鉤/獻之而詣宫門求賞王曰為鉤者多而子獨求賞何以)
(異于衆人之鉤乎作者曰吾作鉤貪王之賞殺吾二子/以成兩鉤是以與衆異于時鉤甚衆形體相類不能辨)
(其人向鉤而哭呼其兩子名曰吳鴻扈稽我在此王不/知汝之神也聲未絶于口而兩鉤俱飛著于父之胷吳)
(王大驚乃/賞之百金)發手得鉤(列仙傳曰鉤弋夫人姓趙病卧左/手拳望氣者云東北有貴人氣推)
(而得夫人武帝發手得玉鉤/手亦舒遂幸而生昭帝續補)玉鉤(東觀記云桓帝時光/禄勲府吏舍夜壁下)
(忽有氣掘之得玉玦各/有鉤皆有雕鏤續補)金鉤(梁書曰吉士瞻初為荆府/㕘軍浚池得一金革帶鉤)
(隠起鏤甚精巧篆文曰錫爾金鉤且公且侯士瞻娶夏/侯洋之女女竊以與洋洋喜佩之及是革命洋果封侯)
(而士瞻不錫/茅土續補)狼銜銅鉤(瑞應圖曰湯都亳有神人牽/白狼口衘銅鉤入湯庭續補)池
出神鉤(陳留風俗傳云浚儀周時梁伯所居國都多池/沼時池中出神帶鉤到今其民象而作之號曰)
(大梁氏/鉤續補)
　　　斧鉞四十二
建齊斧(馬融東巡頌云飛絳旗之彪虎載日月/而招揺建匏𤓰之齊斧揮工倕之靈鞀)樹齊斧
(成公綏云𤣥冬暮歳三時既終南軫晨曜東壁夕中嚴/霜肅然寒氣始隆于是建吳戈樹齊斧鳴金鼓陳虎旅)
(將校獵以展威/順天時而講武)仗黄鉞以麾(尚書牧誓篇云王左仗黄/鉞右秉白旄以麾孔安國)
(傳云鉞以黄金飾斧左手仗鉞示/無事於誅右手把旄示有事於教)仗黄鉞行罰(楚詞云/后辛之)
(葅醢兮殷宗用之不長王逸注云言紂為無道殺比干/醢梅伯武王仗黄鉞行天罰殷宗遂絶不得長久也補)
鈇鉞(禮記曰軍旅鈇鉞先/王所以飾怒也續補)節鉞(吳志曰陸遜假節鉞為/大都督逆曹休斬獲萬)
(餘續/補)賜鉞專征(史記紂囚西伯于羑里西伯之臣閎夭/之徒求美女奇物善馬以獻紂紂乃赦)
(西伯西伯出而獻洛西之地以請除炮烙之/刑紂乃許之賜弓矢斧鉞得專征伐續補)奮鉞耀威
(曹植王仲宣誄曰我公奮鉞耀/威南楚荆人式違陳戎講武續)
　　　殳四十三
丈二無刃有所撞挃(釋名曰殳殊也長丈二尺而無/刃有所撞挃於車上使殊離也)旅
賁先驅(説文云殳以杸殊人也禮殳以積竹八/觚長丈二尺建於兵車旅賁以先驅)為王前
驅(詩云伯也執/殳為王前驅)干鹵殳鋌(吳都賦云干鹵殳鋌腸夷/勃盧注曰殳鋌皆矛也)烏
存執殳(左傳莒子庚與將出奔聞烏存執殳而立于道/左懼將止死苑羊牧之曰君過之烏存以力聞)
(可矣何必以弑君/成名遂來奔續補)廷尉舉殳(韓子曰楚國法太子不得/乗車至第門時天雨王急)
(召太子庭中有水太子遂驅車至第/門廷尉舉殳擊馬遂敗其駕續補)
　　　棒四十四
繕造五色(曹瞞别傳云太祖初入尉廨繕治四門造五/色棒懸門左右各十餘枚有犯禁者不避豪)
(强皆棒/殺之)重十二斤(六韜云方首鐵棒維朌重十二斤/柄長五尺千二百枚一名天棒)有
善禁者乃用白棒(抱朴子曰吳遣賀將軍討山賊賊中/有善禁者每交戰官軍刀皆不入將)
(軍乃多用白木棒/擊之禁不能行)有忤意者輒加白棒(沈約宋書云後/廢帝常著小袴)
(褶未嘗服衣冠或有忤意輒加以虐刑有白棒數十枚/各有名號鍼椎鑿鋸之徒不離左右常以銕椎椎人補)
(案後廢帝諱昱/明帝長子也附)棒殺外兵(魏志鍾㑹傳云胡烈紿語親/兵及疏與其子曰丘建密説)
(消息㑹已作大坑白棒數干欲悉呼外兵入將以次棒/殺坑中諸牙門親兵亦咸説此語一夜傳相告皆徧衆)
(遂爭赴殺㑹補案/棒魏志作棓附)
　　　彈四十五
以彈為矢合竹為樸(李尤彈銘云昔之造彈起意弦木/以彈為矢合竹為樸漆篩膠治非)
(用觔/簇)斷竹屬木飛土逐肉(吳越春秋云陳音對越王曰/臣聞弩生于弓弓生于彈彈)
(生于古之孝子古者人民質朴死則裹以白茅投之中/野孝子不忍見父母為禽獸所食故作彈以守之絶鳥)
(獸之害故歌之曰斷竹屬木龍土/逐肉遂令死者不犯鳥狐之喙補)三輔皆好(東觀漢記/詔曰三輔)
(皆好彈一大老從/旁舉身曰噫嘻哉)童子挾丸榆下(韓詩外傳云楚莊王/將興師伐晉孫叔敖)
(諌曰臣之園中有榆其上有蟬方奮翼悲鳴欲飲清露/不知螳蜋在後曲其頸欲食蟬螳蜋方欲食蟬不知黄)
(雀在後舉頭欲食螳蜋黄雀方欲食螳螂不知童子挾/彈丸在榆下仰而欲彈之童子方欲彈黄雀不知前有)
(深坑後有掘株也此皆貪/前之利不顧後害者也)周邵彈鳥林下(潯陽記云周/邵字子南好)
(隠遁庾亮詣之避不相見庾密候/之邵方彈鳥于林下因前與言)持彈到後園樓上(魏/書)
(云曹爽兄弟歸家敕洛陽縣發民八百人使尉部圍爽/第四角角作髙樓令人在上望視爽兄弟舉動爽計窮)
(愁悶持彈到後園中樓上人便唱/言故大將軍東南行爽還聽事)持彈往洗馬墓下(世/語)
(云前輩人忌日不飲酒作樂王世將以忌日送客至新/亭主人欲作音樂王便起去持彈往衞洗馬墓下彈鳥)
明珠彈肉(太𤣥經云上九明珠彈于飛肉其得不復注/曰明珠重寶也飛肉輕欲也九為金故稱明)
(珠飛肉禽鳥也珠至重鳥至/輕以重求輕故不復也補)揮彈出長林(桓𤣥南林彈/詩云散帶躡)
(良駟揮彈/出長林)望羣以送(夏侯孝彈賦云/望大羣以送丸)累五而不墜(莊子/云仲)
(尼適楚出于林中見痀僂者承蜩猶掇之也仲尼曰子/巧乎有道邪曰我有道也五六月累丸二而不墜則失)
(者錙銖累三而不墜則失者十一累五而不墜猶掇之/也吾處身也若厥株拘吾執臂也若槁木之枝雖天地)
(之大萬物之多而唯蜩翼之知吾不反不側不以萬物/易蜩之翼何為而不得孔子顧謂弟子曰用志不分乃)
(疑于神其痀僂/丈人之謂乎補)百發不得一(潛夫論云丁夫世不傳犁/鋤懐丸挾彈攜手遨遊或)
(取好上作丸賣之于彈外不可以禦寇内不足以禁鼠/晉靈好之以増其惡未嘗聞志義之士喜操以遊者唯)
(無心之人羣豎小子接而持之妄彈鳥雀百發/不得一而反中面目此最無用而有害也補)齊王彈
人(魏書云齊王芳為帝/常喜以彈彈人)羣臣避彈(李尤彈銘云晉靈驕/悖羣臣是彈樂其如)
(躍趍如避丸上案左傳晉靈公不君厚歛/以雕墻從臺  彈人而觀其避丸也補)妓妾輒彈(晉/安)
(帝紀云琅琊内史孫無終貪横/殘虐妓妾有忤意者輒彈其面)因以名山(盛𢎞之荆州/記云始安郡)
(山坎中有彈丸/因以名彈丸山)必得朋友(夢書云夢持彈/者必得朋友)金丸(西京雜/記曰韓)
(嫣武帝佞倖人也作金丸以彈鳥人皆/逐之長安為之語曰苦飢寒逐金丸續)珠彈(東方朔記/曰朔對驃)
(騎難曰珠彈不如泥/丸各有所用也續補)彈鳥毛盡(齊書曰桓榮祖善彈彈/鳥毛盡而鳥不死續補)
十發俱中(隋書曰長孫晟善彈有鳶羣飛上曰公為我/取之晟十發俱中應弦而落賜賚極多續補)
　
　
　
　
　
　
　
　
　
　
　
　北堂書鈔卷一百二十四
欽定四庫全書
　北堂書鈔卷一百二十五
　　　　　　　　　　　唐　虞世南　撰
　　　　　　　　　　　明　陳禹謨　補註
　武功部十三
　　弓四十六　　　　　　弩四十七
　　箭四十八
　　　弓四十六
前聖制弓(李尤弓銘云前聖制弓後世造弩機牙發矢/爰破醜虜補案釋名曰弓穹也張之穹崇然)
(也按世本揮始作弓宋表注曰揮黄帝臣又孫卿子曰/倕作弓墨子曰羿作弓山海經曰少皥生股是始為弓)
(矢/附)神名曲張(龍魚河圖云弓/之神名曰曲張)招命在詩(李尤良弓銘云/弓矢之作爰自)
(曩時鄉射載禮招命在詩妙稱顔髙巧發晉師/不爭之美亦以辨儀  案晉師一作由基補)葢取諸
睽(易繫辭云弦木為弧剡木為矢/弧矢之利以威天下葢取諸睽)如張之星(吳録云揮/觀弧星始)
(制弧者如/張之星也)各因其君之躬志又隨其人之情性(周禮云/凡為弓)
(者各因其君之躬志慮血氣/鄭𤣥注云又隨其人之情性)天子戎器(明堂位云越棘/大弓天子之戎)
(器/也)天子之器(穀梁傳云偏弓錐矢不出疆場/注曰偏弓錐矢皆天子之器也)以威天下
(易繫辭/見上)用戒不虞(春秋元命苞曰夫弓矢之/張侯變禦難用戒不虞)以射除患
(山海經曰帝夋賜契彤弓素矰/以扶下國注曰以射除患也)賜征伐(尚書平王錫晉/文侯秬鬯圭瓚)
(作文侯之命王曰用賚爾秬鬯一卣彤弓一彤矢百盧/弓一盧矢百傳云諸侯有大功賜弓矢然後專征伐補)
錫有功(詩彤弓章序云彤弓天子錫有功諸侯也箋云/諸侯敵王所愾而獻其功王饗禮之于是賜彤)
(弓彤矢玈/弓矢補)上制上士服之(周禮云弓長六尺有六寸謂/之上制上士服之弓長六尺)
(有三寸謂之中制中士服之弓長六尺謂之下制/下士服之鄭注云人各以其形貌大小服此弓補)下制
下士服之(見/上)泰山之阿(列女傳云弓工妻者繁人之女/也晉平公使弓人為弓三年乃)
(成平公引弓而射不穿一札公怒將殺弓人其妻見公/曰妾之夫造此弓其為之亦勞矣其幹生泰山之阿傅)
(以燕牛之角纏以荆麋之觔糊以阿魚之膠此四者天/下之妙選也而君不能穿一札是君不能射也而反欲)
(殺妾之夫不亦謬乎妾聞射之道左手如拒右手如附/枝右手發之左手不知此射之道也平公以其言而射)
(穿七札乃賜其/夫金三鎰補)文武之道(禮記云子曰張而不弛文武/弗能也弛而不張文武弗為)
(也一張一弛文武之道也注曰張弛以弓弩喻/人也弓弩久張之則絶其力弛之則失其體)廢興之
行無忘自過(大戴禮云弓之銘曰屈伸之義廢興/之行無忘自過注曰言得時也補)張弓
尚觔弛弓尚角(曲禮云凡遺人弓者張弓尚觔弛弓尚/角注云弓有往來體皆欲令其下曲隤)
(然順/也)有縁者弓(爾雅云弓有縁者謂之弓無縁者謂之/弭以金者謂之詵以蜃者謂之珧以玉)
(者謂/之珪)天子彫弓諸侯彤弓(孫卿子云天子彫弓諸/侯彤弓大夫黒弓禮也)楚上
寶(魯連子云楚成章華之臺酌諸侯之酒魯君先至楚/王悦之與大典之弓不琢之璧已而悔之薳啟彊聞)
(之見魯公曰夫此大曲之弓不琢之璧楚之上寶也齊/與晉越欲此久矣寡君不與也而獨與君君其備禦三)
(隣慎守寶矣公懼反之補案左傳云楚子享公于新臺/使長鬛者相好以大屈既而悔之薳啟彊聞之見公公)
(語之拜賀公曰何賀對曰齊與晉越欲此久矣寡/君無適與也而傳諸君敢不賀乎公懼乃反之附)天下
選(列女傳/見上)三年乃成(韓詩外傳云齊景公/使人為弓三年乃成)九年來見(闕/子)
(云宋景公使弓工為弓九年來見公曰為弓何遲對曰/臣不得見公矣臣之精盡于弓矣獻公而歸三日而死)
(公張弓登虎圏之臺東面而射矢踰孟霜之/山集彭城之東其餘力逸勁飲羽于石梁補)救日之(弓/)
(周禮庭氏掌射國中之夭鳥若不見其/之弓救月之矢射之若神也則以太隂)　(獸則以救日/弓與枉矢射)
(之注云枉矢救日之矢補鄭𤣥云日月之食隂陽/相勝之變也于日食則射太隂月食則射大陽附)太隂
之弓(見/上)桑弧(禮記云男子生桑弧蓬矢六以射天地四/方鄭注云男子生則設弧于門左三日負)
(之人為之射孔疏云桑弧蓬矢者取其/質也所以用六者射天地四方也補)桃矢(張衡東京/賦云桃弧)
(棘矢所發無臬飛礫羽散剛癉必/斃補注曰臬限也無限其數也附)象弭(詩采薇章云四/牡翼翼象弭魚)
(服傳云象弭弓反末也所以解紒也鄭箋云弭弓反/末彆者以象骨為之以助御者解轡紒宜骨也補)角
弧(列子云紀昌學射于飛衞飛衞曰爾先學不瞬而後/能又使學視小如大紀昌以氂懸虱于牖南面而望)
(之三年之後如輪覩物皆山丘也乃以燕角/之弧朔蓬之幹射之貫虱之心而懸不絶)戎弓(榖梁/傳云)
(盜竊寶玉大弓寶玉者封圭也大弓者武王之戎弓也/周公受賜藏之魯非其所以與人而與人謂之亡非其)
(所取而取/之謂之盜)良弓(史記漢髙祖禽韓信信曰狡兎死走狗/亨髙鳥盡良弓藏敵國破謀臣亡天下)
(已定臣固當亨補案禽/今作擒亨今作烹附)安弓(周禮云豐肉而短寛緩以/荼若是者謂之危弓危弓)
(為之安矢骨直以立忿埶以奔若是者為之安弓安弓/為之危矢補案鄭注云言損嬴濟不足者奔猶疾也骨)
(直謂强毅荼古文舒假借/字鄭司農云荼讀為舒附)鉅黍(孫卿子云繁弱/鉅黍古之良弓)宛轉(鄴/中)
(記云石虎女騎皆手/握雌黄宛轉角弓)烏滸弧竹(南州異物志云烏滸國/有弧竹皮厚寸餘破以)
(作弓長四尺/名曰弧弓)鮮卑角端(續漢書云鮮卑禽獸異于中國/者有野馬原羊角端牛以角為)
(弓俗謂之/角端弓)挹婁如弩(魏志云挹婁弓長四尺力如弩矢/用楛長尺八寸青石為鏃古之肅)
(慎氏之/國也補)句麗謂貊(又云句麗别種依小水作國因/小水貊出好弓所謂貊弓是也)不過
三石(尹文子曰宣王好射説人之謂已能用强也其實/所用不過三石以示左右左右皆引試之中闕而)
(止皆曰不下九石非大王孰能用是宣王悦之/然則宣王用不過三石而終身自以為九石補)彎三百
斤(東觀漢記云葢延字巨卿漁/陽人身長八尺彎弓三百斤)貫虱之心而懸不絶(列/子)
(見/上)餘力逸勁飲羽石梁(闕子/見上)商陽手弓(禮記云工尹商/陽與陳棄疾追)
(吳師及之手/弓斃一人)子胥貫弓(史記云楚使者捕伍子胥子胥/貫弓執矢嚮使者使者不敢進)
冉堅失弓(左氏曰冉堅射陳武子中手失弓而罵注/曰冉堅季氏臣也失弓而罵武子罵也)楚
王亡弓(家語云楚恭王出遊亡其烏號之弓左右請求/之王曰楚人失弓楚人得之又何求焉孔子聞)
(之曰惜乎其不大也不曰人/遺之人得之何必楚也補)好以大屈(左傳/見前)錫文侯(尚/書)
(文侯之/命見前)問子貢(左傳云衞出公自城鉏使以弓問子貢/且曰吾其入乎子貢稽首受弓對曰臣)
(不識也私于使者曰昔成公孫于陳甯武子孫莊子為/宛濮之盟而君入獻公孫于齊子鮮子展為夷儀之盟)
(而君入今君再在孫矣内不聞獻之親/外不聞成之卿則賜不識所由入也補)受言藏之(詩云/彤弓)
(弨兮受/言藏之)受賜藏之(榖梁傳/見上)偃王天瑞(博物志云徐偃王/既治其國仁義著)
(聞欲舟行上國乃通溝陳蔡之間得朱弓矢以已為得/天瑞遂因名為弓自稱徐偃王江淮諸侯皆伏從補)
模趺神感(吳時外國傳云有模趺國人混慎好事神一/心不懈神感至意夜夢神賜弓一張混慎晨)
(入廟于神樹/下得弓也)
　　　弩四十七
弩生于弓(吳越春秋云陳音對越王曰弩生於弓弓生/于彈彈生于古之孝子臣聞楚琴氏以弓矢)
(之勢不足以威天下遂乃横弓著臂施機設樞加之以/力郭為方城守臣子也校為人君命所起也牙為執法)
(守吏卒也牛為中將主内裹也闗為守禦檢去止也錡/為侍從聽人主也臂為道路通所使也弓為將軍主重)
(負也弦為軍師禦戰士也矢為飛客主教使也金為實/敵往不止也衞為副使正道里也又為受教知可否也)
(縹為都尉執左右也敵為百死不得駭也鳥不及飛獸/不暇走弩之所向無不死也臣之愚劣道悉如此越王)
(曰願聞正射之道左足縱右足横左手若附枝右手/若抱兒右手發機左手不知此正射持弩之道也補)神
名逺望(太公兵法云弩/之神名逺望)南岳之幹(朱異弩賦云南岳之/幹鍾山之銅應機命)
(中射隼/髙墉)恒山檿幹(陳琳武庫賦云弩則幽都觔角恒山/檿幹通肌暢骨起崇曲彈大黄沉紫)
(直矢輕弦當鋒/摧決貫遐洞堅)其柄曰臂鉤弦曰牙(釋名云弩怒也有/勢怒也其柄曰臂)
(似人臂也鉤弦者曰牙似齒牙也牙外曰郭為牙之規/郭也下曰懸刀其形然也合名之曰機言如機之巧也)
(亦言如門戸之樞/機開闔有節也補)臂為道路牙為執法　弦為軍師闗
為守禦(並吳越春/秋見上)戀戰者危極武者傷(李尤弩銘曰克/獲雖屢猶不可)
(常戀戰者危/極武者傷補)大黄(漢書李廣以郎中令將四千騎出右/北平匈奴左賢王將四萬騎圍廣廣)
(身自以大黄射其禆將殺數人胡虜益解㑹暮吏士無/人色而廣意氣自如益治軍軍中服其勇也補案服虔)
(云大黄黄肩弩也孟康曰太公陷堅却敵以大黄參/連弩也晉灼曰黄肩即黄間也大黄其大者也附)沉
紫(陳琳武庫/賦見前)白竹(華陽國志云秦昭襄王時白虎為害/自秦蜀巴漢患之秦皇乃重募國中)
(有能煞虎者邑萬家金帛乗之于是何射虎秦精等乃/作白竹弩于髙樓上射虎中頭三節白虎常從羣虎嗔)
(恚盡摶殺羣虎/大呴而死補)黄間(潘岳射雉賦云捧黄間以密彀屬/剛挂以潛擬倒禽紛以迸落機聲)
(振而未巳補案注/云黄間弩名附)緑沉(劉邵趙都賦云其用器則六弓/四弩緑沉黄間堂嵠魚腸丁令)
(角/端)紫間(陸機七導云操紫間之/神機審必中而後射)勁弩(戰國策云蘇秦説/韓王曰天下良弓)
(勁弩皆自韓出谿子少府時力距來皆射六百步之外/  案鮑注谿子少府時力距來皆弩名徐注曰時力距)
(來謂得時力倍于常/其勁足以距來敵補)神弩(日南傳曰南越王尉佗攻安/陽安陽王有神人臯通為安)
(陽王治神弩一張一發萬人死三發殺三萬人佗退遣/太子始降安陽不知通神人遇之無道通去始有姿容)
(端美安陽王女媚珠悦其貌而通之始與珠入庫盜鋸/截神弓亡歸報佗佗出其非意安陽王弩折兵挫浮海)
(奔竄/補)千鈞(史記蘇代遺穰侯書曰以天下/攻齊如千鈞之弩決潰癰也)萬鈞(宋書云/宋髙祖)
(軍多萬鈞神弩/所至莫不摧陷)八石(六韜云選車士之法取年四十以/下長七尺五寸以上走能逐奔馬)
(及馳而乗之前後左右上下周旋能縳束旌旗力能彀/八石弩射前後左右皆便習者名曰武車之士不可不)
(厚/也)幽冀百石(魏明帝詩曰長㦸十萬隊幽冀百/石弩發機若雷迅一發連四五)神機十
兩(王㫤檄江南文云今使百萬之師已/具十年之儲嚴鋒百鍊神機千萬)魏氏瑣連(漢官/解詁)
(云魏氏瑣連孫吳之法注曰兵書/有黄氏瑣連之器葢弩射法也)陳王㕘連(華嶠後漢/書云陳愍)
(王寵善弩射其祕法以天覆地載叅連為竒又三㣲三/小三㣲為經三小為緯經緯相將萬勝之方然要在機)
(牙其射十發十/中中皆同處補)大僕擅名(崔寔正論云永平建初之際/去戰未久官兵勁利有蔡太)
(僕之弩擅/名天下)谿子所出(淮南子云烏號之弓谿子之弩不/能無弦而射注曰南方谿子蠻夷)
(强弩/所出)徐州强弩(英雄記云王匡字公節輕財好施以任/俠聞辟大將軍何進府進使匡于徐州)
(發强弩五百西詣京/師㑹進敗匡還鄉里)冀州强弩(蔡邕豳州刺史議云豳/州突騎冀州强弩為天)
(下精兵四方有事未/嘗不取辦于二州)陷陣强敵(六韜云陷堅陣攻强敵/大黄參連弩大扶胥三)
(十六乗材士强/弩矛㦸為翼)張膽絶慮(尉繚子云兵如惣木弩如羊/角人人無不騰陵張膽絶乎)
(疑慮/補)踰水(六韜曰强弩長兵者/所以踰水戰也補)乗風(慎子云弩弱而増/髙者乗于風也)
五鼓皆張羊角四鼓視麾所指(軍令云弩獨前戰令五/鼔皆張羊角四鼓視麾)
(所/指)右手發機左手不知(吳越春/秋見上)三發衆潰(續漢書云虞/詡為武都太)
(守虜來攻城詡出戰使二十强弩/共射一人三發而三中虜衆潰)十發同處(華嶠後漢/書陳愍王)
(寵見/上)射六百步(戰國策/見前)射五十步(黒子云二步一木弩/必射五十步已上)
射三里(㑹稽典録云鍾離牧謂朱育曰大皇帝以中國/多騎欲得騎以當之然不若神鋒弩射三里貫)
(洞三四馬騎/敢近之乎)殺萬人(日南傳/見前)萬弩俱發(史記云龎涓追/孫臏臏度其暮)
(當至馬陵馬陵道狹而旁多阻隘可伏兵乃斫大樹白/而書之曰龎涓死于此樹之下于是令齊軍善射者萬)
(弩夾道而伏期日暮見火舉而俱發龎涓果夜至斫木/下見白書以火燭之讀未畢齊軍萬弩俱發魏軍大亂)
(龎涓自知智窮兵敗乃自頸曰遂成豎/子之名補案索隠曰豎子謂臏也附)千弩俱發(漢書/云李)
(陵至浚稽山與單于相值騎可三萬圍陵軍軍居兩山/間以大車為營陵引士出營外為陳前行持㦸盾後行)
(持弓弩虜見漢軍少直前就營陵/搏戰攻之千弩俱發應弦而倒)千張前登(英雄記云/袁紹擊公)
(孫瓚先令麴義領精兵八/百强弩千張以為前登)一張為備(謝承後漢書曰髙/帝在平城為胡所)
(困一人俱角/弩一張為備)持滿外鄉(漢書匈奴傳云冒頓縱兵三十/餘萬騎圍髙帝于白登七日漢)
(兵中外不得相救餉匈奴騎其西方盡白東方盡駹北/方盡驪南方盡騂馬髙帝乃使使間厚遺閼氏閼氏乃)
(謂冒頓曰兩主不相困今得漢地單于終非能居之且/漢主有神單于察之冒頓與韓信將王黄趙利期而兵)
(久不來疑其與漢有謀亦取閼氏之言乃開圍一角于/是髙皇帝令士皆持滿傳矢外鄉從解角直出得與大)
(軍合而冒頓遂引兵/去漢亦引兵罷補)持强並發(後漢書耿純傳云時赤/眉青犢上江大槍鐵脛)
(五幡十餘萬衆並在射犬世祖引兵將擊之純軍在前/去衆營數里賊忽夜攻純雨射營中士多死傷純勒部)
(曲堅守不動選敢死二千人俱持强弩各傳三矢使銜/枚間行繞出賊後齊聲呼譟彊弩並發賊衆驚走補)
聞陳音善説(吳越春/秋見上)鄧芝性好(華陽國志云鄧芝征涪/陵見𤣥猿縁山芝性好)
(弩手自射猿中之猿拔其箭卷木葉塞/其創芝曰嘻吾違物之性其將死矣補)甘寧挾持(吳志/甘寧)
(少有氣力好遊俠招合輕薄少年為之渠帥羣聚/相隨挾持弓弩負毦帶鈴民聞鈴聲即知是寧補)嚴世
引射(晉陽秋云初宣王勒兵從闕下趣武庫當曹爽門/人逼車住爽妻劉怖出至㕔事謂帳下守督嚴世)
(曰公在外今兵起如何督曰夫人勿憂乃上門樓引弩/注箭欲發將孫謙在後牽止之曰天下事未可知如此)
(者三宣王遂/得過去補)太守負弩先驅(漢書霍去病為驃騎將軍/過河東河東太守郊迎負)
(弩先/驅)縣令負弩先驅(漢書司馬相如為中郎將建節往/使因巴蜀吏幣物以賂西南夷至)
(蜀太守以下郊迎縣令負/弩矢先驅蜀人以為寵補)弦斷矢激(續漢書云宋則子/年十歳與蒼頭共)
(弩射蒼頭弦斷矢激誤中之即死奴叩頭就誅/則察而恕潁川荀爽深以為美時人亦服焉□)忽禁不發
(王晉書云朱向拒魯賊于河南常所用/弩忽禁不發向知巳必敗後果被傷)疏勒煮弩(東觀/漢記)
(云耿恭在疏勒城救兵不至恭食盡窮困士卒乃煮/鎧弩食其觔革恭與士推誠同死生故無二心補)狄
道噉弩(朱勃表云西羌寇叛唯狄道為國固守/然民飢餓噉弩煮履宜救倒懸之急)枉矢西
流見之而驚(尚書帝命驗云王弩驚天下注曰秦野有/枉矢星形似弩其星西流天下見之而驚)
(呼/)其形如虵惡之因疾(風俗通云汲令應郴夏至日請/主簿杜宣賜酒時北壁上縣赤)
(弩照于杯中其形如虵宣惡之然不敢不飲因得病攻/治不差郴後知之過宣家問疾之由以為虵入腹中郴)
(遶㕔事思良久顧縣弩曰此是乎乃扶宣來于故處設/酒杯中致復有虵因謂宣曰此壁上弩影耳非有他怪)
(宣意解/病即瘳)
　　　箭四十八
夷牟作矢(世本云夷牟始作矢/注曰夷牟黄帝臣也)浮游作矢(孫卿/子)神名續
長(太公兵法云箭/之神名續長)附於矢星(春秋元命苞曰矢附於矢/星四射注曰四射四方射)
(之/也)妢胡之笴(周禮考工記曰燕之角荆之幹妢胡之笴/吳越之金錫此材之美也鄭注妢胡胡子)
(之國在楚旁/笴矢幹也)淇園之竹(東觀漢記云上拜寇恂為河内/太守恂移書屬縣講兵肄射伐)
(淇園之竹治/矢百餘萬)南山之竹(家語云子路見孔子子曰何好/對曰好長劍子曰以子所能加)
(之以學豈可及乎曰南山有竹不扶自直斬而用之射/達于犀革以此言之何用學為子曰括而羽之鏃而礪)
(之其入不/益深乎)董澤之蒲(左傳云秦晉楚戰楚熊負羈囚智/罃以歸智莊子以其族反之厨武)
(子御下軍之士多從之每射抽矢菆納諸厨子之房武/子怒曰非子之求而蒲之愛董澤之蒲可勝既乎杜注)
(云智罃莊子之子也菆好箭也側留反/房箭舍蒲可以為箭董澤在聞喜縣補)綦衞之箭(列子/云逢)
(䝉之弟子曰鴻超怒其妻而怖之引烏號之弓綦衞/之箭射其目注眸子而眶不睫矢墜地而塵不揚)淇
衞􁄸簵(淮南子云水激則悍矢激則逺夫栝淇衞􁄸簵/載以銀錫雖有薄縞之幨腐荷之矰然猶不能)
(獨射也假之觔角之力弓弩之/勢則貫兕甲而徑於革盾矣)八矢之法(周禮司弓矢/掌八矢之法)
(一曰枉二曰絜三曰殺四曰鍭五曰矰六曰茀七曰恒/八曰痹凡枉矢絜矢利火射用諸守城車戰殺矢鍭矢)
(用諸近射田獵矰矢茀矢用諸弋射恒矢痹矢用諸散/射此八矢者弓弩各有四焉葢枉殺矰恒弓所用也絜)
(鍭茀痹弩/所用也補)四鍭既鈞(詩云敦弓既堅四鍭既鈞舍矢既/均孔疏云鍭矢參停者也輕重鈞)
(停四矢皆然故/言四鍭既鈞補)金鏃(爾雅云金鏃/箭羽謂之鏃)竹矢(尚書曰垂之竹/矢在東房孔安)
(國注云垂舜共工所/為中法故傳寶之)青石(魏志云挹婁在扶餘東北千/餘里弓長四尺如弩括長八)
(寸青石/為鏃)燋銅(陳琳武庫賦云矢則申息肅慎􁄸簵空流/燋銅毒鐵簳鏃鳴鍭又博物志云交州山)
(夷名曰俚子弓長數尺箭長尺餘以燋/銅為鏑塗毒藥于鏑鋒中人即死附)赤莖白羽青莖
赤羽(六韜云陷堅陣强敵大黄㕘連弩飛鳬電景矢自/副注曰飛鳬赤莖白羽以鋼為首電景青莖赤羽)
(以鋼為首/皆矢名補)忘歸之矢(王昶江南檄云楚王張繁弱之弓/載忘歸之矢以射蛟兕于雲夢)
無前之矢(王昶江南檄云檡無/前之矢貫映日之甲)肅慎楛矢(國語云弩長/丈有咫肅慎)
(時之矢即/楛矢也)申息箘簵(陳琳武庫/賦見上)以威天下(周易見/前弓篇)可以
禦敵(釋名云矢指也言其有所指向迅疾也又謂之箭/前進也其本曰足矢形似木木以下為本本以根)
(為足也又謂之鏑鏑敵也可以禦敵也齊/人謂之鏃鏃族也言其所中皆族㓕也補)四方射(春秋/元命)
(苞見/前)激則逺(淮南子/見上)入益深(家語/見前)言皆滅(釋名/見上)發發相
及矢矢相屬(列子云善射者能令後鏃中前括發發相/及矢矢相屬前矢造準而無絶落後矢之)
(括猶衘弦視之若一焉注曰箭相連屬無絶落處前箭/著物後箭復中前箭而後所凑者猶銜弦視之如一物)
(之相連/也補)盧矢長三尺(三禮/圖)木矢長六尺(山海經云東海/之外有大人之)
(國郭璞注曰晉永嘉二年有鶖鳥集于始安縣南二十/里之鷔陂中民周虎張得之木矢貫之鐵鏃其長六尺)
(有半以箭計之其射者人/身應長一丈五六尺也補)彤矢(尚書文侯之/命見前弓篇)朱矢(博物/志見)
(前弓/篇)棘矢(張衡東京賦云桃弧棘矢所/發無臬飛礫雨散剛癉必斃)藥箭(英雄記云吕/布將兵向莒)
(藏霸等畏布登城上以藥箭亂射/中人馬布不能拔引還下邳補)火箭(魏畧云諸葛亮/攻郝昭于陳倉)
(以雲梯衝車臨城中昭以火/箭射之雲梯盡然人皆燒死)毒藥(東觀漢記云匈奴攻/金蒲城耿恭以毒藥)
(傅矢傳語匈奴曰漢家神箭其中創者必有異/因發彊弩射之虜中矢者視創皆沸並大驚)毒鐵(陳/琳)
(武庫賦/見上)來歙斷木(續漢書云來歙擊隗囂徑至畧陽斬/囂守將金梁因保其城囂大驚曰何)
(其神也乃悉兵數萬人圍畧陽斬山築堤激水灌城/歙與將士固死堅守矢盡乃發屋斷木以為箭補)陳
球羽矛(後漢書云陳球為零陵太守球到設方畧朞月/間賊虜消散而州兵朱葢等反與桂陽賊胡蘭)
(數萬人轉攻零陵零陵下溼編木為城不可守備郡中/惶恐掾史白遣家避難球怒曰太守分國虎符受任一)
(邦豈顧妻孥而沮國威重乎復言者斬乃悉内吏人老/弱與共城守弦大木為弓羽矛為矢引機發之逺射干)
(餘步多所殺傷賊復激流灌城球輒于内因地埶反決/水淹賊相拒十餘日不能下㑹中郎將度尚將救兵至)
(球募士卒與尚共破斬朱葢等/賜錢五十萬拜子一人為郎補)
　
　
　北堂書鈔卷一百二十五
欽定四庫全書
　北堂書鈔卷一百二十六
　　　　　　　　　　　唐　虞世南　撰
　　　　　　　　　　　明　陳禹謨　補註
　武功部十四
　　箭筒四十九　　　　　步叉五十
　　射桿五十一　　　　　柝五十二
　　鹿角五十三(附箛/槍)　　　攻具五十四
　　勒五十五　　　　　　鑣五十六
　　羈五十七(缺今/補)　　　　鞍五十八
　　障泥五十九　　　　　珂六十
　　鞭六十一
　　　箭筒四十九
仲秋獻箙獸皮為之(周禮云中秋獻矢服注云/箙盛矢器也以獸皮為之)棚所以
覆葢(詩義問云棚所以覆/矢也謂箭筒葢也)欗所以盛負(説文云欗所以/盛弩矢人所以)
(負/也)魚服(詩云象弭魚服鄭/箋云服矢服也)夏服(司馬相如子虚賦云楚/王乃駕馴駁之駟乗彫)
(玉之輿靡鬚之旃曵明月之珠旗建干將之雄㦸/左烏號之彫弓右夏服之勁箭注云服盛箭器補)童謡
箕服(周本紀云周宣王之時有童女謡曰檿弧箕服實/亡周國韋昭曰山桑曰檿弧弓也箕木名服矢房)
(也/補)鬼偷箭筒(集異記云丹陽張承先有一鬼為張偷得/一箭云慎勿至新亭射此三井陶家物也)
　　　步叉五十
矢房　箭舍(並左傳見/前箭篇)帶箭(釋名云步叉人所帶以箭/叉其中也馬上曰鞬鞬建)
(也弓矢並建立/其中也續補)建弓(見/上)金步叉(趙書云石虎破劉曜獲/馬二百疋金銀步叉弓)
(鞬三十/具續補)銀步叉(見/上)
　　　射桿五十一
朱韋為之所以逐弦(三禮圖云檖者臂桿以朱韋/為之謂之檖者所以遂弦也)桓公
脱桿(管子云桓公弋管仲隰朋朝/公望二子㢮弓脱桿而迎之)后羿引桿(括地圖云/羿年五嵗)
(父母與入山其母置之大樹下羿為山間所養年二十/能習弓矢仰天歎曰我將射逺方矢至吾門止引桿即)
(射矢果至羿門/羿隨矢去補)
　　　柝五十二
重門擊柝(繫詞重門擊析以/待暴客葢取諸豫)周廬擊柝(漢舊儀云中宫/衞官城門擊刁)
(斗傳五夜衞士/周廬擊木柝)函谷擊柝(張衝東京賦云函闗擊柝于/東西朝廷顛覆而莫持補)
不識擊刁斗(漢書李廣徙為隴西北地雁門雲中太守/武帝即位左右言廣名將也由是入為未)
(央衞尉而程不識時亦為長樂衞尉不識故與廣俱以/邊太守將屯及出擊胡而廣行無部曲行陣就善水草)
(頓舍人人自便不擊刁斗自衞幕府省文書然亦逺斥/候未嘗遇害程不識正部曲行伍營陣擊刁斗吏治軍)
(簿至明軍不得自便不識曰李將軍極簡易然虜卒犯/之無以禁而其士亦佚樂為之死我軍雖煩擾虜亦不)
(得犯我是時漢邊郡李廣程不識為名將/然匈奴畏廣士卒多樂從而苦程不識補)宫門擊刁斗
(漢舊儀/見上)
　　　鹿角五十三(附箛/槍)
燒鹿角(魏志云夏侯淵拜征西將軍劉備軍陽平闗淵/率諸將拒之相守連年次年正月備夜燒圍鹿)
(角淵使張郃䕶東圍自將輕兵䕶南圍備挑郃/戰郃軍不利淵分所將兵半助郃為郃所襲補)拔鹿角
(江表傳云曹公出濡須號步騎四十萬臨江飲馬孫權/率衆七萬應之使甘寧領三千人為前都督權密敕寧)
(使夜入魏軍寧乃選手下健兒百餘人徑詣曹公營下/使拔鹿角踰壘入營斬得數十級北軍驚駭鼓噪舉火)
(如星寧已還入營作鼓吹稱萬嵗因夜見權權喜曰足/以驚駭老子否聊以觀卿膽耳即賜絹千疋刀百口權)
(曰孟德有張遼孤有興霸足/相敵也補案寧字興霸附)鹿角為營(晉惠帝起居注/曰王浚追石軍)
(于斥丘超持重不/與戰以鹿角為營)露布竹箛(蔡謨與何驃騎書云今令/數百步内皆見露布竹箛)
(如蝟毛賊不能飛/何得卒至耶補)馬槍斷巷(謝靈運自理表云星言奔/馳歸骨陛下及經山隂防)
(衞彰赫彭排馬槍斷截衢巷偵邏縱/横戈甲竟道不知㣲臣罪為何事補)
　　　攻具五十四
起衝車以臨城(魏畧郝昭/見前箭篇)作雲車以攻城(車頴秦書云/茍萇圍襄陽)
(作飛雲車以/攻城克之)大木拒敵(説文云旝建大木置石其上發/為機以拒敵也春秋傳曰旝動)
(而鼓詩曰其/旝如林補)彭排禦攻(釋名云彭排彭旁也/在旁排敵禦攻也)造石車(魏/志)
(云太祖與袁紹官渡合戰太祖軍不利復壁紹為髙櫓/起土山射營中營中皆䝉楯衆大懼太祖乃為發石車)
(擊紹樓皆破紹衆/號為霹靂車補)建神鈎(陳琳武庫賦序云回天軍于/易水之陽迺建雲梯神鈎之)
(具/)公輸九設墨子距之(墨子云墨子自齊至郢見楚王/楚王曰公輸般為我雲梯取宋)
(矣墨子乃見公輸般墨子解帶為城以牒為械公輸般/九設攻城之機變墨子九距之公輸般之攻械盡墨子)
(之守圍有餘公輸般詘而/曰吾知所以距子矣補)雲梯逺望(六韜云凡三軍行/師令衆旦則有雲)
(梯逺望夜則/有雲火萬炬)雲梯煙浮(劉子云雲梯煙浮魯生之巧補/案魯攻宋城使魯般造雲梯)
通紫電過三埵(陳琳武庫賦云其攻也則飛/梯臨雲上通紫電下過三埵)
　　　勒五十五
身毒瑪瑙(西京雜記云武帝時身毒國獻連環羈皆以/白玉作之瑪瑙石為勒白光琉璃為鞍鞍在)
(暗室中常照耀十/餘丈如晝日補)乾羅金銀(述異記云乾羅者慕容廆/之十世祖也著金銀𥜗鎧)
(乗白馬金銀鞍勒自天而降又説苑云田子方度西河/造翟璜翟璜乗軒車載華葢金銀之勒駟馬八十乗)
諸王純黒(東觀漢記明德馬皇后時諸王入問起居上/望車騎鞍皆純黒無金銀采飾以白太后各)
(賜錢五百萬之案范後漢書云廣平鉅鹿樂成王車騎/朴素無金銀  飾帝以白太后太后即賜錢各五百萬)
(補/)富者金琅(鹽鐵論云古者庶人賤騎繩控革鞮皮薦/而已及其後革鞍氂成鐵鑣不飾今富者)
(􁴵耳銀鑷􁀙黄金琅勒/罽繡弇汙垂珥胡鮮補)美其華采(魏文帝瑪瑙勒賦序/云瑪瑙玉屬出自西)
(域文理交錯有似馬腦或以繫頸或以飾/勒文帝美其華采命陳琳王粲賦之補)煥若羅星(陳/琳)
(馬腦勒賦云夫珍物寄中山之崇岡稟金德之靈施含/白虎之華章扇朔方之𤣥氣喜南離之焱陽歙中區之)
(黄采曜東夏之純蒼苞五色之明麗配皎日之流光内/照浮景外鮮文繁竒章異采灼爍其間爾乃籍彼朱罽)
(華勒用成駢居列/跱煥若羅星補)
　　　鑣五十六
龍馬揚鑣(黄伯仁龍馬頌云揚鸞/鑣兮揮紅沫之幡飄)駮馬銜鑣(董子曉乗/輿駮馬賦)
(云驅觀若斯氣勢雲/披銜金鑣著玉羈)象鑣(後漢書云禮制大亂兵革並/作上下無法諸侯陪臣山楶)
(藻棁降及戰國奢僭益熾削滅禮籍葢惡有害巳之語/競修竒麗之服飾以輿馬文罽玉纓象鑣金鞌以相夸)
(上爭錐刀之利/殺人若刈草補)鐵鑣(鹽鐵論見/前勒篇)
　　　羈五十七(缺今/補)
馬絡(説文云羈/馬絡頭也)馬紲(杜預注左傳云羈馬紲也也案左/傳云晉公子重耳之及難  秦伯)
(納之及河子犯以璧授公子曰臣負羈紲/從君巡于天下臣之罪甚多矣請由此亡)飾以金羈(傅/𤣥)
(良馬賦云飾以金羈申以/玉纓結以輕軒節以和鈴)馬飾金羈(曹植遊俠篇云白/馬飾金羈連翩西)
(北馳借問誰家/子幽并遊俠兒)路失羈靽(吳時外國傳云加營國王好/馬月支賈人常以舶載馬到)
(加營國國王悉為售之若于路失羈/靽但將頭皮示王王亦售其半價)騎斷羈勒(世語云/愍懐太)
(子好卑雞小馬小牛置田舍/令左右騎斷羈勒令墜馬)金羈(傅𤣥良馬賦云金羈/在首發以明珂鏤鞍)
(采䩸織/防含華)玉羈(古今樂錄云襄陽銅鞮歌曰龍馬紫金鞍/翠毛白玉羈照曜雙岩下知是襄陽兒)
孰負羈靮(韓詩外傳云昔衞獻公走反國及郊將班邑/干從者而後入太史栁莊曰如皆守社稷則)
(孰負羈靮而從如皆從亡則孰守社/稷君反國而復為私也無乃不可乎)剪落羈靮(摯虞逸/驥詩云)
(逸驥無鑣轡騰陸從長川/剪落就羈靮飛軒躡雲煙)銜羈之馬(杜夷曰銜羈之馬/伏櫪之駒莫不思)
(平原曠澤/翹尾而馳)羈絏之僕(左傳云初晉侯之豎頭須守藏者/也其出也竊藏以逃盡用以求納)
(之及入求見公辭焉以沐謂僕人曰沐則心覆心覆則/圖反宜吾不得見也居者為社稷之守行者為羈絏之)
(僕其亦可也何必罪居者國君而讐匹夫懼者甚衆矣/僕人以告公遽見之  案豎左右小吏頭須一曰里鳬)
(須心主謀畫既覆/則所謀者亦反)
　　　鞍五十八
青葢金鞍(張華詩云青/葢覆金鞍)白馬銀鞍(見前/勒篇)琉璃鞍(西京雜/記見前)
(勒/篇)髙橋(魏百官名云紫菆/題頭髙橋鞍一具)純黒(東觀漢記/見前勒篇)刀斫馬鞍(吳/録)
(云孫權駐軍宣城有賊數千人卒至權始得上馬而賊/鋒忽已交左右賊以刀斫中馬鞍得衆將擁衞而脱)
手舉馬鞍(魏志云許禇從討韓遂馬超于潼闗太祖將/北渡臨濟河先渡兵獨與禇及虎士百餘人)
(留南岸斷後超將步騎萬餘人來奔太祖軍矢下如雨/禇白太祖賊來多今兵渡已盡宜去濟船船重欲没禇)
(斬攀船者左手舉馬鞍蔽太祖船工為/流矢所中死禇右手並泝船僅乃得渡)誤取它鞍罪當
死(漢書云許廣漢昌邑人時為漢昌邑王郎中從武帝/上甘泉誤取它郎鞍以被馬發覺罪當死有詔下蠶)
(室/)鼠齧馬鞍懼必死(魏志云太祖馬鞍在庫而為鼠所/齧吏懼必死鄧哀王冲以刀穿單)
(衣若鼠齧者謬有愁色太祖問之冲曰俗以鼠齧衣者/其主不祥太祖曰此妄言耳無所苦也俄而庫吏以齧)
(鞍聞太祖笑曰兒衣在側尚/齧况鞍縣在柱乎一無所問)
　　　鄣泥五十九
罽繡弇汙(見前/勒篇)萬歳鄣泥(魏百官名云黄地金縷/織成萬嵗鄣泥一具)豹皮
鄣泥(晉書云韓友廬江舒人舒縣廷掾王睦病卒死已/復魄友為筮之令以丹畫版作日月置牀頭又以)
(豹皮馬鄣泥/卧上立愈)連錢鄣泥(晉書云王濟善解馬性嘗乗一/馬著連乾鄣泥前有水終不肯)
(渡王濟云此必是惜鄣泥使人解去馬即渡水故杜預/謂濟有馬癖  案時洛京地甚貴濟買地為馬埒編錢)
(滿之時人謂/為金溝補)
　　　珂六十
明珂(傳𤣥馳射賦云明/珂景服華珥朱鮮)玉珂(張華輕薄篇云文軒/樹羽葢乗馬佩玉珂)鏤金
華(西京雜記云武帝時長安始盛飾鞍馬競加雕鏤或/一馬之飾直百金皆以南海白蜃為珂紫金為華補)
耀珊瑚(傳𤣥樂府豫章行云輕/裘綴孔翠明珂耀珊瑚)
　　　鞭六十一
施象牙(張華輕薄篇云横簪/刻玳瑁長鞭施象牙)飾珊瑚(涼州記云咸寧二/年發張駿冢得鞭)
(乃飾以/珊瑚者)飾箠獻吳(吳㑹分地記云六山者勾踐于此山/鑄銅銅不鑠則埋之上生馬箠勾踐)
(遣使者移于南社種/之飾為馬箠獻于吳)書鞭為賦(魏文帝臨渦賦云余從/上乗馬過渦水徜徉髙)
(樹之下駐馬書/鞭為臨渦賦)以鞭拄地(異苑云昔有人乗馬山行遥/望二老翁相對摴蒲遂造焉)
(以策拄地而觀之自謂俄頃視其馬/鞭摧然已爛顧其馬骸骨枮朽矣)以鞭藏刃(江表傳/云費禕)
(為大將軍恣性汎愛信任太過張嶷書戒之曰昔岑彭/率師來歙杖節咸見害于刺客今明將軍位尊權重宜)
(鑒前事少以為警後禕持節行酒醉魏降人/郭修以鞭藏小刃刺禕禕至數日而薨補)執鞭(左傳/云晉)
(公子重耳對楚子曰左執鞭弭/右屬櫜鞬以與君周旋續補)投策(公羊傳云陽虎將/殺季孫于蒲圃陽)
(虎之出也使臨南御之陽越者陽虎之從弟也為右諸/陽之從者車數十乗至于孟衢臨南投策而墜之陽越)
(下取策臨南駷馬而由乎孟氏陽虎從而射之矢著于/莊門然而甲起于琴如弑不成却反舍于郊皆説然息)
(續/補)晉金馬鞭(世説云王敦在姑熟晉明帝出看敦覺追/帝帝以金馬鞭與客姥追者問姥姥云去)
(已久矣續補案晉書王敦將舉兵内向帝密知之乃乗/巴滇駿馬㣲行至于湖隂察敦營壘而出有軍士疑帝)
(非常人又敦正晝寢夢日環其城驚起曰此必黄鬚鮮/卑奴來也帝母荀氏燕代人帝狀類外氏鬚黄敦故謂)
(帝云于是使五騎物色追帝帝亦馳去馬有遣糞輒以/水灌之見逆旅賣食嫗以七寶鞭與之曰後有騎來可)
(以此示也俄而追者至問嫗嫗曰去已逺矣因以鞭示/之五騎傳玩稽留遂久又見馬糞冷以為信逺而止不)
(追帝僅而/獲免附)越銅馬箠(吳㑹分地/記見上)齊刑(孔叢子云刑以齊/民譬之以御則鞭)
(策也/續補)占夢(夢書云占夢得鞭/策欲有使也續補)
　
　
　
　
　
　
　
　
　
　
　
　
　
　
　北堂書鈔卷一百二十六
欽定四庫全書
　北堂書鈔卷一百二十七
　　　　　　　　　　　唐　虞世南　撰
　　　　　　　　　　　明　陳禹謨　補註
　衣冠部一
　　冠一　　　　　　　　冕二
　　弁三　　　　　　　　幘四
　　纓五　　　　　　　　簪六
　　貂七　　　　　　　　巾八
　　帽九
　　　冠一
冠􁀙持髪(白虎通云所以有冠者􁀙也所以􁀙持其髪/也人懐五常莫不貴徳示成禮有修飾首别)
(成人/也補)制冠以飾首(見/上)作冠以自表(莊子天下篇云不累/于俗不飾于物不苟)
(于人不忮于衆願天下之安寧以活民命人我之養畢/足而止以此白心古之道術有在于是者宋鈃尹文聞)
(其風而悦之作為華/山之冠以自表補)居髙無忘危在上無忘敬(傅𤣥冠/銘云居)
(高無忘危在上無忘/敬懼則安敬則正補)縞冠𤣥武(禮記云縞冠𤣥武子姓/之冠也縞冠素紕既祥)
(之冠也𤣥冠縞/武不齒之服也)𤣥冠組纓(禮記云𤣥冠朱組纓天子之/冠也緇布冠繢緌諸侯之冠)
(也𤣥冠丹組纓諸侯之齊冠/也𤣥冠綦組纓士之齊冠也)進賢三梁(蔡邕獨斷云天/子冠通天冠諸)
(侯王冠逺遊冠公侯冠進賢冠公王三梁卿大夫尚書/二千石愽士冠兩梁千石六百石以下至小吏冠一梁)
(天子公卿特進朝侯祀/天地明堂皆冠平冕補)小吏一梁(見/上)通天金顔(徐爰釋/問云通)
(天冠金博山/蟬謂之金顔)大冠金璫(董巴輿服志云武冠一名武弁/大冠諸武官冠之侍中中常侍)
(加黄金璫附蟬為文貂/尾為飾謂之惠文冠)建華(三禮圖云建華冠祠天地/五郊八佾舞人之所服也)
却非(續漢書輿服志却非冠似/長冠宫殿間僕射冠之)方山(三禮圖云五采方/山冠各以其彩名)
(為冠禮廟天子八佾/樂五行舞人所服)兩角(晉諸侯贊云劉暾為侍御史/修復庫事及軍器白上云郭)
(章豪强輕暾小官上呵暾曰我不能截君/角以侍御史著法冠有兩角故上云云)哀公問冠于
孔子(家語云哀公問孔子曰昔舜何冠孔子不對公曰/有問于子不對何也對曰舜之為君好生惡殺任)
(賢授能賢君舍是不遵/而冠是問是以緩對補)趙王使制(桓子新論云魏牟見/趙王王方使冠工制)
(冠於前問治國於牟對曰大王誠能重國若此二尺縰/則國治且安王曰社稷至重而比之二尺縰何也牟曰)
(大王制冠不使親近而必求良/工者非為其敗縰而冠不成歟)莊王觟冠(淮南子云楚/荘王好觟冠)
(楚國傚之注曰觟冠/今力士冠胡瓦切補)以竹皮作之(後漢輿服志云長冠/一曰齊冠高七寸廣)
(三寸促漆纚為之制如板以竹為裏初/高祖微時以竹皮為之謂之劉氏冠補)促漆纚為之(見/上)
天子通天冠諸侯冠逺遊(並見/上)公卿冠委(蔡邕獨斷云/鄉射行禮公)
(卿冠/委補)洗馬冠高山(續漢書輿服志云安帝立皇太子令/謁高祖廟大夫從冠兩梁進賢洗馬)
(冠高/山)執法服獬豸(乂云法冠一曰柱後髙五寸以纚為/展筩鐵柱卷執法者服之或謂之獬)
(豸/冠)獄吏冠惠文(漢書云秦獄法吏冠柱後惠文冠如淳/注曰惠蟬也冠細如蟬翅今御史冠是)
(也/)舞者冠章華(袁氏要畧云大禹樂/祀天舞者冠章華)監門披燕尾(後漢/輿服)
(志云却非冠制以長冠下促宫殿門吏僕射/冠之負赤幡青翅燕尾諸僕射幡皆如是)羽林加鶡
尾(又云羽林左右監皆冠鶡冠按武冠以/青絲為緄加䨇鶡尾䜿左右為鶡冠補)術氏冠趙王
服之(三禮圖云術氏冠/趙武靈王好服之)雖弊加之於首(六韜云冠雖弊/禮加之于首履)
(雖新法踐/之于地補)雖弊弗以苴履(賈誼新書云履雖鮮弗以/加枕冠雖弊弗以苴履補)
　　　冕二
祭服曰冕(釋名曰祭服曰冕冕猶俛也俛平直貌亦/言文也𤣥上纁下前後垂珠有文飾也補)所
以蔽明(大戴禮云古者冕而/前旒所以蔽明也)前後邃延(玉藻云天子玉/藻十有二旒前)
(後䆳延龍/卷以祭補)前後垂珠(釋名/見上)戴冕藻(禮記云戴冕藻十有/二旒則天數也鄭注)
(云天之大數/不過十二也)則天數(見/上)虞皇(禮記云冕有虞曰皇夏曰/収商曰􁇥王制又云有虞)
(氏皇而祭深/衣而養老)夏収(白虎通云禮曰周冕而祭又曰殷􁇥/夏収而祭此三代宗廟之冠也十一)
(月之時陽氣冕仰黄泉之下萬物被施前冕而後仰故/謂之冕謂之詡者十二月之時施氣受化詡張而後得)
(牙故謂之詡謂之収者十三月之時氣収本舉生萬物/而達出之故謂之収冕仰不同故前後乖也詡張故萌)
(大時物亦芽萌大也収而達故前/葱大者在後時物亦前葱也補)殷􁇥(見/上)周冕(禮記云/周人冕)
(而祭𤣥衣/而養老)祀上帝則裘冕(周禮司服職云王之吉服祀/昊天上帝則服大裘而冕祀)
(五帝亦如之享先王則衮冕享先公鄉射則鷩冕祀四/望山川則毳冕祭社稷五祀則希冕祭羣小祀則𤣥冕)
(補注裘羔/裘也附)享先王則衮冕(見上注云衮/卷龍衣也補)享先公則鷩冕
(見上注云鷩裨衣也補/案鷩必滅切又府弊切)祀四望則毳冕(見上注云毳/罽衣也補)祭
社稷則希冕(見上注云希讀為絺/或作黹字之誤也補)祭羣小則𤣥冕(見上/注云)
(𤣥者衣無文裳刺黻而已是以/謂𤣥焉凡冕服皆𤣥衣纁裳補)拔本塞源(左傳曰王使/詹桓伯辭于)
(晉曰我於伯父猶衣服之冠冕水木之有本源民人之/有謀主伯父若裂冠毀冕拔本塞源專棄謀主雖戎狄)
(其何有余/一人補)衮冕執玉(家語子路問於孔子曰有人于此/披褐而懐玉如何子曰國無道隱)
(名可也國有道則/冠冕而執玉補)
　　　弁三
弁㑹玉璂(周禮弁師職云王之皮弁㑹五采玉璂鄭註/云㑹縫中也璂讀如薄借綦之綦綦結也皮)
(弁之縫中毎結五采玉/十二以為飾謂之綦)皮弁素積(郊特牲云三王共皮/弁素積鄭注云所不)
(易于/先代)皮弁告朔(家語云諸侯以皮/弁告朔于太廟)弁治民(左傳云天王/使劉定公勞)
(趙文子于潁館于雒汭劉子曰美哉禹功明德逺矣微/禹吾其魚乎吾與子弁冕端委以治民臨諸侯禹之力)
(也子盍亦逺績禹功而大庇民乎對曰老夫罪戾是懼/焉能恤逺吾儕偷食朝不謀夕何其長也劉子歸以語)
(王曰諺所謂老将知而耄/及之者其趙孟之謂乎補)㑹弁(詩有匪君子/㑹弁如星)爵弁(董巴/輿服)
(志云爵弁一名冕廣八寸長二尺二/寸如爵形前小後大繒其上似爵補)眡朝皮弁服(周禮/司服)
(職鄭注云眡朝/内外朝之事)兵事韋弁服(又云凡兵事韋弁服鄭注/云韋弁以韎韋為弁又以)
(為衣/裳也)凶事服弁服(又云凡凶事服弁服鄭注云/服弁喪冠也其服斬衰齊衰)弔事弁
絰服(又云凡弔事弁絰服鄭注云弁/絰者如爵弁而素加環絰也)
　　　幘四
執事所服(應劭漢官儀幘古者卑賤執事不冠者之所/服也又董仲舒止雨書曰執事者皆赤幘如)
(不冠者之/所服也補)元帝始進(蔡邕獨斷云漢元帝額有壮髪不/欲使人見始進幘服之羣臣皆隨)
(焉/)吉日進御(蔡邕雜章云陛下今月吉日加元服進御/幘臣等不勝鳬藻謹奉牛一頭酒九鍾)
東耕改服幘(趙書云裴憲撰東耕儀中書令徐/光奏議以東耕儀親耕宜改服幘)謁者着
湘幘(應劭漢官儀云謁/者着湘幘大冠)謁者持赤幘(益部耆舊傳云何/汝為謁者持赤幘)
(同僚問之曰日當/食至晡日果食)從者白衣幘(後漢書云成帝好微行/從者多至十餘人少五)
(六人皆白/衣湘幘)力士黄衣幘(又云王莽造華蓋九重駕六/馬力士百人皆黄衣幘御之)綠
幘(蔡邕獨斷云漢武帝幸館陶公主/家召見董偃偃着青褠綠幘)紫幘(録異傳云馬成/病死已一日半)
(復得生云上天見/一人着紫幘而坐)黑幘(謝承後漢書云蔡祖為揚州/刺史黒幘毁壊不復改易)赤
幘(東觀漢記云光武初起義兵/軍士持弓弩皆着縫衣赤幘)婢幘(後漢書云梁冀易/輿服之制作平上)
(軿車婢幘狹冠折上/巾擁身扇狐尾單衣)幘然後見(東觀漢記云馬援外類/倜儻簡易而内重禮事)
(寡嫂雖在閫内必幘然後見也案范曄後漢書馬援傳/云援三兄况余員並有才能援年十二而孤少有大志)
(諸兄奇之嘗受齊詩意不能守章句乃辭况欲就邊郡/田牧况曰汝大才當晚成良工不示人以朴且從所好)
(㑹况卒援行服朞年不離墓/所敬事寡嫂不冠不入廬補)幘不復改(謝承後漢書/蔡祖見上)
　　　纓五
見􁊝胡之制作纓𬎼之飾(後漢輿服志云後世聖人見/鳥獸有冠角􁊝胡之制遂作)
(冠冕纓𬎼以為/首飾凡十二章)朱組纓(禮記見/前冠篇)青組纓(儀禮士冠禮云/緇布冠缺項青)
(組纓屬/于缺)皂纓(尉繚子云天子𤣥冠𤣥纓諸侯/素纓士大夫以下皆皂冠皂纓)葛纓(崔駰/達指)
(云有事則蹇裳而濡足挂/冠不傾無事則葛纓爾)飛羽(漢舊儀云乘輿冠/高山冠飛羽之纓)蟬翼
(徐幹齊都賦云纎纚細纓輕/配蟬翼自尊及卑須此元服)放敶組纓(楚辭云士女雜/坐亂而不分些)
(放敶組纓班其相紛些注云言男女共坐除去威/嚴放其冠纓舒敶印綬班然相亂不可整理補)纎纚
細纓(徐幹齊都/賦見上)美人絶纓(説苑云楚莊王賜羣臣酒日/暮酒酣燈滅有引美人之衣)
(者美人爰絶其冠纓而告王取火来上視絶纓者王曰/賜人酒使醉失禮奈何欲顯婦人之節而辱士乎乃命)
(左右曰今日與寡人飲不絶纓者不歡羣臣/百餘皆絶去其冠纓而上火卒盡歡而罷)子路結纓
(左傳云石乞盂黶敵子路以戈擊之斷/纓子路曰君子死冠不免結纓而死)
　　　簪六
笄者今之簪(儀禮士冠禮云皮弁笄鄭注云笄/今之簪有笄者屈組為紘垂為飾)簪者已
之尊(夣書云簪為身簪者巳之尊/也夣着好簪身之喜歡也)鳳凰簪(後漢書輿服/志云太皇太)
(后皇太后入廟服紺上皁下蠶青上縹下皆深衣制隠/領袖緣以絛翦氂蔮簪珥耳璫垂珠簪以瑇瑁為擿長)
(一尺端為華勝上為鳳凰爵以翡翠為毛羽下有白珠/垂黄金鑷左右一横簪之以安蔮結諸簪珥皆同制其)
(擿有等/級焉補)玳瑁簪(班固與竇憲牋曰將軍哀憐賜以玉躬/所喜玳瑁簪絳紈單衣以魯縞之質被)
(服鸞鳳/之彩飾)黑犀簪(班固與弟超書令遺/仲叔玳瑁黒犀簪)翡翠簪(後漢書輿/服志見上)
通犀簪(江表傳云魏文帝遣使于吳求通犀簪羣臣曰/貢有常典魏所求非法宜勿與孫權曰彼在諒)
(闇之中而所求若此寧可/復與言禮皆備以付使補)垂珠簪(後漢書輿/服志見上)夏禹簪不
顧(鹽鐵論云禹治洪水身親其勞澤行路宿過門/不入當此之時簪墮不掇冠挂不顧而暇耕乎)周主
求之三日不得(韓子云周主亡玉簪令吏求之三日不/能得也周主令人求而得之家人之屋)
(間周主曰吾知吏之不事事也求簪三日不得之吾令/人求之不移日而得之於是吏皆聳懼以為君神明也)
趙相誘楚(史記云趙相平原君/使楚誘楚為玳瑁簪)楚相駭齊(淮南子曰楚/将子發好伎)
(道之士有善為偷者往見子發子發禮之無幾何齊伐/楚子發将軍當之兵三却齊師逾强于是善偷者夜出)
(取幘明夕取枕明夕又取簪悉歸之齊師大駭今夕不/去楚軍恐取吾首還師而去之故伎無細能無薄在人)
(君用之/也補)班固遺仲叔(班固與弟/超書見上)張華遺慕容(晉書云慕/容廆幼而)
(魁岸美姿貌身長八尺雄傑有大度安北將軍張華雅/有知人之鍳廆童丱時往謁之華甚嘆異謂曰君至長)
(必為命世之器匡難濟時者也因以所服簪幘遺廆結/殷勤而别涉歸死其弟耐簒位將謀殺廆廆亡潛以避)
(禍後國人殺耐/迎廆立之補)
　　　貂七
貂璫表弁(應璩詩云當宁㧾庶事縣鞀垂/法憲脱珥且納言貂璫表武弁)貂羽附蟬(漢/書)
(云燕刺王旦招來郡國姦人賦歛銅鐵作甲兵數閲其/車騎材官卒建旌旗鼓車旄頭先敺郎中侍從者着貂)
(羽黄金/附蟬補)戴金貂之飾(漢書谷永對策云昔龍筦納言而/帝命惟允四輔既備成王靡有過)
(事誠勅正左右齊栗之臣戴金貂之飾執常伯之職者/皆使學先王之道知君臣之義濟濟謹孚無敖戯驕恣)
(之過則左右肅艾羣/僚仰法化流四方補)假貂璫之飾(後漢書朱穆上疏曰/建武以後乃悉用宦)
(者自延平以來浸益貴盛假/貂璫之飾處常伯之任)貂蟬充盈(漢書劉向上封曰/今王氏一姓中乘)
(朱輪華轂者二十三人/皆青紫貂蟬充盈幄内)金貂連映(庾闡三都賦云金/貂連映鳴珮鏘鏘)貂
璫煌煌(三輔决錄云杜陵韋伯考鬻書力養/親既登常伯貂璫煌煌承事尤謹補)金貂炯炯
(潘岳秋興賦云登春臺/之熈熈珥金貂之炯炯)
　　　巾八
承露(方言云兩複結謂之幘巾或/謂之承露巾或謂之覆髪巾)遇雨(郭林宗别傳云/林宗嘗行陳梁)
(間遇雨故其巾一角玷而折二國學士着巾/莫不折其角云作林宗巾其見儀則如此補)穿頂(束晳/近逰)
(賦云戴穿/頂之踈巾)折角(郭林宗别/傳見上)絳巾(東觀漢記云耿純率宗/族賓客二千餘人皆衣)
(縑䄡䄖絳衣絳巾奉迎世祖世/祖拜純為前將軍封耿鄉侯補)白巾(漢書云朱博遷琅/邪太守齊部舒緩)
(養名博新視事右曹掾史皆移病卧意問其故對言惶/恐故事二千石新到輒遣吏存問致  迺敢起就職)
(奮髯抵几曰觀齊兒欲以此為俗耶迺召見諸曹史書/佐及縣大吏選視其可用者出教置之皆斥罷諸病吏)
(白巾走出府門郡中大驚補案師古曰齊部舒緩養名/言齊人之俗其性遲緩多自髙大以養名聲也移病謂)
(移書言/病也附)幅巾而㞐(東觀漢記云昔更始以鮑永行大將/軍更始没永與馮欽共罷兵幅巾而)
(㞐後歸世祖傅子云漢末王/公多委王服以幅巾為飾)飾巾待終(後漢書陳實傳/云大將軍何進)
(司徒袁隗遣人敦實欲特表以不次之位實/乃謝使者曰實久絶人事飾巾待終而已補)鄭𤣥幅巾
(鄭𤣥别傳云大將軍何進禮待甚優/𤣥不受朝服惟服幅巾一宿而去)孔融秃巾(後漢書/曹操既)
(嫌忌孔融令丞相軍謀祭酒路粹枉状奏融/云位為九列不遵朝議秃巾微行唐突宫掖)蔡琰清辨
曹操賜之(後漢列女傳云陳留董祀妻者同郡蔡邕之/女也名琰字文姬博學有才辨乂妙于音律)
(適河東衛仲道夫亡無子歸寧于家興平中天下喪亂/文姬為胡騎所獲沒于南匈奴左賢王在胡中十二年)
(生二子曹操素與邕善痛其無嗣乃遣使者以金璧贖/之而重嫁于祀祀為屯田都尉犯法當死文姬詣曹操)
(請之時公卿名士及逺方使驛坐者滿堂操謂賓客曰/蔡伯喈女在外今為諸君見之及文姬進蓬首徒行叩)
(頭請罪音辭清辯㫖甚酸哀衆皆為改容操曰誠實相/矜然文状已去奈何文姬曰明公廐馬萬匹虎士成林)
(何惜疾足一騎而不濟垂死之命乎操感其/言乃追原祀罪時旦寒賜以頭巾履襪補)徐原慷慨
吕岱賜之(吳志云大司馬吕岱親近吳郡徐原慷慨/有才志岱知其可成賜巾褠與共言論)
　　　帽九
引四角(束晳近遊賦云帽引四/角之縫裙有三條之殺)裁兩段(魏文帝與劉曄/書曰劉生帽裁)
(兩段不長有/似里人之服)戴翠帽(張衡西京賦云天子乃駕雕軫六/駿駮戴翠㡌倚金較璿弁玉纓遺)
(光儵/□補)脱翠帽(吳志云陸遜破曹休休於/石亭還上脱翠㡌以賜遜)幼安着皂(魏志/云管)
(寧字幼安在家/常著皂㡌布衣)盛公帽(荆州記曰桓公遊於靈溪劉盛/公練㡌以杖荷屐與桓語語畢)
(負荷/而去)車師脱帽乞降(後漢耿秉傳云詔秉與奉車都尉/竇固合兵萬四千騎出白山擊車)
(師車師有後王前王秉議先赴後王後王安得震怖從/數百騎出迎秉而固司馬蘇安欲全功歸固即馳謂安)
(得曰漢貴將獨有奉車都尉天子姊壻爵為通侯當先/降之安得乃還秉大怒被甲上馬麾其精騎徑造固壁)
(言曰車師王降訖今不至請往梟其首固大驚曰且止/將敗事秉厲聲曰受降如受敵遂馳赴之安得惶恐走)
(出門脱帽抱馬足降補案東/觀漢記云脱帽趨馬蹏也附)單于脱帽稽顙(魏志云裴/潛為代郡)
(太守烏凡王及其大人凡四人各自稱單于專制郡事/前太守莫能治正太祖欲授潛精兵以鎮討之潛辭曰)
(代郡户口殷衆士馬控弦動有萬數單于自知放横日/久内不自安今多將兵往必懼而拒境少將則不見惮)
(宜以計謀圖之不可以兵威迫也遂單車之郡/單于驚喜潛撫之以靜單于以下脱帽稽顙補)
　
　
　北堂書鈔卷一百二十七
欽定四庫全書
　北堂書鈔卷一百二十八
　　　　　　　　　　　唐　虞世南　撰
　　　　　　　　　　　明　陳禹謨　補註
　衣冠部二
　　法服十　　　　　　朱衣十一
　　中衣十二　　　　　單衣十三
　　革帶十四　　　　　韍十五
　　佩十六　　　　　　玦十七
　　笏十八　　　　　　舄十九
　　　法服十
副其德章其功(後漢書輿服志云德盛者文縟故聖人/處乎天子之位服玉藻䆳延日月升龍)
(山車金根飾黄屋左纛所/以副其德章其功也補)顯其仁光其能(乂云賢仁佐/聖封國愛民)
(黼黻文繡降龍路車所/以顯其仁光其能也)天子服日月星辰諸侯服山龍
華䖝(孝經云非先王之法服不敢服鄭注云天子服日/月星辰諸侯服山龍華䖝卿大夫服藻火士服粉)
(米/)裘冕　袞冕　鷩冕　毳冕　希冕　𤣥冕(已上並/周禮司)
(服職見/前冕篇)染帛為五采(董巴輿服志云後世聖人觀翬翟/之文榮華之色乃染帛以效之始)
(作五采成/以為服)繢繡為九章(儀禮覲禮云天子袞冕負斧依/鄭注云袞衣者禆之上也繢之)
(綉之為九章其龍天子有升龍有降龍/衣此衣而冠冕南向而立以俟諸侯見)冕服采章(武成/云華)
(夏蠻貊罔不率俾孔傳云冕服采章曰華大/國曰夏及四夷皆相率而使奉天承命補)衣裳文章
(董巴輿服志云漢承秦故至顯宗初服旒冕衣裳/文章赤舄絇屨以祠天地養三老五更于三雍)睢渙
文章以奉天子(陳留風俗記云㐮邑縣睢渙之間出文/章故有黻藻絺繡日月華䖝以奉天子)
火龍黼黻以奉郊廟(摯虞決疑要注云中興後明帝永/平中使諸儒案古文依圖書始復)
(造冕衮火龍黼/黻以奉祀郊廟)郊廟禮天𤣥上纁下(蔡邕獨斷云天子/公卿特進列侯祀)
(天地明堂衣𤣥上纁下/日月星辰山龍華䖝)郊廟皂上絳下(徐野民車服雜/註曰漢明帝始)
(案古禮備其服章天子郊廟衣畫而裳綉/為日月星辰山龍華䖝藻火粉米之類)公卿行禮𤣥
端素裳(董巴輿服志云行大射禮於辟雍公卿諸侯大/夫行禮者冠委貌衣𤣥端素裳執事者冠皮弁)
(衣緇麻衣皂/領袖下素裳)大夫藻火粉米(鄭𤣥注孝/經見前)王后之服刻繒
綴衣(周禮内司服職掌王后之六服禕衣揄狄闕狄鞠/衣展衣緣衣鄭注曰狄當為翟雉名伊雒而南素)
(質五色皆備成章曰翬王后之服刻繒為之形/而采畫之綴于衣以為文章禕衣畫翬者也)禕衣祭
先王(三禮圖云禕衣服者王后/以從王祭先王之服也)揄翟祭先公(又云揄翟/王后從王)
(祭先公服衣也刻青翟/形采晝雉綴于衣是也)闕翟祭小祀(又云鞠衣王侯親/喪之服也孤之妻)
(服以從助祭其鞠衣之色象桑始生又云闕翟王后祭/解小祀服也刻赤繒為翟形而衣不采畫綴於衣也)
鞠衣親桑之服(見/上)展衣見王之服(又云展衣王后以禮/見王及賓客之服卿)
(大夫之妻服/以助君祭也)縁衣御王服(又云縁衣王后御于王/之服以從君助祭者也)太后
親蠶青上縹下(並後漢輿/服志見前)夫人助蠶縹絹上下(董巴輿/服志云)
(公卿列侯中二千石夫人助/蠶者縹絹上下皆深衣制也)世婦助祭皂絹上下(徐野/民車)
(服雜注云公卿特進列侯大/夫卿世婦佐祭服皂絹上下)
　　　朱衣十一
朱衣縞帶(神異經云西荒有一人不能五經而意合不/觀天文而心通天賜其衣男朱衣縞𢃄委貌)
(冠女碧衣戴/金勝皆無縫)朱衣玉質(郭璞詩云杞梓生于南奇才應/世出遂應四科選朱衣耀玉質)
朱衣拭面(語林云何平叔美姿客面絶白魏文帝疑其/傅粉夏月以熱餅噉之大汗出隨以朱衣自)
(拭面而顔/色轉皎然)絳衣舍人(班彪奏事云可選師傅将相子/孫好學有行者以為絳衣舍人)
　　　中衣十二
釋奠絳縁(徐野民車服注云天子好禮釋奠中/衣以緯絳緣其領袖其朝服皂縁)朝服皂
縁(晉令云朝服/皂緣中單衣)
　　　單衣十三
公孫制都布(後漢書馬援為隗囂使公孫述述盛陳陛/衛以延援入交拜禮畢使出就館更為援)
(制都布/單衣補)梁兾作火浣(傅子云梁兾作火浣布單衣㑹賓/客行酒而汚之偽怒解衣而燒之)
(垢盡火滅粲/然潔白補)虎賁衣紗縠(應劭漢官儀云虎賁/中郎衣紗穀單衣)王隠朝
著作郎(徐野民車服雜注云元帝召陳郡王隠/待詔着單衣絳幘朝於著作郎之省)禰衡坐
大營門(後漢禰衡傳云孔融宣曹操意衡許往融見操/説衡狂疾今求得自謝操喜敕門者有客便通)
(待之極晏衡乃着布單衣疎巾手持三尺桃杖坐大營/門以杖箠地大罵吏白外有狂生坐于營門言語悖逆)
(請收案罪操怒謂融曰禰衡孺子孤殺之猶雀䑕耳顧/此人素有虛名逺近将謂孤不能容之今送與劉表視)
(當何如于是遣/八騎送之補)寛饒離地(漢書云蓋寛饒初拜為衛司/馬未出殿門短其單衣令離)
(地/)寗戚至骭(三齊志畧云齊桓公夜出迎客寗戚叩牛/角歌曰短布單衣適至骭終朝飯牛至夜)
(半/補)虎文(董巴輿服志云虎賁騎皆衣虎/文單衣襄邑嵗獻織成虎文)狐尾(梁冀别傳/云冀作狐)
(尾單衣上/短下長)白布(魏志云管寧在遼東時所/有白布單衣親薦饌饋)越布(後書曰/陸續㑹)
(稽人世為族姓祖父閎建武中為尚書令美姿貌喜着/越布單衣光武見而好之自是常敕㑹稽郡獻越布)
羅縠(燕太子丹云荆軻左手把秦王袖右手碪其胷羅/秦王曰乞聽琴聲而死乃召姬人鼔琴琴聲曰)
(縠單衣可/掣而絶)絳紈(班固與竇憲/牋見前簪篇)紺單衣(冢墓記云舜葬零/陵葬時冒以紺單)
(衣/)黄單衣(魏志云車離國有大人長三丈餘鬚/長三尺二寸白髪着黄單衣冠黄巾)絳單衣
(東觀記云光武起義兵攻南陽暮聞冢上有哭聲後有/人著大冠綘單衣  案後漢書伯升㑹衆起兵諸家子)
(弟恐懼皆亡逃自匿曰伯升殺我及見光武綘/衣大冠皆驚曰謹厚者亦復為之乃稍自安補)
　　　革𢃄十四
鉤落𢃄(吳録云鉤落者革𢃄/也世謂之鉤落帯也)金革𢃄(王衍謝表云蒙賜/臣單衣紫綃金革)
(帯臣謹佩服/終矢弗諼)
　　　韍十五
有虞氏韍(禮明堂位云有虞氏服韍夏后氏山殷火周/龍章補案鄭注云韍冕服之鞞也舜始作之)
(以尊祭服禹湯至周增以畵文後王彌飾也山取其仁/可仰也火取其明也龍取其變化也天子備焉諸侯火)
(而下卿大夫山士韎/韋而已韍或作黻補)先知蔽前(五經要義云太古之時/未有布帛食獸肉而衣)
(其皮先知蔽前/而未知蔽後)􁄊裳前蔽也(乂云􁄊者舜之所/制也裳前之蔽也)􁄊者舜
之所制也(見/上)有事因(白虎通云韍者何謂也韍者蔽也/行以蔽前韍蔽者小有事因以别)
(尊卑彰有/德也補)彰有德(見/上)夏山殷火周龍章(禮明堂/位見前)天子朱
韍諸侯赤韍(白虎通/見上)
　　　佩十六
君子必佩玉(禮記云古之君子必佩玉鄭/注云比徳馬君子士以上)無故不去身
(又云君子無故玉不去身/鄭注云故謂喪與灾𤯝)佩以章德(董巴輿服志云古/者君臣佩玉尊卑)
(有度佩以/章徳也)解佩要之(曹植洛神賦云願誠素以/先達兮解玉佩以要之)解佩結
言(楚辭云壒吾遊此春宫兮折瓊枝以繼佩及榮華之/未落兮相下女之可詒吾令豐隆乘雲兮求宓妃之)
(所在解佩纕以結言兮/吾令蹇修以為理補)解佩江濱(列仙傳云江濵二女/者不知何許人出遊)
(於江濱逢鄭交甫挑之不知神人也女遂解佩與之/交甫悦乃受佩而去數十歩空懐無佩女亦不見)遺
佩澧浦(楚辭云捐余玦兮江/中遺余佩兮澧浦)左佩紛帨刀礪小觿金燧
(曲禮鄭注曰紛帨拭物之佩巾也刀礪小刀及/礪礱也小觿解小結也金燧可取火于日也)右佩玦
捍管遰大觹木燧(同上鄭注云捍謂拾也言可捍弦也/管筆彄也遰刀鞞也木燧鑚火也)
　　　玦十七
絶人以玦(隨巢子云召人/以環絶人以玦)知其所能(白虎通云凡能決/嫌疑者即佩玦故)
(見所佩玦即/知其所能補)決嫌疑(見/上)決狐疑(王隠晉書云禮能使決/疑者佩玦故遺其臣亦)
(受之以玦晉受命有二玦其一當魏厯數既終一當禪大/晉故與之玦凢受命居天子之位皆衆人之所疑以武)
(皇帝龍興應天順人受曹氏禪而無疑/得應佩玦故以賜焉是以有二玦補)希世寳(魏文帝/與鍾繇)
(書云南陽宋惠叔稱君侯昔有美玦聞之驚喜笑與抃/㑹當自白書恐傳言未審是以令舍弟子建因荀仲茂)
(時從容喻鄙㫖乃不忽遺厚見周稱鄴騎既到寳玦初/至捧匣跪發五内震駭繩窮匣開爛然滿目猥以䝉鄙)
(之姿得觀希世之寳不煩一介之使不損連城之價既/有秦昭章䑓之觀而無藺生詭奪之誑嘉貺益腆敢不)
(欽承/補)爛然滿目(見/上)金玦(左傳云晉太子申生帥師晉侯/佩之金玦狐突歎曰金寒玦離)
(胡可恃/也補)玉玦(東觀漢記明帝詔曰馮魴以忠孝典兵出/入八年數進忠言正諫其還故爵為楊邑)
(侯賜以/玉玦)先主賜功臣(漢末傳云先主既取成都大㑹作/樂乃取劉璋所藏金玉寳玦以賜)
(功/臣)美玦　寳玦(並魏文帝與/鍾繇書見上)
　　　笏十八
以備遺亡(王升之笏贊云慎為德要惟善用光敬上宗/賢貴不渝常用制斯器以備遺亡由是施禮)
(升降/有章)書思對命(五經要義云笏者臣/見于君以書思對命)杼上終葵首諸侯
不終葵首(玉藻云笏度二尺有六寸其中博三寸其殺/六分而去一鄭注云殺猶杼也天子杼上終)
(葵首諸侯不終葵首大夫/士又杼其下首廣二寸半)諸侯前詘後直(又曰諸侯荼/前詘後直譲)
(于天子也鄭注云茶讀為舒遲之舒懦者所畏在前也/詘謂圜殺其首不為椎頭諸侯唯天子詘焉是為笏為)
(荼/)大夫前詘後詘(又曰大夫前詘後詘無所不譲也鄭/註云大夫奉君命出入者也上有天)
(子下有已君又/殺其下而圜)天子以球(又云笏天子以球玉諸侯/以象鄭注云球美玉也)諸
侯以象(見/上)大夫魚須(三禮圖云士笏飾以/象骨大夫飾以魚須)士飾象骨(見/上)
天子搢珽(禮記云天子搢珽方正于天下也鄭注云此/笏也謂之珽珽之言挺然無所屈也或謂之)
(大圭長三尺杼上終葵首終葵首者于杼上又廣其首/方如椎頭是謂無所屈後則恒直相玉書曰珽玉六寸)
(明自/炤補)天子搢笏(穆天子傳云天子大服冕褘帗𢃄搢笏/夾佩奉璧南面立于寒下注云曶長三)
(尺杼上椎頭一名珽亦謂之/大圭搢猶帯也曶音忽補)舉笏贊功(江表傳云孫權/既即尊位㑹請)
(百官歸功周瑜張昭舉笏欲褒賛功徳未及言權曰如/張公之計今已乞食矣昭大慙伏地流汗昭忠譽亮直)
(有大臣節權敬重之然所以不相昭者/蓋以昔駮周瑜魯肅等議為非也補)執版交拜(吳志/云朱)
(治領吳郡時權厯位上將及為吳/王治每進見權常親迎執版交拜)斂版正色(檀道鸞春/秋云桓𤣥)
(嘗詣㑹稽王道子巳醉王斂版正色曰公/廢昏立明功髙社稷風塵之論直達聖聽)以版拄頰(世/説)
(云王子猷作桓車騎叅軍桓謂王曰卿在府久此當相/料理初不答直高視以手版拄頰云西山朝来致有爽)
(氣/)相笏(南部新書云有李參軍者善相笏知休咎必驗/呼為李相笏又有龍復本者無目凡有象簡竹)
(笏以手捻之必知/官禄年壽續補)笏囊(南部新書云始無笏囊皆摽笏/于馬上張曲江清瘦不任乃置)
(笏/嚢)
　　　舄十九
複下曰舄(周禮履人職掌王赤舄/黒舄鄭注云複下曰舄)使乾腊也(釋名云複/其下曰舄)
(舄腊也行禮久立地或泥/濕故複其末下使乾腊也)赤舄(周禮履人/職見上)玉舄(列仙傳/云安期)
(先生者瑯琊阜鄉人也賣藥於東海邊時人皆言千嵗/翁秦始皇東遊請見與語三日三夜賜金璧度數千萬)
(出于阜鄉亭皆置去留書以赤玉舄一量為報曰後數/年求我于蓬萊山始皇即遣使者徐市盧生等數百人)
(入海未至蓬萊山輒逢風波而還/立祠阜鄉亭海邊十數處云補)𤣥舄(三禮圖云皇后/翬衣𤣥舄揄翟)
(赤舄鞠衣/着履補)縞舄(説苑云襄成君始封/之日翠衣縞舄也)龍舄(風土記云衣/美爽之輕裘)
(躡華光/之龍舄)豹舄(左傳云楚王皮冠豹舄以出/杜預注云豹舄以豹皮為履)革舄(風俗通/云孝文)
(身衣弋綈/而履革舄)文舄(陸續裳衣經云冬/服純青裘履文舄)金華(曹植七啓云金/華𤣥舄動趾遺)
(光/)鳳文(漢武内傳云元封二年七月七日夜二/更之後西王母降于殿前履鳳文舄)
　
　
　
　
　
　
　
　
　
　
　
　
　
　
　
　北堂書鈔卷一百二十八
欽定四庫全書
　北堂書鈔卷一百二十九
　　　　　　　　　　　唐　虞世南　撰
　　　　　　　　　　　明　陳禹謨　補註
　衣冠部三
　　衣二十　　　　　裳二十一
　　袍二十二　　　　裘二十三
　　襦二十四　　　　褐二十五
　　衫二十六　　　　　袴二十七
　　襜褕二十八　　　　綸巾二十九
　　絡帶三十
　　　衣二十
衣者依也(釋名云凡服上曰衣衣依也人所依以芘/寒暑也下曰裳裳障也所以自障蔽也補)衣
其羽皮(禮運云昔先王未有火化食草木之實鳥獸之/肉飲其血茹其毛未有麻絲衣其羽皮鄭注云)
(此上古/之時也)黄帝垂衣而治(周易云黄帝垂衣裳而天下治/蓋取諸乾坤注云上衣下裳乾)
(坤之/象補)黄帝為衣象天(帝王世紀云黄帝始去皮服為/上衣以象天為下裳以象地)以
王天下(淮南子云古者有鍪而綣領以王天下者矣其/德生而不辱予而不奪天下不非其服同懐其)
(德當此之時陰陽和平風兩時節萬物蕃息鳥鵲之巢/可俯而探也禽獸可覊而從也豈必襃衣博帶句襟委)
(章甫/哉補)以安天下(漢雜事云髙祖時令羣臣議天子所服/衣服以安天下謁者趙堯舉春李舜舉)
(夏倪湯舉秋貢禹舉冬四季各職/一時制曰可四時衣制蓋始於此)取乾坤(周易/見上)以芘寒
暑(釋名/見上)以適體(墨子云古之人未知有衣服之制故聖/人作之冬則絹帛輕且暖夏則絺綌清)
(且凉所以適身/體如肌膚也)以飾外(傅𤣥衣銘衣服從其儀君子徳/也衣以飾外徳以備内内修外)
(飾禮有/制也)繩以應直齊以應平(深衣云負繩及踝以應直/下齊如權衡以應平鄭注)
(云繩謂裻與後幅相當之/縫也踝跟也齊緝也補)短毋見膚長毋被土(深衣云/古者深)
(衣蓋有制度以應規矩繩權/衡短毋見膚長母被土補)夏日葛衣冬日鹿裘(韓子/云堯)
(之有天下也冬日/鹿裘夏日葛衣補)夏則綺縠冬則裘帛(魏文帝令云長/者夏則羅紈綺)
(縠未聞服葛也冬則毳/裘重帛未聞衣布也)麻衣(詩云麻衣如雪毛傳曰如/雪言鮮潔也麻衣深衣也)
紵衣(左思三都賦云士女佇眙工/賈駢坒紵衣絺服雜沓漎萃)玉衣(列子云周穆王/時西極之國有)
(化人來穆王敬之為築中天之/臺日日獻玉衣旦旦薦玉食補)珠服(左思吳都賦云矜/其宴居則珠服玉)
(饌/)繡衣(漢書云武帝末郡國賊盜羣起暴勝/之為直指使者衣繡衣持斧捕之)綺衣(漢書/云文)
(帝時單于遣使/遺繡祫綺衣)文衣(尉繚子云天/子文衣文緣)采衣(楚辭云浴蘭湯/兮沐芳華采衣)
(兮若/英補)翠衣(説苑云襄成君始封之/時翠衣玉帶劍履縞舄)綠衣(揚雄反騷云衿/芰茄之綠衣兮)
(被夫容之/朱裳補)龍文衣(漢書云王莽地皇三年正月九廟蓋/搆成納神主莽謁者大駕乘六馬以)
(五采毛為/龍文)虎頭衣(東觀記云明帝至長安有三老上章/云見陛下甚喜帝令上殿欲觀上衣)
(因舉虎頭衣/以畏三老)桓公好服紫(尹文子云齊桓公好紫服齊/國盡服之  案韓子云齊桓)
(公好服紫一國盡服紫當是時也五素不得一紫桓公/患之謂管仲曰寡人好衣紫紫貴甚一國百姓好服紫)
(不已寡人奈何管仲曰君何不試勿衣紫也謂左右曰/吾甚惡紫之臭于是左右適有衣紫而進者公必曰少)
(却吾惡紫臭公曰諾于是日郎中莫衣紫其/明日國中莫衣紫三日境内莫衣紫也補)景公衣黼
黻(晏子云景公衣黼黻之衣素/繡之裳一衣而五采具焉補)衣素繡(見/上)服纎羅(阮籍/詠懐)
(詩云西方有佳人皎若白月/光被服纎羅衣左右佩雙璜)衣甚偉(漢書曰四皓隨太/子入朝衣冠甚偉)
衣甚鮮(漢雜事云張倉髙祖時有罪當斬身體長大/肥白如玉帝一見而美之與衣服甚鮮遂赦)奉
養極鮮明(漢書云王吉字子陽好車馬衣服其自奉養/極為鮮明而亡金銀錦綉之物及遷徙去處)
(所載不過嚢衣不畜積餘財去位家居亦布衣蔬食天/下服其亷而怪其奢故俗傳子陽能作黄金補案師古)
(曰以其無所求取不營産業而車/服鮮明故謂自作黄金以給用補)奢嚴必輕暖(蔡邕衣/箴云今)
(人務在奢嚴志好美飾帛必薄細衣必輕暖/或一朝之晏再三易衣私居移坐不因故服)朝衣新暮
衣弊(桓譚新論云楚之鄂都車轂擊人肩摩/市路相排突號為朝衣鮮而暮衣弊)素衣朱襮(詩/云)
(素衣朱襮從子于沃毛傳曰襮領也謹案子謂晉桓叔/也沃曲沃桓叔所封邑也言桓有德國人願進丹朱中)
(衣去從桓叔以綃黼/為領丹朱為純也)縞衣綦巾(又云縞衣綦巾聊樂我/員毛傳云縞衣白色男)
(服也綦巾蒼艾色女服/也願室家得相樂也補)布衣韋帶(説苑云秦王以五百/里地易鄢陵鄢陵君)
(辭而不受使唐侯謝秦王怒曰公亦嘗見天子之怒乎/伏尸百萬流血千里唐侯曰大王亦嘗見布衣韋帶之)
(士怒乎伏尸二/人流血五步)荷衣蕙帶(楚辭云荷衣兮蕙帶/儵而來兮忽而逝)鱗衣霓
裳(又云魚鱗衣而白蜺裳注云魚鱗衣雜/五采為衣如鱗文也白霓裳素練也補)製芰荷(楚辭/云製)
(芰荷以為衣集/芙蓉以為裳補)被翠雲(曹植與陳琳書云被翠雲/以為衣戴北斗以為裳)短衣
楚製(漢書云叔孫通降漢王通儒服漢/王憎之迺變其服服短衣楚製)短衣小褏(又云/王莽)
(以唐尊為太傅尊以國歉民貧/乃著短衣小褏案褏古袖字)衣不曵地(文帝贊曰漢/文帝所幸憤)
(夫人衣不/曵地補)衣無文繡(晉中興書云中宗嘗/幸鄭夫人衣無文繡)孝巳視厚薄
(尸子云孝巳一夕三起視衣/之厚薄枕之髙卑愛其親也)老萊常服斑斕(孝子傳云/老萊子年)
(七十父母猶在萊子/常服斑衣為嬰兒戯)曾子不製(荘子云曽子在衛/十年不製衣服)婁敬
不易(漢書云婁敬齊人也漢五年戍隴西過雒陽高帝/在焉敬脱輓輅見齊人虞將軍曰臣願見上言便)
(宜虞將軍欲與鮮衣敬曰臣衣帛/衣帛見衣褐衣褐見不敢易衣補)布衣飯牛(荘子云魯/君聞顔闔)
(得道之人也使人以幣先焉顔/闔守陋閭麄布之衣而自飯牛)烏衣率將士(魏志云秦/皇始三年)
(議郎段灼上疏理艾曰値嵗凶旱艾為區種身被/烏衣手執耒耜以率將士上下相感莫不盡力補)衣青
布(三輔決録曰王邑為從弟奇求蒋翊女盛服送之翊/辭不取但衣青布曰受父命不敢違邑乃嘆曰所以)
(與賢者婚/欲為此也)不著新衣(世説云桓車騎不好着新衣浴後/婦故送新衣與車騎大怒催使持)
(去婦更持還傳語云衣不經新/何由而故桓公大笑著之補)衣不重帛(尹文子云昔/晉國苦奢文)
(公以儉矯之乃衣不重帛食不兼肉無/幾時國人皆大布之衣脱粟之飯補)衣不過青(鍾㑹/母傳)
(云㑹自㓜少衣不過青紺親營家事自知恭儉然見得/思義臨財必譲㑹前後賜錢數百萬計悉送供公用之)
(家一無/所取補)不衣帛(韓子云晏嬰相齊妾/不衣帛馬不食粟)着鹿皮(列仙傳云/鹿皮公者)
(淄川人也少為府小吏木工舉手能成器械岑山上有/神泉人不能至也小吏白府君請木工斤斧三十人作)
(轉輪懸閣意思横生數十日梯道四間成上其巓作祠/舍留止其旁絶其二間以自固食芝草飲神泉自七十)
(年淄水来川下呼宗族家室得六十餘人令上山半水/盡漂一郡沒者萬計小吏乃辭遣宗家令上山着鹿皮)
(衣遂去復上閣後百/餘年下賣藥于市補)解毛績以為衣(高士傳云楚王駕/至老萊子之門萊)
(子方織畚王曰守國之政孤願煩先生萊子曰諾王去/其妻樵還曰子許之乎老莱曰然妻曰妾聞之可食以)
(酒肉者可隨而鞭捶可擬以官禄者可隨而鈇鉞妾不/能為人所制者妻投其畚而去老莱子亦隨其妻至于)
(江南而止曰鳥獸之毛可/績而衣其遺粒足食也補)碎繒結以為衣(王隠晉書云/董威輦至洛)
(陽止宿白社中于市得殘碎繒/輒結以為衣號曰百結衣補)若懸鶉(孫卿子曰子夏/家貧衣若懸鶉)
(人曰子何不仕曰諸侯之驕我者吾/不為臣大夫之驕我者吾不復見補)百結(見/上)無衣裘以
禦寒(楚/辭)無衣無褐何以卒嵗(詩云七月流火九月授衣/云云鄭箋曰八月則當績)
(也/補)衣之偏裻(國語云晉獻公使太子申/生伐東山衣之偏裻補)賜之外府(説苑/云魏)
(文侯封太子擊于中山使不往來舍人趙倉唐奉使文/侯問子之君長大孰與寡人倉唐曰君賜之外府之衣)
(則能勝之文侯遣倉唐賜太子衣一襲令倉唐鷄鳴時/至太子迎拜賜發篋衣盡顛倒太子趣具駕曰賜之衣)
(非以為寒也欲召擊也無誰與謀故遺子以詩/曰東方未明顛倒衣裳顛之倒之自公召之補)漢王解
衣(漢書韓信既平齊項羽使武涉説信背漢歸楚信謝/曰臣得事項王數年官不過郎中位不過執㦸言不)
(聴畫策不用故背楚歸漢漢王授我上將軍印數萬之/衆解衣衣我推食食我言聴計用吾得至于此夫人深)
(親信我背之不祥/幸為信謝項王補)世祖解衣(東觀記云来歙與劉嘉俱/詣洛陽世祖見歙與之大)
(歡即解衣/以衣之)楊賜病罷詔賜御衣(續漢書云楊賜以病罷/居無何拜為太常詔賜)
(御府衣/一襲)華歆清貧特賜御衣(魏志華歆為司徒歆素清/貧禄賜以振施親戚故人)
(家無擔石之儲公卿嘗並賜沒入生口唯歆出而嫁之/帝歎息下詔曰司徒國之儁老所與和隂陽理庶事也)
(今太官重膳而司徒蔬食甚無謂也特/賜御衣及為其妻子男女皆作衣服補)詔卓茂一襲(東/觀)
(記光武下詔曰前密令卓茂束身自修執節淳固/今以茂為太傅封裒德侯賜安車一乘衣一襲)賜周
瑜百領(吳書云孫權每賜周瑜衣寒/暑皆百領諸將莫有及者)衣與弟子(吕氏春/秋云戎)
(夷違齊如魯天大寒而後與門弟子一人宿于郭外寒/逾急謂其弟子曰子與我衣我活我與子衣子活我國)
(士也為天子惜死子不肖也不足愛子與我衣弟子曰/夫不肖之人安能與國士衣哉戎夷解衣與弟子夜半)
(而死弟子/遂活補)持衣延年(列仙傳云道士徐延年平陽人也/見人持新黄羅衣云延年五月五)
(日三更之時月明若/書從五億萬人登仙)奉羮汚衣(後漢劉寛夫人欲試寛/令恚伺當朝㑹装嚴已)
(訖使侍婢奉肉羮翻汙朝衣婢遽收之寛神色不異乃/徐言曰羮爛汝手乎其性度如此海内稱為長者補)
對竈燎衣(後漢書馮異字公孫時光武自薊東南馳晨/夜止宿草舍至饒陽蕪蔞亭時天寒烈衆皆)
(飢疲異上豆粥明旦光武謂諸將曰昨得公孫豆粥飢/寒俱解及至南宫遇大風雪光武引車入道傍空舍異)
(抱薪鄧禹爇火光武對竈燎衣異復進麥飯莬肩因復/度滹沱河至信都使異别收河間兵還拜偏将軍補)
使作徒衣(後漢書云鍾離意辟大司徒侯霸府詔部送/徒詣河内時冬寒徒病不能行路過𢎞農意)
(輒移屬縣使作徒衣縣不得已/與之而上書言状意亦且以聞)傭作賊衣(後漢書虞詡/傳云朝歌賊)
(寗季等數千人攻殺長吏屯聚連年州郡不能禁詡為/朝歌長乃潛遣貧民能縫者傭作賊衣以綵線縫其𥚑)
(為識有出市里者吏輒禽之/賊由是駭服咸稱神明補)犯劓者赭衣大辟者布衣
(尚書大傳云唐/虞象刑云云)
　　　裳二十一
上衣下裳(傅𤣥裳銘云上衣下裳天地/則也服從其宜君子德也)積素以為裳(周/禮)
(司服職云眡朝則皮弁服鄭注云視朝視内外朝之事/皮弁之服十五升白布衣積素以為裳王受諸侯朝覲)
(于廟則衮冕補/案眡音視附)丹霞以為裳(阮籍清思賦云厭白玉/以為面覆丹霞以為裳)集
芙蓉以為裳(楚辭/見前)採薜荔以為裳(楚/辭)衣素繡之裳(晏子/見前)
紗縠之裳(劉梁七舉云黼黻/之服紗縠之裳)黻衣繡裳(詩云君子至止/黻衣繡裳毛傳)
(云黒與青為之黻/五色備謂之繡)綠衣黄裳(詩云綠兮衣/兮綠衣黄裳)褧裳(又云碩/人其頎)
(衣錦褧衣錦毛云衣錦/褧衣對裳  褧裳補)朱裳(揚雄反離騷云衿芰荷之/綠衣兮被芙蓉之朱裳補)
文繡(管子云昔桀之時女樂/三萬人無不服文繡)芙蓉(楊雄反離/騷見上)丹霞(阮籍/清思)
(賦見/上)白蜺(楚辭云青雲衣兮白蜺/裳舉長矢兮射天狼)澤火莎裳(符子云有/澤火者冠)
(霞笠兼莎裳褐/衣緩步而去)少君布裳(東觀漢記云鮑宣之妻桓氏/之女也字少君宣嘗就少君)
(父學父奇其清苦故以女妻之装送資賄甚盛宣不恱/謂妻曰少君生富驕習美飾而吾實貧賤不敢當禮妻)
(曰大人以先生修德守約故使賤妾侍執巾櫛既奉君/子唯命是從宣笑曰能如是是吾志也妻乃悉歸侍御)
(服飾更著短布裳與宣共挽鹿車歸鄉里拜/姑禮畢提甕出汲修行婦道鄉邦稱之補)被裳鼔甕
(晏子云景公飲酒數/日去冠被裳自鼓甕)單裳而坐(劉昆列傳云親故有窮/老者毎見之拜起甚恭)
(或脱袴以與之者或單/衣裳而坐其天性如此)莎裳而去(符子/見上)墨子裹足(淮南/子云)
(昔楚欲攻宋墨子聞而悼之自魯趨而往十日十/夜足重繭而不休息裂衣裳裹足至于郢見楚王)樊噲
裹楯(後漢書輿服志云樊噲常持鐵楯聞項羽有意殺/漢王噲裂裳以裹楯冠之入軍門立漢王旁視項)
(羽/)絳紗裙(東宫舊事云皇太子/納妃有絳紗複裙)緗綺裙(古樂府陌上採/桑云秦氏有好)
(女自名為羅敷緗綺為/下裳紫綺為上襦補)碧纈裙(西河記云西河無蠶桑/婦女着碧纈裙加細布)
(裳/)紈素裙(繁欽定情詩云何以/合歡欣紈素三條裙)織成裙(張敏神女傳云/班義起感神女)
(智瓊智瓊去賜/義起織成裙衫)青羽裙(真人三君内傳云南極/夫人被錦服青羽裙)服索裙
(束晳近遊賦云若夫祭奠之/醊親里往來服索裙曵藍縷)管寧著布裙(魏志管寧族/人管貢説寧)
(著皂㡌布襦袴布/裙隨時單複補)王良妻布裙(東觀記云王良為司/徒妻布裙徒跣曵柴)布
裙荷屐(荆州記云桓司空遊於靈溪劉盛公詣市還著補/練帽布裙以杖荷屐與桓語語畢負荷而去續)
絹裙書字(沈約宋書云羊欣年十二時王獻之為吳興/太守甚知愛之獻之嘗夏月入縣欣著新絹)
(裙晝寝獻之書裙數幅而去/欣本工書因此彌善續補)
　　　袍二十二
丹紗袍(鄴中記云石虎臨/軒大㑹着丹紗袍)碧紗袍(虞譚筆記云泰寧二/年詔贈大夫碧紗袍)
絳綾袍(齊地記云餘杭縣有民家近山嘗一夕其民與/父同入山至更餘忽見一人着絳綾袍云是闕)
(山/王)金獸袍(劉義恭啓事云賜臣/金獸袍珍製巧飾)珠袍(搜神記云有談生/讀書通夕不寐夜)
(有女子姿色無比求為生妻經三年生一兒祝云慎勿/火照我三年後可照耳生不能忍私照之自腰上肉如)
(人腰以下乃枯骨耳後/婦求去以珠袍贈生)太上着流霞(真人三君内傳云/太上丈人着流霞)
(羽袍芙/蓉之冠)上元服赤霜(漢武内傳云上元夫人降武帝服/赤霜袍雲采亂色非錦非繡不可)
(得/名)魏武遺貴室(魏武帝與楊彪書云今遺足/下貴室錯彩羅縠錦袍一領)惠帝賜盧
志(四王遺事云惠帝與成都王自鄴還洛/陽既至賜中書監盧志雲鶴綾袍一領)賜尚書皂袍
(後漢鍾離意傳云藥崧者河内人天性朴忠家貧為郎/常獨直臺上無被枕杫食糟糠帝毎夜入臺輒見崧問)
(其故甚嘉之自此詔大官賜尚書以下/朝夕餐給帷被皁袍及侍史二人補)給將士韋袍(劉/𢎞)
(教云将士寒窮者皆本/部為之曽給一韋袍)取綈袍以賜之(史記云秦相范/睢與魏人須賈)
(有隙及賈使秦睢自稱張祿先生往詣賈賈見其寒取/一綈袍以賜之及睢數賈罪曰爾得不死者以綈袍戀)
(戀有故人/之意也)脫布袍以與之(續搜神記云郭璞每自占其/終凶嘗行建康逢一趨走少)
(年甚寒璞即脫/布袍以與之)倪寛袍若僕妾(塩鐵論曰倪寛袍/若僕妾食若傭夫)馬后
袍極麄踈(東觀記云馬后袍極麄踈諸/王朝見皆不敢服錦綺補)孔伋緼袍無裏
(孔叢/子)舉緼袍以示之(袁山松後漢書云靈帝欲羊續為/太尉時拜三公者輸東園禮錢千)
(萬令中使督之續乃坐使者于單席舉/緼袍以示之云臣之所資唯斯而已補)出葛袍以示使
(古今善言曰靈帝用南陽太守羊續為/三司而求賂續乃出葛袍以示使者)
　　　裘二十三
取彼狐狸(詩曰一之日于貉取彼狐狸為公子裘毛傳/曰于貉取狐狸皮也鄭箋云于貉往搏貉以)
(自為裘也狐狸以供尊者言/此者時寒宜助女功也補)以素絲飾(郭璞毛詩拾遺/云古者以素絲)
(飾/裘)供尊者助女功(見/上)麛裘(禮記云麛裘青豻褏絞衣/以裼之鄭注犴胡犬也)狐
裘(又云君子狐青裘豹褏𤣥綃衣以裼之鄭注云君子/大夫士也綃綺屬也染之以𤣥于狐青裘相宜狐青)
(裘蓋𤣥衣/之裘也)青鳳毛(王子年拾遺記云周昭王以青鳳之/毛為二裘一曰燠質二曰暄肌常以)
(禦寒/也補)綴孔翠(傅𤣥樂府云輕裘綴/孔翠明珂曜珊瑚)日出有曜(詩云羔裘/如膏日出)
(有曜按檜君好潔其衣服/日出照曜羔裘光澤如膏)天下無䨇(史記云秦囚孟嘗/君説幸姬求釋姬)
(曰妾願得君狐白裘此時孟嘗君有一狐白裘直千金/天下無䨇入秦獻之昭王更無他裘孟嘗患之徧問客)
(莫能對最下坐有能為狗盜者曰臣能得狐白裘乃夜/為狗以入秦宫藏中取所獻狐白裘以獻秦王幸姬遂)
(得歸/補)千鎰(墨子云江河之大非一源之/水千鎰之裘非一狐之白)千金(秦子云有/千金之裘)
(而無千/金之布)非一狐之皮(説苑云千金之裘非一狐之皮/也先王之法非一士之知也)非
一狐之白(杜篤衆瑞賦云夫千金之裘非一/狐之白雅頌之聲非一家之作也)錦裘(魏武/與楊)
(彪書云今贈足/下錦裘三領)罽裘(傅子云房陵都尉戰有/功太祖賜罽裘豹䄄)貂裘(東觀/記云)
(東平王蒼来朝章帝以王/觸寒涉道賜王乘輿貂裘)鼲裘(吳書云陸遜破曹休吳/主集羣僚大㑹酒命遜)
(對舞解所着鼲子裘賜遜補/案鼲音渾䑕名皮可為裘)鷫鸘裘(西京雜記云司馬/相如與卓文君還)
(成都居貧愁懣以所服鷫鸘/裘就市鬻酒與文君為歡補)翠雲裘(宋玉風賦云主人/之女翳承日之革)
(披翠雲/之裘)雉頭裘(晉咸寧起居注云大司馬程據上雉頭/裘一領詔曰據此裘非常衣服消費功)
(用宜於殿/前燒之)狐腋(王裒講德論云千金/之裘非一狐之腋也)有粹白(吕氏春秋/云天下無)
(粹白之狐而有粹/白之裘取衆白也)温且輕(説苑云趙簡子乗弊車瘦馬/衣羖羊裘其宰進諫曰車新)
(則安馬肥則往來疾狐白之裘温且輕簡子曰吾非不/知也吾聞之君子服善則益恭細人服善則益倨我以)
(自備恐有細人之心也傳曰周公位髙愈卑勝敵/愈懼家富愈儉故周家八百餘年此之謂也補)繡户
洞房簑不如裘(劉子云今處繡户洞房則簑不如裘被/雪沐雨則裘不及簑以此觀之適才所)
(施隨時成務/各有宜也補)襲煖不憂至寒(聖主得賢臣頌云服絺綌/之涼者不苦盛暑之欝燠)
(襲狐貉之煖者不憂至寒之悽愴何則有其具者易其/備賢人君子亦聖王之所以易海内也是以嘔喻受之)
(開寛裕之路以延/天下之英俊也補)重裘扇不清涼(趙書曰盛暑重裘因/使人扇之扇者悉罷)
(而不得/清凉)道人𤣥狐(黄帝出軍訣云黄帝伐蚩尤未克睡/夢西王母令道人披𤣥狐之裘以符)
(授/之)臯陶擇羝(尹子云臯陶擇/羝裘以御之)狐白坐堂(晏子云景公之/時雨雪三日而)
(不霽公被狐白之裘坐於堂側陛晏/子入諌令公出裘發粟與饑寒者補)鶴氅而乘輿(世説/云王)
(恭時乘高輿披鶴氅裘/行雪中人以為神仙)君右虎裘厥左狼裘(玉藻案鄭/注云衛尊)
(者宜/武猛)鹿裘以朝(晏子云景公飲酒田桓子侍望見晏子/而復于公曰請浮晏子公曰何故也無)
(宇對曰晏子衣緇布之衣麋鹿之裘棧軫之車而駕駑/馬以朝是隠君之賜也公曰諾晏子坐酌者奉觴進之)
(曰君命浮子晏子曰何故也田桓子曰君賜之卿位以/尊其身寵之百萬以富其家羣臣其爵莫尊于子祿莫)
(重于子今子衣緇布之衣麋鹿之裘棧軫之車而駕駑/馬以朝是則隠君之賜也故浮子晏子避席曰請飲而)
(後辭乎其辭而後飲乎公曰辭然後飲晏子曰君之賜/卿位以尊其身嬰非敢為顯受也為行君令也寵以百)
(萬以富其家嬰非敢為富受也為通君賜也臣聞古之/賢君有受厚賜而不顧其困族則過之臨事守職不勝)
(其任則過之君之内𨽻臣之父兄若有離散在于野鄙/此臣之罪也君之内𨽻臣之所職若有播之在于四方)
(此臣之罪也兵革之不完戰車之不修此臣之罪也若/夫弊車駑馬以朝意者非臣之罪乎且臣以君之賜父)
(之黨無不乘車者母之黨無不足於衣食者妻之黨無/凍餒者國之間士待臣而後舉火者數百家如此者為)
(彰君賜乎為隠君賜乎/公曰善為浮無宇也補)豹裘入朝(管子云武王為侈靡/令曰豹襜豹裘方得)
(入廟故豹皮百金功臣之家/享千鍾而未得一豹皮補)犬羊不裼(玉藻云犬羊之/裘不裼鄭注質)
(畧亦庶人/無文飾)底春被裘(列子云林類年且百嵗底春被/裘拾遺穗于故畦並歌並進)五
月被裘(吳越春秋云延陵季子見路有遺金謂從/者請取之對曰五月被裘負薪豈取遺金)冬日
霓裘(韓/子)冬日黑裘(又云孫叔敖冬日/黒裘夏日葛衣)司裘獻良(周禮司/裘職云)
(仲秋獻良裘鄭/注曰良善也)渠搜獻珍裘(帝王世紀云禹治水畢天/錫𤣥珪西戎渠搜國服禹)
(之德獻/其珍裘)趙相遺黑貂(戰國策云蘇秦説趙相李兊兊遺/秦黒貂之裘黄金百鎰也秦游秦)
(王不能用于/是黑貂裘敝)魏文致白鼲(魏文帝與孫權書云今賜趙/咨良馬一疋白鼲子裘一領)
老人涉淄解裘衣之(戰國䇿云齊襄王立田單相之過/淄水有老人涉淄而寒出不能行)
(坐于沙中田單見其寒欲使後車/分衣無可以分者單解裘而衣之)令史平允解裘覆之
(魏氏春秋云高柔為刺姧令史處法平允又夙夜匪懈/至擁䣛抱文書而寝太祖常夜微出觀察諸吏見而哀)
(之徐解裘覆柔而去自是而辟焉滯案魏志太祖以髙/柔為刺姧令史處法允當獄無留  辟為丞相倉曹屬)
(補/)相如鬻酒(西京雜/記見前)越石達情(劉越石箋云致裘/一領亦達其情耳)鮮卑
䶉子(漢書曰鮮卑國以豹貉䶉子皮毛/為裘  案䶉音留食竹根䑕補)西國吉光(十洲/記云)
(漢武帝天漢三年西國王獻吉光毛裘/色黄蓋神馬之類入水不沉入火不焦)集翠裘(集異記/云唐則)
(天時南海貢集翠裘后以賜張昌宗狄仁傑奏事命與/昌宗䨇陸則天曰賭何物仁傑曰以臣紫絁袍為對賭)
(昌宗翠裘則天曰此裘價踰千金仁傑曰臣袍乃大臣/朝見之衣翠裘乃嬖臣寵遇之服對臣之袍臣猶怏怏)
(昌宗神沮氣索累局連北仁傑對御裭裘謝恩/而出及光範門遂付家奴衣之縱馬而去續補)
　　　襦二十四
紫羅(語林曰謝鎮西着紫羅襦乃/據胡床彈琵琶作大道曲)紫綺(古詩云細綺為/上襄紫綺為上)
(襦縠案□音展/丹  衣也補)織成(西京雜記趙飛鷰為皇后其/女弟在昭陽殿遺織成上襦)羅襦
(史記淳于髠云羅/襦衿解微聞香澤)綺襦(漢書云班伯容貌甚麗誦説有/法時上方向文學鄭寛中張禹)
(等朝夕入説尚書論語于金華殿中詔仰受焉數年金/華之業絶班出與王許子弟為羣在于綺紈襦袴之中)
(非其好/也補)繡縠(東宫舊事云太子納妃/有紫縠襦絳紗綉縠襦)金銀(述異記云乾/羅者慕容廆)
(十一世祖也忽一夕見一神着金銀襦鎧/乘白馬金銀鞍勒自天而墜蓋鮮卑神也)縠襦(東宫舊/事見上)
珠襦(吳越春秋云闔閭/葬女以珠襦之寳)第五布襦(東觀記云第五倫雖/有二千石常衣布襦)
管寧布襦(魏志管寧恒着皁帽/布襦布裙隨時單複)蜀民無襦(後漢書亷范/字叔度遷蜀)
(郡太守其俗尚文辯好相持短長范每厲以淳厚不受/偷薄之説成都民物豐盛邑字逼側舊制禁民夜作以)
(防火災而更相隠蔽燒者相屬范乃毁削先令但嚴使/儲水而已百姓為便乃歌之曰亷叔度来何暮不禁火)
(民安作平生無襦今五袴/  案作音佐俗作做非補)道倫冬不服襦(王韶孝子傳/云竺彌字道)
(倫本外國人居吳興父母/亡哀痛瘠毁冬不衣襦袴)司馬宣王無私施(世語云司/馬宣王從)
(遼東還有老人寒凍于路乞一襦公惟與之酒左右/曰官不少襦何不賜之公曰襦官物人臣無私施)鍾
離子阿為徒作(後漢鍾離意/見前衣篇)着襦(晉書韓伯年數嵗至/大寒母方為作襦令)
(伯捉熨斗而謂之曰且著襦尋當作複褌伯曰不復須/母問其故對曰火在斗中而炳尚熱今既著襦下亦當)
(煖母甚異/之續補)
　　　褐二十五
毛布(詩云無衣無褐何以卒嵗鄭箋云褐毛布也卒/終也人之貴者無衣賤者無褐將何以終嵗乎)拂
褐詣宣王(新序云齊有婦人極醜無䨇號曰無鹽女其/為人也臼頭深目長壮大節昻鼻結喉肥項)
(少髪折腰出胷皮膚若漆行年三十無所容入衒嫁不/售流棄莫執于是乃拂拭短褐自詣宣王願一見謂謁)
(者曰妾齊之不售女也聞君王之聖德願備後宫之掃/除頓首司馬門外惟王幸許之謁者以聞宣王方置酒)
(于漸臺左右聞之莫不掩口而大笑曰此天下强顔女/子也于是宣王乃召而見之女厯陳齊之四殆宣王大)
(感拜為/王后補)被褐説張温(范曄後漢書云張𤣥有才畧以世/亂不仕司空張温數以禮辟不就)
(建中二年温以車騎將軍欲出征凉州將/行𤣥以田廬被褐帶索説温温不能用)被褐懐珠玉
(阮嗣宗/詠懐詩)被褐懐玉(家語子路曰有人于此被褐而懐玉/何如孔子曰國無道可也國有道則)
(衮冕而/執玉補)衣褐懐璧(史記云藺相如奉璧西入秦視秦王/無意償趙城乃使從者衣褐懐璧從)
(徑道亡歸/璧于趙)衣褐墮履(史記張良遊下邳圯上有一老父/衣褐至良所墮其履圯下謂良曰)
(孺子下取履良/因長跪履之)短褐不全(漢書貢禹上書云年老貧窮/而家貲不滿萬錢妻子糠豆)
(不贍短/褐不全)短褐(古詩云短褐中無/絮帶斷續以繩)縠皮為褐(裴淵南海記/云蠻夷俗不)
(蠶取縠皮/熟槌為褐)衣褐褐見(漢書婁敬見齊人虞將軍曰臣願/見上言便宜虞將軍欲與鮮衣敬)
(曰臣衣帛衣帛見衣褐/衣褐見不敢易衣續補)
　　　衫二十六
白縠(東宫舊事云太子納妃有白/縠白紗白絹衫並紫結纓)白越(吳錄云選曹令/史劉卓病夢見)
(一人白越單衫與之言/曰汝着衫汚火燒便潔)織成(志怪錄云建康小吏曹著/為廬山使君所迎配以文)
(婉著意不安屢求請退婉澘然/垂涕賦詩叙别并贈織成單衫)細葛(朱雀傳云男子/着細葛小衫)
　　　袴褶二十七
親耕青縑(趙書云裴憲撰三正東耕儀中書令/徐光奏請親耕攻服宜服青縑袴褶)南郊斑
繡(北疆記云虞主南/郊着皁斑褶繡袴)袴褶乘馬(語林云夏少明在東國/不知名聞裴逸民知人)
(乃入洛從之未至家見一人着黄皮袴褶乗馬將獵少/明問曰逸民家何在答曰君何以問少明曰聞其明而)
(知人從㑹/稽來投)袴褶執鞭(江表傳曰呂範願暫領都督佐將/軍部分之孫策曰子衡卿既士大)
(夫豈宜復屈小職知軍中細碎事乎範曰不然今捨本/土而托將軍者非為妻子也欲濟世務猶同舟涉海一)
(事不牢即俱受其敗此亦範計非但將軍也䇿笑/無以答範出便釋褠著袴褶執鞭詣閤下啓事補)侍官
除采衣袴褶(義熈起居注義熈元年百官/更服侍官不備采衣袴褶)婢子皆綾羅
袴褶(世説云武帝嘗降王武子家武子供饌並用琉/璃器婢子百餘人皆綾羅袴褶以手擎飲食)韋
袴褶(晉中興書云郭文舉避亂上餘杭山縣令顧颺親/近文舉歸贈一無所受颺以文舉山行或須皮衣)
(與韋袴褶一/其文舉不納)楊平善裁(魏舊事云楊平善裁袴以/官絹百疋作小袴百枚)鄭妻
象故(韓子云鄭縣人卜子使其妻為袴妻問曰今/袴何如夫曰象吾故袴妻因毁新令如故袴)紈袴
(漢書班伯/見前襦篇)錦袴(東觀記云更始在長安時三輔吏士東/迎更始見諸將過皆冠幘而服婦人衣)
(諸于襜䄖繡镼錦袴及案諸于太掖衣也/如婦人之袿衣镼當作䘿音其物切補)明光錦(郭子/云孫)
(興公道曹輔佐云如白地/明光錦裁為負版袴也)虎衣錦(應劭漢官儀云虎賁/中郎將衣紗縠虎文)
(單衣/錦袴)文綺(東宫舊事云太子内/妃有絳羅文綺袴)合歡(鄴中記云石虎獵/着金縷合歡袴)
負版(見上明/光錦注)刺水(俗説云謝仁祖年少時/喜着刺水袴出郊郭)身衣皮袴(東/觀)
(記馬援歎曰凡殖貨財產貴其能施賑也否則守/錢虜耳乃盡散以班昆弟故舊身衣羊裘皮袴補)身衣
布袴(又云祭遵奉公賞賜與士卒家無私財/身衣布袴卧布被夫人裳衣不加緣飾)韓宣脫袴
(魏書韓宣子字景然為尚書郎掌職事與諸曹受罰/殿前皆束縳文帝輦過時原之時韓宣預脫袴纏褌)韓
昭藏袴(韓子云韓昭侯使人藏弊袴侍者曰君亦不仁/矣弊袴不以賜左右而藏之昭侯曰吾聞明主)
(愛一嚬一笑嚬有為嚬笑有為笑今夫袴豈特/嚬笑哉吾必待有功者故收藏之未有予也補)黄香冬
無袴(東觀記黄香家貧内無僕妾躬/執勤苦盡心奉養寒冬無袴)曹掾尚無袴(東觀/漢記)
(吳良為郡議曹掾嵗旦與掾史入賀門下掾王望言曰/齊郡敗亂遭盜賊不聞雞鳴犬吠之音明府視事五年)
(土地開闢盜賊㓕息五穀豐熟家給人足今日嵗首請/上雅夀掾史皆稱萬嵗良時跪曰門下掾佞諂明府勿)
(受其觴賊盜未盡人庶困乏今良曹掾尚無袴望曰議/曹惰窳自無袴寧知百姓不家給人足邪太守曰此生)
(言是賜良鰒/魚百枚補)冬常無袴(魏略云賈逵世為著姓少孤家/貧冬常無袴過其妻兄柳孚宿)
(及明無何著孚袴去/故時人謂之通健補)經冬無袴(列士傳云孟嘗君食客/三千人厨有三列上客)
(食魚下客食菜齊市有乞食/馮驩經冬無袴面有饑色)班伯紈袴(漢書見/前襦篇)韓信袴
下(史記云淮陰屠中少時有侮信者曰若雖長大好帶/刀劍中怯耳衆辱之曰信能刺我不能出我袴下于)
(是信熟視之俛出袴下/一市皆笑信以為怯)趙岐布袴賣餅(魏畧云趙岐避/難北海着絮巾)
(布袴/賣餅)鍾朔布袴(先賢傳云鍾朔為鬰林太守/常衣布袴鄉邑嘆賞續補)
　　　襜褕二十八(案襜褕音苫姚謂帷襜以前後/也一曰襜蔽䣛也褕后服也附)
縑襜褕(東觀漢記王郎反世祖自薊東南馳耿純與從/昆弟訢宿植共率宗族賓客二千餘人皆衣縑)
(襜褕絳衣奉迎牙有/拜純為前將軍補)絳襜褕(又云世祖即位詔賜耿純/錢十萬七尺絳襜褕一具)
(補/)絳罽襜褕(桓譚新論云余從長安歸道病䝉/絮被絳罽襜褕宿于下邑亭中)諸于襜
褕(見前袴/褶篇)襜褕先生(述征記云齊之南有一/谷谷中有䄡褕先生碑)襜褕有餘
(邊讓字文禮孔融薦讓於武帝則曰讓為/九州之被則不足為單襜褕則有餘)
　　　綸巾二十九
白綸巾(晉紀云王敦欲伐甘卓遣/使送白綸巾與卓卓不取)紫綸巾(鄴中記云石/虎皇后出以)
(女騎一千為鹵簿/冬日皆着紫綸巾)綸巾乘車(漢書云大将軍梁高婦弟/宴日着綸巾乘紫輜車)
綸巾繫頭(述異志云李通卒有客往弔之李子方哭便/進上聽事忽見通從閣中出以綸巾繫頭着)
(袍有/怒色)
　　　絡帶三十
西域腰帶(魏畧云文帝時西/域來獻紫球腰帶)大秦絡帶(吳時外國傳云/大秦國人皆着)
(袴褶/絡帶)織成絡帶(述異記云夏侯祖觀為九州刺史表沈/僧榮代之祖觀往見沈見沈床上有織)
(成寳飾絡帶夏侯曰此帶殊/好然當慎藏後竟失去補)黄金横帶(戰國䇿云田單/将攻狄往見魯)
(仲子仲子曰將軍攻狄不能下也單上車弗謝而去遂/攻狄三月而不克田單懼問魯仲子仲子曰將軍東有)
(夜邑之奉西有淄上之虞黄金横帶而馳乎淄/澠之間有生之樂無死之心所以不勝也補)黄金具
帶(史記云孝文帝遺/匈奴黄金具帶)金剛鮮緄(東觀記云鄭遵破匈奴/於是上賜金剛鮮緄帶)
(一具金銀/帶各二)犀比金頭(班固與竇將軍牋云復賜固犀/比金頭帶曰將軍所自服也)金
校帶(吳書陸遜破曹休上脫/所御金校帶以賜遜)赤石帶(魏畧云疏勒王/獻大秦赤石帶)朱
帶(穆天子傳云天子北征舍于珠澤乃獻白玉酒/食天子乃賜黄金之環三五朱帶貝飾三十)玉帶
(楚辭云撫余珮兮繽紛高太息兮自憐注云/持我玉帶相糾結也長歎傷已逺放棄也補)銀帶(東觀/記見)
(上金剛/鮮緄注)寶帶(荀朂答王琛書曰陶邱神/廟有鮮卑金頭寶帶二枚)
　
　
　
　
　
　北堂書鈔卷一百二十九
欽定四庫全書
　北堂書鈔卷一百三十
　　　　　　　　　　　唐　虞世南　撰
　　　　　　　　　　　明　陳禹謨　補註
　儀飾部一
　　鹵簿一　　　　　　警蹕二
　　鉞三　　　　　　　豹尾四
　　節五　　　　　　　鼓吹六
　　髦頭七　　　　　　雲罕八
　　闟㦸九　　　　　　渾儀十
　　漏刻十一　　　　　相風十二
　　　鹵簿一
河南尹執金吾洛陽令奉引(蔡邕獨斷云法駕公卿不/在鹵簿中唯河南尹執金)
(吾洛陽令奉引侍中叅乗奉車郎御屬車三十六乘北/郊明堂則省諸副車小駕祠宗廟用之毎出太僕奉駕)
(上鹵于/尚書補)太僕奉駕(同上/注)將軍叅乗(又云天子出車駕次/第謂之鹵簿有大駕)
(有小駕有法駕大駕則公卿奉引大將軍/叅乗太僕御屬駕八十一乗備千乘萬騎)羣司百官(鹵/簿)
(敘云南郊大駕公卿奉引/羣司百官備千乘萬騎)千乘萬騎　屬車三十六(並/獨)
(斷見/上)屬車八十一(見前/注)大夫雞翹(獨斷云前驅有九斿/雲罕闟㦸皮軒鑾旗)
(車皆大夫載鑾旗者編羽毛引/擊橦旁俗人名之曰雞翹車補)九斿雲罕(見/上)前皮軒後
道游(司馬相如上林賦云天子校獵乗鏤象六玉虬拖/蜺旌靡雲旗前皮軒後道游孫叔奉轡衛公叅乗)
(扈從横行出乎/四校之中補)建黄鉞(張衡東京賦云屬車九九乗軒/並轂􁙼弩重旃朱旄青屋戎士)
(介而揚威戴金鉦而建黄鉞清道按列天行星陳肅/肅習習隠隠轔轔殿未出乎城闕斾已反乎郊畛補)羽
蓋金華黄屋左纛(蔡邕獨斷云凡乗輿車皆輿蓋金華/𤓰黄屋左纛金鑁方釳繁纓重轂副)
(牽/補)金鑁方釳繁纓重轂(見/上)結飛雲之袷輅樹翠羽之高
蓋(張衡東京賦云結飛雲之袷輅樹翠羽之/高蓋建辰旒之太常紛飇悠以容裔補)殿未出乎
城闕斾已反乎郊畛(張衡東京/賦見上)
　　　警蹕二
夾道而蹕(周禮鄉士各掌其鄉之禁/令帥其屬夾道而蹕補)出殿傳蹕(漢書出/警入蹕)
(皇帝輦動左右侍帷幄者稱警出殿則/傳蹕清道  案蹕止行人也本作䟆補)警蹕嘈而響起(楊/修)
(許昌宫賦云鐘鼔隠而/雷鳴警蹕嘈而響起)八神奔而警蹕(揚雄甘泉賦云/詔招搖與太隂)
(兮伏鉤陳使當兵屬堪輿以壁壘兮梢䕫魖/而抶獝狂八神奔而警蹕兮振殷轔而軍装)警蹕叫呼
(荘子云警蹕叫呼而行世俗之所謂/富貴也  案叫音教俗作呌非補)警蹕而行(東觀記/云楊秉)
(諫桓帝曰王者至尊/出入則警蹕而行)執㦸傳警(漢書曰長樂宫成皇帝/輦出百官執㦸傳警)
瞋目呼蹕(後漢姚期傳云光武畧地潁川聞期志義召/署賊曹掾從徇薊時王郎檄書到薊薊中起)
(兵應郎光武趣駕出百姓聚觀喧呼滿道遮路不得/行期騎馬奮㦸瞋目大呼左右曰蹕衆皆披靡補)梁
王出警入蹕(漢書云梁孝王武得賜天子旌/旗出稱警入言蹕儗於天子)魏王出入
警蹕(漢/書)桓𤣥警蹕不絶(晉安帝紀云桓𤣥至/京都警蹕不絶于音)博陸虎賁
警蹕(蜀志許靖與曹公書云昔營邱翼/周杖鉞專征愽陸佐漢虎賁警蹕)
　　　鉞三
大斧(說文云鉞大斧也本作戉夏執𤣥戊/殷執白戚周左杖黄戉右把白旄補)建以禦姦(傅/𤣥)
(三都賦云建/黄鉞以禦姦)負之以徇(左傳云楚子將戮慶封負之斧/鉞以徇于諸侯使言曰無或如)
(齊慶封弑其君弱其/孤以盟其大夫補)夏執𤣥鉞　周杖黄鉞(並説文/見上)舉
鉞而麾(淮南子云至精之感無所不通昔武王渡孟津/而陽侯之波逆流而擊疾風晦冥武王舉黄鉞)
(瞋目而麾之曰予有天下誰敢害/吾于是風去而波罷遂得濟補)杖鉞行罰(楚辭后辛/之葅醢兮)
(殷宗用之不長注云言紂無道殺比干醢梅伯/武王杖黄鉞行天罰殷宗遂絶不得長久補)杖鉞當
門(世語云諸葛亮之次渭濵也闗中震動魏明帝深懼/晉宣王戰乃遣辛毗為軍司馬宣王既與亮對渭而)
(陣亮設誘詭譎萬方宣王果大忿憤將應以重兵亮遣/間諜覘之還曰有一老夫毅然杖黄鉞當軍門立軍不)
(得出亮曰必/辛佐治也補)王尋亡鉞(漢書王莽傳云司徒王尋初發/長安宿霸昌廐亡其黄鉞尋士)
(房揚素狂直乃哭曰此/經所謂䘮其資斧者也)主親操鉞(淮南子云君入廟門/西南而立將入門則)
(趍至堂下北面而立主親操鉞授將軍/以柄曰從此上至天者將軍制之補)
　　　豹尾四
整豹尾(郭璞南都賦云/整豹尾於後車)建豹尾(晉中興書云舞/六佾建豹尾)最後車
懸(蔡邕獨斷云屬車八十有一乗最後一/車懸豹尾以前皆皮軒虎皮為之也)過後解圍(小/學)
(漢官篇云豹尾過后罷屯解圍圍案胡廣曰施于道路/豹尾之内為省中故須過後屯  乃得解皆所以戒不)
(虞也/補)常在豹尾(漢書曰成帝楚昭儀方大幸毎從/上祠甘泉常在屬車豹尾車中)馳心
豹尾(曹植獻璧表云伏知車/駕或出臣毎馳心豹尾)不建豹尾(晉陽秋云沈充/起兵王舍臨行)
(顧謂其妻曰男子/不建豹尾不歸)忘設豹尾(晉中興書云海西公/出秦川忘設豹尾)
　　　節五
行道所執(周禮掌節職云凡邦國之使節山國用虎節/王國用人節澤國用龍節皆金也以英蕩輔)
(之補案鄭注云使節使卿大夫聘于天子諸侯行道所/執之信也土平地也山多虎平地多人澤多龍以金為)
(節鑄象焉必自以其國所多者于以/相别為信明也今漢有銅虎符附)以滅蠻獠(俗説云/殷伯弟)
(為何無忌叅軍何罵殷曰戅子敢爾取節來殷猶傲然/謂何曰朝廷授將軍三千羸兵杖踈節以滅蠻獠寧令)
(妄自尊/大耶)以金為節(周禮掌節/職見上)黄髦加上(漢書云漢節純/赤太子持赤節)
(故更為黄髦/加上以相别)澤國用龍節　山國用虎節(已上周禮掌/節職見上)
守邦國者用玉節(周禮掌節職云守邦國者用/玉節守都鄙者用角節補)守都鄙
者用角節(見/上)道路用旌節(周禮掌節職云門闗用符節/貨賄用璽節道路用旌節皆)
(有期以/反節補)門闗用符節　土國用人節　貨賄用璽節(並/見)
(上/)錦車持節(漢書西域傳云初楚主侍屠馮嫽能史書/習事嘗持漢節為公主使行賞賜於城郭)
(諸國敬信之號曰馮夫人為烏孫右大將妻右大將與/烏就屠相愛都䕶鄭吉使馮夫人説烏就屠以漢兵方)
(出必見滅不如降烏就屠恐曰願得小號宣帝徵馮夫/人自問状遣謁者竺次期門甘延夀為副送馮夫人馮)
(夫人錦車持節詔烏就屠詣長羅侯赤谷城立元/貴靡為大昆彌烏就屠為小昆彌皆賜印綬補)駐車
舉節(漢書諸葛豐特立剛直元帝擢為司𨽻校尉刺舉/無所避侍中許章以外屬貴幸奢淫賓客犯事與)
(章相連豐按劾章欲奏其事適逢許侍中私出豐駐車/舉節語章曰下欲收之章馳車去豐追之許因得入宫)
(門自歸于上豐亦上奏于是/收豐節司𨽻去節自豐始補)解節夜行(東觀記郭丹為/更始諫議大夫)
(持節使南陽安集受降更始敗丹無所歸節傳以敝布/纏裹節解節夜行求謁更始妻子奉還節傳因歸鄉里)
張騫持漢節不失(漢書張騫使月氐匈奴得之留騫十/餘嵗與妻有子然騫持漢節不失)
蘇武持漢節卧起(又曰蘇武使匈奴單于欲降之乃置/武大窖中絶飲食數日不死匃奴以)
(為神乃徙武至北海上無人處牧/羊武仗漢節卧起操持節旄盡落)自所持節授岑彭(東/觀)
(記光武使吳漢収謝躬令岑彭助漢/為方畧上以常所自持節授岑彭)劉章奪節(漢書云/章已殺)
(吕産帝令謁者持節勞章章欲奪節謁者不肯章乃從/與載因節信馳斬長樂衛尉吕更始還入北軍復報太)
(尉勃勃起拜賀章曰所患/獨產今已誅天下定矣補)王機求節(晉書王機美姿容/俶儻有度量陳恢)
(之亂機年十七率衆擊破之常慕王澄為人澄亦雅知/之以為已亞遂與友善内綜心膂外為牙爪尋用為成)
(都内史機終日飲酒不存政事由是百姓怨之人情騷/動㑹澄遇害機懼禍及又屬杜弢所在發墓而獨為機)
(守冢機益自疑就王敦求廣州敦不許㑹廣州人背刺/史郭訥迎機為刺史機遂將奴客門生千餘人入廣州)
(州部將温卲率衆迎機敦遣將軍葛幽追之及于廬陵/機叱幽曰何以敢来欲取死邪幽不敢逼而歸郭訥聞)
(卲之納機也乃遣兵擊卲反為所破訥又遣機父兄時吏/拒之咸倒戈迎機訥衆皆散乃握節而避機機遂入城)
(就訥求節訥嘆曰昔蘇武不失其節前史以為美談此/節天朝所假義不相與自可遣兵來取之機慙而止補)
封節置塞上(漢書南越傳韓千秋兵入越破數小邑越/以兵擊千秋等滅之使人亟封漢使節置)
(塞/上)懸節於東門(後漢書云董卓謂袁紹曰劉氏種不足/復遺紹勃然曰天下健者豈惟董公横)
(刀長揖徑出懸節於/上東門而奔冀州)握節以死(左傳曰宋襄夫人襄王/之姊也昭王不禮馬夫)
(人因戴氏之族以殺襄公之孫孔叔公孫鍾離及大司/馬公子卬皆昭公之黨也司馬握節以死故書以官)
(杜注曰節國之符信也握/之以死示不廢命也補)與節見殺(晉中興書云杜𢎞/大破桂林賊還遇)
(王機于道機勸𢎞取交州𢎞素有意乃執機節曰當相/與迭持何可獨捉機遂以節與之于是機與𢎞及温卲)
(劉沉等並反後皆/為陶侃所殺補)相與迭持何可獨捉(同上/注)因奪不還
憂恚而死(獻帝春秋曰太傅馬日磾假節循撫州郡袁/術在夀春借觀之因奪不還日磾失節憂恚)
(而死/補)
　　　鼓吹六
原鼓吹之攸始蓋禀命於黄軒(陸機鼔吹賦云原鼓吹/之攸始蓋禀命于黄軒)
(播威靈於兹樂/亮聖器而成文)古之軍聲振獻捷之樂(孫毓東宫鼔吹/議云皇太子初)
(給鼔吹有詔問講學出入為當作鼓吹以聞毓作議曰/鼔吹者蓋古之軍聲振獻捷之樂也施於時事不當後)
(因以為制用之道路焉所以顯德明功振武/和衆求使後世無忘其章率而合宜者也)後世無忘
(同/上)移風易俗(孫毓東宫鼓吹議云禮樂之教義有所指/給鼓吹以備典章出入陳作用以移風易)
(俗/)以備典章(同/上)為國盤娛(應劭漢官儀云鼔吹/為國盤娛禦侮爪牙)入門而
止(干寳晉紀劉毅為司𨽻校尉皇太子朝鼔吹入東掖/門毅以為不敬止之于門外奏劾保傅以下詔赦之)
(然後/入)望闕而止(吳質别傳云質為北中郎將朝京師上/喜其到比至家問􁋸相續詔將軍列鹵)
(簿作鼔吹以迎/之望闕而止)音節諧捷(世説云王大將軍年少時舊/有田舍名語音未楚武帝喚)
(時賢共言技藝事人皆多有所知惟王都無所闗意色/殊惡自言知打鼔吹帝令取鼓與之於坐振袖而起揚)
(槌奮擊音節諧捷神氣豪上/傍若無人舉坐嘆其雄爽補)自來人思(俗説云桓𤣥作/詩思不来輒作)
(鼓吹既而思得云鳴鵠響長/阜歎曰鼓吹固自来人思)巫山髙有所思(伍緝之日/古鐃歌有)
(巫山髙有所思將進酒/及芳樹皆鼔吹詞也)將進酒及芳樹(同上/注)聲音抑揚
精妙瑰瑋(何丞鐃/歌詩序)震天動地蕩岳薄風(傅𤣥朝㑹賦云/六鍾隠其駭奮)
(鼓吹作乎雲中震天而/動地蕩海岳而薄雷風)顧穹谷以含哀仰歸雲而落音
(陸機鼓吹賦云詠悲翁之流思怨髙橐之難臨顧穹谷/以含哀仰歸雲而落音節應氣以舒卷響隨風而浮沉)
(馬頓跡而増鳴士/嚬蹙而霑襟補)播威靈于兹樂亮聖器而成文(又云/原鼔)
(吹之攸始蓋禀命于黄軒播威靈于兹樂亮聖/器而成文騁逸氣而憤壮繞煩手乎曲折補)節應氣
以舒卷響隨風而浮沉(見/上)馬頓跡而增鳴士嚬蹙而霑
襟(見/上)長史假鼓吹(東觀記云建初八年拜班超/為將兵長史假鼔吹幢尾)邊逺假
鼓吹(晉中興書云漢武帝時南平交趾日南合浦南海/鬰林蒼梧七郡立交州刺史以統之以州邊逺宜)
(振威重七郡/皆假以鼔吹)作鼔吹而還(魏畧云夏侯儒為征南將軍/正始二年朱然圍樊城城中)
(守將求救甚急儒進屯城外以兵/少不敢妄動但作鼔吹以駭衆聴)鼓吹迴還(吳厯云曹/公出濡須)
(口吳王乃自乘船從濡須口入曹公嚴兵待之乃作鼔/吹迴還曹公見吳舟船器仗軍伍整肅乃嘆曰生子當)
(如孫/仲謀)作鼓吹稱萬嵗(江表傳云曹公出濡須口號步騎/四十萬臨江飲馬孫權率衆七萬)
(應之密勅甘寧使夜入魏軍寧乃選手下健兒百餘人/徑詣公營下使拔鹿角踰壘入營斬得數十級北軍驚)
(駭鼓譟舉火如星寧已/還入營作鼓吹稱萬嵗)作鼓吹入宴飲(吳錄曰太尉范/慎在武昌作長)
(室時與叅佐/賓客作云云)罷黄門鼓吹(東觀記曰國家離亂大厦未/安黄門舊有鼔吹今宜罷去)
奪孟達鼓吹(蜀志曰關某圍襄陽連促劉封孟逹令發/兵來助封達辭以山郡初附未可搖動不)
(承某命㑹某覆敗先主恨之又封與達忿爭不和封尋/奪達鼓吹達既懼罪又忿恚封遂發表辭先主率所領)
(降魏/補)
　　　髦頭七
虎士服(摯虞决疑要注云世祖曰髦頭之義何謂也彭/權對云秦記曰國有奇怪山水無不崩潰唯畏)
(髦頭故使虎士服以鎮之張華對世/祖曰壮士帶髦踊衝冠義取于此也)熊皮冠(徐爰釋疑/畧注云乗)
(輿黄麾内有羽林班弓箭手左右執事官帶熊/冠謂之髦頭故使執事者戴皮冠以倣其名)髦踊衝
冠(决疑要/注見上)使之先驅(列異傳云秦文公時有梓化為牛/擊之不服或隨地觧髻披髪牛畏)
(之入水故秦國置髦頭騎使之先驅又𤣥中記云秦王使/三百人被頭以赤樹葉有一青牛出迎之走入于河于)
(是秦王置/髦頭騎)虎賁髦頭(東觀記云東海王彊賜虎賁髦頭/宫殿設鐘虞之縣擬于乘輿補)
命置髦頭(魏武表云陛下復加後命命/置髦頭恩榮莫盛於此也)髦頭劍挺(漢書/宣帝)
(飲酣行祠先駈首/帶髦頭以扈乘)髦頭馳還(東方朔别傳云武帝幸甘/泉宫長安道中有猛獸朔)
(令壮士百人皆著/髦頭䕶駕還宫)
　　　雲罕八
游獵(詩盧令篇序曰齊侯好田獵畢弋而不修民事百/姓苦之故陳古以風焉案畢弋皆取禽獸之網襄)
(公遊獵大施畢弋以為行飾補案畢當/作罼前有九旒雲罼之車即雲罕也附)掩雅(上林賦曰/弋𤣥鶴舞)
(干戚載雲罕掩羣雅之案罕罼也載之所以靜道掩捕/也雅小雅也詩小雅  材七十四人大雅之材三十一)
(人故曰羣雅補又文選注曰先用雲罕/以獵獸載之于車而捕羣雅之士也附)雲罕飛旒(傳𤣥/三都)
(賦云雲罕飛/旒闟㦸嬋媛)雲罕晻藹(潘岳藉田賦云五輅鳴鑾九旒/揚斾瓊鈒入蘂雲罕晻藹補)
前驅雲罕(漢舊儀云法駕前驅有九旒/雲罕鳯凰闟㦸皮軒鸞旗)前施罼罕(徐爰/釋疑)
(畧注云罼通作畢因星形以名之一/曰天衢故羽林前施畢罕以象之)
　　　闟㦸九
闟㦸膠葛(張衡東京賦雲/罕九旒云云)闟㦸嬋媛(傳𤣥三都/賦見前)闟㦸皮
軒(獨斷見前/鹵簿篇)鳳皇闟㦸(漢書舊/儀見前)
　　　渾儀十
羲和舊器(王蕃渾天説云渾儀羲和/舊器厯代相傳謂之璇璣)厯代寳器(起居注/相國表)
(曰近于長安獲張衡所作渾儀玉/圭厯代寶器謹奉陛下歸之天府)玉儀(尚書考靈曜云/玉儀之制昏明)
(主時注曰玉為渾儀故曰玉/儀昏明主時為晝夜漏刻)璿衡(風土記云璿衡即今/之渾儀也古者以玉)
(為之轉運/者為衡)璣為轉運衡為横簫(尚書大傳云璣衡者璣/為轉運衡為横簫運璣)
(使動于下以衡望之是玉者正天文之/器漢世以來謂之渾天儀者是也補)著天體布星辰
(王蕃渾天説云渾儀以察三光分宿度以著天/體以布星辰案斯二者以考於天蓋詳審矣)轉渾天
定時節(益部耆舊傳云洛下黄閎明曉/天文於地中轉渾天以定時節)以視星宿(馬融/渾天)
(説云渾天儀可旋轉故曰璣/衡其横簫所以視星宿也補)上應晷度(晉陽秋云吳葛/衡作渾天儀使)
(地居中以璇轉/之上應晷度)以齊七政(尚書曰在璇璣玉衡以齊七/政孔傳曰璿美玉璣衡玉者)
(正天文之器可運轉者七政日月五星各異/政舜察天文齊七政以審已當天心與否補)以察三光
(王蕃渾天/説見上)歸之天府(起居注/見上)常在候臺(王蕃渾天説云/遭周秦之亂器)
(物斷毀渾儀常在/候臺是以不廢)子雲好問(桓子新論云揚子雲好天/文問洛下黄閎以渾天之)
(説閎曰我少作其事不曉達/其意到今七十始知其理)太史鑄作(尚書孔疏云太/史丞錢樂鑄銅)
(作渾天儀傳于齊梁周平江陵遷其器于長安今在太/史書矣補案衡長八尺璣徑八尺圓周二丈五尺强轉)
(而望之有/其法也附)
　　　漏刻十一
建日官(李尤漏刻銘云昔在先王配天垂則仰釐七曜/俯順坤德乃建日官俾立漏刻昏明既序景曜)
(不忒唐命羲和敬授人時懸象著明帝以崇熈/季末不虔德衰于兹挈壺失節刺流在詩補)制妙器
(孫紀漏刻銘曰乃制妙器挈壺是詮累箇三階積水成/淵淵滿則盈乗虛赴下靈虬吐注陰䖝承㵼  案箇竹)
(䇿也/補)挈壺司刻仙叟秉矢(王褒洛都賦云挈壺司刻漏/樽㵼流仙叟秉矢隨水沉浮)
(指日命分/應則唱籌)孔壺為漏浮箭為刻(後漢書律厯志云孔壺/為漏浮箭為刻下漏數)
(刻以考中星/昏明生焉補)仰釐(李尤銘/見上)爰暨(崔駰刻漏銘爰/暨四極云云)昏明晝
夜參以晷景(桓子新論云余為郎典漏刻澡濕寒/温異度故有昏明晝夜參以晷景)昏明
既序景曜不忒(李尤漏刻/銘見上)累箇三階(孫紀銘/見上)晝夜百刻
(説文云漏以銅盛/水刻節晝夜百刻)冬晝四十一刻春夜五十四刻(漢書/舊儀)
(云冬至晝四十一刻後九日加一刻/至立春晝四十六刻夜五十四刻)夜漏鼓鳴晝漏鐘
鳴(漢雜事云鼓以動衆夜漏鼓/鳴則起晝漏壺乾鐘鳴則息)挈金壺以南羅藏幽水
而北戢(陸機漏刻賦云既窮神以盡化又設漏以考時/爾乃挈金壺以南羅藏幽水而北戢擬洪殺于)
(編鍾順卑高而為級激懸泉/以逺射跨飛途而遥集補)靈虬吐注陰䖝承瀉(孫紀/漏刻)
(銘見/上)指日命分應則唱籌(洛都賦/見上)激縣泉以逺射跨飛
途而遙集(陸機漏刻/賦見上)擊刁斗傳五夜(漢舊儀云宫門之/外衛士擊刁斗以)
(傳五夜皇城之内衛士周廬擊木析䕶/呼備火水  案五夜甲乙丙丁戊也補)董賢傳漏(漢書/曰董)
(賢隨太子官為郎傳漏殿下為人美麗/自喜哀帝望見恱其儀貌拜為黄門郎)孫權立表(吳錄/云吳)
(範善占候知風氣闗某將降孫權問範範曰期明日中/權立表下漏以待之及中不至權問其故範曰未正中)
(頃之有風動帷範曰某至矣/外稱萬嵗傳言得某矣補)
　　　相風十二
祥鳥司飈(庾闡楊/都賦)凌鳥正候(郭璞兩都賦云矯凌鳥/以正候整豹尾於後屬)能
立成器(傅𤣥相風賦云昔之造相風者其知自然之極/乎其達變通之理乎觀妙之微神明可通夫能)
(立成器以占吉凶之先見者莫精乎此乃搆相風因象/設形蜿盤獸以為趾建修竹之亭亭體正直之無撓度)
(經高而不傾棲神烏于/竿首俟祥風之来征補)上有樞機(先賢傳云太僕寺丞/高岱立一竹竿於前)
(庭其上有樞機標以雞毛相風/色以驗吉凶凡占事能知未来)知自然(傅𤣥相風/賦見上)察氛
祲(沈約宋書云戰國並爭師旅/數出鳥占之設務察氛祲)採修竹于層城(潘岳相/風賦云)
(採修竹于層城厯寒暑而靡凋/踞神獸於下趾栖靈鳥于上標)立竹竿於前庭(先賢傳/見上)
揺羽其首丹漆弗形(傅𤣥相風賦云籊/籊竹竿在武之庭)托處幽閒違衆
特立(張華相風賦云太史相風庭竹乃植標以羽毛丹/漆不飾厥用自然既修且直托處幽閒違衆獨立)
(補/)遇風乃動(述征記曰長安臺上有相風/鳥或云此遇千里風乃動)俟風來征(傅/𤣥)
(相風賦/見上)
　
　
　
　
　
　
　
　
　
　
　北堂書鈔卷一百三十
欽定四庫全書
　北堂書鈔卷一百三十一
　　　　　　　　　　　唐　虞世南　撰
　　　　　　　　　　　明　陳禹謨　補註
　儀飾部二
　　璽十三　　　　　　印十四
　　綬十五
　　　璽十三
王者之印(説文云璽王/者之印也)傳國守器(晉中興書王彪之議/云未詳傳國璽造創)
(之始然厯代以來及太始之初揖遜/禪位以兹相授故是傳國之守器也)揖遜相授(見/上)世世
相授(漢書髙祖入咸陽得秦璽及即天子位/因御服其璽世世相授號曰傳國璽)在君則表
信神祗在臣則授職君上(玉璽譜云璽印信也在君則/封册畿服表信神祗在臣則)
(授職君上/顯用民下)受命於天既夀且康(應劭漢官儀云天子有/傳國璽文曰受命于天)
(既夀/且康)受命於天既夀永昌(漢末記云董卓時大亂天子/北詣河上六璽不自隨掌璽)
(者以投井孫堅討董卓頓軍城南有五色氣從井中出/堅使人浚之得漢傳國玉璽其文曰受命于天既夀永)
(昌方圓四寸上紐文盤/五龍龍上一角缺補)昊天之命皇帝夀昌(晉陽秋云/永和八年)
(冉閣大將軍蒋幹以傳國璽付河南太守戴施施獻之/百僚皆賀璽光照洞徹上盤螭文隠起文曰昊天之命)
(皇帝夀昌蓋秦璽也石虎刻其旁曰天命石氏受案博/古圖秦璽有二一曰受命于天既夀永昌一曰  天之)
(命皇帝夀昌/此作昊字附)長夀萬年(晉紀曰建武元年江寧縣民虞/迪墾地得白玉麒麟璽以獻文)
(曰長夀/萬年)克夀永昌(趙書劉曜于龍門河水中得一玉璽/文曰云云曜以為天錫劒璽齋九日)
(而受臣案曜常夜閒居有二童子入跪曰菅涔王/使小  奉謁趙皇帝獻劍一口置前再拜而去補)置天
子坐(周書曰湯放桀服天子之璽置之天子之/坐再拜曰天子之位有道者可以處之)常在外
殿(玉璽譜云晉元帝東渡/厯數帝東渡常無玉璽)方圓四寸(漢末記/見上)博袤三寸
(春秋運斗樞云黄龍五采負圖而出白玉飾檢黄/金為封兩端有文曰天皇有玉璽五字博袤三寸)玉出
藍田李斯所書(玉璽譜曰始皇初定天下號稱始皇帝/所刻之璽其玉出藍田丞相李斯所書)
(其文曰受命于/天既夀永昌)鳥文(又云璽博袤四/寸魚鳥為文)鳥篆(玉璽譜都恢/表云慕容永)
(稱蕃奉璽方六寸厚三寸上蟠螭為鼻合髙四寸六分/下有八字其文曰受天之命皇帝夀昌鳥篆隠起巧麗)
(驚絶蓋雕鐫之/巧非近所作也)螭虎鼻(漢舊儀云皇帝大璽皆白玉螭/虎為鼻文曰皇帝行璽皇帝之)
(璽皇帝信璽天子行璽天子/之璽天子信璽凡六璽補)螭虎紐(蔡邕獨斷云璽者/印也印者信也天)
(子璽以玉螭虎紐古者尊/卑共之月令曰固封璽補)印方則方印圜則圜(吕氏春/秋云民)
(之於上若璽之於塗也印之以方則方印之以圜則圜/若五種之于地也必應其類而蕃息于百倍此五帝三)
(王之所以/無敵也補)主玉柙主銅縷(後漢禮儀志諸侯王列侯薨/皆令贈印璽玉柙銀縷大貴)
(人長公/主銅縷)雕䥴之巧(見/前)巧麗驚絶(見/前)暉景燭燿(蜀志云王/休獻玉璽)
(曰潛漢水伏於淵暉景燭燿又霍光上書云昔高祖未/即位時見漢水中神光燭照乃得傳國玉璽後遂有天)
(下即天/子位)光昭洞徹(晉陽秋/見前)井有五色(漢末記/見前)黄霧四塞
(燕書云元璽六年蒋幹遣劉錡費博以國璽詣晉求救/錡負璽欲亡匿私行數里忽黄霧四塞迷路不得進乃)
(復故道還/始得去)銀璽(漢舊儀云秦以前民皆以金銀銅犀象/為方寸璽各服所好自秦以来天子璽)
(始以玉/為之)金璽(魏志云天子改/授太祖金璽)跪上璽符(文帝紀代王至/渭橋羣臣拜謁)
(稱臣代王下拜太尉周/勃乃跪上天子璽補)拜受璽綬(晉中興書海西公廢/大司馬桓温率百官)
(具乘輿法駕奉迎簡文于㑹稽邸于朝堂/變服著平巾幘單衣東向拜受璽綬補)盆子宜陽奉
還(玉璽譜云建武三年劉盆子/敗于宜陽奉還璽于光武)徐璆許都獻之(又云袁/術死軍)
(破徐璆得其璽及/還許都獻之魏)太后投地(漢書云王莽即位使王舜/求璽太后出璽投之于地)
(涕泣横流曰天不祚/爾左右莫能仰視補)皇后抵軒(續漢書曰曹皇后諱節/魏受禪遣使求璽綬后)
(怒以璽綬/抵軒下)霍光欲奪(玉璽譜云漢昭帝時殿中一夜相/驚霍光即召持節郎取璽郎不與)
(光欲奪之郎按劍曰頭可得璽不可得光善之明日遷/郎秩二等光後廢昌邑王賀立宣帝光自手解取賀璽)
(扶令下/殿補)義陽强奪(玉璽譜云晉趙王倫簒立使義陽王/威就惠帝取璽帝不與强奪之補)
絳侯綰璽(史記絳侯傳文帝朝太后以冐絮提文帝曰/絳侯綰皇帝璽將兵于北軍不以此時反今)
(居小縣顧欲反耶冐案異/物志謂頭上巾為  絮補)霍光解璽(玉璽譜/見上)王閎謂董
賢久持(漢書云哀帝臨崩以璽綰付董賢曰無以與人/王閎白元后奪之謂賢曰上皇晏駕國嗣未立)
(何事久持璽綬/以速禍至邪)曹彰問賈逵所在(魏志太祖崩洛陽賈/逵典喪事時鄢陵侯)
(彰行越騎将軍從長安来赴問逵先王璽綬所在逵正/色曰太子在鄴國有儲副先王璽綬非君侯所宜問也)
(補/)陳陽於淮得(晉中興書云義熈十二年左衛陳陽于/府事前淮水中得璽其文曰王者不隠)
(其遇則玉璧/見璧亦璽也)韓强得元璽(石勒别傳曰韓强在長城縣/西山巖石闕中得𤣥璽一所)
(方四寸厚二寸/石虎以為縣瑞)王莽帶避火(玉璽譜云王莽敗時/帶璽綬避火于漸臺)袁紹
舉向肘(又云袁紹有僭號意乃拘孫堅妻逼求其璽紹/得璽舉以向肘後紹敗漢以禪魏魏以禪晉補)
平仲得璽(凉州記云吕光時陳平仲得玉璽博三寸長/四寸光澤無文向日視之字在腹中有三十)
(四/字)劉毅徵璽(晉書王導孫謐少有美譽領司徒桓𤣥将/篡謐奉璽册詣𤣥𤣥封謐開國公及劉裕)
(破𤣥護軍将軍劉毅問謐曰璽綬何在謐懼出奔裕追/還之委任如初  史臣曰恬珣踵德副吕虔之佩刀謐)
(乃隤聲慙劉毅之徵璽恬王/導子珣王洽子導之孫續補)
　　　印十四
執政持信(説文云印執/政所持信也)所以為信(東觀記馬援上書曰/臣所假伏波將軍印)
(書伏字犬外嚮城臯令印臯字為白下羊承印四下羊/尉印白下人人下即一縣長吏印文不同恐天下不正)
(者多符印所以為信也所宜齊同薦曉古/文字者事下大司空正郡國印章奏可)非印不明非
印不行(李尢印銘云赤紱在服非印不明棨傳/符節非印不行龜紐犢鼻用爾作程補)封物為
驗封物相因(釋名云印信也所以封物以為驗/也亦言因也封物相因付也補)為光為
飾(胡伯始衣銘云明明上皇旌以服命紆朱懐金為光/為飾邁種其澤撫寧四國宣慈惠和柔嘉維則克常)
(厥心膺兹多福登/位厯夀子孫千億)是銘是刻(傅𤣥印銘云徃昔先王配/天垂則乃設印章作信萬)
(國取象晷度是銘是刻/文明慎密直方其德)上隆下平(相印經云印有八角/十二芒凡印欲周正)
(上隆下平光明/潔清如此為善)出則有章(魏志云平原太守劉邠取印/嚢及山雞毛著器中使管輅)
(筮之輅曰内方外圓五色成文舍寳守信出則有章此/印嚢也高岳巖巖有鳥朱身羽翼𤣥黄鳴不失晨此山)
(雞毛/也)以官為名(魏武設官令云魏諸官印各以官/為名印如漢法斷二千石者章)尊卑
有常(李尤/印銘)作信萬國(傳𤣥印/銘見上)鎮撫方外(漢書嚴助云陛/下以方寸之印)
(丈二之組鎮撫方外/不勞一卒不頓一㦸)龜者蟄藏(應劭漢官儀云印者因/也龜者陰也抱甲負文)
(隨時蟄藏以示/臣道功成而退)虎者威猛(又云所以虎劒者虎者獸之/長取其威猛以繫服羣下也)
虎劍(同/上)龜劍(又曰列侯黄金龜劍文曰印/丞相大將軍金印龜文曰章)槖駞劍(又曰/諸侯)
(黄金槖駞印/劍文曰璽)銅印(又曰千石至/三百石銅印)長文相法本出漢世(相/印)
(書曰相印法本出陳長文陳以語韋仲將印工楊利從/仲將受法以語許士宗利以法術占吉凶十可中八九)
(仲將問長文從誰得法長文/曰本出漢世有相印相笏經)大印磊落駢組流離(蔡伯/喈釋)
(誨/)持印(趙堯傳云御史大夫周昌為趙相既行久之高/祖持御史大夫印弄之曰誰可以為御史大夫)
(者熟視堯曰無以易堯/遂拜趙堯為御史大夫)銷印(漢書云漢王與酈食其謀/撓楚權酈生曰昔湯伐桀)
(封其後杞武王誅紂封其後宋今秦無道伐滅六國無/立錐之地陛下誠復立六國後此皆爭陛下德義願為)
(臣妾德義已行南面稱伯楚必歛袵而朝漢主曰善趣/刻印先生因行佩之酈生未行張良從外来謁漢王漢)
(王方食曰客有為我撓楚權者具以酈生計告良曰于/子房何如良曰誰為陛下畫此計者陛下事去矣漢王)
(輟食吐哺罵曰豎儒幾/敗迺公事令趣銷印補)蘇秦佩六國(蘇秦本傳云蘇秦/憔悴而歸妻不下)
(機嫂不為炊及為秦相佩六國印歸兄弟妻嫂不敢視/秦秦笑曰何前倨而後恭也嫂謝曰見季子位高金多)
(也/補)犀首佩五國(又曰犀首姓公孫名衍張儀卒後有/犀首入相秦常佩五國相印為約章)袁
紹向肘(玉璽譜云/云見前)周顗繫肘(晉書王敦反王導率羣從/詣闕請罪值顗將入導呼)
(顗謂曰伯仁以百口累卿顗直入不顧既見帝言導忠/誠申救甚至帝然其言顗喜飲酒致醉而出導猶在門)
(又呼顗顗不與言顧左右曰今年/殺諸賊奴取金印如斗大繫肘)成而被辱(魏氏春秋/云許允善)
(相印出為鎮北將軍將拜以印不善使更刻之如此者/三允曰印雖始成而已被辱問送使者果懐之而墜于)
(厠/)鑄而左顧(晉中興書云孔愉經餘亭放龜溪中龜中/流左顧後以功封餘亭侯及鑄侯印而龜)
(左顧更鑄亦然印工以/聞愉愉悟乃取佩補)夏侯得一匱(漢書夏侯嬰從捕/虜六十八人降卒)
(八百五十人/得印一匱)段熲得一枚(東觀記段熲上書又掠得𦍑/侯君長金印四十三銅印三)
(十一錫印一枚及紫綬三/十八黄綬二枚尉印五枚)自防之法(周書云師有六都/印皆是師自防之)
(法/)以封所住(抱朴子内篇云登山之道立七十二精鎮/符以制百邪之章及朱官郎印包元十二)
(印封所住之四方百/邪不敢近之也補)泥户不可開(列仙傳云方回者堯/時隠人也隠于五柞)
(山中為人所刼閉之室中回化而得去/更以泥作印掩封其户終不可開補)夢見主得子(夢/書)
(曰夢見印鈎主得子婦吞含印/鈎主懐姙失印主子傷墮補)
　　　綬十五
綬者有所承受(漢官儀云綬者有所承受也/所以别尊卑彰有德也補)輔相結受
謂之綬(董巴輿服志云戰國解去紱佩留其係璲以為/章表秦乃以采組結連于璲光明章表轉相結)
(受故謂/之綬)法天地人(漢官儀云綬長一丈二尺法十二月/闊三尺法天地人舊用赤韋示不忘)
(古也秦漢易之以/絲至今以為常制)法十二月(見/上)佩以自修(後漢胡廣笥/銘云伏以斯)
(笥凡器為式受相君子承此印紱帝命/所賚用襃令德佩以自修所以自勑)光明章表(董巴/輿服)
(志見/上)舊用赤韋(漢官儀/見上)易之以絲(同/上)黄赤紺縹(董巴輿/服志曰)
(乗輿黄赤綬四采黄赤紺縹淳/黄圭長丈九尺九寸五百首)黄地白羽(應劭漢官儀/云乗輿綬黄)
(地冐白羽青絳緑五采/四百首長二丈三尺)黄地黄羽(又云諸王赤綬黄地/黄羽青綠四采赤圭)
(長二丈一尺三百/二十首長丈八尺)黄地赤采(又云皇帝綬黄/地赤采不佩璽)青地桃花
(又云二千石綬羽青地桃花/縹三采百二十首長丈七尺)乗輿四采五百首(輿服志/見上)
九卿三采青圭(輿服志云九卿中二千石青綬三采青/白紅淳青圭長丈七尺一百二十首)
將軍三采紫圭(又云公侯將軍紫綬三采紫白淳紫/圭長丈七尺百八十首公主封君同)五
首為文(又云凡先合單紡為一系四系為一扶五扶為/一首五首為一文文采純為一圭首多者系細)
(少者系麤皆/廣尺六寸)五色文綬(西京雜記趙飛鷰為皇/后其娣上遺五色文綬)與綬同
采(輿服志云自青綬已上縌皆長三尺二寸與綬同采/而首半之縌者古佩璲也佩綬相迎受故曰縌紫綬)
(以上縌綬之間/得施玉環鐍云)紫艾綬(東觀記云馮魴孫石襲母公主/封獲嘉侯為侍中遷衛尉能取)
(恱當世為安帝所寵帝嘗幸其府留飲十/許日賜駁犀具劒佩刀紫艾綬玉玦各)靈飛綬(漢武/内傳)
(云西王母交帶靈飛綬上/元夫人佩鳯文臨華綬)天子𤣥組綬公侯朱組綬(禮/記)
(云天子佩白玉而𤣥組綬/公侯佩山𤣥玉而朱組綬)大夫純組綬世子綦組綬(又/曰)
(大夫佩水蒼玉而純組綬世子佩瑜/玉而綦組綬士佩瓀玟而緼組綬)臨華綬(漢武内/傳見上)相
國綠綬(蔡邕雜章云相國金印綠綬位在公/上所以殊異休烈羣臣莫得而齊)貴人緺綟
(蔡邕獨斷云皇后赤綬玉璽貴人緺綟金印補/案緺綟色似綠緺音戈綬文也綟音例綬也)光武賜
仲都(東觀漢記云李忠子仲都發兵奉世祖封/武固侯時無綬上自解所佩綬以賜忠)明帝送
王子(又曰沛王楚王來朝就國明帝告諸王傅相王子/年五嵗以上皆令帶列侯印送綬十九枚為諸子)
(在道欲急/帶之也)光武縑綬不青(博物志云光武縑綬不青/而細朱浮議更用青羽)朱
浮奏綬多黄(漢名臣奏云大司空朱浮奏曰乗輿/綬五采何黄多也可更用赤絲為地)袁安
故綬不具丙丁(博物志云太僕朱浮言詔書云百官皆/帶王莽時綬又不齊因前袁安故綬李)
(涉等六家所織綬不能具丙/丁文募能為綬作丙丁文者)六安都尉能為丙丁(又云/六安)
(都尉留應能為丙丁文應募上謹處應/武庫給食三十日綬成賜帛五十疋)朱紱(魏文帝雜/事云昔漢)
(高祖解衣以衣韓信光武解綬以帶李忠皆人主酬勞/報功之心也今將軍竭盡勤勞朕嘗以昔時自所佩朱)
(紱與/卿)青綬(曹植求通親親表云若得辭逺遊戴武弁解/朱組佩青紱安宅京室執鞭珥筆出從華蓋)
(入侍輦轂承答聖問拾遺/左右乃臣丹情之至願補)藍紱(魏武帝内誡令云公/主貴人金印藍綬)紫
紱(漢末雜事云詔賜陳留蔡邕金龜紫紱邕上表云/邕退省金龜紫紱之飾非臣庸體之所能當也)
　
　
　
　
　
　
　
　
　
　
　
　北堂書鈔卷一百三十一
欽定四庫全書
　北堂書鈔卷一百三十二
　　　　　　　　　　　唐　虞世南　撰
　　　　　　　　　　　明　陳禹謨　補註
　儀飾部三
　　幄一　　　　　　幕二
　　帟三　　　　　　幌四
　　帳五　　　　　　幬六
　　帷七　　　　　　　􁀙八
　　幃九　　　　　　　簾十
　　屏風十一　　　　　牀襜十二
　　步障十三　　　　　承塵十四
　　　幄一
以帛衣板形如屋也(釋名云幄屋也以帛/衣板施之形如屋也)所以居帳(周/禮)
(云幕人掌帷幕幄帟綬之事鄭注云王出宫則有是事/在旁曰帷在上曰幕幕或在地展陳于上帷幕皆以布)
(為之四合象宫室曰/幄王所居之帳也補)所以覆帳(爾雅云以覆/帳謂之幄)上下悉周
(三禮圖云在上曰帟四傍及上曰帷/上下四傍悉周曰幄幄大帷也補)四合象宫(周禮/見上)紺
幄(漢書儀云祭天/紫壇有紺幄帳)緹幄(劉公幹晉都賦云緹/幄彌津丹帷覆洲)設燭燈(桓/子)
(新論武帝思念李夫人不已有方士齊人李少翁言能/致夫人之神乃夜設燭燈於幄帷令帝别居它帳中遥)
(望見李夫/人之貌)陳法服(陸機魏武賦云陳法服/於絳幄列窈窕於錦屏)
　　　幕二
雲幕(歸藏啟室曰昔者/女媧氏張雲幙)毳幙(李陵答蘇武書曰自從初/降以至今日身之窮困獨)
(坐愁苦終日無覩但見異類韋韝毳幙以禦風/雨羶肉酪漿以充饑渇舉目言笑誰與為歡補)翠幙雲
布(潘岳籍田賦云青壇蔚其嶽立兮翠幕黕以/雲布結崇基之靈址兮啟四途之廣阼補)翠幙蜺
連(張景陽洛神賦云朱/幔虹舒翠幙蜺連)張幕設帟(周禮掌次職云師田/則張幕設重帟重案)
(鄭注云下張幄者于是臨/誓衆王或回顧占察補)野幕為府(崔駰與竇憲牋云/君以野幕為府)
張帟幕㑹平原(左思蜀都賦云將饗獠者張帟幕㑹平/原酌醪酤割芳鮮飲御酣賓旋旋車馬)
(雷駭轟轟/闐闐補)張朱幕延羣臣(程咸詩序云平原邑三月/日從華林園作壇建仙宫)
(朱幕詔延羣臣/作詩以頌之)蘭室接羅幕(陸機樂/府詞)明月照緹幙(劉公/幹詩)
(云明月照緹幕/華燈散炎暉)軍幕未辦(黄石公三畧云軍井未達將/不言渇軍幕未辦將不言倦)
(軍竈未炊將不言饑冬不服裘夏/不操扇雨不張蓋是謂將禮補)軍幕自動(兵書云將/軍在營帳)
(幕無故自動主/敵人散走補)幕以陳上(三禮圖云幕以/布地或以陳上)張幕䖍卜(左/傳)
(云晉侯伐鄭楚子救之楚子登巢車以望晉軍太宰伯/州犁侍于王後王曰騁而左右何也曰召軍吏也皆聚)
(于中軍矣曰合謀也張幕矣曰䖍卜于先君也徹幕矣/曰將發命也甚囂且塵上矣曰將塞井夷竈而為行也)
(補/)獻籩豆於幕下(又云晉趙文子過鄭鄭伯兼享之子/皮戒文子禮終文子賦瓠葉子皮遂)
(成穆叔且告之穆叔曰趙孟欲一獻子其從之子皮曰/敢乎穆叔曰夫人之所欲也又何可不敢及享具五獻)
(之籩豆于/幕下補)造律厯於帷幕(揚雄與劉歆書云蕭何造律/張倉撰厯皆成於帷幕貢之)
(於/王)楚幕有烏(左傳楚子元伐鄭諸侯救鄭楚師夜遁鄭/人將奔桐邱諜告曰楚幕有烏乃止補注)
(諜間也敢案大將所居以幕帳蔽風雨軍衆屯/聚烏不  止今楚幕有烏知楚師已遁也附)燕之巢
幙(又曰吳季札自衛如晉將宿于戚聞鐘聲焉曰異哉/吾聞之也辨而不德必加于戮夫子獲罪于君以在)
(此懼猶不足而又何樂夫子之在此也猶/燕之巢于幕上君又在殯而可以樂乎補)
　　　帟三
小幕曰帟(釋名小幕曰帟張/在上帟帟然也)在上曰帟(三禮圖/見前)幕人掌
帟(周禮幕人職/見前幄前)掌次設帟(周禮掌次職云祀五帝則張/大次小次設重帟重案合諸)
(侯亦如/之續補)
　　　幌四
雲母幌(晉惠帝起居注有雲母幌又華延雋/云洛陽城十八觀皆籠雲母幌補)絳紗幌(鄴/中)
(記云石虎太武殿西有崑華/殿閣上輙開大忩皆絳紗幌)房櫳對幌(左思吳都賦云/房櫳對幌連閣)
(相經閽闥譎詭/異出奇名補)流蘇開幌(又云張組帷搆流蘇開軒幌/鏡水區篙工楫師選自閩禺)
(補/)
　　　帳五
形如覆斗(釋名云帳者張也張施床上/也小帳曰斗形如覆斗補)上應星宿(晉中/興書)
(紀瞻勸中宗即位帝不許使殿中將軍韓績徹去御座/帷帳瞻叱績曰帝坐上應星宿敢有動者斬帝為之改)
(容/補)絡以珠翠(潘岳西征賦云從逸遊于角觝絡/甲乙以珠翠注云甲乙帳名也)流蘇為
飾(摯虞决疑要注天/子帳以流蘇為飾)金織成(魏畧云大秦國出/金織成帳五色牀)珍錯雜
(漢武故/事詳下)張羅綺之幔帷(司馬相如長門賦云張羅綺/之幔帷兮垂楚組之連綱)張
叅天之黼帳(杜預/七頡)角安金爐頂安金蓮(石虎鄴中記云/冬月用明光錦)
(以白縑為裏名複帳帳之四角安純金銀鑿鏤香爐/爇以百和香帳頂安金蓮花中縣金箔織成錦囊)春
施錦帳夏用羅單(又云春秋施錦帳表以五色絲為裌/帷夏用丹紗羅或綦文丹羅或縠文)
(羅為/單帳)冬施青布夏施青練(晉陽秋云中宗性簡儉冲素/有司嘗奏太極殿廣室施絳)
(帳帝曰漢文集上書皁囊為帷遂/令冬施青布夏施青練帷帳補)黼帳高張(司馬相如/美人賦云)
(芳香芬列/黼帳高張)組帳霧合(抱朴/子)藻帳垂陰(曹植詩云華/屛列耀云云)綵帳
照野(成公綏洛神賦云綵/帳照野丹絳燭天)甲帳(漢武故事云上以琉璃/珠玉明月夜光雜錯天)
(下珍寳為甲帳其次為乙/帳甲以居神乙以自居)乙帳(見/上)黼帳(美人賦/見前)藻帳(曹/植)
(詩見/前)寳帳(西京雜記曰帝為/寳帳設于後宫)帛帳(傅子云太祖愍嫁娶/之奢僣公女適人不)
(過帛帳從婢/十人而已)𤣥帳(曹據五言詩云凉風/動𤣥帳明月皎素輝)單帳(石虎鄴中/記見前)
複帳(瀨鄉記注云老君碧/複帳孔子青複帳)羅綺帳織成帳(並見/前)絳紗帳
(馬融施絳紗帳前/授生徒後列女樂)青布帳(魏武内誡令云後宫止設青/布帳公女常謂太祖曰大人)
(自可施帳當令君/臣上下悉共見之)書囊為帳(益部耆舊傳云翟酺上事/曰漢文帝連上書囊以為)
(帳惡聞紈/素之聲)設青布帳(見/上)雄風動帳(大暑賦云雄風颯然/時動帳帷之纎羅)
涼風動帳(曹據詩/見上)他帳遙望(柏子新論/見前幄篇)向帳作妓(魏志/云武)
(帝嘗與妓女宴于銅雀臺/施帷帳醉輒向帳作妓)
　　　幬六
翡幬(楚辭云翡帷翠幬飾高堂/些紅壁沙版𤣥玉之梁)羅幬(又云翡翠珠被爛/齊光些蒻阿拂壁)
(羅幬張些注云言房内則以蒻席薄床/四壁及與曲隅復施羅幬輕且凉也補)施蜺幬(馬融廣/成頌曰)
(方餘皇連舼舟張雲帆施蜺幬靡/颸風陵迅流發櫂歌縱水謳補)動單幬(李陵贈蘇子/卿詩云微風)
(動單/幬)褰幬請御(宋玉神女賦云褰余幬/而請御願盡心之惓惓)寝無絳幬(陸雲/芙蓉)
(詩云衣用䨇/絹寝無絳幬)
　　　帷七
先鍼後縷可以成帷(淮南子云先鍼而後縷可以成/帷先縷而後鍼不可以成衣)朱
帷連綱(張衡南都賦云暮春之禊元巳之辰方/軌齊軫袚于陽賔朱帷連綱曜野映雲)丹帷連
綱(曹植古詞云還行秋殿入侍/君王椒房丹帷楚組連綱)弊帷不棄(禮記曰弊帷/不棄為埋馬)
(也敝蓋不棄/為埋狗也補)帷不作衣(風俗通云俗説帷帳/不可作衣令人病癘)造律厯於
帷幙(揚雄與劉歆/書見前幕篇)運籌算於帷幄(漢書髙祖云運籌帷/幄之中决勝千里之)
(外吾不/如子房)下羅帷(琴操云雍門周説孟嘗/君云下羅帷来清風)張翡帷(司馬相/如子虛)
(賦云張翡/帷連羽蓋)雄風動帷(大暑賦/前帳篇)　仲舒下帷講(史記董仲/舒為慱士)
(下帷講誦弟子以次相受業/或莫見其面三年不視舍園)然明坐帷講(東觀漢記云/張奐字然明)
(使匃奴時休屠久及朔方烏丸並反燒度遼將軍門列/屯赤地烟火相望兵衆大恐各欲亡去奐安坐帷内與)
(弟子講論自/若軍士稍安)錦帷(典畧云孔子反衛見夫人在錦帷中/孔子北面稽首夫人自帷中再拜)
綺帷(司馬相如長門賦云張綺/羅之幔帷垂梵組之連綱)組帷(庾闡楊都賦云皇/帝迺坐路寝御組)
(帷/)紗帷(晉陽秋云穆帝永和元年皇太/后設紗帷於殿擁帝朝羣臣)下綃帷清風入
(拾遺記曰吳孫權趙夫善畫巧妙無䨇權居昭陽宫倦/暑乃展紫綃之帷夫人曰此不足貴妾欲窮思慮能使)
(下綃帷而清風自入視外無有蔽/碍列侍飄然自凉若御風而行補)張絳帷如嫁女(史記/云西)
(門豹為鄴令問民疾苦長老曰鄴三老廷掾常為/河伯娶婦河上張絳帷女居其中如嫁女之法)
　　　幔八
雨不張幔(六韜曰將冬不服裘夏不操扇雨不張幔名/曰禮將將不身服禮無以知士卒之寒暑)
不張油幔(稽含集云李方治為撫軍長史余為從軍中/郎常隨撫軍時天熱露坐有頃雨降李不張)
(油/幔)錦幔鸞翔(拾遺錄曰周穆王時摩連國獻/鸞章錦幔其錦文如鸞翔補)朱幔虹舒
(張景陽洛神賦云朱/幔虹舒翠幕蜺連)羅綺幔(司馬相如賦/見前帳篇)絳紗幔(秦記/云苻)
(堅以太常韋逞母宋傳其父業得周官音義乃/就家立講堂書生百餘人隔絳紗幔而授業焉)張幔議
之(江表傳云孫權在武昌欲還建/業乃於堂中張幔㑹僚議之)隠幔怛之(世説云庾/亮有兒年)
(數嵗温太真常隠幔怛之此兒神色恬然/乃徐跪曰君侯何以為論者乃謂不减亮)布幔漬水(軍/令)
(云戰時皆取舡上布幔布衣漬水中/積聚之賊有火炬火箭以掩滅之)縑幔盛土(東觀記/云岑彭)
(與吳漢圉隗囂以縑幔/盛土為堤壅水灌城)
　　　幃九
文帝幃不文繡(史記漢文帝幃/帳不用文綉)衛夫人在絺幃(史記孔/子見衛)
(夫人夫人在絺幃/中環珮之聲鎗然)碧裏梁下幃(東宫舊事云太子納妃/用青布碧裏梁下幃各)
(一紺絹青布/窓户幃各一)
　　　簾十
蔽為亷恥(釋名云簾亷也自/障蔽為亷恥也)金玉簾(凉州記云吕纂明/光宫在漸臺西以)
(金玉珠璣/為簾箔)白珠簾(漢武故事云甲帳居神以白珠/為簾箔玳瑁押之象牙為篾)文繡
蔽簾(崔實正論云玩飾匿於/懐袖文繡弊于簾幃)聲如珩珮(西京雜記云昭/陽殿織珠為簾)
(風至聲/如珩珮)竹為水文龍鳳之像(又云以竹為簾簾皆/水文及龍鳳之像)玳瑁
押之象牙為篾(漢武故/事見上)緯蕭為業(荘子河上有家貧窮/緯蕭以為業司馬彪)
(注曰蕭蒿也織緝/蒿為薄簾也補)織薄為生(史記周勃以織薄曲為生/索隠曰勃以織蠶薄為生)
(業韋昭曰北方/謂薄為曲補)高門懸薄(莊子張毅高門縣薄無不走/也行年四十而有内熱之病)
(以死單豹巖居水飲不與民共利行年七十猶有嬰兒/之色餓虎遇而食之豹養其内而虎食其外毅養其外)
(而病攻其内此二子者/皆不鞭其後者也補)閉肆下簾(史記嚴君平卜筮于/成都市日閲數人得)
(百錢則閉肆/下簾授老子)
　　　屏風十一
負斧扆(禮記云天子負斧扆南面而/立鄭注曰斧扆者畫屏風也)設黼依(周禮司几/筵職云王)
(位設黼依鄭注云斧謂之黼其綉白/黒采以絳帛為質依其制如屛風)帝王之服(黄士度/屛風序)
(頌云太寧三年皇帝詔遣殿上將賫御屏/風寳劍嘉兹屏風帝王之服謹為述頌)古人之器(魏/志)
(云太祖平柳城頒所獲器物有素屛風素几持/以賜毛玠曰君有古人之風故賜君古人之器)立必端
直處必亷方(李尤屏風銘曰舍則潛避用則設張立必/端直處必亷方擁閼風邪霧露是抗奉上)
(蔽下不失/其常補)列在左右近君頭足(漢淮南王賦云惟斯屏/風出自幽谷大匠治之)
(雕刻削斲等化器類庇蔭尊屋列在/左右近君頭足不逢仁人永為枯木)金屈膝(鄴中記/云石虎)
(作金銀鈕屈膝屏風以白縑畫義士仙人禽獸之像讃/者皆三十二言高施則八尺下施則四尺或施六尺隨)
(意所欲/也補)銀鉤鈕(東宫舊事云皇太子納妃有床上屏風/十二牒銀鉤鈕梳頭屏風二合四牒地)
(屏風十四/牒銅環鈕)高施八尺下施四尺(鄴中記/見上)擁閼風邪霧露
是抗(李尤屏風/銘見上)雲母屏風(漢書王莽嘗/翳雲母屏風)琉璃屏風(語林/云滿)
(奮體羸惡風侍坐晉武帝屢顧㸔雲母幌帝笑/之奮云北窓琉璃屏風實密似踈帝有難色)有畫飾
(三禮圖云扆縱廣八尺畫斧文而無柄設/而不用今之屏風皆有畫飾則遺象也)有刻鏤(三輔/决録)
(云何敞為汝南太守章帝南巡過郡有刻鏤屏風為帝/設之帝命侍中黄香銘之曰古典務農雕鏤傷民忠在)
(竭節義/在修身)雕刻削斵(漢淮南王/賦見前)補衲(魏書太祖雅性節儉/帷帳屏風壊則補衲)
織成(鄴中記/見上)五色(桓譚新論曰五聲各從其方春角夏/徵秋商冬羽宫居中央而兼四季以)
(五音須宫而成可以殿上五色錦屏風諭而示之望視/則青赤白黄黑各各異類就視則皆以其色為地欲為)
(四時五行之樂亦當各以其聲為地/而用四聲文飾之猶彼五色屏風矣)四合(傅𤣥擬楚辭/云屏風四合)
(五采錯雜圖畫/自然是紀開闔)白琉璃光洞徹(漢武故事云帝起神臺/其上扉屏牖風悉以白)
(琉璃作之/光照洞徹)圖自然紀開闔(見/上)畫義士(鄴中記/見上)畫簾闈(王/羲)
(之與殷浩書云/畫簾闈于屏風)㸃蠅(吳録曰曹不興善畫孫權使畫屏/風誤筆落㸃素因以作蠅權以為)
(生蠅舉/手彈之)畫獸(鄴中記/見前)上指問班伯(漢書班伯以侍中光/禄大夫養病久之成)
(帝出過臨侯伯乃再視事自大將軍薨後富平定陵侯/張放淳于長等始愛幸出為微行行則同執轡入則侍)
(中設宴飲之㑹及趙李諸侍中皆引滿舉伯時乗轡幄/坐帳畫屏風畫紂醉踞妲己作長夜之樂上以伯新起)
(數日禮之因顧指畫而問伯紂為無道至於是乎伯對/曰書云乃用婦女之言何有踞肆于朝所謂衆惡歸之)
(不如是之甚者也上曰茍不居此此圖何戒伯曰沉湎/于酒微子所以告去也式號式呼大雅所以留連也詩)
(歎淫亂之戒其原皆在于酒上乃喟然嘆曰/吾久不見班生今日復聞讜言放等不懌補)帝數顧列
女(東觀漢記曰宋𢎞嘗燕見御坐新施屏風圖畫列女/帝數顧視之𢎞正容言曰未見好德如好色者上即)
(為撤/之)後有侍史(史記曰孟嘗君侍客坐語屛風後常有/侍史主記所與客語知其親戚居處客)
(去後使使謝/餽無所遺失)立後應命(京兆舊事云杜陵蕭彪為巴郡/太守以父老歸供養父有客嘗)
(立屏風後/自應使命)鄭𢎞隔其間(後漢書鄭𢎞為太尉時舉第五/倫為司空班次在下每正朔朝)
(見𢎞曲躬自卑上聞知其故遂聴置/雲母屏風分隔其間由此為故事)紀亮隔其座(吳録/云景)
(帝時紀亮為尚書令子隲為中書/令每朝㑹詔以御屏風分隔其座)
　　　牀襜十二
絹綺牀襜(東宫舊事云皇太子納/妃有緑絹綺牀襜二)
　　　步障十三
錦步障五十里(晉書云石崇與王愷相尚愷以紫絲步/障四十里崇曰以錦步障五十里敵之)
絲步障四十里(見/上)有絲褁障(東宫舊事云皇太子納妃/有絲布褁步障三十里)
十重鐵步障(語林云許𤣥度將弟出都婚諸人聞是𤣥/度弟欽逆之既見乃甚癡便欲嘲弄之𤣥)
(度為之解紛諸人遂不敢犯境劉真長/歎曰𤣥度為弟婚施十重鐵步障補)
　　　承塵十四
朱畫承塵(楚辭曰經堂入奥朱塵筵些注曰塵承塵也/言升殿過堂入房至室奥處上則有朱畫承)
(塵下則有簟筵好/席可以休息也補)金箔承塵(支僧載外國事云斯訶條/國有大富長者條三彌與)
(佛作金箔承塵一/佛作兩重承塵)投金於上(謝承後漢書云豫章雷義/嘗濟人死罪罪者後以金)
(二斤謝之義不受金主伺義/不在黙投金于承塵之上)獮猴走上(抱朴子曰余友/人滕永叔嘗養)
(大獮猴以鐵鎻鏁之着床間而犬忽齧殺之永叔便合/鎻埋之後百許日見獮猴走上承塵上不悟是獮猴鬼)
(也驚指之曰獮猴何以被傷流血㫁足乎猴作悲/鳴状永叔始悟曰始乃今日知獮死復有鬼乎補)鳩來
為福(搜神記曰長安有張氏者獨處一室有鳩自外入/止于牀披懐而祝曰鳩爾来為我禍耶飛上承塵)
(上為我福也来入我懐鳩翻飛/入懐乃化一鈎從爾資産巨萬)鷄落恐怖(語林曰傅信/忿母母羸病)
(恒驚悸信乃取雞鴨去毛置/承塵上行落地母輒恐怖)有神能語(搜神記云慱陵/劉伯祖為河東)
(太守所止承塵上有神能語京詔書誥下消息輒預告/伯祖伯祖問其所食啖欲得羊肝于前切之臠隨刀不)
(見盡兩羊肝有二老貍𦕈𦕈在案前持刀者舉刀欲斫/之伯祖訶止自著承塵上須叟大笑曰向者啖肝醉忽)
(失形與府君相見大慙愧後伯祖當為司𨽻復先語伯/祖曰某月某日書當到至期如言及入司𨽻府神隨逐)
(承塵上輒言省内事伯祖大恐怖謂神曰今職在刺舉/左右貴人聞神在此因以相害神答曰如府君所慮當)
(相捨去遂/無聲補)
　北堂書鈔卷一百三十二
欽定四庫全書
　北堂書鈔卷一百三十三
　　　　　　　　　　唐　虞世南　撰
　　　　　　　　　　明　陳禹謨　補註
　儀飾部四
　　牀十五　　　　　榻十六
　　簟十七　　　　　薦十八
　　席十九　　　　　案二十
　　几二十一　　　　　杖二十二
　　　牀十五
坐臥曰牀(釋名云人所坐臥曰牀/牀裝也所以自装載也)寳牀(西京雜記云武/帝為七寳牀雜)
(寳屏風八寳帳於宫中時人謂之寳宫補又攴僧載/外國事云佛湼盤時自然有七寳牀從地中出附)玉
牀(又云昭陽殿設玉牀脚又鄴中記曰石虎於正殿安/牀方三丈其餘皆局  長六尺後宫别房中有小形)
(玉牀又有轉開/牀射鳥獸補)金牀(馬明生别傳曰明生隨神/女入室中有金牀玉几)石牀(荆/州)
(記云湘州南寺賈誼所穿井井㫄有局脚石牀可/容一人坐其形制甚古皆傳曰即誼所坐牀也)梨牀
(英雄記曰向詡/常坐梨牀上)荃牀(曹植九詠云/蕙幬兮荃牀)象牙(戰國䇿云孟嘗/君出行五國至)
(楚獻象/牙牀補)麡角(異物志云麡狼形似鹿而角觸前向入林/則挂角故恒在平淺草中逐入林則得之)
(皮可作履襪角正四/據南人因以作踞牀)沉香(異苑云沙門攴法存有八尺/沉香板牀刺史某切求不與)
(遂殺而籍之後刺/史疾法存出為祟)玳瑁(西京雜記云韓嫣/以玳瑁為牀補)珊瑚(漢武内/傳云武)
(帝受西王母真形經六甲雲飛十二車帝盛以黄金/封以白玉函以珊瑚為牀素錦為帷著栢梁臺上)觜
蠵(劉禎清慮賦云布玳瑁之蓆設觜/蠵之牀馮玫瑤之几對金精之盤)詔升御牀(晉書中/宗既登)
(尊號百官陪列詔王導升御牀共坐導固辭/曰太陽下同萬物蒼生何由仰照中宗乃止)出坐玉牀
(易是類謀云羣黨假威出坐玉牀注/曰小人羣黨取王者威權坐於牀)處匡牀(商君書曰/明者無所)
(不見人君處匡牀/之上而天下治)坐玉牀(易林鼎之升云安坐玉牀聽/韶行觴飲福萬嵗曰壽無疆)
沛公踞牀(漢書曰沛公至髙陽傳舍使人召酈食其食/其至入謁沛公踞牀令兩女子跣足而見食)
(其食其長揖不拜曰足下欲聚徒合義兵不宜踞/見長者於是沛公輟洗起衣延食其上坐謝之補)裴遐
堕牀(鄧晉記曰裴遐賦性恬和同類有試遐/者推堕牀下遐乃拂衣還坐毫無愠色)撫軍不拂
(語林云簡文為撫軍時所坐牀生塵/不命左右拂見䑕行跡視以為佳)伏牀泣(江表傳云/孫權遣人)
(克荆州將吏悉皆歸附而潘濬獨稱疾不見權遣人/以牀就家輿致之濬伏面着牀席不起涕泣交横)同
牀臥(史記云任安田仁俱為衛將軍舍人/居門下同心相愛家貧兩人同牀臥)
　　　榻十六
長狹而卑曰榻(釋名云長狹而卑曰/榻言其榻然近地也)仙人玉榻(南岳記/云衡山)
(有仙人石室中/有白玉牀榻)薛淳板榻(後漢薛淳為漢中太守盛夏/但坐板榻上不用席冬坐羊)
(皮河内高𢎞為/琅琊相亦然)連榻坐客(郭子云杜預拜鎮南將軍朝/士悉至皆連榻而坐羊稚舒)
(後至曰杜元凱復以連榻坐客不坐便去甚案晉書羊/琇字稚舒㓜涉學有智筭少與武帝通門  相親狎每)
(接筵同席嘗謂帝曰若富貴見用/任領䕶各十年帝戯而許之補)合榻對飲(吳志云周/瑜薦魯肅)
(於孫權權見肅甚悦之/引肅合榻對飲言議)陳蕃特設(後漢書曰陳蕃為豫/章太守在郡不接賓)
(客唯徐孺子来特設/一榻孺子去則懸之)簡雍獨擅(蜀志簡雍性簡傲跌宕/在先主坐席猶箕踞傾)
(倚威儀不肅自縱適諸葛亮已下/則獨擅一榻項枕卧語無所為屈)羊公卧處盡陷(列仙/傳云)
(修羊公在華陰山石室中有/懸石榻卧其上石盡穿陷)管寧膝處皆穿(皇甫謐髙/士傳云管)
(寧嘗坐一木榻積五十餘年未/嘗箕股榻上當膝處皆穿補)
　　　簟十七
赤花雙文簟(東宫舊事云太子納/妃有赤花雙文簟)黄篾䨇文簟(庾翼與/燕王書)
(云今致丈二細桃枝簟十黄篾䨇文/簟二王獨受黄篾䨇文簟一枚補)象牙(晉書車永為/廣州刺史永)
(子溢使工作象牙細簟又西京雜/記云昭陽殿有鏤金玉几象牙簟)桃枝(東觀漢記馬稜/為㑹稽太守詔)
(誥㑹稽車牛不務堅强/車皆以桃枝細簟補)桃笙(左思吳都賦云桃笙象簟/韜于筒中  案桃笙竹簟)
(也與象牙簟皆藏於/竹筒而致貢也補)楚簟(王鍳竹簟賦云楚簟陳/於玉房巴箱列於椒臺)
　　　薦十八
所以自薦(釋名云薦所/以自薦藉也)紫羅薦(漢武内傳云帝齋於尋/真臺設置紫羅薦夜二)
(更後西王/母至補)黄莞薦(王子年拾遺曰穆王時西王母/來敷碧蒲之席黄莞之薦補)茵薦
(曹植九詠云茵薦兮/蘭席蕙幬兮荃牀補)錦緣(魯連子曰不知行與不行辟/以方為輪也不知宜與不宜)
(辟以錦緣/薦也補)草緣(鹽鉄論云古者皮毛草蓐無茵席之加/旃蒻之美及其後大夫士複薦草緣蒲)
(平單莞庻人即草蓐索經單藺蘧蒢而已今富者/繡茵翟柔蒲子露林中者􁱮皮代旃闒坐平莞補)
　　　席十九
可卷可釋(釋名云蓆釋也/可卷可釋也補)南向北向西方為上(曲禮云/奉席如)
(橋衡請席何鄉請袵何趾南向北向以西方為上東鄉/西鄉以南方為上若非飲食之客則布席席間函丈主)
(人跪正席客跪撫席而辭客徹/重席主人固辭客踐席乃坐)東鄉西鄉以南方為上
　主跪正席　客跪撫席　席間函丈(已上並曲/禮見上)長者
必異(曲禮云羣居五人/則長者必異席)揖遜而坐(雜記云吳議郎張純/詣鎮南將軍朱據據)
(曰為賦一物然後乃坐純賦席曰席為/冬設簟為夏施揖譲而坐君子攸宜補)舜不降席而治
紂不降席而亂(子思子曰舜不降席而天下/治桀紂不降席而天下亂)安樂必敬
行無可悔(大戴禮曰武王踐祚席前左端之銘曰/安樂必敬前右端之銘曰無行可悔)馮衍
銘左右(馮衍席前右銘云修爾容貌飾爾衣服文之以/辭實之以德後右銘曰冠帶之貳從容有常威)
(儀之華惟/德之英補)傅𤣥銘左右(傅𤣥席銘左端曰閒居勿極/其歡右端曰寢處勿忘其患)燕
王設麟文(王子年拾遺云燕昭王設麟文席麟文/者錯雜寳飾席為雲霞麟鳳之狀補)淮南
設象牙(神仙傳曰淮南王/為八公設象牙席)鄭欽以茅(汝南先賢傳曰鄭/欽以茅葭為席常)
(隨杞柳/之陰)老萊以艾(高士傳曰老萊子親沒隠蒙/山之陽枝木為牀蓍艾為席)石虎線
編(鄴中記云石虎作席以線編之雜/以五香施以五彩緣以錦繡補)庶人草經(鹽鐵論/見前薦)
(篇/)繅席畫純(周禮司几筵職云凡大朝覲大饗射凡封/國命諸侯王位設黼依依前南鄉設莞筵)
(紛純加繅席畫純加次/席黼純左右玉几補)次席黼純(見/上)祭天六采(漢舊儀/云祭天)
(用六綵/綺席)祠神白蒲(山海經曰鵲山至箕尾山其人/皆鳥身龍首祠神用白蒲為席)瑤席
(楚辭云瑤/席兮玉鎮)綺席(漢舊儀/見上)紺席(漢舊儀曰天子祭地登/紫壇用紺席六重補)椰
席(西京雜記曰趙飛燕為/皇后其女弟上椰葉席)蘭席(曹植九詠/見前薦篇)袵席(周禮云/玉府掌)
(王之燕衣服袵席補案鄭/司農云袵席單席也附)毛席(聲類云氍􁁜/織毛為席也)莞蒲(漢書/文帝)
(以莞蒲/為席)文綺(六韜曰桀紂之時婦女坐/文綺之席衣以紈綾之衣)碧蒲(拾遺記見/前薦篇)
瑇瑁(劉􁧣清慮賦/見前牀篇)雲母(盧毓冀州論云冀/州有雲母御席)赤皮(東宫舊/事云太)
(子有獨坐龍鬚席/赤皮花經席補)青蒲(漢書史丹傳云太子長舅陽平/侯王鳳為衛尉侍中與皇后太)
(子皆憂不知所出丹以親密臣得侍視疾候上間獨寝/時丹直入臥内頓首伏青蒲上補案服虔曰青緣蒲席)
(也應劭曰以青規地曰青蒲自非皇后不得至此孟/康曰以蒲青為席用蔽地也師古曰應説是也附)設
熊(周禮司几筵職曰甸役則設熊席右漆几鄭𤣥注曰/謂王甸有司祭表貉所設席也孔疏云天子田獵既)
(陳有司表貉于陳前是/時設熊席右漆几也補)鋪金(林邑記云東邑王楊邁其/母懐之夢神鋪金席於其)
(地生兒落地席/上金光照曜)滅葭(晏子曰景公獵休坐地而食晏子/後至滅葭而坐公不悦子獨席何)
(也對曰臣聞介胄坐不席獄訟不席獄户不/席三者皆憂也臣故不敢以憂侍坐公曰善)薜荔(揚子/雲甘)
(泉賦云靡薜荔以為/席兮折瓊枝以為芳)同席坐(莊子曰申屠嘉與鄭子/産同師合堂同席而坐)同
席書(漢書曰宣帝時侍中中郎將/張彭祖少與帝同硯席而書)孟獻坐不重席(韓子/曰孟)
(獻伯相魯食不/二味坐不重席)薛惇家無全席(謝後漢書云汝南薛惇/為北海長史家貧坐無)
(完席妻曰君無奉祿給子孫復無完席耶/惇以善席與妻自坐敗者妻慙不敢復言)御史專席(東/觀)
(漢記云宣帝建武元年拜御史中丞上特詔御史中丞/與司𨽻校尉尚書令㑹同並專席而坐故京師號曰三)
(獨坐/補)横野絶席(又云王常為横野大將/軍位次與諸將絶席)管寧割席(世説/云管)
(寧與華歆嘗同席讀書有乗軒冕過門者寧讀書/如故歆廢書出㸔寧割席分坐曰子非吾友也)任安
㫁席(史記云任安與田仁俱為衛將軍舍人居門下一/日從衛將軍過平陽至主家令二子與騎奴同席)
(而食二子拔/刀㫁席而坐)介胄不席　獄訟不席(並晏子/見上)講勝者賜
(殷氏家傳云殷亮為博士講學帝前諸儒論勝/者賜席亮坐以八九重席帝曰學不當如是補)不通輒
奪(謝承後漢書云戴馮字次仲汝南郡舉明經徵博士/正旦朝賀帝令羣臣説經史更相詰難義有不通輒)
(奪其席以益通者馮/遂重坐五十餘席補)以席自障(王晉書蘇峻亂王坦/之妻以席自障得免)以
席為門(史記云陳平/以敝席為門)坐熊不寒(呂氏春秋云衛靈公天/寒鑿地宛春諫曰天寒)
(起役恐傷民公曰天寒乎宛春曰公衣狐裘坐熊席輒/隅有竈是以不寒今民衣敝不補履缺不組君則不寒)
(矣民則寒矣公/曰善令罷役補)坐則沒膝(西京雜記云昭陽殿設綠熊/席毛皆長一尺餘眠而擁毛)
(自蔽望之者不能見也坐則没膝中雜/薰諸香一坐此席餘香百日不歇補)趙簡子美上妨
義(韓子曰趙簡子謂左右曰車席太美夫冠雖惡頭必/戴之履雖善足必履之今車如此其大美也吾將何)
(以履之且夫美而/耗上妨義之道補)臧文仲妾織不仁(左傳云臧文仲不/仁者三妾織蒲作)
(虛器縱逆祀家人/販席與民爭利也)
　　　案二十
承顔接賓(李尤書案銘云居則致樂承顔接賓承奉/奏記通達詔刺尊上答下道合仁義補)道
合仁義　承奉奏記通達詔刺(見/上)抵破書案(東觀漢記/云更始韓)
(夫人尢嗜酒每侍飲見常侍奏事輒怒曰帝/方對我飲正用此時持事来乎起抵破書案)斫前奏案
(江表傳云曹公欲平荆州仍欲伐吳張昭等皆勸迎曹/公惟周踰魯肅諌拒之孫權抜刃乃斫前奏案曰諸將)
(復有言迎曹/者與此案同)漆畫書案(魏武上雜物疏云御物有/純銀鏤帶漆畫書案一枚)金席
奏案(東宮舊事云皇太子納妃初/拜有漆金渡足奏案一枚)青玉案(張衡四愁詩/云美人贈我)
(錦綉段何以/報之青玉案)雜寳案(西京雜記云武帝為七/寳床雜寳案設桂宫中)金案(神仙/傳曰)
(吳興人沈羲為仙人所迎上見老君玉女以/金案玉杯藥賜羲曰此神仙丹不死之藥)玉案(鄴中/記云)
(石虎以宫人為女官門/下通事以玉案行文書)板案(潛夫論云前羌始叛器械/未備虜或持銅鏡以蒙兵)
(或負板案以類/楯誠易戰耳)石案(異苑云百丈山上有石房/内有石案置石書二卷)多客大
案(夢書云凡夢見杯案賓客/到多客大案少客小案)少客小案(見/上)賜杯案食物
(東觀記云祭彤素清約在遼東三十年衣無儲副帝嘉/其功賜錢百萬及衣冠刀劍下至杯案食物大小重疊)
賜玉案之食(楚漢春秋云項王使武涉説淮隂侯信信/曰臣事項王位不過中郎官不過執㦸乃)
(去楚歸漢漢王賜以玉案之食/玉具之劍臣背叛之内愧于心)趙王持案進食(史記曰/漢七年)
(高祖過趙趙王張敖自持案/進食禮甚恭高祖箕踞罵之)許后奉上案食(漢書曰許/后五日一)
(朝皇太后於長樂宫親/奉案上食以婦道供養)子孫有過對案不食(漢書曰萬/石君石奮)
(子孫有過不誚讓/為便坐對案不食)每相與談屏案不食(東觀漢記云尹/敏與班彪相友)
(每相與談論/輒屏案不食)魏霸奉案前跪(東觀漢記云魏霸延平元/年仕為光祿大夫妻死長)
(兄伯為娶妻送至官舍霸曰年老兒子備具何用空養/他家老嫗為即自入拜其妻手奉案前跪霸曰不敢相)
(屈妻慙/求去補)吳戒舉案投江(廣陵傳曰吳戒性剛直同業陳/叔為賊戒往見之叔為設食戒)
(曰汝為賊奈何為人設食/因舉案投江令其撤饌)良民畫案(鹽鐵論曰良民文/杯畫案婢妾衣䊵)
(履絲所謂以/亂治亂也)
　　　几二十一
軒轅作法(李尤儿銘叙曰黄帝軒轅/恐事之有闕作輿几之法)聖王設几(左傳蒍/啓彊曰)
(聖王務行禮不求恥人朝聘有珪享覜有章小有述職/大有巡功設几而不倚爵盈而不飲宴有好貨飱有陪)
(鼎入有郊勞出有/贈賄禮之至也補)古人之風(魏志/見前)以彰舊德(續漢書云/魏文帝賜)
(班彪几杖/以彰舊德)進者拂之(禮記曰進几杖者/拂之注云去塵埃)操以從之(又云/謀於)
(長者必操几/杖以從之)不入公門(又曰龜策几杖席蓋重/素袗絺綌不入公門)舅姑不
傳(又曰父母舅姑之衣/衾簟席枕几不傳)虛左致賢(李尤床几銘曰虛左/致賢設坐來賔筵床)
(對几盛養已陳殽仁飯義枕/典席文道可醉飽何必清醇)設而勿倚(張華倚几銘曰/倚几之設設而)
(不倚作器於/此成禮於彼)仲秋養老(禮記曰仲秋之月/養衰老授几杖)西伯善養(李/尤)
(床几銘云西伯/善養二老来逰)假物興思須以忘疲(蘇彦隠几銘曰良/匠造器妙巧應規)
(俯仰灼照商略神奇/假物興思須以忘疲)誦訓之諫書之於几(國語左史倚/相曰倚几有)
(誦訓之諌注云誦訓工/師所誦之諌書之于几)良匠造器(隱几銘/見上)秀之尤妙(異/苑)
(曰厯陽石秀之倏有一人着平巾袴褶語之曰聞君巧/侔班匠刻几尤妙太山府君相召秀之自陳云劉政能)
(造數旬而殯故作几/有名遂以致斃補)雕畫五色(鄴中記云石虎御坐几/悉漆雕畫以五色花)
雕文備至(幽明錄曰海中有金臺/内有金几雕文備制)漆畫重几(魏武上雜/物疏云御)
(物三十種有上車漆/畫重几大小各一枚)孤鵠蟠膝(語林曰任元褒為光禄/勲孫翊往詣之見門吏)
(憑几視孫入語任曰吏几對客為不禮任便推之吏答/曰得罰體痛以横木扶持非憑几也孫曰直木横施値)
(其兩足便為慿几何必/孤鵠蟠膝曲木抱腰補)右雕几(周禮司几筵職云諸侯/祭祀席蒲筵繢純加莞)
(席紛純右/雕几補)左彤几(又云昨席莞筵紛純加繅席畫純/筵國賓於牖前亦如之左彤几補)玉
几(馮明生别傳云岱宗/山石室有金牀玉几)金几(漢武帝傳云帝受西王母/五岳真經盛以黄金几)
祭天玉几(漢舊儀云祭天/用玉几玉器)祭祀雕几(周禮掌几/筵職見上)為孔光
置(漢書平帝詔為太/師孔光省坐置几)請徐稚設(漢雜事云陳蕃請徐稚/為功曹及師友祭酒時)
(設東面之坐重/席漆几以候之)隠几而坐(荘子曰南郭子綦隱几而坐/仰天而嘘㗳焉似喪其偶)
朱博抵几(漢書云朱博遷琅琊太守齊郡舒緩養名右/曹掾史皆移病臥故事二千石新到遣使存)
(問致意乃起就職博奮然抵几而曰觀/齊兒欲以為俗耶皆斥罷諸病史補)阮籍書几(竹林/七賢)
(論曰魏封晉文王王辭公卿皆當喻㫖司空鄭冲馳使/從阮籍求其文立待之籍時在袁孝尼家宿醉扶而起)
(書几板為文無所/治定乃冩封信補)智伯投几(國語曰諸侯之師久於偪/陽荀偃士匄請於荀罃曰)
(水潦將降懼不能歸請班師智伯怒投之/以几出于其間補  案注智伯荀罃也附)吕布斫几(魏/志)
(呂布遣陳登至太祖求徐州牧登因陳布勇而無/謀宜早誅之太祖悦及登還布拔㦸斫几責之補)
　　　杖二十二
翼德(殷允杖銘云二老晨征匪杖不逺四皓/降趾匪杖不反翼德扶耆匪杖焉資)扶老(易林/云鳩)
(杖扶老衣食百口曽/孫夀考凶害不起)履傾(陸賈新語曰夫居高者自處/不可以不安履危者任杖不)
(可以不固自處不安則墜任杖不固則顛是以聖人/居高處上則以仁義為巢乗危履傾則以聖賢為杖)扶
危(郭璞桃杖贊云叢薄幽薈從/風蔚猗簟以寧寝杖以扶危)不安則傾(傅𤣥杖銘曰/杖正心安厥)
(身以隨不安則/傾不貞則危)不正陷墜(張華杖銘云不正/陷墜不安傾危)五十杖於
家　六十杖於鄉　七十杖於國　八十杖於朝(已上/並禮)
(記/)七十授之玉杖(續漢書禮儀志云仲秋案户比民之/年七十者授之玉杖杖端以鳩為飾)
(鳩者不噎之鳥也/欲老人不噎之義)年高賜以復杖(吳書全綜/年高云云)顧盻乎晞
陽之條(張幹杖賦云顧盻乎晞陽/之條投刃乎直理之柯)投刃乎直理之柯(見/上)
奥幹特挺(應貞朱杖銘曰天作之杖于/樵之株奥幹特挺非柘非榆)雲竹篠簜(蘇彦/卭竹)
(杖銘曰安不忘危任在所杖秀矣雲竹勁直篠簜節高/質真霜雪彌亮圓以應物直以居當妙巧無功奇不待)
(匠君子是扶/逍遥神王補)藋藋雲質(卞範之/杖讚云)亭亭奇幹(李尤靈夀杖/銘曰亭亭奇)
(幹實曰靈夀甘雨潤根清露流莖乃制/為杖扶危定傾既憑其實亦貴其名)瑩牙為其眉額
朗金為其觜距(張幹杖賦云儀制裁於一尋假飾在乎/首尾瑩牙為其眉額朗金為其觜距)
諸蔗雖美猶不可杖(崔瑗杖銘曰乘危履險非杖不行/年老力竭非杖不强諸蔗雖美猶)
(不可杖溺人悅/已亦不可相)都蔗雖甘杖之必折(曹植矯志詩云都/蔗雖甘杖之必折)
(巧言雖美/用之必滅)王母扶持永保百禄(崔駰杖頌曰植根於湘/浦承雷夏之洪澤寓浮)
(雲而貽我合天生之質直用以為杖飾以犀/角王母扶持永保百禄夀如南極子孫千億)高明執之
戒在驕蕩(應貞/杖箴)玉杖(續漢書禮/儀志見上)金杖(三石遺事佛圖澄/死所持金鈿杖内)
(棺中後開棺視之唯見金杖古案晉書佛圖澄傳云石/季龍造太武殿初成圖畫自  賢聖忠臣孝子烈士貞)
(女皆變為胡狀旬餘頭悉縮入肩中惟冠䯰髣髴微出/季龍大惡之袐而不言也澄對之流涕乃自啓塋墓于)
(鄴西紫陌還寺獨語曰得三年乎自答不得又曰得二/年一年百日一月乎自答不得遂無復言謂弟子法祚)
(曰戊申嵗禍亂漸萌己酉石氏當滅吾及其未亂先從/化矣卒於鄴宫寺後有沙門從雍州来稱見澄西入闗)
(季龍掘而視之惟有一石而無尸季龍惡之曰石者/朕也葬我而去吾將死矣因而遇疾明年季龍死補)銀
杖(神異記云陳敏為江夏太守自建業越職聞宫亭廟/驗過乞在任安穩當上銀杖一枚年限既滿作杖擬)
(以還廟鐵為幹以銀塗之尋徵為散騎常侍往宫亭送/杖于廟中訖即進路日晚降神巫宣教曰陳敏許我銀)
(杖今以塗杖見與便投杖水中當送以還之欺蔑之罪/不可容部衆取杖看之見鐵幹乃置之湖中杖浮江水)
(上其疾如飛遙到敏/舫前敏舟遂覆補)銅杖(武當山記云山有石室室中/有板牀銅杖長七尺八寸)
錫杖(法顯記云那端國有大佛寺寺中有錫杖長/丈六七尺許以筒盛之百千人舉不能移)朱杖
(應貞朱杖/銘見前)青笻(拾遺錄云老子當周之末居山與世人/絶迹唯有黄髪友人五人手杖青笻之)
(杖出入室中/與老子談補)青檀(應貞朱杖序云朱杖者其物蓋醮都/朱德聲之有也其木青檀端而勁甚)
麟角(劉向别錄有/麒麟角杖賦)銀角(魏武與楊彪書云今/贈足下銀角杖一枚)延年(魏志/曰文)
(帝引漢太尉楊彪待以客禮賜之几杖詔曰夫先王制/几杖之錫所以賔禮黄耉褒崇老也昔孔光卓茂並以)
(淑德高年受兹嘉賜今/賜延年杖及慿几補)靈夀(漢書孔光傳詔曰太師孔/光聖人之後先師之子德)
(行純淑道術通明賜太師/靈夀杖注曰扶老杖也)積竹刺杖(新序曰昌邑王徵/為天子到滎陽置)
(積竹刺杖二枚龔遂諌云積竹刺杖者/驕蹇少年杖也大王奉大喪當拄竹杖)成青竹杖(鄧德/明南)
(康記云南野縣有術士陳憐其人通靈夜嘗乘龍還家/其婦懐身憐母疑與外人通密看乃知是憐乗龍至家)
(輒化成青竹杖憐内致户前母不知因將杖去/須臾光彩滿堂俄爾飛去杖乃御䨇鵠還補)賜太師
靈夀杖(漢書孔光/傳見上)賜太尉延年杖(魏志/見前)六尺諭貴賤(吕/氏)
(春秋曰孔子之弟子從逺方来者孔子荷杖而問之曰/子之公不有恙乎摶杖而揖之問曰子之父母不有恙)
(乎置杖而問曰子之弟兄不有恙乎杙步而倍之問曰/子之妻子不有恙乎故孔子以六尺之杖諭貴賤之等)
(辯疎親之義補案/杙音弋橜也)九節仰指日(劉根别傳云孝武皇帝/登少室見一女子以九)
(節杖仰指日閉左目開右目氣且絶久乃蘇息武帝使/人問之所行何等女子不答東方朔曰婦人食日精者)
杖藜應門(荘子云原憲居魯環堵之室蓬户不完上漏/下濕匡坐而歌子貢乗大馬中紺而表素軒)
(車不容巷往見原憲憲草冠縰履杖藜而應門子貢曰/嘻先生何病原憲曰憲聞之無財謂之貧學而不能行)
(謂之病仐憲貧也非病也/子貢逡巡而有愧色補)金杖應門(搜神記云漢文帝/嘗微服懐金過魯)
(少干少干拄/金杖出應門)逍遙曵杖(檀弓曰孔子疾作負手曵杖逍/遙於門而歌曰泰山其頽乎良)
(木其壊乎哲人其萎乎子貢/聞之曰夫子殆將病也補)託病拄杖(魏略云晉宣帝/好學曹洪自以)
(麄踈屈身輔帝帝恥往訪乃託病拄杖洪/恨之以語太祖太祖召帝乃投杖以應命)擊杖折笄(國/語)
(云范文子莫退於朝武子曰何莫也對曰有秦客庾辭/于朝大夫莫之能對也吾知三焉武子怒曰大夫非不)
(能也譲父兄也爾童子何知而三掩人於朝/吾不在晉國亡無日矣擊之以杖折委笄)舉杖擊地
(魏志太祖遣劉備詣徐州拒袁術術死備殺刺史車胄/引軍屯沛袁紹遣騎佐之太祖遣劉岱王忠擊之不克)
(建安五年太祖自東征備田豐説紹襲太祖後紹辭以/子疾不許豐舉杖擊地曰夫遭難遇之機而以嬰兒之)
(病失其㑹惜哉太祖/擊破備備遂奔紹補)擁杖而起(荘子曰妸荷甘與神農/同學于老龍吉神農隠)
(几闔户晝暝妸荷甘日中奓户而入老龍死矣神農隠/几擁杖而起嚗然放杖而笑曰天知予僻陋慢訑故棄)
(予而/死)杖筴而去(荘子曰大王亶父居邠狄人居之事之/以皮帛而不受事之以犬馬而不受事)
(之以珠玉而不受狄人之所求者土地也大王亶父曰/與人之兄居而殺其弟與人之父居而殺其子吾不忍)
(也子皆勉居矣為吾臣與為狄人臣奚以異且吾聞之/不以所用養害所養因杖筴而去之民相連而從之遂)
(成國于岐/山之下補)為鄧林(山海經云夸父與日競走渇飲河渭/不足北走大澤未至道走死棄其杖)
(化為/鄧林)作青龍(神仙傳云壺公遣費長房歸以一竹杖與/之騎比當至家以杖投葛陂中長房騎杖)
(忽然如睡便到家以杖投葛陂中顧之乃青龍也補案/後漢書費長房欲求道而顧家憂壺公乃㫁一青竹杖)
(與長房身等使懸之舍後家人見以為縊死大小驚哭/遂殯葬之長房立其傍人無見者後長房歸家人不信)
(是房乃發往日所/葬竹杖猶存補)
　
　
　
　
　
　北堂書鈔卷一百三十三
欽定四庫全書
　北堂書鈔卷一百三十四
　　　　　　　　　　　唐　虞世南　撰
　　　　　　　　　　　明　陳禹謨　補註
　儀飾部五
　　蓋二十三　　　　扇二十四
　　麈尾二十五　　　枕二十六
　　被二十七　　　　褥二十八
　　氈二十九　　　　　氍毹三十
　　毾㲪三十一
　　　蓋二十三
天為蓋(文子曰丈夫恬然無思淡然/無慮以天為蓋以地為車)日為蓋(楚辭云建/日月以為)
(蓋兮載玉/女于後車)建月蓋(楚辭/見上)綷雲蓋(司馬相如大人賦云屯/余車而萬乗兮綷雲蓋)
(而樹/華旗)張鳳蓋(班固兩都賦云後宫乗輚/輅登龍舟張鳳蓋建華旗)張翠蓋(南都賦/曰建華)
(旗張翠蓋又宋玉高唐賦云簡輿𤣥服建雲斾蜺為旌/翠為蓋風起雨止千里而逝王濟注曰𤣥服法服也簡)
(擇輿車修法服以雲蜺/為旌斾翠羽為蓋附)䕃華蓋(潘岳籍田賦云天子乃/御玉輦䕃華蓋又説苑)
(云田子方渡西河造翟/璜翟璜乘軒車載華蓋)飛素蓋(劉公幹詩云輦居飛素/蓋從者盈路傍居李善)
(作車/補)九重華蓋(續漢書曰靈帝時講武平樂觀建十重/五彩華蓋高十丈建九重華蓋高九丈)
芝蓋三重(阮籍清思賦云折丹朱/以蔽陽竦芝蓋之三重)華蓋十丈(續漢書/見上)芝
蓋九葩(張衡西京賦云驪/駕四鹿芝蓋九葩)華蓋重陰(傅𤣥朝/㑹賦)芝蓋高舒
(孔瑋七引云華車/輕駕芝蓋髙舒)羽蓋葳蕤(張衡東京賦云羽蓋葳蕤/葩瑵曲莖乂朝㑹賦云乗)
(羽蓋之/葳蕤)素蓋翩翩(劉公幹詩云攬衣出/巷去素蓋何翩翩)孔雀(宋元嘉起/居注云呵)
(羅單國奉孔/雀蓋一具)芙蓉(劉向九歎云/芙蓉交華蓋)高蓋(漢于公曰少高大/吾門令容駟馬高)
(蓋車/補)曲蓋(東觀漢記曰叚熲起于徒中遷并州刺史有/功徵熲乘車鼓吹曲蓋朱旗騎馬蔽日  案)
(風俗通云武王伐紂大/風折蓋遂為曲蓋補)荷蓋(楚辭云乗水車兮荷/蓋駕兩龍兮驂螭)萍蓋
(陳思王九詠云/詔萍蓋兮翠旌)覆以御蓋(後漢書祭遵傳云武帝東歸/過汧幸遵營勞饗士卒作黄)
(門武樂良夜乃罷時遵有/疾詔賜重茵覆以御蓋補)授以御蓋(吳志周泰傳孫權/㑹諸將大為酣樂)
(權自行酒至泰前命泰解衣權手自指其創痕問以所/起泰輒記昔戰鬬處以對畢使復服歡晏極夜其明日)
(遣使者授/以御蓋補)傾蓋而語(孔子家語曰孔子之郯遇程子/于途傾蓋而語終日甚相親顧)傾
蓋加覆(班固幽通賦注云管仲射小白中其鉤帶/小白陽僵鮑叔割指血塗之傾蓋加覆)戴青
繖(異苑云義熈中烏陽小吏見女子戴青繖姿容甚麗/遂要之女至多電光乃是大狸抽刀砍殺其繖乃枯)
(荷葉/也)罩白繖(列仙傳云武成子從洛陽還宿長沙野樹/下夜聞樹上有人語聲成子舉頭乃見二)
(白鶴知其神異至明晨到/市門見二人罩白繖云云)鳥銜繖(俗説云徐干木年少/時嘗夜夣見鳥從天)
(上飛銜繖樹其庭中如此凡三/又作惡聲而去徐後遂以惡終)
　　　扇二十四
受則萐莆(陸機羽扇賦曰昔楚㐮王㑹于章臺之上山/西與河右諸侯在焉大夫宋玉唐勒侍昏操)
(白鶴之羽以為扇諸侯掩麈尾而笑㐮王不悦宋玉趨/而進曰敢問諸侯何笑昔者武王𤣥覽造扇于前而五)
(明安衆世繁于後各有托于方圓蓋受則/于萐莆舍兹器而不用顧奚取于鳥羽補)擬象靈羲(郭/清)
(竹扇銘云器由造制用必以宜擢秀翠林擬象/靈羲清飃来集炎景囘施動靜非我與時推移)擬日定
規(孫康團扇銘曰有圓者扇誕此秀儀晞/露散霾擬日定規朗姿玉暢惠風時披)象月定形(傅/𤣥)
(團扇賦云何皎月之纎素擬皓日而軟貞晞箑莆之/芳烈隨變體而殊名勁節剛以立質象日月之定形)規
上矩下(張衡扇賦云採兹竹以成扇乃畫象而/造儀惟規上而矩下和采爛以雜施)或規或
矩(傅毅羽扇賦云背和暖于青春踐朱夏之炎赫搖輕/箑以致涼爰自尊以暨卑織竹廓素或規或矩補)
仰明月以取象(徐幹圓扇賦云惟合歡之奇扇肇伊洛/之纎素仰明月以取象規圓體之儀度)
規圓體之儀度(見/上)屈申弛張時至時否(崔駰扇銘曰􁀙/􁀙兹扇輔相君)
(子屈申弛張時至時否/動招清風以禦炎暑)行藏惟時孔顔齊軌(傅咸扇銘/序云武都)
(太守房仲發扇遺無以/報為銘以識之云云)春夏用事秋冬潛處(蔡邕團扇/賦云裁帛)
(制扇陳象應矩輕徹妙好其輶如羽動/角揚徵清風逐暑春夏用事秋冬潛處)冬則龍潛夏則
鳳舉(傅毅扇銘云翩翩素圓清風載陽君子玉體賴以/寧康冬則龍潛夏則鳳舉知進知退隨時出處)
始于荒蠻(潘尼扇賦云方圓應于規矩制不由于/繩墨始顯用于荒蠻終表奇于上國)出自
南鄙(嵇舍羽扇賦云至吳楚之士多執鶴翼以/為扇雖曰出自南鄙而可以遏陽隔暑)表奇上
國(見/上)御于上國(又嵇含扇賦昔秦之兼趙取其冕服以/付臣工晉之附吳亦遷其羽扇御于上)
(國/)輔相君子(崔駰扇/銘見上)賴以寧康(傅毅扇/銘見上)以禦炎暑(崔駰/扇賦)
(見/上)朗姿玉暢(孫康團扇/銘見上)織竹廓素(傅毅羽扇/賦見上)託形竹素
(潘尼扇賦云夫器有經麄用有踈密安衆以方為/體五明以圓為質或託形于竹素或取固于膠漆)擢秀
翠林(郭清竹/扇銘)裁帛制扇(蔡邕團扇/賦見上)裁輕翼(張載扇賦云/弋翔㝠之鵾)
(雞連王子之白鶴裁輕翼/以為扇發清風于勁翮)執鶴翼(嵇含扇/賦見上)團扇(見/前)圓扇
(徐幹圓扇/賦云見上)羽扇(陸機羽扇/賦見上)絹扇(謝靈運晉書曰武/帝時禁絹扇補)五明
(崔豹古今注云舜廣開視聴求賢人以自輔作五/明扇漢公卿大夫皆用之魏晉非乗輿不得用補)九華
(曹植九華扇賦序云昔吾先常侍得幸漢桓帝帝賜/尚方竹扇不方不圓其中結成文名曰九華故為賦)比
翼(陸機芙蓉詩云/夏搖比翼扇)同心(東宫舊事云皇太子初拜供漆/要扇青竹扇黄竹扇納妃同心)
(扇三十單竹/扇二十補)合歡(班婕妤扇詩曰新製齊紈素皎潔如/霜雪裁為合歡扇團圓似明月出入)
(君懐袖動搖/微風發補)金薄(鄴中記曰石季龍作雲母五明金薄/莫難扇此一扇之名也薄打純金如)
(蟬翼二靣采漆畫列仙奇鳥異獸其五明方中方三寸/或五寸隨扇大小雲母帖其中細縷縫其際雖掩盡而)
(彩色明徹看之如謂可取故名/莫難也季龍出時以扇挾乗輿)象牙(搜神記云魯少千/山陽人漢文帝微)
(服懐金欲問其道少千/執象牙扇出應門補)擁身(後漢書曰梁冀妻孫夀為/㐮成君善為妖態以為媚)
(惑冀亦改易輿服之制作平上軿車婢幘狹冠折/上巾擁身扇狐尾單衣補案注云擁身大扇也附)安衆
(陸機羽扇/賦見上)斑竹扇(周𢎞正有斑竹團扇詩齊紈將楚竹/從来本相逺將申湘女悲宜並班姬)
(怨/補)單竹扇(東宫舊/事見上)尚方竹扇(曹植九華/賦見上)轉扇障靣(世説/云王)
(敦在西朝見周顗轉扇障面而後得住後渡/江不能復爾王歎曰不知吾進退伯仁補)披扇大笑
(世説曰温嶠娶姑女既婚交禮女以手披/紗扇撫掌大笑曰我嫌是老奴果如所疑)顧榮麾以羽
扇(晉中興書云廣陵相陳敏反留顧榮與甘卓等潛謀/起兵攻敏榮發橋斂舟于南岸敏率萬餘人出不獲)
(濟榮麾以羽扇其衆/潰散事平還吳補)武侯白扇揮軍(語林云諸葛武侯/與晉宣帝戰于渭)
(濵將戰武侯乘素輿著葛中捉白/羽扇指麾三軍衆軍皆隨其進止)
　　　麈尾二十五
移珍西岳賁藻南濆(張悦瑇瑁塵尾銘曰移珍西嶽賁/藻南濆姚古流制鑠道飛文凝華)
(淡景搖彩爭雲夷/心似鏡色象斯分)偉質軟蔚岑條疏理(許詢黒麈尾銘/曰器以通顯廢)
(興非已偉質軟蔚岑條疏理體隨手/運散飈清起通被𤣥詠申我先子)凝華淡景(見/上)雲散
雪霏(許詢白麈尾銘云蔚蔚秀格偉偉奇姿荏弱軟潤/雲散雪霏君子運之探𤣥理微因通無逺廢興可)
(師/)御于君子(王導麈尾銘曰道無常貴所適惟理勿謂/質卑御于君子拂穢清暑虛心以俟補)
君子運之(見/上)因通無逺(見/上)所適惟理(見/上)探𤣥理微(見/上)鑠
道飛文(見/上)通彼𤣥詠(見/上)體隨手運散飇清起(見/上)鍳彼逸
傲(李尤麈尾銘曰撝成德柄言/為訓辭鍳彼逸傲念兹在兹)撝成德柄言為訓辭(見/上)
諸侯掩麈尾而笑(陸機羽扇賦/云見前扇篇)長史轉麈尾而歎(郭子/云王)
(長史病已篤寝燈下轉麈尾而視之歎曰如此人曽不/得滿四十及亡劉尹臨殯以犀柄麈尾置柩中因慟哭)
石勒拜麈尾(晉陽秋石勒偽事王浚浚遺勒麈尾勒為/不執置之于壁朝拜之云見王公所賜如)
(見公/也)安國擲麈尾(郭子云孫安國往殷中軍許共語左/右進食冷而復暖者數四彼我奮擲)
(麈尾悉墮落滿飰中/賓主遂至暮忘飱)麈尾礭床(郭子云何次道嘗詣王/丞相以麈尾礭床呼何)
(共坐曰此/君子坐也)麈尾驅牛(晉書王導傳云初曹氏性妬導甚/憚之乃密營别館以處衆妾曹氏)
(知將往焉導恐妾被辱遽令命駕猶恐遲之以所執麈/尾柄驅牛而進司徒蔡謨聞之戲導曰朝廷欲加公九)
(錫導弗之覺但謙退而已謨曰不聞餘物惟有短轅犢/車長柄麈尾導大怒謂人曰吾往與羣賢共遊洛中何)
(曽聞有蔡/克兒也補)與手同色(晉書云王衍每捉玉柄麈尾與手/同色義理有所不安隨即更改世)
(號口中雌黄朝野翕然/謂之一世龍門續補)
　　　枕二十六
貽我良材(崔瑗柏枕銘云元首云尊惟乾之精貽我/良材𤣥冬再榮是用為枕爰勒之銘補)制
器象物(蔡邕警枕銘曰應龍蟠蟄潛德保靈制器/象物示有其形哲人降鍳居安慮傾補)聊以
偃仰(張望枕銘云制為素枕聊以/偃仰撫引應適永御君子)恭壹其德(崔駰六安/枕銘云枕)
(有規矩恭一其德承先寧躬終/始不忒案六安枕言六靣安也)禦心以道閑邪以誠(蘇/彥)
(楠榴枕銘曰頥神靖魄須以寧眠寢貴無想氣和/體平禦心以道閑邪以誠色空無着故能忘情)撫引
應適永御君子(見/上)寝貴無想氣和體平(見/上)長隔灾氣永
集靈祉(卞敬宗無患枕贊云長隔灾氣/永集靈祉展轉枕之寤寐含喜)無動無勞愈積
愈韜(殷道陽枕贊云孰若芳枕無動無勞功/不近名愈積愈韜承閒媚性理超緼袍)允瓌允麗
惟淑惟珍(張紘瓌材枕箴云彧彧其文馥馥其芬出自/幽阻升于氊茵允瓌允麗惟淑惟珍安安文)
(枕貳彼升冠冠御于晝枕式于昏代作/充用榮已寧身輿寝有節適性和神補)應龍蟠蟄潛德
保靈(見/上)蜿若蟠虬翩似交鸖(孫惠楠榴枕賦云體非一/變姿難稱學蜿若蟠虬翩)
(似交鸖氤氲雲/霧旁成山岳)覺寐枕翫功用潛施(卞範無患枕贊曰/器物多祥君子攸)
(宜有去有取慶合患離/覺寐枕翫功用潛施)承元寧躬終始不忒(崔駰六安/枕銘見上)
柟榴枕(吳書云張紘見柟榴枕愛其文而為作賦陳琳/在北見之以示人曰此吾鄉張子綱所作也補)
芳松枕(劉向别録云向/有芳松枕賦)龜文枕(西京雜記云趙飛鷰為/皇后其女弟在昭陽殿)
(有龜/文枕)摶芬若(司馬相如長門賦云摶芬若以為枕兮席/荃蘭而茝香補案王濟注曰摶持也芬若)
(蘭茝皆香艸持以為枕席以喻修潔其行李善曰芬若/荃蘭皆香草也言為枕席冀君來而幸臨也摶著也段)
(丸切/附)大秦五色(魏畧曰大秦/國出五色枕)滕放六安(異苑云滕放夏/枕文石枕臥忽)
(暴雷震其枕旁人莫不為之怖懾而放/微覺有聲不怖也其所枕蓋六安也補)平子玉枕(語林/云王)
(平子從荆州来王敦欲殺之平/子手恒持玉枕以此未得發)太室石枕(列仙傳云卭/疏者周封史)
(也能行氣鍊形煑石髓而服之謂之石鍾乳至/數百年往来入太室山中有卧石牀枕焉補)龍頭(東/宫)
(舊事云皇太子納妃有龍/頭舊髻枕銀環鉤副之)虎頭(王子年拾遺記云魏/帝宫中有虎頭枕)神
枕(神仙傳云漢武帝東巡見泰山老父鋤于道頭上白/光高數尺呼問之對曰昨有一道士教臣作神枕枕)
(有三十二竅二十四以應二十四/氣八竅應八風臣用之轉少齒生)角枕(詩云角枕粲兮/錦衾爛兮又相)
(如美人賦寝具既設服玩珍奇金爐薰香黼帳高垂茵/褥重陳角枕横施女㢮其服表其䙝衣皓體呈露弱骨)
(豐肌時来親臣柔滑如脂臣脉定於内心正于/懐信誓旦旦秉志不回翻然高舉與彼長辭補)畫枕(魏/武)
(上雜物疏云御物有漆畫韋枕二/枚貴人公主有黑漆韋枕三十枚)素枕(張望枕/銘見上)枕内選
秘書(幽㝠録云焦湖廟祝有柏枕三十餘年枕後一小/折孔縣民湯林行經廟祈福祝曰婚姻未可就令)
(林入折内見朱門瓊宫瑤臺勝于見世趙太尉為林婚/育子六人四男二女選林秘書郎俄遷黄門郎林在枕)
(中永無思歸之懐遂遭違忤之事祝令林/出林在枕内謂厯年載而實俄忽之間也)枕内遷黄門
(同/上)王臣枕應(列異傳云景初中咸陽吏王臣夜倦臥枕/有頃聞竈下有呼聲曰承約何以不來枕)
(應曰我見枕不得動汝/来就我飲至乃缶也)從事枕聲(語林云丞相從事中/郎王文英枕自作聲)
夕起視枕(尸子曰孝子一夕五起視/親衣之厚薄枕之高下)雞鳴斂枕(禮記曰/凡内外)
(雞初鳴咸盥潄衣服斂枕簟洒/掃室堂及庭布席各從其事補)
　　　被二十七
所以覆人(釋名云被被也所/以被覆人也補)無厚于已(傅𤣥被銘云被/雖温無忘人之)
(寒無厚于己/無薄于人)合歡(古詩云文采䨇鴛/鴦裁為合歡被)文綺(東宫舊事云/太子納妃有)
(七綵文綺被一絳羅四/幅被四綉羅五幅被一)翡翠(楚辭云翡翠珠被爛齊光/些言床上之被則飾以翡)
(翠之羽及與珠璣刻畫衆華/其文爛然而同光明也補)鴛鴦(見/上)珠被(見/上)繡被(説苑/云鄂)
(君乘青翰之舟張翠華之蓋越人擁檝而歌曰山有木/兮木有枝心悦君兮君不知于是鄂君舉綉被而覆之)
(補/)衆華(楚辭注/見上)箕踵(桓任别傳云任後母酷惡常/憎任為作二幅箕踵之被)皇甫
上乙䨇(皇甫規與馬融書云謹遣掾吏尚許/奉上絮被一䨇韈一量以通微意)述祖送四
幅(孫舒元在窮記曰遭亂之後隰/陽令述祖送四幅絳被一領)小吏入寝(晉中興書/曰光逸字)
(孟祖為博昌小吏令使他往冐雨還令不在逸解衣入/寝被衾中令還詰之逸曰衣單冐雨如不易衣必致凍)
(死何惜一被而殺人/也令奇之而不問)功曹不覆(豫章烈士傳云林茂為/郡功曹病被不覆軀郡)
(將與大被衣/衿皆不受)公孫布被(史記汲黯云公孫𢎞位至三公/俸祿甚厚為布被此詐也案西)
(京離記云公孫𢎞起家徒步為丞相故人高賀從之𢎞/食以脱粟飯覆以布被賀怨曰何用故人富貴為脱粟)
(布被我自有之𢎞大慙賀告人曰公孫𢎞内服貂蟬外/衣麻枲内厨五鼎外膳一肴豈可以示天下於是朝廷)
(疑其矯焉𢎞嘆曰寧/逢惡賓不逢故人)孫晨無被(京兆舊事云長安孫晨/家貧為郡功曹十月無)
(被夜卧藁一/束晝收之)推被恤之(孫畧别傳云親戚有窮老者畧/咸推被以恤之冬寒不解帶而)
(寝/)舉被授之(杜祭酒别傳曰君曽新作被暖眠不覺晏起/乃歎曰暖眠使人忘起因命著陌上有寒)
(苦人舉被授之君/後常眠布被中)作十二幅(列女傳曰江夏孟宗少遊/學與同學共處母為作十)
(二幅被其隣婦怪問之母曰小兒無異操懼朋類之/不顧故大其被以招貧生之卧庶聞君子之言耳)為
作二幅(桓任别/傳見上)大被竟牀(蔡邕協被賦云長/枕横施大被云云)九州之被
(邊譲别傳云譲字元禮才辨俊逸孔融薦于魏武/曰邊譲為九州之被則不足為單衣襜䄖則有餘)繡被
百領(漢書曰霍光薨/詔賜繡被百領)繡被隨風(益部耆舊傳云王忳字/少林嘗詣京師于客舍)
(中見諸生疾甚困謂忳曰腰下有黄金十斤願以相與/乞收藏屍骸未及問其姓名呼吸困絶忳賣金一斤以)
(給棺柩餘九斤置生腰下後為大度亭長到亭有白馬/一疋入亭中其日大風有一繡被隨風来忳乗馬馬突)
(入金彥父家彥父見曰真得盜矣忳説得馬之状又取/被示之彥父曰卿有何隂德忳因書塟諸生事且説形)
(状彥父曰真我子也忳即以被馬歸/之彥父不受遣迎生喪金具在焉補)
　　　褥二十八
厚褥(吳録云孟宗少從南陽李肅學其母為作厚褥大/被或問其故母曰小兒無德致客學者多貧故為)
(廣被庶可得與/氣類接也補)皮褥(張璠漢記云荀爽為三公食/不過一肉脫粟飰坐皮褥)毛褥
(神異經云北方有氷萬里厚百丈鼷䑕在/氷下土中其毛長八尺可以為褥却風寒)獨坐褥(東宫/舊事)
(云皇太子納妃有承/床褥三獨坐褥二)步輿褥(東宫舊事云皇太子拜有/八尺褥一中褥一步輿褥)
(一/)茵褥調良(蔡邕協被賦云莧/蒻和軟茵褥調良)茵褥不安(陸機百年歌/云百嵗時盈)
(數已登肌肉單四支百節還相患目若濁鏡口/垂涎呼吸嚬蹙反側難茵褥滋味不復安補)錦茵(南/越)
(傳云尉佗卧象牀錦茵補又鄴中/記石虎作褥長三丈用錦緣之附)繡茵(漢書云霍禹廣/治第室作乗輿)
(輦加畫綉茵憑黄金塗韋絮薦輪/侍婢以五采絲輓顯遊戲第中補)
　　　氊二十九
毳可為氊(淮南子云夫胡人見麻不知其可以為布越/人見毳不知其可以為氊故不通於物者不)
(可與/言俗)荷氊被毳(聖主得賢臣頌曰夫荷氊被/毳者難與道純錦之麗密)齧雪與氊
(漢書曰蘇武使匈奴絶不與食/天雨雪武齧雪與氊毛裹咽之)并州佳氊(魏氏春秋云/李勝為荆州)
(刺史曹爽令勝辭司馬宣王因伺察之宣王謬問勝/曰并州有佳氊可致之勝出曰太傅老無能為也)氊
席千具(漢書食貨志云氊席/千具亦比千乗之家)氊為牆(漢書昭君歌曰吾/家嫁女兮天一方)
(逺適異國烏孫王/穹廬為室氊為牆)氊陌頭(搜神記曰太康中天下以氊/為陌頭及帶身袴口於是百)
(姓相戲曰中國其必為胡所破也夫氊胡之產者也/而今天下以為陌頭帶身袴口胡既三制之矣補)魏
武青氈(魏武與楊彪書云今贈/足下青氈牀褥三具)子敬青氊(晉書王獻之/字子敬嘗與)
(徽之共在一室忽然火發徽之遽走取履獻之神色恬/然徐呼左右扶出夜卧齋中而有偷人入其室盜物都)
(盡獻之徐曰偷兒青氊我家/舊物可特置之羣盜驚走補)以氈自裹(魏志云鄧艾伐/蜀自隂平行無)
(人之地鑿山通道作橋閣山高谷深至為艱險艾以/氊自裹推轉而下將士皆攀木緣崖魚貫而進補)自
撤眠氈(俗説云桓豹奴病勞冷無氊可/卧桓車騎自撤已眠氊與之)針著氈内(晉書/曰杜)
(預子錫為愍懐太子舍人屢直諫于太子太子/患之置針著錫坐處氊内錫坐刺之流血補)
　　　氍毹三十
氍毹毛織(廣志云氍毹白㲲毛織也近出南海古文稱/北漢之氍毹非其所生  案氍毹本作氍􁴶)
(音瞿搜織/毛褥也附)天竺出細靡氍毹(吳時外國傳云天/竺國出細靡氍毹)大秦作
蠒織氍毹(異物志云大秦國以野蠒絲織成氍毹以羣/獸五色毛雜之為鳥獸人物草木雲氣千奇)
(萬變惟意所作上有/鸚鵡逺望軒軒若飛)月氏出氍毹(周書波斯國大月氏/之别種也其地出氍)
(毹/補)北堂坐氍毹(古樂府曰請客上北/堂坐氊及氍毹補)千奇萬變(見/上)軒軒
若飛(見/上)
　　　毾㲪三十一
氍毹細者謂之毾㲪(通俗文曰氍毹細者謂之毾㲪名/毾㲪施大牀之前小榻之上所以)
(登而上牀也補案毾㲪亦/作􁁜􁜠音㙮登罽也附)月支毾㲪(班固與弟超書云/月支毾㲪大小相)
(雜但細/好而已)五色九色(魏畧曰大秦國以羊毛木皮野絲作/之其屬有五色九色􁜣㲪海東諸國)
(所作/也補)百種形像(異苑云沙門有法存者住廣州善醫術/遂富有八尺毾㲪作百種形象乂有沉)
(香八尺板牀太原王淡為刺史大兒邵之屢求二物法/存不與王殺而籍焉法存後形見于府内王尋得疾亡)
(邵之又/喪補)毾㲪設酒(東觀記曰景丹率衆至廣阿光武出/城外馬坐鞍置氊毾㲪上設酒肉續)
(補/)毾㲪如山(杜篤邊論云匈奴請降毾㲪/罽褥帳幔氊裘積如邱山續)出毾㲪(南史/云中)
(天竺國出好/裘毾㲪續補)鋪毾㲪(世説云王子猷詣郗雍州雍州在/内未出王見鋪毾㲪云阿乞那得)
(此令左右送向家郗出王曰向/有大力者負之去郗無忤續補)
　
　
　
　
　
　
　
　
　
　
　
　
　
　北堂書鈔卷一百三十四
欽定四庫全書
　北堂書鈔卷一百三十五
　　　　　　　　　　　唐　虞世南　撰
　　　　　　　　　　　明　陳禹謨　補註
　儀飾部六
　　如意三十二　　　巾箱三十三
　　笈三十四　　　　唾壺三十五
　　熏籠三十六　　　香爐三十七
　　澡盤三十八　　　　灌澡三十九
　　胡牀四十　　　　　伏虎四十一
　　熨斗四十二　　　　熨人四十三
　　箱四十四　　　　　簏四十五
　　笥四十六　　　　　櫝四十七
　　篋四十八　　　　　奩四十九
　　匣五十　　　　　　步搖五十一
　　花勝五十二　　　　假髻五十三
　　髪五十四　　　　　鈴五十五
　　璫五十六　　　　　珥五十七
　　跳脱五十八　　　　脂五十九
　　澤六十　　　　　　黛六十一
　　的六十二　　　　　胭脂六十三
　　粉六十四
　　　如意三十二
白玉如意(胡綜别傳云時有掘地得銅匣長二尺七寸/以琉璃為蓋布雲母于其上開之得白玉如)
(意所執處皆刻螭虎及蠅蟬等形時人莫知其由吳大/帝以綜多識往問之綜答曰昔秦始皇東游以金陵有)
(天子氣乃鑿山岡處處輒埋寳/物以當王者之氣此抑是乎)珊瑚如意(石季倫本事/云崇有珊瑚)
(如意長三/尺二寸)竹節如意(劉義慶啓事云恩㫖賜臣/犀鏤竹節如意目所未睹)烏角如
意(異苑云太原郭澄之義熈初諸葛長民欲取為輔國/諮議澄之不樂後為南康太守盧循反自廣州長民)
(以其謀先告因騁私惡收澄之以付廷尉將致大辟夜/夣見一神人以烏角如意與之既覺便在其頭側可長)
(尺餘形制甚陋澄之遂得無恙後/從入關齎以自隨忽失所在補)如意擊唾壺(語林云/王大將)
(軍毎酒後輒詠魏武帝樂府歌曰老驥伏櫪志在千里/烈士暮年壮心不已以鐵如意擊唾壺為節壺盡缺)
如意指四坐(世説曰謝萬北征而常嘯咏自高未嘗撫/慰衆士萬兄安謂萬曰汝為元帥宜數呼)
(諸將宴㑹以悦其心萬從之於是招集諸將帥無所/説直以如意指四坐曰諸軍皆是勁卒諸將甚恨之)如
意擊珊瑚(晉書武帝嘗以珊瑚賜王愷高二尺許枝柯/扶疎世所罕比愷以示石崇崇便以鐵如意)
(擊之應手而碎愷既惋惜又以為嫉已之寳聲色方厲/崇曰不足多恨今還卿乃命左右悉取珊瑚樹有高三)
(四尺者六七株條幹絶俗光彩耀日/如愷比者甚衆愷怳然自失續補)
　　　巾箱三十三
王母巾箱(漢武内傳云武帝見西王母巾箱中有一卷/小書王母曰此五岳真形圖昨青城諸仙就)
(我求今當/付之補)朱䕶巾箱(幽明錄云晉隆安年中顔從嘗起/新屋夜夣人語云君何壞我冡明)
(日牀前亟掘之遂見一棺從便為設祭云今當移好處/别作小冢明朝一人詣門求通姓朱名䕶列坐乃言云)
(我居四十年昨䝉厚貺相感何如今是吉日便可出棺/矣僕巾箱中有金鏡願以相助遂于棺頭舉巾箱出金)
(鏡三枚/贈從)巾箱内果(世語云盛法濟者有男年二十嵗得/疾經年不愈有神来語言床席不淨)
(神何處坐濟曰有漆巾箱甚淨神何不入中神曰大佳/乃出箱中物因内新果於箱中微覺有聲以蓋覆之聞)
(箱中動搖即持之可五升米重便取果出于/鐵鑊煑之百餘沸出乃成灰其男服灰即愈)出箱内藥
(述異記云漢末時有一人腹内痛晝夜不眠敕其子曰/吾氣絶後可剖視之死後其子果剖之得一銅鎗後華)
(佗聞之便往出巾箱内/藥投之鎗即化為清酒)巾箱微覺有聲(見/上)巾箱有鞞角
響(異苑曰晉孝武太元末毎聞手巾箱中/有鼓吹鞞竽之音帝是崴崩天下大亂)有小書(漢武/内傳)
(見/上)有金鏡(見/上)巾箱五經(案齊書曰衡陽王鈞常手自細/書寫五經部為一卷置于巾箱)
(中以備遺忘侍讀賀玠問曰殿下家自有墳素復何須/蠅頭細書别藏中箱中答曰巾箱中有五經於檢閲易)
(且一更手冩則永不忘諸王聞而/爭效為巾箱五經自此始也續補)
　　　笈三十四
袁宏負笈尋師(謝承後漢書曰袁宏博覽羣書/六藝常負笈尋師變易姓名)高𢎞負
笈單步(乂曰高𢎞字伯武河内山陽人也為琅邪/相到官自負笈單步入界聴探風俗厚薄)仲緩
負笈賣卜(又曰郎宗字仲緩負笈賣卜給食諸/公表上博士徵宗宗負笈遁去補)徐穉負
笈赴弔(又曰徐穉字孺子公車五徵皆不/降志其有喪負笈赴弔于百里外)蘇章負笈萬
里(又曰蘇章字士成北海/人負笈追師不逺萬里)李固負笈千里(又曰李固父/為三公而固)
(嘗步行負笈千里從師十案固改易姓名杖䇿驅驢負/笈追師三輔學五經積  餘年博覽古今明于風角星)
(筭河圖䜟緯仰察俯占窮神知變每到太學密/入公府定省父母不令同業諸生知是郃子補)包咸負
笈追師(又曰包咸字子良少為諸生受/業長安王莽末嘗負笈追師)郎宗負笈遁去
(見/上)
　　　唾壺三十五
純金唾壺(魏武上雜物疏云御雜物用有純金唾壺一/枚漆圓油唾壺四枚貴人有純銀叅帶唾壺)
(三十/枚補)掌御唾壺(孔臧與子琳書云侍中安國羣臣近見/崇禮不供褻氣猶復掌御唾壺朝廷之)
(士莫不/榮之補)佛唾壺(法顯記云月支國有/佛唾壺白色似佛鉢)玉唾壺(西京離記/云廣川王)
(發魏㐮王塚得/玉唾壺一枚)紫水晶(交州記云太康四年臨邑王范/熊獻紫水晶唾壺一口青白水)
(晶唾壺/各二口)漆圓油(魏武上雜/物疏見上)藏物用瓦(賀循葬禮云藏物/令用瓦唾壺一枚)
詔賜唾壺(蔡邕表云詔賜熏爐唾壺朝廷之恩前/後重疊父母之于子無以加此續補)唾壺
承淚(王子年拾遺記云魏文帝納薛靈芸靈芸别父母/歔欷累日淚下沾衣至升車就路之時以玉唾壺)
(承淚壺即紅色及至京/師壺中淚凝如血續補)
　　　熏籠三十六
手巾熏籠(東宫舊事云皇太子納妃有漆畫手/巾熏籠二大被熏籠三衣熏籠三補)大被熏
籠(見/上)淮南有賦(劉向别録云淮/南王有熏籠賦)南楚謂篣(方言曰南楚/江沔之間籠)
(謂之篣或謂之笯陳楚宋魏之/問謂之庸君今熏籠是也續補)象牙火籠(修復山陵故/事曰梓宫中)
(有象牙火/籠續補)象牙為籠(西京雜記云漢制天子以象牙為/籠上皆散花文後宫則五色續補)
　　　香爐三十七
金爐香熏(司馬相如美人/賦見前枕篇)金鏤香爐(鄴中記曰石季龍/冬月為複帳四角)
(安純金銀/鑿鏤香爐)純銀香爐(魏武上雜物疏云御物三十種/有純銀香爐一枚下盤自副)博
山香爐(東宫舊事云皇太子初/拜有銅博山香爐一枚)嶃巗若山(劉向熏爐銘/云嘉此正氣)
(嶃巗若山上貫太華承以/銅盤中有蘭綺朱火青烟)上似蓬莱(李尤熏爐銘云上/似蓬莱吐氣委蛇)
(芳烟布繞/遙冲紫微)有樹非林有孔非泉(集異記云吳郡吳泰能/筮㑹稽盧氏失博山香)
(爐使泰筮之泰曰此物質雖為金其象實山有樹非林/有孔非泉閶闔興風時發青烟此香爐也語其主處求)
(即得/之)女史執香爐(漢官典職云漢尚書郎給端正侍女/史二人潔衣服執香爐燒熏從入臺)
(中給使/䕶衣服)上厠過爐(㐮陽記云劉季和性愛香嘗上厠還/過香爐上主簿張坦曰人名公非俗)
(人不虛也季和曰荀令君至人家坐處三日香謂我何/如令君而惡我愛好也坦曰古有好婦人患而捧心嚬)
(眉見者皆以為好其隣醜婦法之見者走公/便欲使下官遁走邪季和大笑以是知坦補)
　　　澡盤三十八
金澡盤(世說云王敦初尚主如厠見漆箱盛乾棗本以/塞鼻王謂厠上亦下果食遂至盡既還婢擎金)
(澡盤盛水瑠璃盌乘澡豆因倒著水中而/飲之謂是乾飯羣婢莫不掩口而笑之補)容五石(魏武/上雜)
(物疏云雜御物有純銀/盤又有容五石銅澡盤)徑丈二(述征記云長安逍遙宫/門裏有澡盆面徑丈二)
與澡於水寧澡於德(傅𤣥澡盆銘云與其澡於水寧澡/於德水之清猶可穢也德之修不)
(可塵/也)旦夕恒鳴宫商相諧(異苑云中朝有人畜銅澡盆/旦夕恒鳴張華曰與洛鐘宫)
(商相諧故聲相/應鑢之乃止)
　　　澡灌三十九
月支澡灌(西域諸國志云月支國有佛澡灌受二升許/青石名羅勒色碧玉班受水無定隨其多少)
摩羅澡灌(逺惠玉師澡灌銘序曰得摩羅/勒石澡灌一枚故以此銘答之)金澡灌(東宫/舊事)
(皇太子初拜有金/塗澡灌一枚續補)銅澡灌(四王啓事曰惠帝征成都軍/敗帝渇帳下齎五升銅澡灌)
(就民家取水就/灌飲之續補)
　　　胡牀四十
曹操坐不起(曹瞞傳云操與馬超戰將過河前隊方渡/超等掩至操恚猶坐胡牀不起張郃等見)
(事急引操入/船得渡補)裴潛留挂柱(魏志曰裴潛為兖州刺史常/作一胡牀及去官留以挂柱)
文帝踞(又曰蘇則從文帝行獵槎桎拔失鹿帝大怒踞/胡牀拔刀悉收督吏將斬之則稽首曰臣聞古)
(之聖王不以禽獸害人今陛下方隆唐堯之化而以獵/戲多殺羣臣愚臣以為不可敢以死請帝曰卿直臣也)
(遂皆赦之然/以此見憚補)王恬踞(郭子云謝萬嘗詣王恬既至坐少/時恬便入内謝殊有喜色謂必厚)
(供待良久沐頭散髪而出亦復不坐乃踞坐胡牀/在中庭散頭神色傲然了無相酬對意謝乃還)
　　　伏虎四十一
褻器(周禮天官曰太尉掌王燕服凡褻/器鄭司農云䙝溺器虎子也補)飲器(史記云匈/奴破月氐)
(王以其頭為飲器又春秋後語曰智伯圍趙㐮子于/晉陽㐮子大敗智伯軍殺智伯漆其頭以為飲器)蘇
則執虎子(魏畧曰蘇則為侍中舊侍中親省起居故俗/因謂執虎子始蘇則同吉茂隠茂後見則嘲)
(之曰士宦不/已執虎子補)鬼魅取伏虎(録異傳云吳時嘉興倪彦思/忽見鬼魅入其家能與人語)
(飲食如生唯不見形彥思乃延道士逐之酒殽既設道/士便擊鼔召諸神魅乃取伏虎于神坐吹作角聲以亂)
(音有頃道士忽覺背中/冷驚起解衣乃伏虎也)
　　　熨斗四十二
始乎熱斗(淮南子曰糟邱生于象箸炮烙始乎熨斗注/曰熱斗熨斗也紂見熨斗爛人手遂作炮烙)
(之/刑)先熱熨斗(帝王世紀曰紂欲重刑乃先作大熨斗以/火熱之使人舉不能勝輒爛手與妲己為)
(戲/笑)火斗柄熱(晉書韓康/伯見前)熨安天下(隋書尉遲迥反于鄴/時李穆在并州高祖)
(恐其為迥所誘遣使往布腹心穆遽奉熨斗/于高祖曰願以此熨安天下高祖大悦續補)
　　　熨人四十三
金塗熨人(東宫舊事云皇太子/納妃有金塗熨人)
　　　箱四十四
書箱(陸雲與兄機書云一日案行并視曹公器物有書/箱在奏案大小五枚書車乂作岐案以卧視書扇)
(如吳扇亦在書箱想兄/識彥高書箱甚似之補)金箱(漢武帝内傳云帝崩時遺/詔以雜道書四十卷置棺)
(中至元康二年河東功曹李友入上黨抱牘入山採藥/於岩室中得此書盛以金箱後題日月是武帝時河東)
(太守張純以箱及書奏上時左右時臣見之涕泣曰此/是帝崩時殯殮物宣帝愴然以書付茂陵安合如故)
　　　簏四十五
漆簏(東宫舊事云太子納/妃有漆文金装衣簏)素簏(晉中興書云王敦害周/顗籍其家止見有素簏)
(數枚中/有故絮)
　　　笥四十六
方笥(風俗通云孝靈帝建寧中京師長者皆以方葦笥/為粧具時有識者竊言葦方笥郡國讞篋也今用)
(之天下皆當有罪讞于理官也後黨錮皆/讞廷尉人名悉入葦方笥中斯為驗矣補)文笥(吳越春/秋曰越)
(以文笥七枚/獻于吳王)進一笥飯(東觀漢記曰上聞王郎將軍至/復驚去馮異進一笥麥飯菟肩)
遺一笥餅(東觀漢記曰上問第五倫曰卿為市掾人有/遺卿母一笥餅卿從外來見之奪母笥探口)
(中餅出之倫對曰實無此衆/人以臣愚蔽故為生此語)
　　　櫃四十七
玉櫝(左傳云齊伐燕燕人行成盟于濡上燕人/歸燕姬賂以瑤甕玉櫝斚耳不克而還)金櫃(晉/書)
(云甘卓性先寛和忽便彊塞徑還㐮陽意氣騷擾舉動/失常自照鏡不見其頭視庭樹而頭在樹上心甚惡之)
(其家金櫃鳴聲似槌鏡清而悲巫云金匱將離是以悲/鳴主簿何無忌及家人皆勸令自警卓轉更狠愎聞諫)
(輒怒方散兵乃為周慮/所襲害傳首于敦補)飾以玫瑰(韓子云楚有人賣其/珠于鄭者為木蘭之)
(櫃薰以桂椒綴以珠玉飾以玫瑰輯以羽翠鄭人買/其櫝而還其珠此可謂善賣櫝矣未可謂善鬻珠也)輯
以羽翠(見/上)
　　　篋四十八
文侯舉兩篋(吕氏春秋魏文侯攻中山樂羊將已得中/山還反報文侯有貴功之色文侯知之命)
(主書曰羣臣賔客所獻書者操以進之主書舉兩箧以/進令將軍視之書盡難攻中山之事也將軍還走北面)
(再拜曰中山之舉非臣之力君之功也當此時論士殆/之日幾矣中山之不取也奚宜二篋哉一寸而亡矣文)
(侯賢主也而猶若此/又况于中主耶補)武帝亡三篋(漢書張安世傳曰武/帝行幸河東嘗亡書)
(三篋詔問莫能知惟安世識之具作/其事後購求得書以相較無所遺失)
　　　奩四十九
純銀澡豆奩(魏武上雜物疏云御雜物用有純銀澡/豆奩純銀括鏤奩又有銀鏤漆匣四枚)純
銀括鏤奩(見/上)一斛奩(語林曰范汪能噉梅/至一斛奩須叟噉盡)太后奩(後漢/書隂)
(太后崩明帝性孝愛追慕無已謁原陵帝從席前伏御/牀視太后鏡奩中物感動悲泣左右皆泣莫能仰視續)
(補/)
　　　匣五十
銀匣(魏武上雜物/疏見奩篇)銅匣(胡綜别傳云時人有掘地得銅/匣長二尺七寸以琉璃為蓋布)
(雲母于其上開之乃得白玉如意雞案拾遺録曰含塗/國人善服鳥獸雞犬皆使之能言  犬牛豕死者以玉)
(為匣埋海上其主游戲海上于地中聞犬豕雞之聲主補/者猶識掘而取還養如昔焉唯毛羽秃落久更如舊續)
　　　步搖五十一
上有垂珠(釋名曰步搖上有/垂珠步則搖也)爵九華(續漢書輿服志云/皇后謁廟步搖以)
(黄金為山題貫白珠為桂枝相/繆爵九華熊虎赤羆天鹿辟邪)珠步搖(宋玉風賦云主/人之女垂珠步)
(搖/)金步搖(傅𤣥樂府艶歌行云首/帶金步搖手擊明珠璫)步搖冠(晉書慕容氏/莫䕶跋始建)
(國于棘城之北時燕多冠步搖冠莫䕶跋見而好之乃/歛髪襲冠諸部因呼之為步搖其後音訛遂為慕容焉)
(續補/)
　　　花勝五十二
上為鳳皇(續漢書輿服志曰太后入廟為花勝上為鳳/皇爵以翡翠為毛羽下有白珠垂黄金鑷左)
(右一横/簪之)下有白珠(見/上)著之則勝(釋名花勝言人形容正/等一人著之則勝也續)
(補/)形如織勝(晉中興書孝武時湯榖氏得金/勝一枚長五寸形如織勝續補)
　　　假髻五十三(案假髻一/名義髻附)
籠上装之(晉中興書云徵祥説曰泰元中公主婦女緩/鬢假髻以為盛飾用髪豐多不可行戴乃先)
(于籠上装之/名曰假髻)南金翠翼(成公綏蔽髻銘曰或造兹蔽南/金翠翼明珠星列繁華致飾)
首服為副(周禮云追師掌王后首服為副鄭注/云副婦人首飾三輔謂之假髻續補)詔賜假
髻(東觀漢記云章帝詔東平王蒼惟王孝友之德今以/光烈皇后惙髻帛巾各一衣一篋遺王可時瞻視以)
(慰凱風寒泉/之思續補)
　　　髪五十四
鬒髪如雲不屑髢也(詩傳曰鬒黑髪也如雲言美長也/屑潔也箋云髢髲也不潔者不用)
(髲為/善補)髠戎妻髪為姜髢(左傳曰衛荘公自城上見戎州/己氏之妻髪美使髠之以為吕)
(姜髢後為/己氏所殺)髪自擺撲(異苑曰琅琊費縣民家常患失物/謂是偷者毎以扃鑰為意常周行)
(宅内後果見籬一穿穴可容人臂滑澤有踪跡乃作繩/彄放穴口夜中忽聞有擺撲聲往掩得一髪長可三尺)
(許從此無/復所失)䨇髲易酒(晉陶侃傳范逵嘗過侃時倉卒無/以待賔其母乃截髪得䨇髲以易)
(酒肴樂飲極歡雖僕/從亦過所望續補)
　　　鈴五十五
銀鈴贈之(幽明録云義熈三年山隂徐琦毎出門見一/女子貌極艶麗琦便解銀鈴贈之女曰感君)
(佳貺以青銅鏡與/琦便結為伉儷)金鈴繫臂(祖台之志怪云吳中有一/人於曲阿見塘上有一女)
(子貌端正呼之即来便留宿乃解金鈴繫其臂至明/日更求女却無人忽過猪牢邊見母猪臂上有金鈐)
　　　璫五十六
耳珠曰璫(風俗/通)穿耳附珠(諸葛恪别傳云恪嘗獻權馬/先􁀙其耳范慎時在坐嘲恪)
(曰馬雖大畜稟氣于天今殘其耳豈不傷仁恪/答曰母之于女恩愛至矣穿耳附珠何傷于仁)江南明
璫(曹植洛神賦云/珥江南之明璫)擊明月璫(傅𤣥樂府艶歌/行見步搖篇)南海之璫
(傅𤣥七謨云佩崑山之/美玉珥南海之明璫)金璫(庾仲初揚都賦注云作/金璫二枚大如耳璫)珠
璫(晉令云士卒百工/不得服真珠璫珥)名璫(魏書曰太祖嘗得名璫數具/令卞后自選一具后取其中)
(者太祖問其故后曰取其上者/為貪取其下者為偽故取其中)明璫(傅𤣥鏡賦云珥明/璫之迢迢㸃䨇的)
(以發/姿)
　　　珥五十七
瑱充耳(説文曰珥瑱也/瑱以玉充耳也)天知珥(周書曰武王伐紂商師/大崩帝辛登廪臺取天)
(知玉珥及鹿玉衣以自焚鹿/玉則銷天知珥在火中不銷)充耳琇瑩(詩淇澳篇有匪/君子充珥琇瑩)
充耳以黄(傳曰黄黄玉箋/云黄紞之黄補)充耳以青(傳曰青青玉箋云/侍我于庭謂揖我)
(于庭時青/紞之青)充耳以素(傳曰素/象瑱)十玉珥(韓子曰齊威王夫/人死有十孺子薛)
(公欲知所立人為十玉珥而美其一獻于王以付/十孺子明日視美珥所在乃勸王立以為夫人也)七美
珥(戰國䇿曰齊王/夫人有七美珥)曜日之珥(劉公幹魯都賦云含丹吮/素巧笑妍祥挿曜日之笄)
(珥明月/之璫)傅璣之珥(史記李斯上書曰所以飾後宫充下/陳娛心意恱耳目者必出于秦然後)
(可則是宛珠之簪傅璣之珥阿縞之衣錦綉之飾不進/于前而隨俗雅化佳冶窈窕不立于側也補案索隠曰)
(傅音附即隨珠也傅者以璣附/著于珥璣是珠之不圓者附)珥明月(孫敏七誘云/珥明月之珍)珥
明珠(杜季稚上已篇云窈窕淑女/美勝艶妃戴翡翠珥明珠)真珠珥(晉令見/前璫篇)前墮
珥(淳于髠謂齊威王曰/前有墮珥後有遺簪)脫簪珥(史記曰武帝譴責鉤弋/夫人夫人脱簪珥叩頭)
(帝曰引將去/送之廷尉)
　　　跳脱五十八
繞臂(繁欽定情詩云何以/致契闊繞臂金跳脱)
　　　脂五十九
用脂澤倍其初(韓子曰若毛嬙西施之美麗無益吾面/用脂澤粉黛則倍其初言先王仁義無)
(益于治明法度必賞罰/則國之脂澤粉黛補)待脂粉而後容(鹽鐵論曰毛嬙/天下之姣人也)
(待脂粉香/澤而後容)傅脂心和(蔡邕女誡云傅脂/則思其心之和)畫脂費日(鹽銕/論曰)
(内無其質而外學其文雖有賢/師良不若畫脂鏤氷費日損功)翁伯販脂(漢書曰翁伯/販脂而傾縣)
(邑/)木犬守脂(苻朗子云其猶木/犬守脂瓦雞司晨)
　　　澤六十
思心之潤(蔡邕女誡曰澤髪/則思其心之潤)潤以滋澤(崔瑗七依云加/以脂粉潤以滋)
(澤文案漢書注云瑗集載/其  即枚乗七發之流附)芳澤(楚辭曰粉白黛黒施芳/澤只長袂拂面善留客)
(只/)石澤(博物志曰酒泉延夀縣南有山出泉注為溝水/肥如肉汁取著器中始黄後黑如凝膏然極明)
(謂為/石澤)
　　　黛六十一
粉白黛黑(楚詞/見前)粉㢮黛落(蔡邕協初賦云粉/㢮黛落髪亂釵脱)畫眉(説文/黛作)
(騰畫眉/也續補)去眉(釋名云黛代也滅去眉毛/以此畫代其處也續補)
　　　的六十二(釋名作/勺附)
以丹注面曰的(釋名曰以丹注面曰的的灼也此本天/子諸侯羣妾當以次進御其有月事者)
(止不御重以口説故注此于面灼然為/識女史見之則不書其名于第録也補)進御者注面的
(見/上)施𤣥的(王粲神女賦曰施𤣥的結羽/釵  案藝文類聚作華的補)㸃䨇的(傅𤣥鏡/賦云珥)
(明璫之迢迢㸃/䨇的以發姿)圜的(繁欽弭愁賦云㸃圜的之/熒熒暎䨇輔而相望續補)垂的(潘/岳)
(芙蓉賦云飛須垂的丹輝拂紅續補案馬之當/額亦曰的易通卦驗為的顙三國志有的盧附)
　　　燕支六十三
採紅藍用為顔色(習鑿齒與燕王書曰此下有紅藍足/下先知之不北方人採紅藍取其花)
(染緋作胭脂婦人/用為顔色可愛)使我婦女無顔色(西河舊事匈奴歌/曰失我祁連山使)
(我六畜不蕃息失我焉/支山使我婦女無顔色)
　　　粉六十四
以丹作之(釋名云粉分也研米使分散也䞓/粉者赤也染粉使赤以着頰也)化鉛所作
(抱朴子曰民不信黄丹/及胡粉是化鉛所作)范陽粉(荆州記曰范陽縣有粉/水取其水以為粉今謂)
(之粉/口)江西粉(華陽國志曰巴郡江西縣有清水穴巴人/以此水為粉則皜曜鮮芳常貢京師名為)
(粉/水)皓白潔清(尚書大事納后禮文云既皓且白/既潔且清美人玩好以飾姿容)皜曜鮮
芳(見/上)常貢京師(見/上)御粉君傍(曹植樂府歌云/御中粉于君傍)美人玩好
(見/上)思心之鮮(蔡邕女誡曰加粉/則思其心之鮮)用粉倍初(韓子/見前)拭粉游
紅(孔煒七引云拭粉/游紅熨黛揚蛾)以粉飾皂(續漢書曰順帝時有以/粉詐作飛章以陷李固)
(者路人掩泣因以粉飾皂事案後漢李固傳宦者疾固/言直因詐飛章以陷其罪  從中下大司農黄向等請)
(之于大將軍梁商又僕射黄瓊/救明固事久乃得拜議郎補)著粉太白(宋玉登徒子/好色賦云着)
(粉太白施/朱太赤)粉不厭白(淮南子曰漆不/厭黑粉不厭白)臨淄自傅(魏畧曰/邯鄲淳)
(詣臨淄侯植時大暑植取水浴以粉自傅科頭/胡舞擊劍誦小説顧謂淳曰邯生何如也補)疑其傅
粉(語林曰何平叔美姿儀靣純白魏文帝疑其傅粉/後夏月以湯餅食之汗出以朱衣拭面色轉皎然)販
粉之利(魏名臣奏議中書監劉放奏曰今官販粉/賣胡粉與百姓爭錐刀之末利宜乞停之)脂粉
之耗(續漢書曰陳蕃諫桓帝云宫/女數千脂粉之耗不可勝數)粉㢮黛落(蔡邕協初/賦見前)
粉扇靡救(繁欽暑賦云乃灑白汗身若/流泉粉扇靡救宴戲鮮歡)石虎粉和椒泥
房(鄴中記云石虎以胡/粉和椒泥壁曰椒房)真人含粉成雞子(神仙傳云真/人南極子能)
(含粉成雞子吐子數十枚煑/令啖之雞子黄中皆有少粉)
　
　
　
　
　
　
　
　
　
　北堂書鈔卷一百三十五
欽定四庫全書
　北堂書鈔卷一百三十六
　　　　　　　　　　　唐　虞世南　撰
　　　　　　　　　　　明　陳禹謨　補註
　儀飾部七
　　鏡六十五　　　　鏡臺六十六
　　嚴器六十七　　　鑷子六十八
　　釵六十九　　　　錜七十
　　釧七十一　　　　　指鐶七十二
　　梳七十三　　　　　枇七十四
　　刷七十五　　　　　觽七十六
　　手巾七十七　　　　拂七十八
　　帊七十九　　　　　囊八十
　　屨八十一　　　　　屣八十二
　　靴八十三　　　　　韈八十四
　　屩八十五(屧附/)　　　屐八十六
　　　鏡六十五
儀象曜靈(傅咸鏡賦云順陰位于西裔採秋金之剛精/醮祝融以致䖍命歐冶而是營晞日月之光)
(烈儀厥象/乎曜靈補)上引大清(尚書洪範五行傳云夫握方諸之/鏡處深澤之下而上引太清物類)
(相隨可/不慎耶)表如日光(東方朔云玉之瑩石之精表如日光/裏如衆星兩人相覩見相知情此名)
(為/鏡)晞日之光(傅咸鏡/賦見上)目精著鏡返還自照(劉仲伯/造鏡論)日之
照鏡光燭乎壁(李顒/鏡論)鏡喻清道(尚書帝命期曰桀失玉/鏡用其噬獸注曰玉鏡)
(喻清明之道/噬獸謂暴也)金鏡明道(尚書考靈曜云秦失金鏡魚/目入珠注曰金鏡喻明道也)至
人用心若鏡(荘子曰至人之用心也若鏡不將/不迎應而不藏故勝物而無憂傷)至人道
不如鏡(符子曰至人之道不如/鏡有明有照有引有致)覽鏡止于見形(傅𤣥鏡/銘曰人)
(徒鑒于鏡止于見/形鑒人可以見情)疵瑕不滯于體(王粲演連珠曰臣聞/觀于明鑒則疵瑕不)
(滯于體聽于直言/則過行不累于身)思在前為明鏡(應瑒止/情賦)見爾前慮爾
後(大戴禮曰武王踐阼于鑑為銘/焉銘曰見爾前慮爾後云云)異光采流(孫承鏡賦/叙云余昔)
(于吳市得鏡見即異之及晞日映水清朗明瑩異/光采流有殊衆鑒殆曠世精寳不貲之異物也)照見
神仙(抱朴子云或問知将来吉凶有道乎曰用明鏡九/寸自照有所思存七日則見神仙知千里外事也)
(明鏡或用一或用/二謂之四規鏡)清朗明瑩(見/上)毫細必察(潯陽記曰石/鏡山上有一)
(圓石懸崖明淨照人毫/細必察故號曰石鏡)明人好醜(蔡氏清化論云鏡能/明人好醜而不能好)
(醜于/人)寫人形體(陸機與弟雲書曰仁壽殿前有大方銅/鏡高五尺餘廣三尺二寸立著庭中向)
(之便寫人/形體了了)便於照形(淮南子曰鏡便于照/形承食不如竹簟)既明且好
(秦嘉與婦徐淑書曰頃得此鏡既明且好世所希有意/甚愛之故以相與淑答書曰今君征未旋鏡將何施行)
(明鏡鑒形當/待君至補)窺形明鏡(淮南子曰莫窺形于/生鐵而窺形于明鏡)明鏡察形
(孔子家語曰夫明鏡所/以察形往古所以知今)飾整容顔(李尤鏡銘曰鑄銅為/鑑整飾容顔修爾法)
(服正爾/衣冠)垢顔不鑒(中鑒云君子有三鑒世人鏡鑒前惟/順人惟賢鏡惟明夏商之衰不鑒于)
(禹湯也周秦之弊不鑒于民下也側弁垢顔不鑒于/明鏡也故君子惟鑒之務若夫測景之鏡亡鑒矣補)
見四隣(淮南子曰髙懸/大鏡坐見四隣)知千里(抱朴子/見上)有殊衆鑒(孫承/鏡賦)
(見/上)高五尺(陸機與弟/書見上)徑三尺(鄴中記云石虎宫中鏡有/徑二三尺者下有純金蟠)
(龍雕/飾)金鏡(尚書考靈/曜見上)玉鏡(尚書帝命/期見上)銀鏡(魏武上雜物/疏云御物有)
(尺二寸金錯鏡一枚皇太子雜用物純銀錯七/寸鐵鏡四枚貴人至公主九寸鐡鏡四十枚)石鏡(吳/興)
(郡記云臨安縣東五里有石鏡山東有石/鏡一徑二尺四寸甚清亮具見人形狀)金薄(東宫舊/事曰皇)
(太子納妃有著衣大鏡尺八寸銀華小鏡一尺二寸並/衣紐自副漆奩盛蓋銀華金薄鏡三銀龍頭受福蓮花)
(鈕鏁自/副補)青銅(幽明録曰/見前鈴篇)大珠(孝經援神契云神靈滋液/百寳用則璣鏡出宋均注)
(大珠有光/可為鏡補)明鏡四規(抱朴子/云見上)純銀七寸(魏武雜物/疏見上)金蟠
龍(鄴中記/見上)銀龍頭(東宫舊/事見上)金錯鐵鏡(魏武上雜物疏云/有尺二金錯鐡鏡)
(一枚/補)純金雕飾(鄴中記/見上)舉鏡自鍳(夏候季若合歡被賦/云舉華鏡以自鑒被)
(𤣥鬢而/垂白)山雞鑑形而舞(異苑曰山雞愛其毛羽映水則/舞魏武時南方獻之公子倉舒)
(令置大鏡其前雞鑒形/而舞不知止遂乏死)援鑑自照(應璩與夏侯孝智書/云遭值有道之世免)
(致貧賤之患援鑑自照/鬢已半白良可懼也)鸞鳥覩影而鳴(范泰鸞鳥詩叙/云昔罽賔王得)
(鸞鳥甚愛之欲其鳴而不得夫人曰聞鳥得類而後鳴/何不懸鏡以照之王從其言鸞鳥覩影而鳴一奮而絶)
磨鏡取資(海内士品云徐孺子常事江夏黄公公卒往/㑹葬家貧無行資以磨鏡其自隨每至所在)
(賃磨鏡取給然後能/得達既至祭畢而還)負局循市(列仙傳曰負局先生語/似燕代人因磨鏡循)
(市每問主人無有疾苦者/若有輒出紫九赤藥與之)承不如簟(淮南子/見上)得以蓋巵
(淮南子曰宫人得㦸則以/刈葵盲者得鏡則以蓋巵)鏡在甖内(續搜神記曰文獻/曽令郭璞筮已一)
(年中吉凶璞曰當有小不吉利可取廣州二大甖盛水/置床張二角名曰鏡好以厭之某時撤甖去水如此其)
(灾可消至日忘之尋失銅鏡不知所在後撤去水乃見/所失鏡在子甖中甖口數寸鏡大尺餘王公後令筮鏡)
(甖之意璞云甖違期故致此妖邪魅所/為無他故也使燒車轄以鏡立出補)鏡内器裏(異苑/曰吳)
(興許寂之太元中忽有鬼/怪攝取大鏡以内器裏)銅鏡象兵(潛夫論云前羌始/叛草創新起器械)
(未備虜或持銅鏡以象兵或負板/案以類楯惶懼擾攘未能相持補)石鏡表墓(蜀本紀云/武都有大)
(夫化為女子顔色美好蓋山精也蜀王娶以為妻不習/水土疾病欲歸國蜀王留之無幾物故蜀王發卒之成)
(都擔土于成都郭中葬蓋地數畆高七/丈號曰武擔以石作鏡一枚表其墓補)孫策撲鏡大呌
(搜神記曰孫䇿既殺于吉每獨坐髣髴見吉在左右意/深惡之頗有失後常治創方瘥而引鏡自照見吉在鏡)
(中顧而弗見如是再三因撲/鏡大呌創皆崩裂須臾而死)夏侯撲鏡于地(魏志云夏/侯惇從征)
(呂布為流矢所中傷左目時夏侯淵與惇俱為將軍軍/中號惇為盲夏侯惇惡之每照鏡恚怒輒撲鏡于地補)
提鏡割鼻(列女傳曰梁寡婦高行者榮于色敏于行梁/王聞而聘之乃提鏡割鼻梁王高具行號曰)
(梁高/行補)以鏡觀面(韓子曰古之人目短于自見故以鏡觀/面智短于自知故以道正已故鏡無見)
(疵之罪道無明過之怨目失鏡則無/以正鬚眉身失道則無以知迷惑)照鏡不見頭(三石/遺事)
(云石虎咸康二年遷都鄴宫照一大鏡不見頭宗武紀/曰殷仲文在東陽照鏡不見頭旬日就戮  案晉書曰)
(甘卓自照鏡不見其頭/視庭樹而頭在樹上補)舉鏡知形死(蜀志云張裕善相/術每舉鏡照面自)
(知形死未嘗不撲之于/地後果為先主所殺)三破尚明淨(伍輯之祭冡冡中/得小鏡一枚三破)
(之尚猶/明淨)應語(王子年拾遺記云穆王時沮渠國/貢火齊鏡人語則鏡中響應續補)照鬼(洞/冥)
(記曰望蟾閣上有青金鏡廣四尺元光中波祗/國獻此青金鏡照見魑魅百鬼不敢隠形續補)
　　　鏡臺六十六
銀鏡臺(魏武上雜物疏云鏡臺出魏宫中有純銀/叅帶鏡臺一枚貴人公主純銀鏡臺四枚)玉
鏡臺(世説云温公喪婦從姑劉氏家値亂離散唯有一/女甚有姿慧姑以屬公覓婚公密有自婚意答云)
(佳壻難得但如温比云何姑云喪敗之餘乞粗存活便/足慰吾餘年何敢希汝比卻後少日公報姑云已覓得)
(婚處門第粗可壻身名宦盡不減嶠因下玉鏡臺一枚/姑大喜既婚交禮女以手披紗扇撫掌大笑曰我固疑)
(是老奴果如所卜玉鏡臺是公為劉越石長史北征劉/聰所得補案温氏譜嶠初娶高平李暅女中娶瑯琊王)
(詡女後娶廬江何邃女都不聞娶劉氏便為虚謬谷口/云劉氏政謂其姑爾非指其女姓劉也孝標之注亦未)
(為得/補)
　　　嚴器六十七
鮮飾嚴具(魏武内嚴器誡令云孤不好鮮飾嚴具用新/皮葦笥以黄葦緣中遇亂世無葦笥乃更作)
(竹方嚴具以皂葦衣之麄布裹之此孤平常之用者也/内中婦曽置嚴具于時為之推壊今方竹嚴具綠漆甚)
(華好/補)竹方嚴具(見/上)方笥嚴器(汝南先賢傳曰戴良嫁/女以竹方笥為嚴器)畫
方嚴器(魏武上雜物疏云油漆畫嚴器/一純金叅帶畫方嚴器一補)器方七寸(陸雲/與兄)
(機書云按行視曹公器物嚴/器方六七寸高四寸續補)金篾嚴器(齊書云宜都王/鑑鎮姑熟于時)
(人發桓温女冢得今巾箱織金篾為嚴器條以啟聞鬱/林敕以賜之鑑曰今取往物後取今物如此循環爾豈)
(可不熟念使長史蔡約自/往約復纎毫不犯續補)馬齒嚴器(修復山陵故事云/梓宫用嚴器五具)
(馬齒嚴器/五具續補)
　　　鑷子六十八
承鬢騁輝(孔孺七别曰長袖隨腕而遺曜紫鑷承鬢而/騁輝補案釋名曰鑷攝也攝髪也又通俗文)
(曰攝減鬚髪/謂之鑷附)非簪非釵(洞林曰卷縣令施安置鑷令郭/璞射之璞曰非簪非釵常在領)
(下鬢髪飾物/是有兩岐)魚頭如鑷(臨海水土記云鑷/魚長七寸頭如鑷)銅鑷(沈約宋/書云彭)
(城王義康餉沈/熈光銅鑷續補)鐵鑷(修復山陵故事云梓宫/中用鐵鏤鑷五枚續補)惟陳舊鑷
(齊書曰文安皇后為皇太子妃無寵太子為宫人製/新麗衣裳及首飾而后牀惟陳古舊釵鑷數枚續補)即
擲去鑷(齊書曰高祖令左右抜白髪隆王昌時五嵗帝/曰兒言我是誰答曰太翁也帝曰豈有為人曽)
(祖抜白髪乎即/擲去鑷續補)
　　　釵六十九
可以曜首(秦嘉與婦徐淑書云今致寳釵一䨇價值千/金可以曜首淑答曰未奉光儀則寳釵不設)
(補/)鑷髪鑽瑩(崔瑗三珠釵銘云元正上日百福孔靈鬒/髪如雲乃象衆星三珠璜釵鑷髪鑽瑩)
金釵(晉令云六品以下得服金釵/以蔽髻三品以上服爵釵)銀釵(幽明録曰義熈/七年東陽楊道)
(思新娶得婦相愛婦梳頭/道思戲以銀釵著户閣頭)靈釵(華陽國志曰涪陵山有/大龜其甲可卜其緣可)
(作釵世號/曰靈釵)寶釵(徐淑答/書見上)鐶釵(東宫舊事云太子/納妃有金鐶釵)鳳釵(王/子)
(年拾遺録曰石崇愛婢翔風刻玉為倒龍之佩瑩金為/鳳冠之釵結袖繞楹舞於晝夜使聲聲相接謂之恒舞)
(欲有所召者不呼姓名悉聽佩聲視釵色玉聲/輕者居前金色艶者居後以為行次而進也補)爵釵(見/上)
璜釵(崔瑗銘/見上)銅鼓釵(裴淵廣州記曰南海豪富女子以/金銀為大釵執以扣銅鼔故號為)
(銅鼓/釵)同心(憑虛子贈婦書/云合服同心釵)瑇瑁(續漢書輿服志云貴人/助蠶服瑇瑁釵又繁欽)
(詩曰何以表别/離耳服瑇瑁釵)翡翠(宋玉諷賦曰臣嘗出行僕饑馬疲/正値主人門開主人翁出嫗又到)
(市獨有主人女在主人之女為臣炊彫胡之飯烹露葵/之羮来勸臣食以翡翠之釵挂臣冠纓臣不忍仰視補)
駭雞(黄香九宫賦云連明月/以為懸剥駭雞以為釵)金雀(陳思王美女篇云頭/戴金雀釵腰珮翠琅)
(玕/)價値千金(秦嘉書/見上)玉釵挂冠(司馬相如美人賦云玉/釵掛臣冠羅袖拂臣衣)
拔釵置户(録異傳云吳人費季客賈去家與諸賈人語曰/吾臨行就婦求金釵婦與之吾乃置户楣上)
(忘向婦説妻夢見季死前金釵在/户上妻取得發哀一年季却還補)剖魚得釵(異苑曰吳/郡有徐君)
(廟吳時所立左右有為盜劫者便加束縛東陽長山縣/吏李瑫遭事在郡婦出過廟請乞恩拔銀釵為願未至)
(富陽有白魚跳婦前剖/腹得所願釵事尋解)
　　　錜七十
華錜葳蕤(王仲宣七釋云戴明中/之羽雀雜華錜之葳蕤)紫錜承鬢(孔煒七引/云長袖隨)
(腕而遺耀紫錜/承鬢而騁輝)
　　　釧七十一
為環約腕(王粲間居賦云/願為鐶以約腕)因物寄情(何偃與謝尚書云/珍玉名釧因物寄)
(情/)綰臂䨇金環(繁欽定情詩云何以/致奉意綰臂䨇金環)皓腕約金環(陳思/王樂)
(府云弱條日冉冉落葉何翩/翩攘袖見素手皓腕約金環)脱釧得還(甄異記云樂安/章沉病死将殯)
(而蘇云被録到天曹主者是其外兄㫁理得免見一女/同時被録乃脱金釧一䨇託沉以與主者亦得還遂共)
(燕接女云家在吳姓徐名秋英沉後/尋問遂得之女父母因以女妻之補)許釧放還(續搜神/記曰襄)
(陽徐陽病死夜忽崛然而起將婦臂上金環脱去明日/復蘇婦問故陽云吏持吾去多見行貨得脱者即許金)
(釧便放/令還)
　　　指環七十二
紫磨金環(俗說云晉哀帝王皇后有一紫/磨金指環至小止可第五指帶)同心金環(胡/俗)
(傳曰始結婚姻相然許/者便下金同心指環)宫人賜銀環(漢舊儀曰宫人/御幸賜銀指環)林
邑獻金環(林道記云林邑王/獻金指環于吳主)大秦出金環(𤣥中記曰天/竺大秦國出)
(金指/環)見指骨(西京雜記云戚姬以百鍊金彄照/見指骨上惡之以賜侍兒續補)賣造墳
(益部耆舊傳云劉寵喪母時亂墳墓發傷寵乃矯母命/為家貧無財唯有手上金環賣造墓供送免發掘續補)
挂枝上(拾遺録云吳王潘夫人以火齊指環挂石榴枝/上因其處臺名曰環榴臺時有諫者云今吳蜀)
(爭雄環榴之名將為妖乎孫/權乃翻其名為榴環臺續補)投湯中(扶南傳云扶南有/訟者煑水令沸以)
(金指環投湯中然後以手探湯其補/直者手不爛有罪者入湯即焦續)
　　　梳七十三
理髪不可無櫛(傅咸櫛賦序曰大才治世猶櫛之理/髮也理髮不可無櫛治世不可無才)不
畜梳欲髪治(崔寔政論曰無賞罰而欲世之治/是猶不畜梳枇而欲髪之治也補)瑇瑁梳
(高文惠與婦書云/今致瑇瑁梳一枚)象牙梳(東宫舊事云太子納妃有/瑇瑁梳三枚象牙梳三枚)思
其心理(蔡邕女誡云用/櫛則思其心理)男女不同巾櫛(禮/記)嬴氏執櫛(左/傳)
(曰晉太子圉為質于秦將逃歸謂嬴氏曰與子歸乎對/曰子晉太子而辱于秦子之欲歸不亦宜乎寡君使婢)
(子侍執巾櫛以固子也從子而/歸棄君之命不敢從亦不敢言)越王墮櫛(十洲記曰臨/海興安縣東)
(界去郡八十里縣邊有平石其上/有石櫛俗云越王渡溪墮櫛于此)
　　　枇七十四
髪治(崔寔政論云無賞罰而欲世之治/是猶不畜梳枇而欲髪之治也)憂解(夣書曰夣/梳枇為解)
(憂也虱盡去百/病愈也續補)以梳為枇(魏志云徐季龍取十三種物/著大篋中使管輅射云器中)
(籍籍有十三種物先説雞子後道蠶/蛹逐一名之惟以梳為枇耳續補)梳枇各一(漢書曰/孝文帝)
(遺匈奴襦袍梳/枇各一續補)
　　　刷七十五
刷髪令上(釋名曰刷者帥也帥髪長短皆令上/從也亦言瑟也刷髪令上瑟然也)歸更刷
頭(董正别傳曰劉表子琮往候司馬徽遣左右候問徽/自鋤園左右問曰司馬君在耶徽曰即是也左右乃)
(罵曰汝何等園奴而自稱徽乎徽/于是歸内更刷頭著衣出見琮)勁刷理髪(嵇康養生/論曰勁刷)
(理髪僅/乃得之)刷處尚識(陸雲與兄機書云按行視/曹公器物刷處尚可識)猪氂刷(東/宫)
(舊事云太子納妃有漆/畫猪氂刷大小三枚)
　　　觽七十六(音暉與/觹同)
童子佩觽(詩曰芄蘭之/支童子佩觽)左佩小觽(内則曰子事父母左/佩紛帨刀礪小觽金)
(燧右佩玦捍管/遰大觽木燧補)觽以解結(説文云觽角鋭端/可以解結續補)觽貌如錐
(鄭𤣥禮注云小觽解小結也/觽貌如錐以象骨為之續補)
　　　手巾七十七
越巾(秦嘉婦與嘉書曰今/奉越布手巾二枚)拭泣(漢名臣奏云王莽斥出/王閎太后憐之閎伏泣)
(失聲太后親自/以手巾拭閎泣)巫書手巾(幽明録曰董卓信巫嘗有一/巫者詣卓言事欲得布為用)
(卒以新布手巾與之巫又索取筆乃書手巾布/上作兩口字一差小上下相對授卓曰當慎此)女贈紫
巾(志怪云㑹稽吳詳者少為縣吏夜行至溪見一女子/溪邊洗脚呼詳共宿明旦别去女贈詳以紫布手巾)
(詳答以白/布手巾)黄門跪授(博物志云魏文帝善彈碁能/用手巾角揮之黄門跪授)
　　　拂七十八
旄牛可拂塵垢(秦嘉婦與嘉書云今奉旄/牛尾拂一枚可拂塵垢)繩拂以明儉
約(晉要事云武帝泰始四年有司奏先/帝廟存舊物麻繩為細拂以明儉約)毦拂(東宫舊事/云皇太子)
(納妃有白/毦拂二枚)
　　　帊七十九(案帊今作帕幞也附/)
絳綾裹帊(東宫舊事云皇太子/納妃有絳綾裹帊五)布帊敷坐(神仙傳云王/遙字伯遼頗)
(能治病病無不愈者亦不祭祀不用符水針藥其行治/病但以八尺布帊敷坐于地不飲不食須叟病愈便起)
　　　囊八十
内方外圓(魏志曰平原太守劉邠取印嚢及山雞毛著/器中使管輅筮曰内方外圓五色成文含寳)
(守信出則有章此印嚢也高岳巖巖有鳥/朱身羽翼𤣥黄鳴不失晨此山雞毛也補)含寳守信(見/上)
五色成文(見/上)錐囊(曹植求自試表云昔毛遂趙之陪𨽻/猶假錐囊之喻以悟主立功何况巍)
(巍大魏多士之朝而無/慷慨死難之臣乎補)繡囊(葛襲與梁相牋云聞賜襲/印衣繡囊細布皆珍重纎)
(麗/)金囊(易林云爭雞失/羊亡其金嚢)香囊(繁欽定情詩曰何以致區/區耳中䨇明珠何以致叩)
(叩香嚢繫/肘後補)琥珀(劉義七啓云承賜金縷琥珀/茱萸囊七寳樹装絹裏副之)綦文(東宫/舊事)
(云太子納妃有絳石綺絹褁被嚢一丹羅長命/綺絹褁椀嚢一紫綦文綺絳絹褁椀嚢二也)紫羅(晉/書)
(云謝𤣥少好佩紫羅香嚢叔父安患之/而不欲傷其意因戲賭取即燒之補)金箔(鄴中記曰/石虎造流)
(蘇斗帳上安金蓮花花中縣金箔盛腕嚢盛/以異香帳之四面皆作十二章相采色爛耀)金縷(劉義/七啓)
(見/上)韜刀墨(胡虛刀筆嚢銘曰韜/管刀墨常相左右)盛細物(曹瞞傳云操佻/易自佩小鞶嚢)
(盛手巾/細物)盛書用皂縹(晉中經簿云盛書用皂縹/嚢布裏書函中皆有香囊)上書以
青布(東觀漢記曰制上書/以青布囊素封書)韋嚢自隨(魏畧云大秦國王/有五宫相去各十)
(里王一旦至一宫㕔事止宿明旦復至一宫遍而還出/行常以一韋嚢自隨有上言者收詞嚢中還宫乃省之)
集書囊為帷(漢書云文帝以/集書囊為殿帷)一囊粟(漢書東方朔上令/待詔公車奉禄薄)
(未得省見久之朔紿騶朱儒曰上欲盡殺若曹朱儒大/恐啼泣居有頃開上過朱儒皆號頓首上問何為對曰)
(朔言上欲盡殺臣等上召問朔對曰朱儒長三尺餘奉/一嚢粟錢二百四十臣朔長九尺亦奉一囊粟錢二百)
(四十朱儒飽欲死臣朔饑欲死臣言可用幸異其禮不/可用罷之無令但索長安米上大笑因使待詔金馬門)
(補/)一囊錢(趙乙客秦詩云文籍/徒滿腹不如一嚢錢)糞壤充幃(楚辭云蘇糞/壤以充幃兮)
(謂申椒其不芳注云蘇取也充猶/滿也壤土也幃謂之幐幐香嚢也)錐處末見(史記曰秦/圍邯鄲趙)
(使平原君求救于楚與門下二十人偕得十九人餘無/可取者毛遂自進于平原君君曰夫賢士之處世也譬)
(若錐之處嚢中其末立見今先生處勝之門下三年于/此矣左右未有所稱遂曰臣乃今日請處嚢中耳使遂)
(早得處嚢中乃頴脫而/出非特末見而已補)盛沙壅水(史記曰韓信已定臨/淄楚使龍且救齊與)
(信夾濰水而陣信乃夜令人為萬餘嚢盛沙以壅水上/流引兵半渡擊龍且陽不勝還走龍且果喜曰固知信)
(怯遂追渡水信使人決壅嚢水大至龍且軍大半不得/渡即急擊殺龍且龍且水東軍散走齊王廣亡去信追)
(北至城陽虜廣楚卒/皆降遂平齊地補)盛灰于車(後漢書云楊璇靈帝時/為零陵太守是時蒼梧)
(桂陽猾賊相聚攻郡縣賊衆多而璇力弱吏人憂恐璇/乃特制馬牛數十乘以排嚢乘石灰于車上繫布索于)
(馬尾又為兵車專彀弓弩尅共㑹戰乃令馬車居前順/風鼓灰賊不得視因以火燒布布然馬驚奔突賊陣因)
(使後車弓弩亂發鉦鼓鳴震羣盜波駭破/散追逐傷斬無數梟其渠帥郡境以清補)十囊五囊入
棗郎(晉書曰棗嵩用事于王浚/時謠曰十嚢五嚢入棗郎)
　　　屨八十一
赤繶青句(周禮云屨人掌王及后之服履為赤舄黑舄/赤繶黄繶青句素履葛履注曰赤繶以赤絲)
(為下緣句當為絇補/案絇音劬履飾也附)夏葛冬皮(詩曰糾糾葛屨可以履/霜傳曰糾糾猶繚繚也)
(夏葛屨冬皮屨葛/屨非所以履霜補)弗加之枕(賈誼新書曰履雖鮮弗加/之于枕冠雖弊弗以苴履)
可以履霜(詩見/上)資粮屝屨(左傳齊伐楚楚屈完及諸侯/盟陳轅濤塗謂鄭申侯曰師)
(出于陳鄭之間國必甚病若出于東方觀兵于東夷循/海而歸其可也申侯曰善濤塗以告齊侯許之申侯見)
(曰師老矣若出于東方而遇敵懼不可用也若出于陳/鄭之間共其資粮屝屨其可也補案扉父沸切艸履也)
(附/)坐而遷屨(禮記云坐而遷屨俯而納/屨坐左納右坐右納左)俯而納屨(見/上)楚
王愛踦(賈誼新書曰昔楚昭王與吳人戰楚軍敗昭王/走屨決背而行失之行三十步復旋取屨及至)
(于隋左右問曰王何曽惜一踦屨乎昭王曰/楚國雖貧豈愛一踦履哉思與偕反也補)曽子踵決
(荘子曰曽子居衛緼/袍無表納履踵決)單下曰履(三禮圖曰複下曰舄單/下曰履其色各隨裳色)
(夏用葛/冬用皮)絲謂之履(方言曰絲作謂之/履麻作謂之不借)步此坦道(李尤尤/履銘曰)
(乃制兹履文質斌斌允顯明哲/卑以牧身步此坦道絶彼埃塵)步蹈安審(劉楨魯都賦/云纎纎絲履)
(燦爛鮮新表以文組綴以/珠蠙步蹈安審接趾承身)夏用葛冬用皮(見/上)八月韋十
月帛(崔寔四民月令云八月/制韋履十月作帛履)庶人草履中者絲履(鹽鐵/論曰)
(古者庶人麄屝革履縮絲尚韋而已及其後則綦下不/借鞔鞮革舄今富者革中名正輕靡使容紈裡紃下越)
(端縱緣中者鄧里作蒯苴秦堅婢妾韋沓/絲履補案范子計然曰絲履出潁川)組履(秦嘉與/婦書云)
(今致龍虎組/緹履一緉)厚履(漢書云王莽/好高冠厚履)絳地(東宫舊事云太子/納妃有絳地紋履)
(一/緉)雜綵(魏武内式令云前于江陵得雜綵絲履/以與家人約當著盡此履不得效作也)青絲(列/仙)
(傳曰胡毋班為太山府君賫書詣/河伯河伯貽其青絲履甚精巧)飾以銀連以珠(晏子/春秋)
(曰景公為履黄金之綦飾以銀/連以珠良玉之鉤其長尺許)黄金綦良玉鉤(見/上)足躡
刺繡(陸機織女賦足/躡刺綉之履)足下金薄(張華輕薄篇足下金/薄履手中䨇黄邪)踐
逺遊(曹植洛神賦踐逺遊之/文履曵霧綃之輕裾)躡承雲(甄迷美女詩曰/足躡承雲履)出
躡珠履(左思吳都賦云締交翩翩儐/從奕奕出躡珠履動以千百)劒履上殿(漢書曰/蕭何劒)
(履上殿入/朝不趨)履而上堂(說苑曰晉平公置酒虒祁之臺使/郎中馬章布蒺藜于階上令人召)
(師曠師曠至履而上堂平公曰安有人臣履而上/人主堂者乎師曠解履刺足伏而刺膝仰天而嘆)尚書
曵履(漢書曰鄭崇哀帝擢為尚書僕射數諫諍/毎見曵革履上笑曰我識鄭尚書履聲)使者躡
履(漢書暴勝之為直指使者威震州郡素聞/雋不疑賢望見容貌尊嚴勝之躡履起迎)授履適秦
(韓詩外傳田子方之魏魏太子從車百乘而迎之郊太/子再拜謁田子方不下車太子不恱曰敢問何如則可)
(以驕人矣田子方曰吾聞以天下驕人而亡者有矣由/此觀之則貧賤可以驕人矣夫志不得則授履而適秦)
(楚耳安往而/不得貧賤乎)織履徙越(淮南子曰魯人身善織屨妻善/織縞而欲徙於越或謂之曰子)
(必窮矣魯人曰何也曰屨為履之也而越人跣行縞為/冠之也而越人披髪以子之所長游於不用之國欲使)
(無窮其可/得乎補)織以為食(列女傳楚王聞於陵子終賢欲以/為相使使者持金百鎰徃聘迎之)
(於陵子終入謂其妻曰楚王欲以我為相遣使者持金/来妻曰夫子織屨以為食非與物無治也左琴右書樂)
(亦在其/中矣補)織以給用(列女傳曰翟方進遊學於京師後母/憐其幼隨之長安織履以給其用)
饑饉煑履(東觀漢記云朱敷上畧曰隗囂叛亂殺戮官/吏惟狄道為國固守然民饑饉啖弩煑履宜)
(救倒縣/之急)藍縷繩履(英雄記曰幽州刺史劉/虞食不重肴藍縷繩履)圯上渡(史記/云張)
(良嘗閒從容步遊下邳圯上有一老父衣褐至良所直/墮其履圯下顧謂良曰孺子下取履良愕然欲毆之為)
(其老彊忍下取履父曰履我/良業為取履長跪而進之補)渡漢脱(荆州記云臨賀興/安縣水邊平石上)
(有石履一具云越/王渡漢脱履于此)盡踐地(史記曰東郭先生待詔公車/貧困饑寒衣弊不完嘗行雪)
(中履有上無下足盡/踐地道中人笑之)嘯父補(列仙傳曰嘯父冀州人在/曲州市中補履數十年市)
(人奇其不/老續補)
　　　屣八十二
舉天下如釋屣(淮南子曰堯舉天下而/傳之舜猶却行而釋屣)棄妻子如脱屣
(史記漢武皇帝曰使朕誠得如/黄帝視棄妻子如脫屣耳補)蔡邕倒屣(魏志云王粲/字仲宣山陽)
(人蔡邕見而奇之時賓客/盈坐邕聞粲至倒屣迎之)何晏倒屣(世説云何晏為吏/部尚書王弼未弱)
(冠往見之晏/即倒屣迎之)
　　　靴八十三
繡靴(慕容晃與顧和書/云今致繡靴一緉)花靴(魏武與楊彪書云今遺/足下織成花靴一緉)毛
寳血流滿靴(王隠晉書云温嶠討蘇峻叅軍毛寳為箭/所傷貫股徹鞌及歸營使人拔箭血流滿)
(靴/)文賔賣靴為業(列仙傳云文賔太/邱人賣靴屣為業)服鞾(釋名云鞾本/胡服也趙武)
(靈王服/之續補)綵鞾(鄴中記云石虎皇后出女騎/千人皆著五綵織成靴續補)作鞾(北齊書/云鄭太)
(妃初與神武避葛榮同走并/州貧困燃馬屑自作鞾續補)換鞾(北齊書云王諧為并/州刺史有婦人臨汾)
(水浣衣有乗馬人換其新鞾而去婦人持故鞾詣州言/之諧召城外諸嫗以鞾示之諧曰有乗馬人于路被賊)
(劫害遺此鞾焉得無親屬乎一嫗撫膺哭曰兒昨/著此鞾向妻家如其語捕獲一時稱明察續補)
　　　韈八十四
足衣(説文曰韈/足衣也)複紵(晉惠帝起居注曰愍懐太子/賜典兵中郎將複紵韈一緉)文王
自結(韓非子云文王伐崇至鳳黄虛韈繫解因自結太/公望曰何為也王曰上君與處皆其師中皆其友)
(下盡其使也今皆先君/之臣故無可使也續補)釋之跪結(漢書云景帝時王生/嘗召居庭中公卿盡)
(㑹張釋之為廷尉王生顧釋之曰/吾韈解為我結韈釋之跪而結之)聲子登席(左傳曰衛/侯為靈臺)
(于藉圃與諸大夫飲酒焉楮師聲子韈而登席公怒/辭曰臣有疾異于人若見之君將殽之是以不敢補)賀
劭常着(㑹稽典錄曰賀劭為人美容止與人交久益敬/之在官府左右莫見其洗沐坐常着韈希見其)
(足/)魯平特賜(東觀漢記云和帝召諸儒魯平與侍中賈/逵尚書令黄香等相難平善對事罷朝特)
(頒賜/履韈)曹植獻七緉(曹植賀冬表云獻韈七緉并為韈頌/曰玉趾既御履和蹈貞行與禄邁動)
(以福/并補)將軍賜三具(班固與竇憲箋云將軍憐固乃/賜以王躬所着瑇瑁韈三具)羅韈
生塵(曹植洛神賦云凌/波微步羅韈生塵)羅韈容與(張衡南都賦云修袖/繚繞而滿庭羅韈躡)
(蹀而/容與)通意(皇甫規與馬融書云謹遣掾吏許/尚奉絮被一䨇韈一緉以通微意)織成(高文/惠婦)
(與文惠書云今/奉織成韈一緉)
　　　屩八十五(屧續補/)
蹻蹻輕便(釋名曰屩蹻也出行着之/蹻蹻輕便因以為名也)縮上如履(又曰鞵/解也着)
(時縮其上如履然/解其上則舒解也)靻屩羸蓋(史記云蘇秦以匹夫徒步/之人靻屩羸蓋輕策萬乗)
(之/主)棄屩得珠(諸葛/亮集)未嘗脱屩(婁承先别傳云自云征/討常著戎服未嘗脱屩)往
市賣屩(俗説云劉真長少時與母任氏寓居京口家貧/織芒屩以為養往市賣之時方回數出南射堂)
(射過人無不看劉初不回顧方回異而問之/答曰老母朝未得食至市貨屩不得展詣補)敗屩聚道
(搜神記云元康之末太安之間江浦之域有敗屩自聚/于道多或至四五十量人散去之投林草中明日視之)
(悉復聚矣或云見貍銜而聚之世之所説屩者人之賤/服而當勞辱下民之象也敗者皮弊之象也道者地理)
(四方所以交通王命所由往来也今敗屩聚于道/者象下民疲病將相聚為亂絶四方而壅王命補)躡屩
(春秋後語曰趙相虞卿躡屩擔簦來説孝成王王説/賜白璧一䨇黄金百鎰再見拜為上卿故號虞卿續)著
屩(宋書云張暢在彭城為魏太武所圍太武遣李伯至/城欲與暢語李伯曰君南土膏梁何為着屩君而着)
(此使將士云何暢曰膏梁之言武誠為媿但/以不武受命統軍戎陣之門不容綏服續補)使縣吏着
屩(齊書云沈瑀為餘姚令瑀初至堂吏皆鮮衣美服自/彰别瑀怒曰汝等下縣吏何得自擬貴人悉使着芒)
(屩粗布侍立終日足有/蹉跌輒加楚捶續補)使子弟着屩(又曰禇彦回幼有/清譽宋元嘉末魏)
(軍逼𤓰步百姓咸負擔而立時父湛之為丹陽尹使其/子弟並著芒屩於齋前習行或譏之湛之曰安不忘危)
(彦回時年十餘/甚有慙色續補)侯景童謠(梁書曰侯景即位童謠曰脱/青袍着芒屩荆州太子挺應)
(着續/補)沈衆士誚(陳書曰沈衆武帝時兼尚書監起太極/殿恒穿布袍芒屩以麻繩為帶朝士咸)
(共誚其所/為續補)屩魚(臨海水土記云屩魚長/一尺状如屩形續補)嚼屩(笑林曰南/方人至京)
(師者人戒之曰汝得物唯食慎勿問其名也後詣主人/入門内見馬矢便食惡臭乃步進見敗屩棄于路因復)
(嚼殊不可咽顧伴曰且止人言不可皆信後詣貴/官為設饌因相視曰故是首物且當勿食續補)步屧
郊野(宋書曰袁粲為丹陽尹步屧郊野間遇一士人便/呼與食明日此人謂被知到門求進粲曰昨飲酒)
(無聊偶相耍耳竟/不與相見續補)斫屧為業(齊書曰江泌字士倩濟陽/人也少貧好學晝則斫屧)
(為業夜則讀書隨月光/光斜則握卷升屋續補)屧直千萬(梁書云臨川王宏奢/侈過度後庭數百人)
(皆極天下之選所幸江妃服玩侔/于齊東昏潘妃寳屧直千萬續補)
　　　屐八十六
搘以踐泥(釋名曰屐搘也為/兩足搘以踐泥也)以備炊爨(汝南先賢傳云/戴良嫁女布裳)
(木屐以/備炊爨)婦女漆畫(風俗通云延嘉中京師長者皆着木/屐婦女始嫁作漆畫屐五色采為系)
振屐見平原(孔叢子云孔穿振/方屐見平原君)荷屐詣司空(荆州記曰/桓司空臨)
(州與上佐遊於靈溪劉盛公詣市/還着皂蓋布裙以杖荷屐詣司空)着屐出閤(義熈起居/注曰兼黄)
(門郎徐應禎出為散騎着/屐出省閣有司奏乃免官)挈屐而歸(華陽國志何隨家/有竹園人盜其笋)
(隨過行見之恐盜者驚/走乃挈屐徒步而歸補)着屐徐行(神仙傳云左慈見孫/討逆孫着鞭驅馬逐)
(慈慈着木屐策杖/徐步終莫能及)着屐行水(異苑曰丹陽縣故湖側有/麻姑廟姑生時有道術能)
(着屐行/水上)屐長七尺(秦記曰苻健皇始十年新平有長人/見語百姓張靖曰苻氏應天受命今)
(當太平新平令以聞健以為妖下靖獄㑹大雨霖河渭/溢蒲津監冦登得一屐于河長七尺三寸人跡稱之指)
(長尺餘文深一寸健嘆曰覆載之中何/所不有張靖所見定不虛也赦之補)但見䨇屐(異苑/曰武)
(陵宗超之奉經好道元嘉中亡將塟猶未闔棺其/從兄簡之來㑹塟啟蓋視之但見䨇屐在棺中)祭酒
樂作(杜祭酒傳曰君治家清貧困窮學作屐以資供/養之費屐為實價或誤得多直輒解而還之)阮
孚蠟屐(晉書云祖約性好財阮孚性好屐同是累而未/判其得失有詣約見正料財物客至屏當不盡)
(餘小簏以著背後傾身障之意未能平或有詣阮正見/自蠟屐因自嘆曰未知一生當着幾量屐神色甚閒暢)
(於是勝負/始分補)鐵屐登城(晉書曰石勒擊劉曜使/人着鐵屐施釘登城)
　
　
　
　
　
　
　
　北堂書鈔卷一百三十六
欽定四庫全書
　北堂書鈔卷一百三十七
　　　　　　　　　　　唐　虞世南　撰
　　　　　　　　　　　明　陳禹謨　補註
　舟部
　　　舟總篇
見窽木而為舟(淮南子曰古人見窽木浮/而知為舟以類取之也)因垂象以造
舟(棗據舩賦云伊河海之深廣吁嗟綿邈而無垠彼限/隔而靡覩兮此由之而莫聞雖厚土之同載兮實殊)
(代而乖分加聖王之神化兮理通微而達幽悼生民之/隔塞兮愍王教之不周立成器以被用兮因垂象以造)
(舟濟淩波之絶嶮兮越巨川與縣流水無深而不渡/兮路無廣而不由運重固之滯質雖載沉而載浮補)化
狄作舟(世本云共鼔化狄作/舟注二人黄帝臣也)番禺為舟(山海經曰番/禺始為舟)工
倕作舟(墨/子)虞姁作舟(吕氏/春秋)刳木為舟(易曰刳木為舟剡/木為檝舟檝之利)
(以濟不/通補)剡木為楫(見/上)舟以行水(周禮曰作/舟以行水)以濟萬物(張/璠)
(漢記曰梁兾第池中船無故自覆問掾朱穆穆曰舟所/以渡濟萬物非徒遊戲而已今覆者天戒將軍當濟渡)
(萬民不可/長遊戲也)任重致逺(墨子曰古之民未知為舟車時重/任不移逺道不致故聖王作為舟)
(車以便民事其為舟車也全固輕利可以任重致/逺其為用財少而為利多是以民樂而利之補)載重
厯逺(李尤舟楫銘曰舟楫之利譬猶輿馬載重厯逺以/濟天下相風視波窮究川野安慎懼審終無不可)
(補/)天子造舟(爾雅曰舫舟也天子造舟諸侯維舟大夫/方舟士特舟庶人乗柎注云造比舟為橋)
(也維連四船也方倂兩船也特/單船也柎維木以為渡也補)諸侯維舟(見/上)大夫方舟
士特舟(見/上)越舼呉艇(淮南子曰越舼呉/艇不能無水而行)越舲蜀艇(應場/靈河)
(賦云龍艘白鯉越舲蜀/艇泝㳂蔽水帆柁如林)大翼小翼(越絶書曰闔廬見子/胥敢問船運之備何)
(如對曰船名大翼小翼突冒樓船橋船今船軍之教比/陵軍之法乃可用之大翼者當陵軍之重車小翼者當)
(陵軍之輕車突冒者當陵軍衝車樓船者當陵軍/之行樓車也橋船者當陵軍之輕足剽定騎也補)水車
水馬(抱朴子曰屈原没汩羅之日人並命舟楫以迎之/至今以為競渡或以水車謂之飛鳧亦曰水馬一)
(州士庶悉/觀臨之)乘長安舟(東方朔傳武帝乘長安舟游洛水/又江表傳曰孫權于武昌新裝大)
(船名為長安試泛之釣臺泝時風大盛谷利令柁工取/樊口權曰當張頭取羅州利拔刀向柁工曰不取樊口)
(者斬工即轉柁入樊口/風遂猛不可行乃還補)飛龍(晉宫閣記云天泉池内有/紫宫舟升進舟曜陽舟飛)
(龍舟射/獵舟補)鳴鶴(又云靈芝池内有/鳴鶴舟指南舟)青雀(王晉書曰陶侃擊/蜀賊王真真以鉤)
(得上侃青雀舟侃欲投水都督/王禳蘇品扶侃入小舟得脱)赤馬(杜預表云長史劉/繪循治洛陽以東)
(運渠通舟/嘗用赤馬)鸚鵡(蜀王本紀曰蜀/王有鸚鵡舟)晨鳧(風土記云小曰舟/大曰船温庥五㑹)
(者永寧縣出豫章材合五板以為大船因以五會為名/也晨鳧即青桐大船名諸葛恪所造鴨頭船也魏樟柟)
(㭠諸木皆以多曲理盤節為堅勁也漂汎/者言船之在水如蓮花散落浮于川也補)蒼隼(晉令云/水戰有)
(飛雲舟相去五十歩倉隼船相去四十歩金船/相去二十歩小兒先登飛鳥船相去五十歩補)華泉(晉/宫)
(閣記云都亭池廣八/十歩内有華泉舟)紫宫(見/上)青翰(説苑曰莊辛謂襄成/君曰鄂君方汎舟於)
(澌波乘青翰之/舟張翠羽之蓋)赤漆(續述征記曰石壺臺有敗/赤漆船土民皆謂堯時物)沙棠(山/海)
(經云崑崙有沙棠木食其實不溺以木為/舟不沉銘曰安得沙棠木剡以為舟船)青桐(風土記/見上)
五樓(呉志云曹公出濡湏孫權使/董襲督五樓船住濡湏口)五會(風土記/見上)飛雲(晉/令)
(見/上)飛鳥(晉令/見上)雲母(晉宫閣記云舍利池闊一/百歩有雲母舟無極舟)曜陽　升
進　射獵　指南(並見/上)餘皇(左傳曰呉伐楚戰于長岸/大敗呉師獲其乘舟餘皇)
(以歸杜預注云餘/皇舟也本作艅艎)太白(蜀王本紀曰秦為/太白船欲以攻楚)鳥舟(穆天子/傳曰天)
(子乘鳥舟龍/舟浮于大沼)龍舟(魏明帝詩云龍舟泛/洪波旌旗蔽白日)松舟(詩曰檜楫/松舟萇傳)
(云檜楫所/以櫂舟也)桂舟(楚詞云美要眇兮宜修沛吾乗兮桂舟/注云沛行貌吾屈原自謂也言已雖在)
(湖澤之中猶乗桂木之船/沛然而行嘗香淨也補)革船(東觀漢記云鄧訓為䕶/羌校尉乃發湟中六千)
(人令長史任尚將之縫革為船置于箄上/以渡河掩擊迷唐廬落大豪多所斬獲)膠船(帝王世/紀云周)
(昭王南征濟于漢漢江人惡之以膠船進王王御/船至中流膠液船解王及祭公俱没于水中補)漆船
(三秦記云太虛山上有池神人常/乗漆船于其内今有故漆船在焉)油船(呉厯云曹公出/濡湏作油船夜)
(渡洲上權自來乗輕船從濡湏口入公軍五六里迴還/作鼔吹公見舟船器仗軍伍整肅喟然嘆曰生子當如)
(孫仲謀劉景升兒/子若豚犬耳補)金船(瑞應圖云王者徳盛則金/人下乘金船遊王後池)鐵船
(淮南子曰鐵/可以為船)銅船(交州記云安定縣有越王銅船潮退/則見又隂雨日百姓樵採見銅船出)
(水上/補)土船(世本云廪君名務相姓巴氏與樊氏曋氏相/氏鄭氏凡五姓皆爭事鬼神以土為船彫文)
(畫之而浮于水内約船浮者當以為君他/姓船不能浮獨廪君船浮因立以為君長)蠡舟(拾遺記/曰秦始)
(皇好神仙有羽人乘蠡舟浮黒水而至者身長十丈/編毛為衣兩目如電方耳出于項間顔如童稚補)貝
船(曹植擬楚詞曰遡流/兮逺邁貝船兮荷盖)竹船(山海經云衛邱之田有竹/大可為舟註曰一節竹為)
(之/)瓠船(莊子曰五石大瓠/為舟浮于江湖)芥船(又曰水之積也不厚則/負大舟也無力覆杯水)
(于坳堂之上則芥為之舟置/杯焉則膠水淺而舟大也)藍舟(抱朴子曰䇿蹇驢而/欲尋遺風櫂藍舟而)
(欲濟/大川)扁舟(呉越春秋云范蠡既滅/呉乃乘扁舟入五湖)𤓰皮(王濬集云𤓰皮/船本圖以倉卒)
(用之耳寧可以/深入敵境耶)掘頭(幽明録云陽羡小吏呉龕乘掘頭/船過溪獲五色浮石取之乃變為)
(女自稱是/河伯女)鳥舟龍舟(穆天子傳曰天子乗鳥舟龍舟浮/于大沼注云舟以龍鳥為形制猶)
(今呉之/青雀舫)龍舟鷁首(淮南子曰龍舟鷁首浮吹以虞此遊/于水也注云龍舟大舟也刻為龍文)
(以飾之鷁水鳥也畫其象著船首于舟/中吹籟與竽以為樂故曰浮吹以虞之)可載萬人上起
宫室(漢宫室疏云武帝鑿大池匝四十里名/曰昆明作豫章大船可載萬人云云)髙十餘丈
旗幟加上(漢書武帝時南越叛漢欲用船戰乃大修昆/明池列館環之治樓船髙十餘丈旗幟加其)
(上/)載萬斛(南州異物志云外域人名船曰􁀙大者長二/十餘丈髙去水三四丈望之如閣載六七百)
(人物萬/斛補)浮千鈞(韓子曰千鈞得船則浮錙銖失舟則沉/非千鈞輕而錙銖重也有勢之與無勢)
(也/補)飛廬(釋名云船上屋曰廬象廬舍也其/上重室曰飛廬在上故曰飛也)雀室(釋名云/在上曰)
(雀室于中候望之/若鳥雀之警視也)鷁首(方言云船首或謂之閣又謂之/鷁首注云今江東貴人船前作)
(青雀是其象也舫案晉書武帝謀伐呉詔王濬修舟艦/濬乃作大船連  方百二十歩受二千餘人以木為城)
(起樓櫓開四出門其上皆得馳馬往來又畫鷁首/怪獸于船首以懼江神舟棹之盛自古未有補)繒綵
飾之(呉書曰陸遜破曹休當還西陵公卿並會設祖道/上賜御船以繒綵飾之  案呉志陸遜破曹休諸)
(軍振旅過武昌權令左右以御盖覆遜入出殿門凡/所賜遜皆御物上珍于時莫與為比遣還西陵附)文
以丹漆(駱統陳諸將舟船飾麗牋云諸將舟船競相奢/麗文以丹漆彫鏤之功好尚滋繁計其費耗所)
(損不/少)雕刻丹鏤(呉志曰將軍賀齊性奢綺尤好軍事所/乗船彫刻丹鏤青盖綘襜艨艟鬬艦望)
(之如/山)青盖綘襜　望之如山(並見/上)堅之如閣(南州異物/志見前)
漂汎如散蓮花(風土記/見前)遥望若一樹葉(湘州記云繞川/行舟遥望云云)
博昌習船(漢書曰卜式願與臨淄習/弩博昌習船者死南越)渤海習舟(王粲為/荀彧與)
(孫權檄云昨令將帥戰士就渤海七八百里演習舟/楫四年之内無日休解今已擊櫂若飛回柁若環)舟
牧覆舟(禮記月令曰季春之月命舟牧覆舟/五覆五反乃告舟備具於天子焉)陶河試船
(魏志曰杜畿受詔作御樓船於陶/河試船遇風沒文帝為之流涕)操舟若神(莊子顔淵/問仲尼云)
(吾嘗濟乎觴深之淵津人操舟若神吾問焉曰操舟可/學邪曰可善遊者數能若乃夫沒人則未嘗見舟而便)
(操之也吾問焉而不吾告敢問何謂也仲尼曰善遊者/數能忘水也若乃夫沒人之未嘗見舟而便操之也彼)
(視淵若陵視舟之覆猶其車却也覆却萬/方陳乎前而不得入其舎惡往而不暇補)擊櫂若飛(見/上)
萬艘咸興(傳𤣥王都賦云艨衝䑦􁑆蜀艇/呉航萬艘咸興雲帆齊張補)萬里連檣(郭/璞)
(江賦云舳艫相屬萬里連/檣泝洄沿流或漁或商)浮舟萬艘(魏文帝浮淮賦序/云建安十四年王)
(師自譙東征大興水軍浮舟萬艘時余從行始入淮口/行泊東山覩師徒觀旗帆赫哉盛矣雖孝武盛唐之狩)
(舳艫千里/殆不過之)舳艫千里(漢書云武帝自潯陽浮江而下舳/艫千里注云舳後施柁處艫前頭)
(刺櫂/處也)𢎞舸連舳巨艦接艫(左思呉都賦云𢎞舸連舳巨/艦接艫飛雲盖海制非常模)
(疊華樓而島峙時彷彿于方壺比/鷁首之有裕邁艅艎于往初補)青雀飛艫餘皇鼓柂
(庾闡揚都賦云龍坻華屋晨鳧之舸鷁首鋪/于芙蓉磐蛟纏於赤馬青雀飛艫餘皇鼔柂)汎彼柏舟
(詩曰汎彼柏舟在彼中河箋云舟在/河内猶婦人之在夫家是其常處)泛樓船(漢武帝秋/風辭云泛)
(樓船兮濟汾河横中流兮揚素波簫鼓鳴兮發/櫂歌歡樂極兮哀情多少壯幾時兮奈老何補)浮文鷁
(司馬相如子虚賦云怠而後發游于清池浮文鷁揚旌/栧張翠帷建羽盖  案文選向注云鷁水鳥也畫于船)
(首故曰文鷁也揚舉也旌析羽為之舉于船/上栧楫也帷蓋皆翠羽飾之取其輕也補)越舼泛呉
艕浮(傅𤣥正都賦云戒水軍遵川流/越舼汎呉艕浮歌𤣥雲詠石流)盤蛟纒於赤馬(庾/闡)
(揚都/賦)浮翠虬與𤣥武(傳毅洛賦云停清沼以/汎舟浮翠虬與𤣥武)張翠帷建
羽盖(子虚賦/見上)張雲帆施蜺幬(馬融廣成頌云方艅艎連/舼舟張雲帆施蜺幬靡颸)
(風淩迅流發/櫂歌縱水謳)齊栧女縱櫂歌(張衡西京賦云命舟牧為/水嬉浮鷁首翳雲芝垂翠)
(葆建羽旗齊栧女縱櫂歌發引和校鳴葭奏/淮南度陽阿感河馮懐湘娥驚蛧蜽惮蛟蛇)發櫂歌縱
水謳(馬融廣成/頌見上)或漁或商(郭璞江/賦見前)載沉載浮(棗據船/賦見前)利
渉濟求(王叔元舟讃云致逺任重各因所由陸則騁車/水惟用舟弱楫輕棹利渉濟求緬彼漁人鼓栧)
(清/謳)乗風電驅(風土記曰若乃越騰百川濟江泛海其舟/則温庥五會東甄晨鳧青桐梧樟航疾乘)
(風輕帆/電驅)淩波泝流(傅𤣥正都賦云萬艘咸興雲/帆齊張淩波泝流列星鴈行)雍河傑
跱風駭雲浮(夏侯弼呉都賦云岩岩船艫汎/汎楊舟雍河傑跱風駭雲浮補)横截江流
(又曰輕帆迅櫂/横截江流補)船容與而不進(楚辭云船容與而不/進奄迴水以凝滯)衝
奔湍以檮杌(袁宏東征賦云驚瀾嶾嶙而嶽轉頽波嵔/􁒐以嶺沒咨余舟之小狹衝奔湍以檮杋)
(櫂弱檝之弗施授/洪荒以藏骨補)翼驚風以長驅(王粲浮海賦云乗桂/棹之安舟浮大江而)
(遥逝翼驚風以長/驅集會稽而一憇)濟淩波之絶嶮越巨川與懸流(棗據/船賦)
(見/前)徐日轉而月移(楊修出征賦云汎順風而迴艫徐日/轉而月移斾已入乎河口殿尚集于)
(園/池)乃魚翔而龍遊(棗據舟賦云登陽侯之激浦兮乃魚/翔而龍游雖滔天而横厲兮長抱樂)
(而無/憂)紼纚維之(詩曰汎汎楊舟紼纚維之傳曰紼繂也/纚緌也明王能維持諸侯也鄭箋曰楊)
(木之舟浮于水上汎汎然東西無所定舟人以紼/繫其緌以制行之猶諸侯之治民御之以禮法補)烝徒
檝之(又曰渒彼涇舟烝徒楫之傳云渒舟行貎楫櫂也/謹案烝衆也渒渒然涇水中之舟流順而行者乃)
(衆徒船人以楫櫂之故也/興衆臣之賢者行君政令)黄龍負舟(吕氏春秋曰禹南/省方濟于江黄龍)
(負舟舟人無主禹仰天嘆曰吾受命于天竭力以養/人生性也死命也奈何憂于龍焉龍弭耳曳尾而逝)兩
龍載舟(幽明録曰呉猛還豫章附載客船一宿行千里/同行客視船下有兩龍載之船不著水  案晉)
(書呉猛年十四邑人丁義授其神方因還豫章江波/甚急猛不假舟楫以白羽扇畫水而渡觀者異之附)兩
蛟繞船(吕氏春秋曰荆有佽飛者得寳劒渉江至中流/有兩蛟繞其船佽飛抜寳劍赴江刺蛟殺之而)
(舟中之人皆活荆/王聞之仕以執圭)鯉躍入舟(尚書圖緯曰太子發渡河/白魚躍入王舟  案武王)
(伐殷渡河有白魚跳入王舟補又搜神記曰宫亭湖石/廟嘗有估客下都經其下見二子云可為買兩量絲履)
(自當厚報估客至都市履并市書刀俱内箱中既還以/箱及香置廟中而去忘取刀至湖内汎舟忽有一鯉魚)
(躍入舟内破/腹得書刀)鯪鯉吞舟(山海經云鯪鯉能吞舟/腹背有刺如三角菱)大魚斷
船(臨海異物志云海内有大魚長/十餘丈背負鋸船觸之皆斷)梓板夾船(豫章記云/聶友夜射)
(白鹿中之尋踪不見乃見箭著一梓樹皮即伐木皮便/有血出旋斫旋合不可斷友更多著斧伐之樹遂斷取)
(其二板以為牂牁後友船行遇風作皆沒唯友/船獨全尋看乃向梓板夾扶其船友大異之補)大槎破
船(異苑曰趙牙行舟于闔廬見水際有大槎人牽不/動牙往舉得以之著船船破變為龍浮水而逝)乗
扁舟于五湖(見/前)造舟于河(左傳云秦后子有寵于桓如/二君于景其母曰弗去懼選)
(癸夘鍼適晉其車千乘后子享晉侯/造舟于河十里舎車自雍及綘補)扣舷易水(會稽典/録云楊)
(橋上諌曰臣聞之曾子扣舷/易水魚聞入淵鳥驚參天)汎舟西河(晉書曰王羲之/為會稽太守汎)
(舟西河作蘭亭宴集終案羲之雅好服食養性不樂在/京師初渡浙江便有  焉之志會稽有佳山水名士多)
(居之謝安未仕時亦居焉孫綽李充許恂支遁等皆以/文義冠世並築室東土與羲之同好嘗與同志宴集于)
(㑹稽山隂之蘭亭羲之/自為之序以申其志補)烏江檥船(漢書云項羽至烏江/烏江亭長檥船待羽)
(勸羽渡江羽謂亭長曰吾/知公長者也以馬賜之)河側牽船(語林曰劉道真遭/亂于河側自牽船)
(見一老嫗採桑逆旅劉調之曰女子何不調機刺杼而/採桑逆旅女子答曰丈夫何不跨馬揮鞭而牽船乎)
陳平刺船(史記曰陳平自楚歸漢仗劍亡渡河舟人見/其美丈夫獨行疑其亡將要下當有寳器金)
(玉目之欲殺平平心恐乃解衣臝/而佐刺船船人知其無有乃止補)仲御戲船(髙士傳曰/夏仲御至)
(洛陽值公卿禊飲賈充謂曰卿居海濵能/戲船不不答乃鼓楫登舟而去容止可觀)羽人乗蠡舟
(拾遺記/見前)神人乘漆船(三秦記/見上)陸納乗輕舟(晉書曰陸納/為呉興太守)
(至郡不受俸禄頃之徵拜左民尚書領州大中正將應/召外白宜裝㡬船納曰私奴装糧食來無所復須也臨)
(發止有被襆而已其/餘並封以還官補)袁宏業運船(晉袁宏少孤貧以船/運租自業謝尚時鎮)
(牛渚秋夜乗月率爾與左右㣲服泛江會宏在舫中是/諷詠聲既凊令辭乂藻拔遂駐聽久之遣問焉答云)
(袁臨汝郎誦詩尚即迎升舟與之/談論申旦不寐自此名譽日茂補)郭翻還鄉庾翼引就
大船(晉書郭翻傳翻與翟湯俱為庾翼所薦公車博士/徴不就咸康末朱小船暫歸武昌省墳墓安西將)
(軍以帝舅之重躬往造翻欲强起之翻曰人性各有所/短焉可强逼翼乂以其船小狹欲引就大船翻曰使君)
(不以鄙賤而辱臨之此固野人之舟/也翼俯屈入其船中終日而去補)許詢出都真長往
船造之(晉書許詢從㑹稽出都船泊淮渚/劉真長為丹陽尹數往船造之)罷郡載土而
反(吳書曰洪䂓罷郡㑹稽歸無資/糧又不欲令人知乃載土而反)罷縣單船而反(未/詳)胡
越同舟(孔叢子云胡越之人同舟濟江中流遇風波其/相救如左右手不慎所同之患是不如胡越之)
(人也又賈子曰同舟/而濟胡越無異心)李郭仙舟(郭林宗别傳云林宗遊/洛陽始見河南尹李膺)
(膺大竒之遂相友善後歸鄉曲衣冠諸儒送至河上車/數千兩林宗唯與李􁊅同舟而濟衆賔望之以為神仙)
(焉/)同舟遇風救患若一(鄧析書云同舟渉海中流遇/風救患若一所憂同故也)同
舟相救如左右手(孔叢子/見上)楊僕為戈船將軍(漢書云南越/吕嘉為亂以)
(故歸義粤侯二人為戈船/下瀬將軍出零陵往平之)女娟習檝為夫人(列女傳曰/趙簡子南)
(擊荆至河津津吏醉卧不能渡簡子怒將殺之津吏之/女娟乃持檝而前曰妾父聞主君將渡恐風波之起水)
(神動駭故禱祝九江三淮之神不勝杯酌餘􁏏醉于此/君命之誅願以微軀易父之死簡子將渡舟楫少一人)
(娟曰妾居河濟之間世習舟楫之事願備員持楫簡/子遂與渡中流奏河激之歌簡子乃聘以為夫人補)鄧
通濯船為大夫(漢書鄧通以濯船為黄頭郎文帝嘗夢/欲上天不能有一黄頭郎推上天顧見)
(其衣尻帶後穿覺而之漸臺以夢中隂目求推者郎見/鄧通其衣後穿夢中所見也召問其名姓姓鄧名通鄧)
(猶登也文帝甚悦尊倖之日日異通亦愿謹不好外交/雖賜洗沭不欲出于是文帝賞賜通鉅萬以十數官至)
(上大/夫補)蔡姬蕩公禁之不止(左傳齊候與蔡姬乗舟于囿/蕩公公懼變色禁之不可公)
(怒歸之未絶之/也蔡人嫁之補)置象大船知其輕重(魏志曰鄧哀王沖/少聰察岐嶷生五)
(六歲有若成人之智時孫權曾致巨象太祖欲知其斤/重訪之犀下咸莫能出其理沖曰置象大船之上而刻)
(其水痕所至稱物以載之則校/可知矣太祖大悦即施行焉)迴船受箭箭均船平(魏/畧)
(曰孫權乗大船來觀軍公使弓弩亂發箭著其船船/偏重將覆因迴船復以一面受箭箭均船平乃還)楚
人墜劍刻舟(吕氏春秋曰楚人有渉江者其劍自舟中/墜于水遽刻其舟曰是吾劍所從墜也舟)
(去從所刻處入水/求之不亦惑乎)海神擲書置船(神仙傳云有賈人從/海還過一神廟前使)
(主簿送一函書令為達葛仙公因擲書置船頭/書即著船人挽不脫還到報仙公公自取方脱)合肥漁
人聞筝絃之音(續搜神記曰合肥口有一大舶云是曹/公舶船嘗有漁人夜宿傍以船繫之但)
(聞筝絃之音又聲氣非常漁人又夢人驅遣去云勿近/公船此人驚覺即移船去相傳云曹公載數妓覆于此)
(今猶存/焉補)宫亭商人沿泝皆舉帆(異苑曰宫亭湖有神廟/商人過之各有禱請則)
(一時分風沿泝皆/舉帆利渉無虞)海上得破船(魏志曰母邱儉使王頎/追句麗王宫至海上云)
(得一破船有一人項中復/有面與語不曉不食而死)方山有破舟(嵩山記云東北/五方山上有一)
(池池中有破舟/云禹所乘來者)水則載舟水則覆舟(孫卿子曰君者舟/也庶人者水也水)
(則載舟水/則覆舟)不為莫乗而不浮(淮南子曰夫舟在海不為/莫乘而不浮君子行義不)
(為莫知/而止)不為莫乗而沉(文子曰舟浮江海不為莫乗而/沉君子行道不為莫知而止)
千鈞得船則浮錙銖失船則沉(韓子/見前)藏舟于壑有力者
負之而走(莊子曰藏舟于壑藏山于澤謂之固矣/然夜半有力者負之而走昧者不知也)虛船
來觸雖褊心之人不怒(又曰方舟而濟河有虚舟來觸/雖有褊心之人終不怒也有一)
(人在其上則惡聲隨/之向虛而今實也)無能者若不繋舟(又曰巧者勞而/知者憂無能者)
(無所求也食而遨遊/泛然若不繫之舟)無足者乘舟而來矣(韓詩外傳孔/子使子貢適)
(齊久而未回孔子占之遇鼎謂弟子曰占之遇鼎無足/而不來顔回掩口而笑孔子曰回也何哂曰回謂賜必)
(來孔子曰如何對曰卜而鼎/無足必乘舟而來矣賜果至)焚舟(左傳曰秦伯伐晉濟/河焚舟取王官及郊)
(晉人不出遂自茅津濟封殽尸/而還遂伯西戎用孟明也補)燒船(魏志曰郭嘉死後/太祖征荆州還于)
(巴邱遇疾疫燒船嘆曰郭奉孝在豈使孤至此自又江/表傳操與權書曰赤壁之役值有疾病孤燒船  退横)
(使周瑜虛/獲此名附)無故自覆(張璠漢記/梁冀見前)呉船自覆(漢書曰景帝/三年呉中有)
(大船自覆呉地以/為國家將亡之象)
　
　
　
　
　
　
　
　北堂書鈔卷一百三十七
欽定四庫全書
　北堂書鈔卷一百三十八
　　　　　　　　　　唐　虞世南　撰
　　　　　　　　　　明　陳禹謨　補註
　舟部
　　艦二　　　艨艟三　　􁧗􁑆四(􁧗亦作䑦/)
　　艑五　　　航六　　　舫七
　　舸八　　　艇九　　　舠十
　　筏十一　　篙十二　　櫂十三
　　檝十四　　柂十五　　纜十六
　　筰十七　　檣十八　　帆十九
　　五兩二十　牂柯二十一　榜二十二
　　　艦二
重牀(釋名曰上下重牀曰艦四方/施板以禦矢石其内如牢檻)八槽(義熈起居注云/盧循新作八槽)
(艦九枚起四/層髙十餘丈)戰艦(左思呉都賦見舟篇乂營繕令/曰諸私家不得有戰艦等船補)鬬艦
(呉志云周瑜逆曹公部將黄蓋曰今冦衆我寡難與持/久然觀操軍方連船艦首尾相接可燒而走也乃取蒙)
(衝鬬艦數十艘實以薪草膏油灌其中裹以帷幕上建/牙旗先書報曹公欺以欲降又豫備走舸各繫大船後)
(因引次俱前曹公軍吏士皆延頸觀望指言蓋降蓋放/諸船同時發火時風盛猛悉延燒岸上營落頃之烟炎)
(張天人馬燒溺死者/甚衆軍遂敗退補)淩波(洞㝠記曰昆靈池中有/淩波艦掖電艦續補)掖電
(見/上)
　　　艨艟三
外狹而長(釋名云外狹而長曰/艨艟以衝突敵船也)望之若山(呉志曰賀齊/性奢綺䝉衝)
(鬬艦之屬/望之若山)突入蒙衝(呉志權討黄祖祖横兩蒙艟挾守/沔口以栟閭大紲繫石為矴上有)
(千人以弩交射飛矢雨下軍不得前董襲與淩統俱為/前部各將敢死百人人被兩鎧乗大舸船突入蒙衝裏)
(襲身以刀斷兩紲蒙衝乃横流大兵/遂進租便開門走兵追斬之續補)禁有蒙衝(營繕令/曰諸私)
(家不得有蒙/衝等船續補)
　　　􁧗􁑆四(案􁧗音鉤/亦作䑦)
成於巧手出乎聖意(物理論云夫工匠經渉河海為􁧗/􁑆以浮大淵皆成於巧手出乎聖)
(意/)伏兵􁧗􁑆白衣揺櫓(呉志口吕蒙襲關某至潯陽盡/伏其精兵于􁧗􁑆中使白衣揺)
(櫓作商賈人服晝夜兼行至某所置江邊/屯候盡収縛之是故某不聞知遂到南郡)豫章西南有
􁧗􁑆舟(豫章􁧗􁑆洲在城之西南去/城百餘里作􁧗􁑆大艑之處)
　　　艑五
湘洲七郡大艑所出(荆州記云湘洲七郡/大艑所出皆受萬斛)廬山湖中有
一敗艑(潯陽記云桓宣穆遣人尋至廬/山下有一湖湖中有一敗艑)艑中米豆欲令
齊均(温嶠教曰昨所得敵人艑中有濕米豆雖/止數升欲令齊均有不如教鞭五十續補)
　　　航六
呉航(傅𤣥正都/賦見舟篇)大航(異苑曰晉時錢塘浙江有樟林椼/大航每有乘者輒漂蕩揺揚而不)
(可禁嘗鳴鼓錢塘江頭淩浪如故唯航/吏章粤能相制伏及粤死遂長廢去)客能呼來(淮南/子曰)
(公孫龍在趙氏時謂弟子曰人而無能者龍弗與遊有/客曰臣能呼航來公孫龍曰與之弟子之籍後數日往)
(説燕王王至于河上而航在/北使客呼之一呼而航來)吏能相制(異苑/見上)乗國如乗
航(揚子法言曰舎舟航而濟乎瀆者末矣舎五經而濟/乎道者末矣乗國者如乗航乎航安則民斯安矣)
方舟(説文云航方舟/也下並續補)一葦(詩云誰謂河/廣一葦航之)長鯨吞航(左思/呉都)
(賦云長鯨吞/航脩鯢吐浪)務為舟航(孫綽子曰仲尼見滄/浪横流故務為舟航)
　　　舫七
顧榮解舫為舸(王隱晉書曰顧榮紀瞻被徵行至彭城/見王路塞絶遂解舫為單舸而歸之)
(案紀瞻傳榮至徐州聞亂日甚與陸玩等各解/船棄車牛一日一夜行三百里得還揚州附)王廙倚
舫長嘯(王廙别傳云廙嘗旦發潯陽暮至都王尊與庾/亮遊石頭遇廙至迅風揚帆王廙倚舫長嘯神)
(氣甚/逸)二龍負舫(豫章記曰呉猛坐郭璞事被収載往南/令船勿開户船主聞船下有聲如在木)
(杪試竊窺之有二龍負舫/一夕至宫亭湖還豫章)龍引舫還(海南記曰昔龍掘/浦口有一老母養)
(龍龍取魚以給母母斷魚誤斫龍尾人謂/之龍掘桓帝迎母至于浦口龍輒引舫還)
　　　舸八
單舸(江表傳曰劉備乘單舸往見/周瑜曰今拒曹公深為得計)大舸(呉志董襲傳/見前蒙衝篇)船
舸(風土記云船舸/單乗載數百斛)𢎞舸(左思吳都賦/見前舟篇)飛馬(江表傳曰孫/權名舸為馬)
(言飛馳如馬之/走陸地也續補)撞雷(洞㝠記曰昆靈池/中有撞雷舸續補)
　　　艇九
呉艇(淮南子見/前舟篇)蜀艇(傅𤣥正都賦/見前舟篇)越艇(應瑒靈河賦/見前舟篇)輕
艇(陸機思歸賦云/棹河洲之輕艇)其形徑挺(釋名曰二百斛以下曰艇/其形徑挺一人二人所行)
(也續/補)形狹而長(説文云艇小舟也/形狹而長續補)
　　　舠十(案舠小船形如刀也/本作刀今益舟字附)
曾不容刀(詩曰誰謂河廣曾不容刀鄭𤣥/注云小舟曰刀不容亦喻狹也)安不傾危(釋/名)
(曰二百斛曰􁇺􁇺貂也貂短也江/南所名短而廣安不傾危者也)
　　　筏十一
梅筏(地理志云梅湖者昔有梅筏沉于此/湖有時浮出至春則開花流滿湖矣)柏桴(越絶書/曰木客)
(大冢者句踐父允常冡也初徙琅琊使樓船/卒二千八百人伐松柏以為桴故曰木客)斬竹為􁇳
(東觀記云張堪為蜀郡太守公孫述遣擊之堪有同心/之士三千人相謂曰張君養我曹為今日也乃選習水)
(軍三百人斬竹為􁇳渡水遂免難/案􁇳音排一作􁆈􁇳筏大桴也附)伐蘆為􁆈(呉録曰孫/策欲渡江)
(船少乃往求䇿姑王氏分/夜伐蘆為􁇳以佐船渡人)乘桴入潮(淮南子曰方車蹠/越乘桴入潮欲無)
(窮而不/可得也)呉漢平成都乘桴沿江下(東觀漢記曰呉漢平/成都乃乗桴沿江下)
(巴郡楊偉徐容/等惶恐解散補)任尚擊羌胡為􁇳以渡河(又曰任尚編/草為船置于)
(􁇳上以渡河/掩擊羌胡)
　　　篙十二
篙工選自閩禺(左思呉都賦云篙工楫師選自閩禺習/御長風狎翫靈胥責千里于寸隂聊先)
(期而須/臾補)可當君之驃騎(越絶書云闔閶問子胥曰船軍/之備何如子胥答曰篙工船師)
(可當君之輕/足驃騎也)商旅布褁篙頭(荆州記曰魚復縣瞿塘灘/上有神廟先極靈驗刺史)
(二千石經過者皆不得鳴鼓角商/旅恐觸石有石聲以布裹篙頭)伏波篙跡猶存(庾益/期與)
(韓豫章牋云馬伏波昔/開道篙跡鑿石猶存)
　　　櫂十三(案櫂俗作棹/)
蘭櫂(曹植擬楚辭云運/蘭櫂以速往云云)輕櫂(王叔元舟贊云致逺任重/各因所由陸則騁車水惟)
(用舟弱楫輕棹利渉濟求緬彼漁父鼓栧清謳補/又魏明帝清調歌詩云楫人荷輕棹騰飛造彼廷)發櫂
歌(漢武帝秋風/辭云見舟篇)縱櫂歌(張平子西京/賦見前舟篇)擊櫂若飛迴柁若
環(王粲為荀彧與孫/權檄見前舟篇)桂櫂(楚辭云桂櫂兮蘭栧/斵氷兮積雪績補)檜櫂(楊/泉)
(五湖賦云赤檜為/櫂檀漿細堅續補)
　　　檝十四
舟檝之利以濟不通(易見前/舟篇)若濟大川汝作舟楫(尚書/云若)
(濟大川用/汝作舟楫)七尺之檝(淮南子曰七尺之楫而制大舟者/因水為資也人君發一言之號而)
(令行于民者/因衆為勢也)撥水㨗疾(釋名曰楫㨗也撥/水使舟㨗疾也)檜楫(詩曰檜/楫松舟)
(萇傳云檜柏葉松/身楫所以櫂舟)瑶楫(抱朴子曰瓊艘瑶楫無渉川之/用金弧玉弦無激矢之能是以)
(介潔而無政事者非撥亂之器儒/雅而乏治畧者非翼亮之才補)蘭枻(楚辭見/前櫂篇)荃橈(又/曰)
(荃橈兮蘭旌注曰屈原言已乘船則以荃為楫櫂蘭為/旌旗動以香潔自脩飾也補案荃一作蓀香草也附)
弱楫(袁宏東征賦云若餘舟之小狹衝奔湍/以檮杌櫂弱楫之弗施投洪流之藏骨)越人擁楫
歌山木之曲(新序曰楚鄂君乘青翰之舟越人擁楫而/清歌以挑君曰山有木兮木有枝心悦君)
(兮君不知鄂君乃/捧繡被以覆之)女娟持楫奏河激之歌(列女傳/見舟篇)仲御
鼓楫登舟(髙士傳見/前舟篇)祖逖擊楫而誓(晉陽秋云祖逖為/奮威將軍及渡江)
(中流擊楫而誓曰逖不能清/中原而復濟者有如大江補)漁父鼔枻(楚辭曰屈原既/放遊于江潭行)
(吟澤畔顔色憔悴形容枯槁漁父見而譏之原曰吾聞/之新沐者必彈冠新浴者必振衣安能以身之察察受)
(物之汶汶者乎寧赴湘流塟于江魚之腹中又安能以/皎皎之白蒙世俗之塵埃乎漁父莞爾而笑鼔枻而去)
(補/)蒸徒楫之(詩見前/舟篇)渡江不用楫我自楫迎汝(王獻之/歌云桃)
(葉復桃葉渡江不用楫但/渡無所苦我自楫迎汝)
　　　柂十五
帆柂如林(應瑒靈河賦/見前舟篇)迴柂如環(王粲為荀彧與孫/權檄見前舟篇)弱
水霧柂(張華游仙詩曰游仙迫西極弱水/隔流沙雲榜鼓霧柂飄忽凌飛波)甘水流柂(潯/陽)
(記云廬山之西嶺有甘泉曽見一柂從山頂流下後人/號為柂下溪  案宣穆所遣人見山下湖中有敗艑而)
(后柂流下信/其不妄補)渉海失柂(趙懿嫉邪賦云奚異渉海/之失柂坐積薪而待然)在後
正船(孫放别傳云庾公建學校孫君年最㓜入為學生/班在諸生之後公問君何獨居後答曰不見船柂)
(乎在後所/以正船也)
　　　纜十六
紼縭維之(爾雅云紼縭維之紼􁉕也縭緌也疏李廵云/􁉕竹為索所以維持舟者郭璞云緌繫也孫)
(炎曰舟止繫之于樹木戾竹為大索然則紼訓為􁉕􁉕/是絙縭訓為緌緌又為繫正謂舟之止息以絙繫而維)
(持之也補案/􁉕音律附)繒錦維舟(呉書云甘寧輕俠殺人藏舎亡/命聞于郡中其出入歩則陳車)
(騎水則連輕舟侍從被文繡所如光道路住/止常以繒錦維舟去或割棄以示奢也補)
　　　筰十七
桂樹船青絲筰(漢鼓吹曲云桂樹為君船青絲為/君筰木蘭為君棹黄金錯其間)負筰
引船(魏文帝詩云負筰引/船行飢渇常不食)引舟(釋名云引舟者曰筰筰/作也作起也起舟使動)
(行也/續補)竹索(纂文曰竹索/謂之筰績補)
　　　檣十八
建檣成林(王粲浮淮賦云建衆檣/以成林譬巫山之樹藝)萬里連檣(郭璞江賦/云舳艫相)
(接萬里連檣泝洄/沿流或漁或商)巢檣(呉書曰孫和被黜之長沙行過/蕪湖有鵲巢于帆檣故官僚聞)
(之皆憂慘以為檣末傾危非久/安之象後果為孫峻賜死續補)
　　　帆十九
隨風張幔(釋名曰帆汎也隨風張幔/曰帆使舟疾汎汎然也)從風之幔(風土記/曰帆從)
(風之幔也施于船前各隨宜大小為/制大者用布一百二十幅髙九丈)布帆(世說曰顧長/康作殷荆州)
(佐請假還東爾時例不給布帆顧苦求之然後乃發至/破冡便遭風大敗作牋與殷荆州云地名破冡而出行)
(人安穩布/帆無恙)石帆(永嘉記曰郡有石如帆相傳云古/有神人以破石為帆故曰石帆)四帆
(異物志云外域人隨舟大小或作四帆或三帆前後沓/施以取風氣而無髙危之慮故行不避迅風激波安而)
(能/疾)七帆(呉時外國傳云從加郍調州乗大舶/張七帆順風一月餘乃入大秦國)三帆沓施
(異物志/見上)雙帆同懸(孫綽望海賦云商客齊唱潮流往還/各資順勢雙帆同懸偃如驌驦皆馳)
(拏如交/集輊軒)髙帆雲張(孫煒七引云龍華之舟來往/􁁜紜髙帆雲張翳日拂星)雲帆齊
張(傅𤣥正都賦/見前舟篇)鼓迅越(郭璞江賦云鼓帆迅越䞟漲截/浻淩波縱柂電往杳溟䨴如晨)
(霞孤征眇若雲翼絶嶺倐忽數百千里俄/頃飛亷無以晞其蹤渠黄不能企具景補)淩迅流(馬融/廣成)
(頌云方艅艎連舼舟張雲帆施蜺幬/靡颸風淩迅流發櫂歌縱水謳補)䨴如晨赮孤征(郭/璞)
(江賦見上案䨴音隊/雲貌赮古霞字補)偃如驌驦皆馳(望海賦/見上)停舟兮焉
待舉帆兮安追(曹植/九詠)
　　　五兩二十
綄之候風(淮南子曰若綄之候風也注云綄/者候風之羽也楚人謂之五兩)候風之羽
(同/上)頴雰祲於清旭覘五兩之動静(郭璞江賦云𨽻雰祲/于清旭覘五兩之動)
(静長風􁛩以増扇廣莫䬅而氣整補案頴今作𨽻雰古/氛字􁛩亦作颹于鬼切大風貎䬅音麗䬜䬅急風貎附)
　　　牂柯二十一(案柯古作戨亦作牁牂牁/所以繫舟也又郡名附)
莊王牂柯(華陽國志曰楚頃襄王遣將軍莊蹻泝沅水/出且蘭以伐夜郎軍至㭬牂柯繫船于且蘭)
(而歩戰既滅夜郎而秦奪楚黔中地無路得歸遂留王/之號為莊王以且蘭有㭬船牂牁處因改郡為牂柯)
越王牂柯(異物志云有一山在海内小而髙以繫船筏/也俗人謂之越王牂牁逺望甚小而髙不似)
(山近望之以為一株柏樹在水内也又交州/記云侯石孤絶髙數丈名為牂柯在海中)聶友牂柯
為樹(豫章記云新塗縣北二十里曰封溪今有聶友所/用梓木為牂柯者遂生為樹今其木猶存本至合)
(抱人伐而倒植/之枝條皆下垂)陶公牂柯成樹(潯陽記曰郡西北有一/楊樹枝條繁茂垂隂四)
(畆傳云陶公/牂柯成此樹)
　　　榜二十二
船人習水(月令云榜船/人習水者也)歌聲流喝(相如子虛賦樅金鼓/吹鳴籟榜人歌聲流)
(喝注云喝于邁切榜人船人也言擊鼓/吹簫與船人歌合故其聲流喝也補)呉榜(傅𤣥正都/賦云後水)
(軍遵川流越/船沉呉榜浮)雲榜(張華游仙詩云游仙迫西極弱水/隔流沙雲榜鼔霧柂飃忽淩飛波)
　
　
　
　
　
　
　
　
　
　
　
　北堂書鈔卷一百三十八
欽定四庫全書
　北堂書鈔卷一百三十九
　　　　　　　　　　　唐　虞世南　撰
　　　　　　　　　　　明　陳禹謨　補註
　車部
　　　車總篇
黄帝作車(譙周古史考云黄帝作車少昊/時畧加牛禹時奚仲駕馬補)奚仲為車(續/漢)
(書輿服志云奚仲為車正/具物以時六材皆良補)觀蓬為車(淮南子曰聖人觀/轉蓬而為車補)
以木為車(山海經云番禹生奚仲奚仲/生吉光是始以木為車補)大車以載(易大/有九)
(二/)舎車而徒(焦貢易林賁之恒云舎車而徒/亡其駁牛雖喪白頭酒以療憂)駕之大都
(易林睽之兑云黄馬緑車駕/之大都讃達才能使我無憂)戰于牧野(尚書牧誓序云/武王戎車三百)
(乗虎賁三千人/與受戰于牧野)白雀集車(尚書中侯曰秦穆公出狩天/震大雷有火為白雀銜丹書)
(集公/車)白虹繞車(呉志云諸葛恪將征淮南自新城出往/東興有白虹見其船還拜蔣陵白虹復)
(繞其車遂為/孫峻所害補)簡車馬(左傳桓公六年秋/大閲簡車馬也)撰車徒(周禮大/司馬中)
(夏教茇舎如振旅之陳屖吏撰車徒鄭/注曰撰讀曰算算車徒謂數擇之也補)翟車(周禮巾車/職云翟車)
(貝面組總有握鄭𤣥注曰翟車不重不厭以翟飾車之/側爾貝面貝飾勒之當面也有握則此無盖矣如今軿)
(車是也后所/乘以出桑補)輦車(又云輦車組輓有翣羽盖鄭注云輦/車不言飾后居宫中從容所乘但漆)
(之而/已補)青牛車(列仙傳云仲尼至周見老子知其聖人乃/師之後周徳裒乃乗青牛車去入大秦過)
(西關關令尹喜待而迎之知真人也乃强使著書作道/徳經補  案關令内傳云尹嘗登樓四望見東極有紫)
(氣西邁喜曰應有聖人經過京/邑果見老君乗青牛車來度附)白鸞車(道經云太真文/人登白鸞之車)
(補/)白鷺車(鹵簿令曰記里白鷺鸞旗等車並駕四馬辟/惡車太卜令一人在車執弓箭皮軒車左右)
(金吾隊正一/人在車執弓)七香車(魏武帝與楊彪書曰今賜足下四/望通幰七香車二乘青㹀牛二頭)
(補/)五色車(應劭漢官儀曰天子有五色車皆駕四馬補/  案沈約宋書曰立車五色安車亦如之皆)
(天子之/車也附)夫子車(鍾離意别傳曰意為魯相到官出私錢/萬三千文付戸曹孔訢脩夫子車身入)
(廟拭機席劍履男子張伯除堂下草土中得玉璧七枚/伯懐其一以六枚白意意令主簿安置几前孔子教授)
(堂下牀首有懸甕意召孔訢問此何甕也對曰夫子甕/也背有丹書人莫敢發也意曰夫子聖人所以遺甕欲)
(以懸示後賢因發之中得素書文曰後世脩吾書董仲/舒䕶吾車拭吾履發吾笥會稽鍾離意璧有七張伯藏)
(其一意即召問/伯果服焉補)天子車(獻帝起居注曰初天子出到宣/平門當渡橋郭氾兵數百人遮)
(橋問是天子車邪車不得前李傕兵數百人皆持大㦸/在乗輿車左右侍中劉艾大呼云是天子車也使侍中)
(楊琦髙舉車帷帝言諸兵汝不郤何敢迫近至/尊邪汜等兵乃郤既渡橋士衆咸呼萬歲補)齊髙固
乗車(左傅齊晉戰于莘齊髙固人晉師桀石以投人禽/之而乘其車繫桑本焉以徇齊壘曰欲勇者賈余)
(餘/勇)鄭丘緩推車(左傳齊晉戰于鞌晉觧張御郤克鄭丘/緩為右齊侯曰余姑翦滅此而朝食不)
(介馬而馳之郤克傷於矢流血及屨未絶鼔音曰余病/矣張侯曰自始合而矢貫余手及肘余折以御左輪朱)
(殷豈敢言病吾子忍之緩曰自始合茍有/險余必下推車子豈識之然子病矣補)夏侯當車(尚/書)
(洪範五行傳曰昌邑王賀為帝天隂七日畫夜不見日/月賀欲出行光禄大夫夏侯勝當車諫曰天久隂不雨)
(臣下有謀上者/陛下欲何之補)爰盎伏車(史記曰文帝出䞥談驂乘爰/盎伏車前曰臣聞天子所與)
(共六尺輿者皆天下英豪今漢雖乏人獨奈何/與刀鋸餘人載於是上笑下同同泣而下車補)醉汚車
茵(漢書丙吉為丞相馭吏嗜酒數逋蕩嘗從吉出醉嘔/丞相車茵上西曹主吏白欲斥之吉曰以醉飽之失)
(去士使此人復何所容西曹第/忍之不過汚丞相車茵爾補)血汚車輪(漢書薛廣徳/為御史大夫)
(直言諫爭上出便門欲御樓船廣徳當乘輿免冠頓/首曰宜從橋陛下不聽臣臣自刎以血汚車輪補)登
樓車呼宋人(左傳楚莊王伐宋宋人使樂嬰齊告急於/晉晉侯欲救之伯宗曰不可古人有言曰)
(雖鞭之長不及馬腹天方授楚未可與争雖晉之强能/違天乎諺曰髙下在心川澤納汙山藪藏疾瑾瑜匿瑕)
(國君含垢天之道也君其待之乃止使解揚如宋使無/降楚曰晉師悉起將至矣鄭人囚而獻諸楚楚子厚賂)
(之使反其言不許三而許之登諸樓/車使呼宋人而告之遂致其君命補)登巢車望晉軍(左/傳)
(晉楚戰于鄢陵楚子登巢車以望晉軍子重使太宰伯/州犂侍于王後王曰騁而左右何也曰召軍吏也皆聚)
(于中軍矣曰合謀也張幕矣曰虔卜于先君也徹幕矣/曰將發命也甚囂且塵上矣曰將塞井夷竈而為行也)
(皆乘矣左右執兵而下矣曰聽誓也戰乎曰木可知也/乘而左右皆下矣曰戰禱也伯州犂以公卒告王苗賁)
(皇在晉侯之側亦以王卒告曰楚之良在其中軍王族/而已請分良以擊其左右而三軍萃於王卒必大敗之)
(補宗案巢車車上為櫓也伯州犂晉伯宗子以三郤殺/伯  奔楚賁皇楚鬭椒子以椒亂奔晉晉楚各以彼國)
(亡臣為謀主晉侯左右皆以州犂在楚知晉之情且/楚兵多憚于戰與賁皇意異故賁皇策楚必敗附)挾
輈以走(左傳鄭伯將伐許授兵於大宫公孫閼與潁考/叔爭車潁考叔挾輈以走子都抜棘以遂之及)
(大逵弗及注云/輈車轅也補)棄車而走(左傳潘黨既逐魏錡趙旃夜/至於楚軍席於軍門之外使)
(其徒入之楚子為乗廣三十乗分為左右王乘左廣人/以逐趙旃趙旃棄車而走林屈蕩摶之得其甲裳晉)
(懼二子之怒楚師也使輕車逆之潘黨望其塵使騁而/告曰晉師至矣楚人亦懼王之入晉軍也遂出陣孫叔)
(曰進之寧我薄人無人薄我遂/疾進師車馳卒奔乘晉軍補)擲果滿車(語林曰潘安/仁至美每行)
(老嫗以果擲之滿車張景陽至醜每行小兒以瓦/石投之亦滿車補  案張景陽一作左太冲附)投石
滿車(見/上)乗折轅車(後漢書云光武嘗召見諸郡計吏問/其風土及前後守令能否蜀郡計掾)
(樊顯進曰漁陽太守張堪昔在蜀其仁以惠下威能討/姦前公孫述破時珍寳山積捲握之物足富十世而堪)
(去職之日乘折轅/車布被囊而已補)乗跛馬車(謝承後漢書云王阜㓜好/經學年十一辭父母欲出)
(就學父母以阜少不允阜竊書負篋乘跛馬車/從安定受韓詩年十七經業大就聲聞鄉里補)敝車癯
馬(説苑云趙簡子乘敝車癯馬衣羖羊裘其宰曰車新/則安馬肥則疾衣狐豹之裘温且輕簡子曰吾聞之)
(君子服善則益㳟細人服善則益/倨今我自備恐有細人之心也補)敝車駑馬(說苑云晏/子朝乘敝)
(車駕駑馬景公遺之輅車乗馬三反不受曰夫輅車乘/馬君乘之上臣亦乘之下民之無義侈其衣食而不顧)
(其行何以禁之/卒不受也補)引車避匿(史記云藺相如功大拜為上/卿位在廉頗之右亷頗曰我)
(為趙時有攻城野戰之大功而藺相如徒以口舌為勞/而位居我上且相如素賤人吾羞不忍為之下宣言曰)
(我見相如必辱之相如聞不肯與㑹而/相如出望見亷頗相如引車避匿補)迴車避之(韓詩/外傳)
(云齊莊公出獵有螳螂舉足將摶其輪問其御曰此何/虫也御曰此是螳螂也其為虫知進而不知退不量力)
(而輕就敵莊公曰以為人必為天下勇/士矣於是迴車避之而勇士歸之補)共車同出(後漢/書云)
(冦恂為潁川太守殺執金吾賈復部將復恥之欲手劒/擊恂恂遣谷崇以狀聞帝乃徵恂恂至引見時復先在)
(坐欲起相避帝曰天下未定兩虎安得私鬬今日/朕分之於是並坐極歡遂共載車同出結友而去)共車
而出(東觀漢紀云光武在長安/時嘗與朱祐共車而出)武帝迎申公(漢書曰武/帝使使束)
(帛加璧安車以蒲裹輪駕駟迎申公弟子二人乗軺傳/從至見帝帝問冶亂之事申公時已八十餘老對曰為)
(治者不在多言顧/力行何如耳補)信陵迎侯生(史記云魏有隱士曰侯/嬴年七十家貧為大梁)
(夷門監者公子聞之往請欲厚遺之不肯受曰臣修身/潔行數十年終不以監門困故而受公子財公子於是)
(乃置酒大㑹賔客坐定公子從車騎虛左自迎夷門侯/生侯生攝弊衣冠直上載公子上坐不讓欲以觀公子)
(公子執轡/愈㳟補)山出根車(孝經援神契曰徳至山陵則山/出根車根車應載養萬物也補)山
出器車(禮記云天降膏露地出醴泉山出器車河出馬/圖先王能修禮以達義體信以達順故此順之)
(實也/補)擊轂(晏子曰齊人甚好轂撃相犯以為樂禁之不/止晏子患之迺為新車良馬出與人相犯也)
(轂擊者不祥臣其祭祀不順居處不敬乎下車棄去之/然後國人乃不為故曰禁之以制而身不先行民不能)
(止故化其心/莫若教也補)染輪(文選司馬相如賦云/鵹於鹽浦割鮮染輪)一器(周禮曰一/器而工聚)
(者車為/多補)六材(續漢書輿/服志見前)黄金車(呉志曰初平中童謡曰/黄金車班蘭耳闔閶門)
(出天/子補)金根車(董巴輿服志云乘輿金根車/五乘輪皆朱班重牙貳轂補)玳瑁廂(周遷/輿服)
(雜事云五輅兩廂之後皆用玳瑁鵾翅注/曰鵾大鳥名其羽關纎利故車箱象之補)茱萸輞(石崇/奴劵)
(曰作車當取大良白/槐之幅茱茰之輞補)山車(禮斗威儀曰山車垂句山車/者自然之車也句者曲也不)
(揉治而自員曲/故言垂句補)石車(魏志曰太祖還官渡與袁紹合戰/太祖軍不利復壁紹為髙櫓起土)
(山射營中營中皆蒙楯衆大懼太祖乃為/發石車擊紹樓皆破紹衆號曰霹靂車補)竿摩車(魏志/云董)
(卓至西京為太師號曰尚父乘青盖金/華車爪畫兩轓時人號曰竿摩車補)霹靂車(魏志/見上)追
鋒(傅子云追鋒車施/通幰遽則乘之補)武剛(漢書云衛青見匈奴以/武剛車自還為營補)三望
車(沈約宋書云沈慶之每朝賀常乗猪鼻無幰車左右/從者不過三五人騎馬履行田園每農桑劇月無人)
(從行過者不知三公也及廢帝賜三望車謂人曰我每/遊履田園有人時與馬成三無人時則與馬成二今乗)
(此車安所/之乎補)四望車(東宫舊事云太子納妃四/望車羽葆鼓吹各一部補)三寸轄(淮/南)
(子曰夫車之所能轉千里/者以其要在三寸轄補)四尺輈(周禮云輈度國馬之/轉深四尺有七寸田)
(馬之輈深/四尺補)藻車(周禮巾車職云薻車薻蔽鹿淺䄙革飾/鄭注云故書藻作􁍱杜子春􁍱讀為華)
(藻之藻直謂華藻也𤣥謂藻水草蒼/色以蒼土堊車以蒼繒為蔽也補)木車(又云王之喪/車五乗木車)
(蒲蔽犬䄙尾櫜疏飾小服皆/疏鄭𤣥注云木車不漆者補)素車(又云素車棼蔽犬䄙/素飾小服皆素鄭注)
(云素車以白/土堊車也補)漆車(又云漆車藩蔽豻䄙雀飾鄭注云漆/車黒車也藩今時小車藩漆席以為)
(之/補)駹車(又云駹車雚蔽然䄙髤飾鄭注云故書駹作龍/髤為軟杜子春云龍讀為駹軟讀為桼垸之桼)
(直謂髤桼也𤣥謂駹/車邊側有漆飾也補)大夫乗安車(禮記云大夫七十適/四方乗安車夫為人)
(子者三賜/不及車馬)大夫乘墨車(周禮巾車職云服車五乗孤乗/夏篆卿乘夏幔大夫乗墨車士)
(乗棧車庶/人乘役車)輼輬車(史記秦始皇崩餘羣臣皆莫知也李/斯以為上在外崩無真太子故袐之)
(置始皇居輼輬車中百官奏事上食如故宦者輒從輼/輬車中可諸奏事補  案孟康曰如衣車有牕牖閉之)
(則温開之則凉故名之輼輬車如/淳曰輼輬車其形廣大有羽飾也)蒲輪車(史記云封禪/為蒲輪車惡)
(傷土石/草木)葦車(後漢書云袁閎為沛相乘/葦車到官以清亮稱補)柴車(後漢書云/謝夷吾遷)
(鉅鹿太守行春乗柴車從兩吏冀州刺史/上其儀序失中有損國典左轉下邳令補)車及蒲胥之
市(左傳云楚子使申舟聘于齊曰無假道于宋亦使公/子馮聘于晉不假道于鄭申舟以孟諸之役惡宋曰)
(鄭昭宋聾晉使不害我則必死王曰殺女我伐之見犀/而行及宋宋人止之華元曰過我而不假道鄙我也鄙)
(我亡也殺其使者必伐我伐我亦亡也亡一也乃殺之/楚子聞之投袂而起屨及於窒皇劍及於寢門之外車)
(及於蒲胥/之市補)車倚北門之外(韓子云呉起為魏武侯西河/守秦有小亭臨境呉起欲攻)
(之不去則甚害田者去之則不足以徵甲兵於是乃倚/一車轅於北門之外而令之曰有能徙此南門之外者)
(賜之上田上宅人莫之徙也及有徙之者還賜之如令/俄又置一石赤菽東門之外而令之曰有能徙此於西)
(門之外者賜之如初人爭徙之乃下令大夫曰明日且/攻亭有能先登者仕之國大夫賜之上田宅人爭趨之)
(於是攻亭一/朝而抜之補)乘車入殿(漢書云車千秋為丞相年老上/優之朝見得乗小車入宫殿中)
(故因號曰車丞相補/案車千秋本姓田附)載輿上殿(魏志云鍾繇遷太傳有/膝疾拜起不便時華歆)
(亦以髙年疾病朝見皆使載輿車虎賁昇/上殿就坐是後三公有疾遂以為故事補)出無車(戰國/䇿云)
(馮驩客田文館彈鋏歌曰長鋏/歸來乎出無車文乃與之車補)出奉車(漢書云霍光為/奉車都尉光禄)
(大夫出則奉車入侍左右出入禁闥二十/餘年小心謹慎未嘗有過甚見親信補)門多車轍(漢/書)
(云陳平家乃負郭窮巷以席/為門然門外多長者車轍補)門容車馬(漢書云于定國/父于公其閭門)
(壊父老方共治之于公謂曰少髙大門閭下容駟馬髙/盖車我治獄多隂徳未嘗有所寃子孫必有興者至定)
(國為丞相永為御史/大夫封侯傳世云補)過宫門必下車(漢書云孝景季年/萬石君石奮以上)
(大夫禄歸老于家以歲時為朝臣過宫門闕必下車趨/見路馬必軾焉子孫為小吏來歸必朝服而見之補)
入外門不下車(漢書曰内史石慶醉歸人外門不下車/萬石君聞之不食慶恐肉袒謝請罪不)
(許舉宗及兄建肉袒萬石君讓曰内史貴人入閭里里/中長老皆走匿而内史坐車中自如固當迺謝罷慶慶)
(及諸子入里/門趨至家補)馳逐之車(説苑云晉平公為馳逐之車桂/之以犀錯之以羽立於殿下羣)
(臣得觀焉田荖三過而不觀平公大怒荖曰桀以奢/亡紂以侈敗是以不敢觀也平公曰善乃去車補)自
然之車(禮斗威/儀見上)叔敖髙車(史記云齊俗好卑車王以為/不便輿馬欲下令使髙之叔)
(敖曰令數下民不知所從不可王必欲髙車臣請教閭/里使髙其車梱乗車者皆君子君子不能數下車王許)
(之居半歲民悉/自髙其車補)慶封美車(左傳云齊慶封來聘其車美/叔孫曰服美不稱必以惡終)
(美車何/為補)兵車不式(禮記曲禮曰兵車不式武車綏旌徳/軍結旌孔疏曰兵車革路也兵車尚)
(武猛宜無推讓故/不為式敬也補)武車綏旌(禮記見上孔疏曰武車綏/旌者武車亦革路也取其)
(建戈刃即云兵車取其威猛即云武車也綏謂垂舒散/之也旌謂車上旗旛也尚威武故舒散旗旛垂綏然何)
(𦙍云垂放旌旗之/旒以見於美也補)饋獻不及車馬(禮記曰父母在饋獻/不及車馬示民不敢)
(專/也)三賜不及車馬(禮記/見前)賜車盖(漢書云黄霸為揚州刺/史宣帝下詔賜車盖特)
(髙一丈別駕主簿車緹油/屏泥於軾前以彰有徳補)賜車馬(後漢書云桓榮為太/子少傅賜以輜車乘)
(馬榮大會諸生陳其車馬印綬曰今/日所蒙稽古之力也可不勉哉補)徳車結旌(禮記見/上孔䟽)
(曰徳車結旌者徳車謂玉路金路象路木路四路不用/兵故曰徳車徳美在内不尚赫奕故結纏其旒著於竿)
(也何𦙍云以徳為美故畧/於飾此坐乗之車也補)武車不式(又云武車不/式介者不拜)獻車
執綏(又曰獻車馬/者執策綏)佐車授綏(又曰魯莊公及宋人戰于/乘丘縣奔父御卜國為右)
(馬驚敗績公/墜佐車授綏)上車和鸞(大戴禮云王升車則聞和鸞之/聲是以非僻之心無自入也馬)
(動而鸞鳴鸞鳴而和應上車以/和鸞為節下車以佩玉為度補)下車佩玉(見/上)車馳療疫
(三十國春秋曰晉泰始五年夏四月地/震大疫上命醫以駟馬小車馳救療)車送病人(晉中/興書)
(曰司徒郭翻少有志操不交世事唯以漁釣射獵為事/以車獵去家百餘里道中逢一病人以車送之徒歩而)
(歸/)乗車如殿(後魏書云髙光年老髙祖悅/之詔光乗車如殿朝賀不拜)朝車設旗(宋/鳳)
(晉書云咸寧中詔賜/齊王攸之朝車設旗)廣徳縣車(漢書云薛廣徳為御史/大夫乞骸骨賜安車駟)
(馬黄金六十斤罷廣徳為御史大夫凡十月免東歸沛/太守迎之界上沛以為榮縣其安車傳子孫  案師古)
(曰縣其所賜安車以示榮幸也致仕縣車盖/亦古法韋孟詩云縣車之義以洎小臣也補)阮裕焚車
(晉書云阮裕在剡曽有好車借無不給有人葬母意欲/借而不敢言後裕聞之乃歎曰吾冇車而使人不敢借)
(何以車為遂/命焚之補)排入車中(晉書云王徽之為桓冲參軍嘗/從冲行值暴雨徽之因下馬排)
(入車中謂曰公豈/得獨擅一車補)推墮車下(漢書云漢王東伐楚到外/黄彭越將三萬人歸漢漢)
(王拜越為魏相國令定梁地漢王遂入彭城収羽美人/貨賂置酒髙㑹羽聞之令其將擊齊而自以精兵三萬)
(人從魯出胡陵至蕭晨擊漢軍大戰彭城靈壁東大破/漢軍圍漢王三匝大風從西北起折木發屋揚沙石晝)
(晦楚軍大亂而漢王得以數十騎遁去過沛使人求室/家室家亦已亡不相得漢王道逢孝恵魯元載行楚騎)
(追漢王漢王急推墮二子/車下滕公下収載遂得脱)褰帷幔(世說云梁曹景宗為/領軍性躁出行常褰)
(車帷慢左右諫以位望隆重景宗謂所親曰吾昔在鄉/里騎快馬如龍拓弓弩作礕礰聲箭如餓䲭呌乎澤中)
(逐麞數肋射之渇飲其血飢食其胃甜如甘露漿覺耳/後生風鼻頭出火使人忘死今來揚州作貴人路行開)
(車幔小人輒言不可閉坐車中/如三日新婦於邑使人氣盡補)均茵慿(世説云汲黯與/周陽由同列共)
(車未嘗敢/均茵憑)車班班(後漢書云桓帝之初京都童謡曰城/上烏尾畢逋公為吏子為徒一徒死)
(百乗車車班班入河間河間姹女工數錢以錢為室金/為堂石上慊慊舂黄粱梁下有縣鼔我欲擊之丞卿怒)
車延延(又云桓帝之末京都童謡曰白益小/車何延延河間來合諧河間來合諧)
　
　北堂書鈔卷一百三十九
欽定四庫全書
　北堂書鈔卷一百四十
　　　　　　　　　　　唐　虞世南　撰
　　　　　　　　　　　明　陳禹謨　補註
　車部
　　輅二　　　輿三　　　輦四
　　指南車五　司馬車六　軺車七(補/)
　　雲母車八(補/)畫輪九(補/)　犢車十(補/)
　　鹿車十一(補/)
　　　輅二
天子所乘曰輅(釋名曰天子所乘曰輅輅車也謂之輅輅/言行路也金輅玉輅以金玉飾車也象)
(革輅木輅/各隨所名)仰觀天文(大戴禮云古之為路車也葢圓以/象天二十八橑以象列星軫之以)
(象地三十輻以象月故仰/則觀天文俯則察地理補)俯察地理(見/上)法度可以示訓
(摰虞會朝堂五輅制度議云諸車之合於法度可以/示訓者則輅為名亦有殿堂之正者則曰輅寢也)玉
路(周禮云王之五路一曰玉路錫樊纓十有再就建太/常十有二斿以祀鄭𤣥注曰王在焉曰路玉路以玉)
(飾諸末錫馬面當盧刻金為之所謂鏤錫也樊讀如鞶/帶之鞶謂今馬大帶也纓今馬鞅玉路之樊及纓皆以)
(五采罽飾之十/二就就成也補)金路(又云金路鉤樊纓九就建大旂以/賔同姓以封鄭注曰金路以金飾)
(諸末鉤婁頷之鉤也金路無鍚有鉤亦以/金為之其樊及纓以五采罽飾之而九成)象路(又云象/路朱樊)
(纓七就建大赤以朝異姓以封鄭注云象路以象飾諸/末象路無鉤以朱飾勒而已其樊及纓以五采罽飾之)
(而七/成)革路(又云革路龍勒條纓五就建太白以即戎以/封四衛鄭注云革勒輓之以革而漆之無他)
(飾龍䮾也以白黑飾韋雜色為勒條/讀為絛其樊及纓以絛飾之而五成)木路(又云木路前/樊鵠纓建大)
(麾以田以封蕃國鄭注云木路不輓以革漆之而已前/讀為緇翦之翦翦淺色也木路無龍勒以淺黑飾韋為)
(樊鵠色飾韋為纓不/言就數飾與革路同)戎路(又云車僕掌戎路之萃廣車/之萃闕車之萃革車之萃輕)
(車之萃鄭注云萃猶副也此五者皆兵/車所謂五戎也戎路王在軍所乘也)鸞車有虞氏之
路也(禮記孔穎達䟽云鸞車車/有鸞和也路則車也補)鉤車夏后氏之路也(鄭/注)
(曰鉤有曲輿者也孔疏云鉤曲也輿則/車牀曲輿謂曲前闌也虞質未有鉤)大路殷路也(鄭/注)
(云大路/木路也)乘路周路也(鄭注云乘路玉路也漢祭天/乘殷之路也今謂桑根車)乘鸞
輅駕蒼龍(月令云孟春之月天子居青陽左个乘鸞輅/駕蒼龍載青旂衣青衣服蒼玉食麥與羊其)
(器疏以達鄭注云鸞路有虞氏之車有鸞和之節而飾/之以青取其名耳春言鸞冬夏言色互文  案呂氏春)
(秋注云輅車也鸞在衡和在軾鳥相應後世不能復致/鑄銅為之飾金謂之鸞輅也周禮馬八尺以上為龍七)
(尺以上為騋六尺/以上為馬也補)乗朱路駕赤駵(又曰孟夏之月天子/居明堂左个乘朱路)
(駕赤駵載赤旂衣朱衣服赤玉食菽與雞其器髙以粗/  案孔疏云路與服言朱駵與旂及玉言赤者色淺曰)
(赤色深曰朱路與衣服人功所為染必色深故云朱玉/與駵馬自然之性皆不可色深故云赤旌旂雖人功所)
(為染之不須色/深故亦云赤補)乘大路駕黄駵(又曰季夏之月天子居/大廟大室乘大路駕黄)
(駵載黄旂衣黄衣服黄玉食稷與牛其器圜以閎鄭/注曰大路殷路也車如殷路之制而飾之以黄補)乘
戎路駕白駱(又曰孟秋之月天子居總章左个乘戎路/駕白駱載白旂衣白衣服白玉食麻與犬)
(其器亷以深鄭注云戎路兵車/也制如周革路而飾之以白補)乘𤣥路駕鐵驪(又曰孟/冬之月)
(天子居𤣥堂左个乘𤣥路駕鐵驪載𤣥旂/衣黒衣服𤣥玉食黍與彘其器閎以奄)金路同姓以
封(周禮見上鄭注云同姓以封謂王子母弟率以功徳/出封雖為侯伯其畫服猶如上公若魯衛之屬其無)
(功徳各以親疏食/采畿内而已補)象路異姓以封(周禮見上鄭注云/異姓王甥舅也補)大
輅繁纓一就(禮記鄭注云大輅殷路/祭天車五色一匝為就)次輅繁纓七就(禮/記)
(鄭注云象/路七就也)重翟錫面朱總(周禮云王后之五路重翟錫/面朱總厭翟勒面繢總安車)
(彫面鷖總皆有容盖鄭𤣥注云重翟重翟雉之羽也厭/翟次其羽使相廹也勒面謂以如玉龍勒之韋為當面)
(飾也彫者畫龍以飾其韋安車坐乘車凡婦人車皆坐/乘故書朱總為繢鄭司農云錫馬面錫繢當為總書亦)
(或為總鷖讀為鳬鷖之鷖鷖總者青黒色以繒為之總/著馬勒直兩耳與兩鑣容謂幨車山東謂之裳幃或曰)
(幢容𤣥謂朱總繢總其施之如鷖總車衡輨亦宜有馬/繢畫文也蓋如今小車葢也皆有容有葢則重翟厭翟)
(謂蔽也重翟后從王祭祀所乘厭翟后從王賔饗諸/侯所乘安居無蔽后朝見于王所乘謂去飾也補)厭
翟勒面繢總(見/上)大輅昭其儉(左傳云清廟茅屋大輅越/席大羮不致粢食不鑿昭)
(其儉/也)文所以大蒐(左傳云宻須之鼓與其大路文所以/大蒐也  案杜注云密須姞姓國也)
(在安定隂宻縣文王代/之得其鼓路以蒐補)先輅乃發(張衡東京賦云奉引/既畢先輅乃發鸞旗)
(皮軒通/帛蒨帛)結飛雲之袷輅(乂云結飛雲之袷/輅樹翠羽之髙葢)飾玉輅之繁
纓(曹植七啓曰駕雲龍之飛駟飾玉輅之/繁纓垂宛虹之長綏抗招揺之華旍)
　　　輿三
方地為輿(宋玉大言賦云方/地為輿圓天為葢)以地為輿(淮南子曰以天/為葢以地為輿)
(四時為/馬補)追風之輿(曹植七啓云駕超野之駟乘追風之/輿  案文選注良曰超野追風言其)
(疾也/補)氣電之輿(劉楨清虛賦云乃/生氣電之班輿)九龍之輿(真人王君/内傳云清)
(虛真人入陽谷山忽見天尊貴/神乘三雲之輦駕九龍之輿)飛軨之輿(枚乘七發云/將為太子馴)
(騏驥之馬駕飛軨之輿也案/文選注翰曰飛軨輕輿  補)玉輿(莊子曰越國無君求/王子搜不得從之丹)
(穴王子搜不肯出越人薰之以艾乘以玉輿王子搜援/綏登車仰天而呼曰君乎君乎獨不舍我乎王子搜非)
(惡為君也惡為君之患也若王子搜者可謂不以國傷/生矣此固越人之所欲得為君也  又宋玉髙唐賦云)
(王乃乘玉輿駟蒼螭垂旒旌旂合諧紬/大弦而雅聲流冽風過而増悲哀補)髙輿(世説曰子/旭未達時)
(家貧在京嘗見王㳟乘髙輿服寉氅裘于是/大雪旭于籬間窺之曰此真神仙中人也)輕輿(左思/呉都)
(賦云輕輿按轡以經隧/樓船舉帆而過肆補)素輿(語林云武侯與宣王在渭/濵將戰宣王戎服蒞事使)
(人視武侯乘素輿葛巾持白羽扇指麾三/軍皆隨其進止宣王聞而嘆曰可謂名士)簡輿(陳留耆/舊傳曰)
(洛陽令董宣死詔使視之有簡輿一乘/白馬一匹帝曰董宣之清死乃知之)藍輿(晉書云陶/潛解印後)
(有脚疾使一門生二兒舉藍輿/詣王𢎞既至欣然與之飲酌)太宰載輿升殿(晉起居/注云大)
(始四年正月臨軒太宰/安平王孚載輿升殿)太傅載輿上殿(魏志鍾繇/見惣篇)傅樞
足疾板輿上殿(晉諸公讃曰傳樞以足疾/遜位不許乘板輿上殿)張遼進爵給
母輿車(魏志太祖遣張遼屯合肥進遼/爵都鄉侯給遼母輿車及兵馬)同輿而載(呉志/云黄)
(初二年立孫登為太子選置師傳銓簡秀士以為賔友/于是諸葛恪張休顧譚陳表等以選入侍講詩書出從)
(騎射權欲登讀漢書習知近代事以張昭有師法重煩/勞之乃令休從昭受讀還以授登登待接寮屬略用布)
(衣禮與恪休譚等或同/輿而載或共帳而寐補)常同輿載(魏志云太祖軍擊破/吕布軍于摩陂召夏)
(侯惇常與同輿載特見親重出/入卧内諸將莫能比也續補)謝安夜夢乘桓温輿(晉/書)
(謝安石謂所親曰昔桓温在時吾常懼不全忽夢乘温/輿行十六里見一白鷄而止乘温輿者代其人也十六)
(里止今十六年矣白鷄主酉今/太歲在酉吾病殆不起乎補)輿人成輿欲人富貴(韓/子)
(曰輿人成輿則欲人富貴/非與人仁不貴則不售也)徘徊輿(晉書云桓𤣥體大不/堪乘馬作徘徊輿施)
(轉關令迴動/無滯績補)
　　　輦四
彫輦(張衡東京賦云九賔重臚人列崇牙張鏞鼔設郎/將司階虎㦸交鎩龍路充庭雲旗拂霓夏正三朝)
(庭燎晰晰撞洪鍾伐靈鼔旁震八鄙軒礚隱訇若疾霆/轉雷而激迅風也是時稱警蹕已下彫輦于東厢冠通)
(天佩玉璽行黄徂要于將負斧扆次席紛純左右玉几/穆穆而南面已聴矣補  案文選注銑曰皇帝輦動左)
(右稱警東西席曰廂綜曰警謂清/道也輦人挽車雕謂有雕飾也附)玉輦(潘岳籍田賦云/天子乃御玉輦)
(䕃華葢衝牙錚/鎗綃紈綷䌨)大輦(晉書曰桓𤣥造大輦容三/十人坐以二百人舁之補)小輦(魏/略)
(云孟達䧏文帝乘小輦執手附其背/而戲之曰得無為劉備作刺客邪)歩輦(晉書曰山濤/為太子少傅)
(諸武于宣城場時/有疾詔乗歩輦)坐輦(東宫舊事云皇太/子有坐輦歩輿補)輕輦(曹植公/讌詩云)
(神颷接丹轂/輕輦隨風移)獵輦(鄴中記云石虎好逰獵體壯大不堪/乘馬作獵輦使二十人舁之如今之)
(歩輦上安排曲葢坐處施轉關若/射鳥獸宜有所向開身而轉之)碧玉輦(王子年拾遺/記云周穆王)
(馭黄金碧玉之輦從朝及/暮而窮宇宙之内徧焉補)紫雲輦(漢武内傳云西王/母乘紫雲之輦)雲
母輦(晉公卿禮秋云大宰安/平王孚給雲母輦一乘)金根輦(鄴中記云石虎南/郊有金根輦雲母)
(輦武剛輦數百乘虎皇后出乘髙路輦香衣輦或/朱漆卧輦以純雲母代純中外四望皆通徹補)金華
輦(趙書云皇后出蠶/乘羽盖金華輦)髙路輦　朱漆輦(並鄴中/記見上)香衣輦
(晉太康起居注曰齊王歸/藩詔賜香衣輦一乘補)武剛輦(鄴中記/見上)繡絪馮黄金
塗(漢書云霍禹廣治第室作乘輿輦如畫繡絪馮黄/金塗韋絮薦輪侍婢以五采絲輓顯游戲第中補)
(師案如淳註曰絪亦茵馮謂所馮者也以黄金塗飾之/  占曰茵縟也以繡為茵馮而黄金塗輿輦也晉灼曰)
(御輦以韋縁輪著之以絮師/古曰取其行安不揺動也附)坐處施轉關(鄴中記/見上)四望
皆通徹(鄴中記/見上)駕鹿輦(靈寳五符序云北方有夜光玉/女服雲林之翠羅駕鹿輦于天)
(河䕶二像而不忒/保羣命以永和)乘板輦(趙書云前石有佛圖澄號曰/大和尚輦嘗乘板於大水上)御
輦以升山(應劭漢官儀云上封/禪嘗乘玉輦以升山)輦過問馮唐(漢書云馮唐/祖公趙人也)
(父徙代漢興徙安陵唐以孝著為郎中署長事文帝/帝輦過問唐曰父老何自為郎家安在具以實言)帝輦
至郎署(漢武故事云帝輦至郎署見一老郎鬚髮皓白衣/服不整上問曰公何時為郎對曰臣姓顔名駟江)
(都人也以文帝時為郎上曰何其老也對曰以臣不遇也/文帝好文而臣好武景帝好老而臣尚㓜陛下好少而臣)
(已老是以三/世不遇也補)與上同輦(又曰上起明光宮發燕趙美女三/千人充之常從行之徒與上同輦)
(者十六人員/數恒使滿)行則同輦(漢書云傅昭儀有寵于上生定陶/㳟王㳟王有才藝上甚愛之坐則)
(同席行/則同輦)欲與同輦(漢書云孝成帝游於後庭嘗欲與班倢/伃同輦載倢伃辭曰觀古圖畵賢聖之)
(君皆為明臣在側三代末主乃有嬖女今/欲同輦得無近似之乎上善其言而止)迴車省病(晉書/云左)
(思妹名芬少好學善綴文名亞於思武帝聞而納之後為/貴嬪姿陋無寵以才德見禮體羸多患常居薄室帝每游)
(華林輒回輦過之言及文義辭/對清華左右侍聽無不稱美補)出車入輦務以自佚(吕氏/春秋)
(云貴富而不知道適足以為患不如貧賤貧賤之致物也/難雖欲過之奚由出則以車入則以輦務以自佚命之曰)
(招蹷之機肥肉厚酒務以相強命之曰爛腸之食靡㬅皓/齒鄭衛之音務以自樂命之曰伐性之斧三患者貴富之)
(所致也補案注曰人引車曰/輦出門乘車入門用輦附)長君至雍扶輦下除(漢書云/李陵謂)
(蘇武曰前長君為奉車從至雍棫陽宫扶輩下除觸/柱折轅劾大不敬伏劍自刎賜錢二百萬以葬補)天樓
輦(後魏書禮儀志云天樓輦輈十二加以/玉飾衡輪乘輿輅用駕牛十二續補)乾象輦(又曰乾/象輦羽)
(葆圓葢畫日月五星二十八宿大階雲漢山林雲氣龍/神仙聖賢明忠孝節義㳺龍飛鳯朱雀𤣥武白虎青)
(竒禽異獸可為飾者皆辨圖焉/皇太后祭祀郊廟則乘之續補)
　　　指南車五(一作/司南)
周公所作馬鈞遺法(崔豹古今注曰指南車者周公所/作周公致治太平越裳氏重譯來)
(朝使者迷其歸路以軿車五乘皆為司南之制載之而/朞年得返其國奉使大夫婁將送至國而還亦乘司南)
(復朞年而返上以其車屬中車氏行而載之常為清導/車法具在尚方故事漢末喪亂其法中絶馬鈞悟而作)
(焉今指南車馬先生之遺法也霧又案古今注黄帝與/蚩尤戰于涿鹿之野蚩尤作大  軍士皆迷路帝作指)
(南車/附)肅慎獻雉(鬼谷子云肅慎氏獻白雉于文王/還恐迷路周公作指南車以送之)鄭人
取玉(又云鄭人之取玉也必載/指南之車為其不惑也)指南司方(左思呉都賦/云俞騎騾路)
(指南司方出車/□□被練鏘鏘)持旛指南(述征記云尚方北門中有指/南車車上有木仙人指信旛)
(車轉而人常/指南續補)常為前導(古今注/見上)駟馬正道(鹵簿曰指南/車駕駟馬正)
(道匹一人駕十/士四人續補)
　　　司馬車六
大章車(崔豹古今注曰大章車用以識道起于/西京亦曰司馬車上方故事有作車法)
　　　軺車七(缺/補)
逺望車(釋名曰軺車軺遥也逺/也四向逺望之車也)將軍車(晉書輿服志之/云軺車者古)
(將軍車也一馬曰軺/車二馬曰軺傳車)小連(説文云軺/車小連也)蔽容(李尤軺車銘/曰輪以代歩)
(屏以/蔽容)軺車督郵(謝承後漢書曰許處字小伯家貧/為督郵乘牛車郷曰軺車督郵)軺車
幢葢(晉書曰李矩假為滎陽太守矩招懐離散逺近多/附之石勒親率大衆襲矩矩遣老弱入山命所在)
(散牛馬因設伏待之賊争取牛馬伏發齊呼聲動山谷/遂大破之斬獲甚衆勒乃退藩表元帝加矩冠軍將軍)
(軺車幢葢進爵陽武侯耳案傅暢/故事曰尚書令軺車黒  後戸附)
　　　雲母車八(缺/補)
時賜王公(袁子正論云以雲母飾車謂之雲/母車臣下不得乘時以賜王公)奉迎惠帝
(晉書云惠帝自鄴還洛殿中官/屬備雲母輦及雲母車以奉迎)賜蜀主(呉百官録云劉/蜀主得賜雲母)
(車一/乘)贈齊王(晉太康起居注曰齊王出/鎮詔贈清油雲母犢車)獲所乘(晉書曰/謝𤣥敗)
(符堅於淝水獲/所乘雲母車)
　　　畫輪九(缺今/補)
畫輪四望(東宫舊事曰皇太子/初拜有畫輪四望車)門外易載(晉起居注曰/穆帝永和六)
(年皇太后嘗與帝俱出拜陵太后乘畫輪車以輦為副/軺尚書令曰故事大后出當乘輦車至建平陵門外易)
(載/)
　　　犢車十(缺今/補)
短轅犢車(晉書王導見/前塵尾篇)皂葢犢車(晉書云武帝賜汝南/王亮追鋒皂葢犢車)
與之犢車(謝承後漢書云劉詡賑貧乏陳國張季弔乘/師喪時值氷寒車毁牛病不能進詡以所)
(犢車與之季後知是詡/還其車詡乃閉門不受)唯有犢車(桓譚别傳云譚時為/太常録尚書事後徙)
(交阯初呉以罪徙者皆収家財入官及下獄簿其資唯/有犢車一乘牛數頭奴婢不滿十人無尺帛珠玉之寳)
(上聞而嘉之/悉以付還)
　　　鹿車十一(缺今/補)
裁容一鹿(風俗通曰俗説鹿/車窄小裁容一鹿)挽鹿車歸鄉(列女傳云鮑/宣妻字少君)
(宣嘗就少君父學父竒其清苦故以女妻之裝送資賄/甚盛宣不悦曰少君生富驕習美飾而吾實貧賤不敢)
(當禮妻曰大人以先生修徳守約故使賤妾侍執巾櫛/既奉承君子唯命是從宣笑曰能如是是吾志也妻乃)
(悉歸侍御服飾更著短布裳與宣共挽鹿車歸鄉里拜/姑禮畢提甕出汲修行婦道鄉邦稱之宣哀帝時官至)
(司𨽻校尉子永中興初為魯郡太守永子昱從容問少/君曰太夫人寧復識挽鹿車時不對曰先姑有言存不)
(忘亡安不忘危/吾焉敢忘乎)推鹿車載喪(東觀漢記云杜林寄隗囂/地終不降志辱身至簮蒿)
(席草不食其粟乃出令曰杜伯山天子所不能臣諸侯/所不能友葢伯夷叔齊恥食周粟今且從師友之位須)
(道關通使順所志林雖拘於囂而終不屈節建武六年/囂乃聽林持喪東歸既遣而悔追令刺客楊賢於隴坻)
(遮殺之賢見林身推鹿車載致弟喪乃嘆曰當今之世/誰能行義我雖小人何忍殺義士因亡去光武聞林已)
(還乃徴拜侍御史引見問以經書故事及西州事甚/悦之賜車馬衣被羣寮知林以名徳用甚尊憚之)身
自推車(後漢書曰更始拜趙熹為五威偏將軍使助諸/將拒王尋王邑于昆陽光武破尋邑熹被創有)
(戰勞還拜中即將封勇功侯更始敗熹為赤眉兵所圍/迫急乃踰屋亡走與所友善韓仲伯等數十人携小弱)
(越山阻徑出武關仲伯以婦色美慮有强暴者而已受/其害欲棄之于道熹責怒不聽因以泥塗仲伯婦面載)
(以鹿車身自推之每道逢賊或欲/逼畧熹輒言其病狀以此得免)荷鍤隨車(晉書云劉/伶與阮籍)
(稽康相遇欣然神解携手入林初不以家産有無介意/常乘鹿車携一壺酒使人荷鍤而隨之謂曰死便埋我)
(其遺形/骸如此)鹿角車(晉書云馬隆討羌依八陣圖作偏箱車/地廣為鹿角車營路狹則為木屋施于)
(車上且戰且前弓矢/所及應弦而倒補)
　
　
　
　
　
　
　
　
　
　北堂書鈔卷一百四十
欽定四庫全書
　北堂書鈔卷一百四十一
　　　　　　　　　　　唐　虞世南　撰
　　　　　　　　　　　明　陳禹謨　補註
　車部
　　轅十二　　　　　輪十三
　　軸十四　　　　　轂十五
　　輻十六　　　　　軛十七
　　衡十八　　　　　軫十九
　　軾二十　　　　　轄二十一
　　幰二十二　　　　葢二十三
　　覆軨二十四　　　茵二十五
　　　轅十二
文畫輈(續漢書云漢承秦制為乘輿金根安車立車輪/皆朱班重牙貳轂兩轄金簿繆龍為輿倚較文)
(虎伏軾龍首衘軛左右吉陽筩鸞雀立衡櫨文畫輈羽/葢華瑵建大旂十二斿畫日月升龍駕六馬象鑣鏤錫)
(金鑁方釳挿翟尾朱縑樊纓赤罽易茸金就十有二左/纛以氂牛尾為之在左騑馬軛上大如斗是為徳車五)
(時車安立亦皆如之各如方色馬亦如之白馬者朱其/髦尾為朱鬛云所御駕六餘皆駕四後從為副車補案)
(方甫曰楚衛之間轅謂之輈徐廣曰繆交錯之形也較/在箱上説文曰櫨文畫蕃兵箱也通俗文曰車箱為較)
(附/)油畫轅(晉儀注云皇后乘油畫雲母安/車駕六馬油畫雲母兩轅也)梁輈(詩云小/戎俴収)
(五楘/梁輈)紺轅(潘岳籍田賦云葱犗服于/緤軛兮紺轅綴于黛耜)考叔挾輈以走(左/傳)
(見總/篇)江革居轅輓車(東觀漢記云江革母年八十革不/欲揺動之常自居轅輓車不用牛)
(馬/)擊轅而歌(晏子春秋曰寗戚欲千齊桓公困窮飯牛/於郭門之外望見桓公乃擊轅而歌桓公)
(憫而異之命/後車載之)倚輈徘徊(張衡思𤣥賦云悲離居之勞心/兮情悁悁而思歸魂眷眷而屢)
(顧兮馬倚輈/而徘徊補)右轅(左傳云楚蒍敖為宰擇楚國之令典右/軍行右轅左追蓐杜預注曰在軍之)
(者挾轅為戰備在左者追求萆蓐為宿備傳曰/令尹南轅又曰改乘轅楚陳以轅為主績補)南轅(左/傳)
(曰令尹南轅反斾杜預/注曰迴車南鄉續補)汰輈(左傳云楚子與若敖氏戰/于臯滸伯棼射王汰輈及)
(鼓跗著於丁寧又射汰輈以貫笠轂師懼退杜預注云/伯棼越椒也輈車轅汰過也箭過車轅上丁寧鉦也績)
(補/)徙轅(韓子呉起/見總篇)
　　　輪十三
見轉蓬知為輪(續漢書曰上古聖人/見轉蓬始知為輪也)敝三材不失職(周/禮)
(云輪人為輪斬三材必以其時三材既具巧者和之轂/也者以為利轉也輻也者以為直指也牙也者以為固)
(抱也輪敝三材不失職謂之完/鄭注曰敝盡而轂輻牙不動補)得於手應於心(莊子云/桓公讀)
(書于堂上輪扁斵輪于堂下釋椎鑿而上問桓公曰敢/問公之所讀者為何言邪公曰聖人之言也曰聖人在)
(乎公曰已死矣曰然則君之所讀者古人之糟粕已夫/桓公曰寡人讀書輪人安得議乎有説則可無説則死)
(輪扁曰臣也以臣之事觀之斵輪徐則甘而不固疾則/苦而不入不徐不疾得之於手而應於心口不能言有)
(數存焉於其間臣不能以喻臣之子臣之子亦不能受/之於臣是以行年七十而老斵輪古之人與其不可傳)
(也死矣然則君之所讀/者古人之糟粕已夫補)法隂陽(李尤小車銘曰圓葢象/天輪法隂陽動不相離)
象日月(周禮曰輪輻三/十以象日月也)朱斑輪(沈約宋書曰皇太子皇/子皆安車朱斑輪倚獸)
(伏鹿軾旅旗九/斿畫降龍補)洞朱輪(後漢書輿服志云輕車古之戰/車也洞朱輪輿不巾不葢建矛)
(㦸幢麾􁥅輒弩/服藏在武庫補)畫輪(東宫舊事曰皇太子初拜有畫/輪四望車皇子納妃亦乘之)朱
輪(潘岳籍田賦云㣲風生於/輕幰兮纎埃起於朱輪)皁輪(晉公卿禮秩云安平/王薨給軺車里耳皁)
(輪犢車/各一)華輪(張協洛禊賦云權戚之族華輪朱/轂集乎長沙之野濯乎洛川之曲)縵輪(後/漢)
(書輿服志云獵車其飾皆如乘輿重輞縵/輪繆龍繞之一曰闟猪車親校獵乘之補)重輪(張衡東/京賦云)
(重輪貳轄/䟽轂飛軨)象輪(孝經鈎命決云天子臨辟雍親祖禰而/割牲尊三老之象也竭志奉祝安車象)
(輪供執/綏役)蒲輪(史記云封禪為蒲輪/車惡傷上石草木也)韋絮薦輪(漢書霍禹/見輦篇)
兕依輪(戰國策云楚王遊于雲夢結駟千乘旌旗蔽天/野火之起也若雲蜺兕虎嘷之聲若雷霆有狂)
(兕􁠪車依輪而至王親引弓而射一發而殪王抽旃旄/而抑兕首仰天而笑曰樂矣今日之遊也寡人萬世千)
(秋之後誰與/樂此矣補)蛇繞輪(新序曰晉獻公太子之至靈臺蛇/繞左輪御曰太子下拜吾聞國君)
(之子蛇繞左輪者速得國太死/子遂不行返乎新城伏劍而)埋輪(後漢書曰張綱與杜/喬等八人受詔行天)
(下號曰八使七人皆奉命惟綱獨埋車輪於洛陽都/亭曰豺狼當道安問狐狸遂奏梁兾等罪京師震悚)推
輪(文選序曰推輪為大輅之/始大輅寧有推輪之質)
　　　軸十四
文子作輗軸(世本云衛公叔/文子作蜺軸)陽虎鍥其軸(左傳云齊侯/執陽虎將東)
(之陽虎願東乃囚諸西鄙盡借邑人之車鍥其軸麻約/而歸之載葱靈寢於其中而逃追而得之囚於齊又以)
(葱靈逃奔宋遂奔晉適趙氏趙鞅厚/遇之仲尼曰趙氏其世有亂乎補)軸有三理(周禮云/軸有三)
(理一者以為媺也二者以為久也三/者以為利也軌前十尺而策半之)狶膏棘軸(史記淳/于髠曰)
(狶膏棘軸所以為滑/也然不能運方穿)閔王折軸(漢書云臨江閔王榮以/孝景前四年為皇太子)
(四歲廢為臨江王三歲坐侵廟壖地為宫上徵榮榮行/祖於江陵北門既上車軸折車廢江陵父老流涕竊言)
(曰吾王不反矣榮至詣中尉府對簿中尉郅都簿責訊/王王恐自殺塟藍田燕數萬銜土置塜上百姓憐之補)
須賈折軸(史記云須賈謂范睢曰吾馬病車軸折非大/車駟馬吾不出范睢曰願為君借大車駟馬)
(於主人翁范睢歸取大車駟/馬為須賈御之入秦相府補)兵車折軸不勝之象(兵書/云出)
(軍馬奔兵車折軸/皆不勝之象也)夢得轉軸夫婦之事(夢書云轉軸為/夫婦夢得轉軸)
(夫婦之/事也)
　　　轂十五
轂者為利轉也(周禮云輪人為輪斬三材必以其時三/材既具巧者和之轂也者以為利轉也)
(輻也者以為直指也牙也者以為固抱/也鄭注云利轉者轂以無有為用也補)三十幅共一轂
(老子云三十幅共一轂當其無有車之用注云無有謂/空虛轂中空虛輪得行輿中空虛人居其上引之者證)
(轂為由空乃得/利轉之義也補)短轂則利長轂則安(周禮云行澤者欲/短轂行山者欲長)
(轂短轂則利長轂則安鄭注云澤/泥苦其大安山險苦其大動補)瓊轂(楚辭云瓊轂錯/衡英華假只注)
(云金銀為錯假大也言所乘之車以玉飾/轂以金錯衡英華照耀大有光明也補)柴轂(後漢書/云袁紹)
(有姿貎威容愛士養名既累世台司賔客所歸加傾心/折節莫不爭赴其庭士無貴賤與之抗禮輜軿柴轂填)
(接街陌内官皆惡之中常侍趙忠言於省内曰袁本初/坐作聲價好養死士不知此兒終欲何作叔父太傅隗)
(聞而呼紹以忠言/責之紹終不改補)赤轂(後漢書云小使車蘭輿赤轂白/葢赤帷從騶騎四十人此謂追)
(捕考案有所勑取/者之所乘也補)丹轂(後漢書云崔駰字亭伯涿郡安/平人也祖母師氏能通經學百)
(家之言王莽寵以殊禮賜號義成夫/人金印紫綬丈軒丹轂顯于新世補)重轂(蔡邕獨斷云/凡乘輿車皆)
(羽葢金華𤓰黄屋左纛金鑁方釳繁纓重轂副牽又云/重轂者轂外復有一轂施牽其外乃復設牽施銅金鑁)
(形如緹亞飛軨以緹油廣八寸長注地左畫蒼/龍右白虎繫軸頭今二千石亦然但無畫耳補)暢轂(毛/詩)
(云文茵暢轂駕我騏馵鄭𤣥注云文茵虎皮/也暢轂長轂也騏騏文也左足白曰馵補)䟽轂(張平/子東)
(京賦云重輪貳轄䟽轂飛軨案文/選良注曰䟽轂刻其轂為文補)錯轂(楚辭云操呉戈/兮被犀甲車錯)
(轂兮短/兵接)滕薛夾轂(春秋考異郵云黄池之/㑹滕薛夾轂魯衛參乘)鯨鯢夾轂(曹/植)
(洛神賦云鯨鯢踊而/夾轂水禽翔而為衛)桑車榆轂聲聞數里(風俗通云桑/車榆轂聲聞)
(數里俗說柔桑作車又以榆為/轂牢强朗徹聲嚮乃聞數里)車轂鳴車右請死(世本/云越)
(甲至齊雍門狀請死齊王曰矢石未了何務死對曰臣/聞王昔囚於囿車轂鳴車右請死王曰此工師之罪子)
(何事焉車右曰王不見工師之為乘而/見鳴右遂刎頸而死越軍聞之遂退)
　　　輻十六
以象日月(周禮見/前篇)輻以象月(大戴禮/見輅篇)斬輻而持之(漢書/云李)
(陵擊匈奴一百五十萬矢皆盡即棄車/去士尚三十餘人徒斬車輻而持之)斫輻以煮牛(王/晉)
(書云王尼字孝孫避難江夏時荆土飢荒尼不得食乃/殺牛所車輻以煮之食既盡父子俱餓死補案尼早喪)
(婦止有一子無居宅惟畜露車有牛一頭每行輒使御/之暮則共宿車上至是遇荒乃殺牛瓌車煮肉噉之而)
(死/補)
　　　軛十七
龍首銜軛(續漢書輿服志云乘輿金根安車立車/輪皆朱班重牙龍首銜軛鸞雀立衡補)藉田
縹軛(潘岳藉田賦云䓗犗服于/縹軛兮紺轅綴於黛耜)邢邱軛折(韓詩外傳云/武王伐紂至)
(邢邱軛折為三天雨三日不休武王召太公而問之曰/未可伐乎太公曰不然軛折為三軍當分為三也天雨)
(三日欲洗/吾兵也補)祀以軛牛(齊書云呉興有項羽廟在㕔事左/太守到郡必須祀以軛下牛李安)
(民奉佛法為太守到郡不祀俄而/牛死塟廟側今呼為李公牛冡補)
　　　衡十八
桂衡(曹植擬楚辭云/夫容車兮桂衡)錯衡(詩云約軧錯/衡八鸞鏘鏘)鸞雀立衡(續漢/書見)
(前軛/篇)在衡為鸞(大戴禮云太子升車則聞鸞和之聲是/以非僻之心無自入也在衡為鸞在軾)
(為和馬動而鸞鳴鸞鳴而和應/聲曰和和則敬此御之節也)
　　　軫十九
軫方象地(周禮輈人職云軫之方也以象地也葢之圓/也以象天也輪輻三十以象日月也葢弓二)
(十有八以/象星也)龍旂齊軫(續漢書云龍旂九斿/七仞齊軫以象大火)鸞軫(晉陽秋/云惠帝)
(詔曰天禍晉祚冡嗣莫/繼鸞軫弗禦禁軍莫衛)俴収(詩云小戎俴収五楘梁輈/鄭𤣥注云小戎兵車也俴)
(淺也収/軫也)
　　　軾二十
車前隱膝(徐野民輿服志云軾車前隱膝也也案魏/都賦注云軾車横覆膝人所馮者  補)文
虎伏軾(續漢書云乘輿金薄繆/龍為輿倚較文虎伏軾)伏鹿軾(又云皇太子諸/候王倚虎較伏)
(鹿/軾)伏熊軾(又云三公列侯安車朱/班輪倚鹿較伏熊軾)馮軾下齊(漢書云酈/生馮軾下)
(齊七十/餘城)馮軾西征(潘岳西征賦序云潘子/馮軾西征自京徂秦)眉見軾(榖梁/傳云)
(長狄弟兄三人佚宕中國瓦石不能害叔孫得臣最善/射者也射其目身横九畆斷其首而載之眉見于軾)
涕沾軾(楚辭云倚結軨兮長太/息涕潺湲兮下沾軾)
　　　轄二十一
貳轄(張衡東京/賦見前篇)副轄(蔡邕獨斷/見前篇)鳯轄(續齊諧記云漢宣/帝賜霍光以金鳯)
(之/轄)䓗轄(潘岳籍田賦見前軛/篇案轄本作犗補)佯亡其轄(韓子云西門豹/為鄴令佯亡其)
(車轄令吏求之不能得使/人求之而得之家人屋間)取轄投井(漢書云陳遵嗜酒/毎大飲賔客滿堂)
(輒閉門取客車轄投井/内雖有急終不得去)
　　　幰二十二
四望通幰(魏武與楊彪/書見惣篇)施嚴惟幰(風土記云周禮以拂/拭車一義謂施嚴惟)
(幰/)微風生輕幰(潘岳籍田賦云微風生於/輕幰兮纎埃起於朱輪)歸雲乘幰浮
(潘尼詩云朝日順長塗夕莫無/所集歸雲乘幰浮凄風尋帷入)劉壽夢乘通幰(長沙耆/舊傳云)
(劉壽常夢乘通幰車飛/渡北門後果至司徒)梁王嘗補車幰(王隱晉書云梁/孝王彤宣帝之)
(子督梁雍諸軍嘗以/單衣補車幰以蔽)
　　　葢二十三
圓天為葢(宋玉大人賦云方/地為輿圓天為葢)圓葢象天(李尤小車/銘見㹅篇)弓以
象星(周禮見/軫篇)橑以象星(大戴禮云古之為路車也葢圓/以象天二十八橑以象列星)
金華青葢(董卓别傳/見㹅篇)金華瑵葢(晉公卿禮秩云諸侯王/及郡縣公侯皆給青徘)
(徊車金/華瑵葢)翠羽盖(張衡東京賦云結飛雲/之祫輅樹翠羽之髙盖)紫羽葢(清虚真/人裴君)
(内傳云昔學道到流沙之濱白水之崖/遇素真人乘青龍軿車以紫羽為之盖)黄屋(蔡邕獨斷/云凡乘輿)
(車皆羽蓋金華𤓰黄屋左/纛黄屋者蓋以黄為裡也)青屋(張衡東京賦云屬車九/九乘軒並轂􁙼弩重􁇁)
(朱旄/青屋)縑蓋(獨斷云金根車一轅四馬或六馬金根箱輪/以金鎛正黄兩臂前後刻金以作龍虎鳥龜)
(形上但以青縑為/蓋羽毛為後戸補)翠蓋(宋玉髙唐賦云蜺為旌翠為蓋/風起雨止千里而逝又潘尼懐)
(近賦云鳯凰車兮翠/蓋芙蓉衣兮蓀帶)羽蓋(周禮云輦車有羽蓋鄭注云/以羽作小蓋翳日也又張衡)
(東京賦云羽盖葳蕤葩瑵曲莖又張華/輕薄篇云交軒樹羽蓋乘車佩玉珂)荷蓋(楚辭云乘/水車兮荷)
(蓋駕兩龍/兮驂螭)芝蓋(張衡西京賦云含利颬颬化/為仙車驪駕四鹿芝蓋九葩)華蓋(崔豹/古今)
(輿服注曰華蓋黄帝所作也與蚩尤戰於涿鹿之野常/有五色雲氣金枝玉葉止於帝上有華葩之象故作華)
(蓋/)繒蓋(續漢書云三公列侯皆/安車朱班輪皁繒蓋)青蓋(又云皇太子皆安/車朱班輪青蓋金)
(華皇子為主錫以乘之故曰王青蓋車又晉公卿/禮秩云安平王孚齊王攸梁王彤皆給青蓋車)赤蓋
(又云賈人不得乘車馬除/吏赤蓋杠其餘皆青蓋)白蓋(又云小使車蘭輿赤轂/白蓋赤帷從騶騎四十)
(人又云桓帝未之京有童謡曰/白蓋小車何延延詳見車㹅篇)皁蓋(又云中二千石二/千石皆皁蓋朱兩)
(轓/)孔蓋(楚辭云孔蓋兮翠旗注云言司命以孔雀之/翅為車蓋翡翠之羽為旌旗言殊飾也續補)鳯
蓋(桓譚新論譚謂揚雄曰君之為黄門郎居殿中數見/輿輦玉瑵華芝及鳯凰三蓋之屬皆𤣥黄五色飾以)
(金玉翠羽珠絡錦/綉茵席者也續補)
　　　覆軨二十四
羔幦虎(禮記云君羔幦虎犆幦覆苓也犆讀皆如直道/而行之直直謂縁也此君齊車之飾補案苓本)
(作軨音/零附)鹿幦豹(又云大夫齊車鹿幦豹犆朝車士齊車/鹿幦豹犆鄭注云臣之朝車與齊車同)
(飾/補)
　　　茵二十五
文茵(詩見轂篇謹案茵車内席也以虎皮為之/又釋名云文茵車中所坐也用虎皮為之)繡茵(漢/書)
(霍禹傳/見前篇)錦茵(桓譚新論/見蓋篇)汚茵(漢書丙吉/傳見總篇)
　
　
　
　
　
　
　
　
　
　北堂書鈔卷一百四十一
欽定四庫全書
　北堂書鈔卷一百四十二
　　　　　　　　　　　唐　虞世南　撰
　　　　　　　　　　　明　陳禹謨　補註
　酒食部
　　　總篇一
食者民之本(淮南子云食/者民之本也)食者物之始(尚書大傳云八/政何以先食食)
(者萬物之始/人之所本也)聖人所寳(墨子云且夫食者/聖人之所寳也)人之所美(淮/南)
(子云怪味/人之所美)時食(吕氏春秋云食能以時身必無災凡食/之道無飢無飽是之謂五藏之葆口必)
(甘味和精端容將之以神氣百節虞/歡咸進受氣飲必小咽端直無戾補)强體(墨子云古之/民未知為飲)
(食時素食而分處故聖人作誨男耕稼樹藝以為/民食其為食也以增氣充虚强體適腹而已矣)忘憂
(左傳云梗陽人有獄魏戊不能斷以獄上其大宗賂以/女樂魏獻子將受之魏戊謂閻沒女寛曰王以不賄聞)
(于諸侯若受梗陽人賄莫甚焉吾子必諫皆許諾退朝/待于庭饋入召之比置三歎既食使坐獻子曰吾聞諸)
(伯叔諺曰唯食忘憂吾子置食之間三歎何也同辭而/對曰或賜二小人酒不夕食饋之始至恐其不足是以)
(歎/補)解怒(闕子云義渠之人烹竈鼈不熟臊穢腥臭中國/之民雖飢餓三日不啓口至死弗食也呉章莊)
(吉受而和之病人食之為之輕體萬乘飲之為之解怒/故灶鼈至腥臊不可加然而病人為之輕體萬乘為之)
(解怒何也呉章莊/吉之調存也補)以親宗族(周禮以飲食之/禮親宗族兄弟)以强股肱
(墨子云聖王制飲食足以充虛繼氣以强股肱使耳目/聰明不極五味之調芬香之和不致逺國珍怪異物也)
以頥精神(揚雄蜀都賦云甘馥之和芍藥之羮江東鮑/鮉隴西牛羊五肉七菜百味六珍可以頥精)
(神養/血脈)以通血氣(公孫尼子云太古之人飲露食草木實/聖人為火食號燧人飲食以通血氣補)
和神安體(潘尼釣賦云五味既和餘氣/芬芳和神安體易思難忘)調神暢情(徐爰/食箴)
(云一日三飽聖賢通執奉君養親/靡不加精安體潤氣調神暢情)奉君養親(見/上)食草木
實(公孫尼/子見上)充飢協氣(陸機七徴云㫖甘調以/充飢芬馨發而協氣)取犧牲以
充庖廚(同/上)未有火化飲血茹毛(禮運云古者未有火化/食草木之實鳥獸之肉)
(飲其血茹/其毛補)修火之利以炮以燔(禮記云後聖有作修火/之利以炮以燔以為醴)
(酪/)燧人鑽火炮生為熟(禮含文嘉云燧人氏始鑚/火炮生為熟人無腹疾)黄帝
鑽燧以熟葷臊(管子云黄帝鑽燧以熟葷/臊民食之無腹胃之疾)燔黍熚豚(鹽/鐵)
(論云古者燔黍食稗而熚豚以相饗其後鄉人飲/酒老者重豆少者立食一醬一肉旅飲而已補)滅腥
去臊(吕氏春秋云湯得伊尹祓之於廟爝以爟火釁以/犧猳明日設朝而見之説湯以至味湯曰可對而)
(為乎對曰君之國小不足以具之為天子然後可具夫/三羣之虫水居者腥肉玃者臊萆食者羶臭惡有美皆)
(有所以凡味之本水最為始五味三材九沸九變火之/為紀時疾時徐滅腥去臊除羶必以其勝無失其理調)
(和之事必以甘酸苦辛醎先後多少其齊甚微皆有自/起鼎中之變精妙微纎口弗能言志弗能喻若射御之)
(微隂陽之化四時之數故久而不弊熟而不爛甘而不/噥酸而不酷醎而不減辛而不烈澹而不薄肥而不􁧫)
(補/)天有六氣降生五味(左傳云秦醫和對晉侯曰天有/六氣降生五味發為五色徵為)
(五聲滛生/六疾補)水最為始火之為紀(吕氏春/秋見上)六畜五牲(左傳/云子)
(太叔對趙簡子曰為六畜五牲三犧以奉五味杜注曰/六畜馬牛羊豕犬鷄五牲麋鹿麏狼兎三犧祭天地宗)
(廟三者/謂犧)六穀八珍(劉劭七華云六穀八珍百羞/五味食饌之常未足為貴)五穀六
仞(楚辭云五穀六仞設菰梁只鼎臑盈望和致芳/只内鶬鴿鵠味豺羮只魂乎歸來恣所甞只)三禾
九變(傅𤣥七謨公子曰三禾九變五/味八珍瑶席玉饌蕙藉桂薪)五肉七菜(揚雄蜀/都賦見)
(前/)五齊七醢(周禮云醢人王舉則共醢六十/甕以五齊七醢七葅三臡實之)三臡七葅
(張衡七辯云𤣥清白醴蒲萄醲􁴱嘉肴雜醢三臡七菹/荔支黄甘寒梨韓榛沙餳石宻逺國儲珍於是乃有蒭)
(豢腯牲麋麛豹胎飛鳬棲鷩養之以時審其齊和適其/辛酸芳以姜椒拂以桂蘭㑹稽之菰冀野之梁珍羞雜)
(遝灼爍芳香此/滋味之麗也補)五味八珍(傳𤣥七/謨見上)五黄千品(七謨/詳下)珍怪
之食(公羊傳云天子誅邾婁顔而立叔術顔夫人者嫗/盈女也國色也其言曰有能為我殺殺顔者吾為)
(其妻叔術為之殺殺顔者而以為妻有子焉謂之盱夏/父者其所為有于顔者也盱㓜而皆愛之食必坐二子)
(于其側而食之有珍怪/之食盱必先取足焉補)珍竒食物(東觀漢記云岑彭引/兵還屯津鄉當江南)
(荆陽喉咽喻告諸蠻夷諸蠻夷相率遣使/貢獻于是江南之珍竒食物始流通焉補)六珍之饌(應/劭)
(百官表注云少府屬官有大官/掌王饔六珍之饌百味之羞)百味之羞(見/上)百品之物
(周禮云内饔掌王及后世子膳羞之割烹煎和之事辨/體名肉物辨百品味之物鄭𤣥注曰百品味庶羞之屬)
(言百舉/成數補)爽口食(應吉甫論云芍藥/之美爽口之食)􁌧馬啖(風俗通云俗/説􁌧馬啖賔)
(客宴食已闕主意未盡欲復飲酒餘無施便出脯鱔椒/薑鹽豉言其速疾如􁌧馬之傳命補案􁌧本作􁌧音顛)
(今之戴/星馬附)六食(周禮云食醫掌和王之六食六/飲六膳百羞百醬八珍之齊)百羞(見/上)玉
食(陸機七徵云竒膳玉食窮滋致豐簡犧羽族考牲毛/宗俯出沉鮪仰落歸鴻剖柔胎於孕豹宰潜肝乎豢)
(龍拾朝陽之遺卵納丹穴之飛鳯神宰竒稔嘉禾之穗/含滋發馨素頴玉鋭灼若皓雪之頽𤣥雲皎若明珠之)
(積緇匱素蟣踊而瀺灂滋芬溢而相徽味雖濃而弗爽/氣既惠而復竒介景福於眉壽裕温克乎齊聖子能饗)
(之乎/補)玉饌(左思呉都賦云競其區宇則并/疆兼巷矜其宴居則珠服玉饌)珍膳(楊子法/言詳下)
珍肴(辛延壽羽林郎歌云不意金吾子娉/婷至我廬就我求珍肴金盤鱠鯉魚)蕙肴(楚辭云/蕙肴蒸)
(兮蘭藉奠桂酒兮椒漿易案蕙肴以蕙草蒸/肉也藉所以藉飯食也  曰藉用白茅補)蘭肴(邊讓/章華)
(臺賦曰蘭肴山/積椒酒淵流)如蟻(揚子法言云或曰食如蟻衣如華/朱輪駟馬金朱煌煌無已泰乎曰)
(由其徳舜禹受天下不為太不由其/徳五兩之綸半綸之銅亦泰矣補)𤣥山之粱不周之
稻(崔駰/七依)陽山之穄九期之禾(劉劭/七華)會稽之菰冀野之粱
(張衡七/辨見上)新城之秔雍邱之粱(桓麟七説新城之秔雍邱/之粱重穋代熟既滑且香)
孟冬香秔上秋膏粱(傅巽七誨云孟冬香秔上秋/膏梁彫胡𤓰子流澤芬芳)御宿
青穄(王粲七釋云乃有四/旅游梁御宿青穄)河内青稻(袁子云河内青稻/新城芳税彫胡細)
(弱游粱/精美)芳秔彫胡(孔煒/七引)芳菰精粺(曹植七啓云芳菰/精粺霜蓄露葵)江
東鮑鮉隴西牛羊(揚雄蜀都/賦見前)大宛之犧三江之魚(徐幹/七喻)
(云大宛之犧三江之魚/雲鶬水鵠熊蹯豹胎)洞庭之鮒灌水之鰩(崔駰七依/云洞庭之)
(鮒灌水之鰩滋以陽樸/之薑䔩以壽木之華)鴻淵巨鯉(傳巽七誨云乃有廣/河濳魴鴻淵巨鯉)
丹穴飛凰(陸機七/徵見上)丹穴之雛(張協七命云丹穴之雛𤣥/豹之胎燀以秋橙酟以春)
(梅案燀昌善/切酟音添)靈淵之龜(又云靈淵之龜菜黄之鮐/案鮐待來切海魚也附)雲鶬
水鵠(徐幹七/喻見上)晨鳬宿鷃(王粲七釋云黿羮/􁍏臛晨鳬宿鷃)丹山鳯丸(吕/氏)
(春秋曰肉之美者猩猩之唇貛貛之炙雋觾之翠述蕩/之掔旄象之約流沙之西丹山之南有鳯之丸沃民所)
(食補案注云丸古卵字也流沙沙自流行故曰流沙在/燉煌西八百里丹山在南方丹澤之山也二處之表有)
(鳯皇之卵所食食鳯卵/也沃之國在西方附)粤澤龍胎(崔駰七依云丹山/鳯卵粤澤龍胎)霜
熊之掌(王粲/七釋)秋熊柔蹯(孔煒七引龍脅之肪鳯趾之䈥/麕髓鹿腸鵠告麒䏖秋熊柔蹯)
(文豹􁀙胎補案/腦音塕肥也附)䴏髀猩脣(張協七命云封熊之蹯翰音/之跖䴏髀猩脣髦殘象白)
豹胎黿腸(曹植樂府云魴腴/羆掌豹胎黿腸)𤣥熊素膚肥豢醲肌(同/上)龍
脅之肪鳯趾之筋(孔煒七/引見前)豹胎熊蹯飛鷃伏鶉(傳巽/七誨)犓
牛之腴肥狗之和(枚乘七發云犓牛之腴菜以筍蒲肥/狗之和冒以山膚楚苗之食安胡之)
(飯摶之不解一啜而散於是伊尹煎熬易牙調和熊蹯/之臑勺藥之醬秋黄之蘇白露之茹蘭英之酒酌以滌)
(口山梁之飡豢豹之首小飲大歠如湯沃雪/此亦天下之至美也太子能起甞之乎補)楚苗之食
安胡之飯　蘭英之酒山梁之飱　秋黄之蘇白露之
茹　熊蹯之臑芍藥之醬(並見/上)三牲之供鯉魮之膾(桓/麟)
(七/説)襄陽黄梨閩山朱橘(傅巽/七誨)木酪昌葅鬯酒蘇漿(崔駰/七依)
(云木酪昌葅鬯酒蘇漿成/湯不及見桓公所未嘗)雞寒狗熱(崔駰博徒論云牛/臛羊膾炙鴈煮鳬)
(雞寒狗熱/重案滿盈)黿羮􁍏臛(王粲七/釋見前)膾鯉炰鱉(曹植名都篇膾/鯉臇胎鰕炰鱉)
(炙熊/蹯補)臑鱉膾腥(鹽鐵論云今民間酒食殽旅重疊燔炙/滿案臑鱉膾腥麑卵鶉鷃橙抅鮐鱧醢)
(醯衆物/雜味補)蒸豚炰鱉(袁子云蒸豚炮/鱉烹鶉炙鴈)寒鵠􁍏鴈(又云遼東/細粒寒鵠)
(􁍏/雁)炙鴰蒸鳬(楚辭云觧􁍏甘雞和楚酪只醢豚苦狗膾/苴蓴只呉酸蒿蔞不沾薄只魂兮歸徠恣)
(所擇只炙鴰烝鳬煔鶉􁍚只煎鯖臛雀遽爽存只魂乎/歸徠麗以先只補案王逸注云煔爚也言復炙鶬鴰烝)
(鳬鴈煔爚鶉鷃􁍚列/衆味無所不具也附)醢豚苦狗(見上案注云乃以肉醬/㗖烝豚以膽和醬㗖狗)
(雜用膾炙切蘘荷以/為香備衆味也補)餁鵠煎魚(崔駰博徒論云適逢長/史撫綏下車蒸羔炰鱉)
(餁鵠煎魚但到/酒罏不醉無歸)膾珠崖之麋鱉臛東海之遊黿(傅𤣥/七謨)割
柔胎於孕豹宰潜肝乎豢龍(陸機七/徴見上)臠麒麟之麛(劉劭/七華)
(云煮丹穴之卵炰南海之􁍏烹文豹之/胎臠麒麟之麛  案麛音迷鹿子也附)爚鳯凰之胎(傳/𤣥)
(七謨云爚鳯凰之胎煿飛龍之肝/五黄千品桂蠧熊蹯不可勝原)寒芳蓮之巢龜膾西
海之飛鱗(曹植/七啓)煎雋陵之縹翠烝䓗嶺之碧雞(劉劭/七華)伊
尹煎熬易牙調和(枚乘七/發見上)𤣥冥適鹹蓐収調辛(曹植七/啓云糅)
(以方酸甘和既醇𤣥/冥適醎蓐収調辛)合以水火之齊和以五味之芳(桓/麟)
(七/説)五味異和(禮記云五味異和鄭𤣥/注曰謂香臭與酸苦)百品異方(曹植樂/府口厭)
(常珍乃購麟鳯熊蹯豹胎百品/異方蕙肴蘭藉五味雜香補)五味相濟百變雜調(杜/預)
(七/規)調齊和之適窮甘酸之變(淮南子云煎熬燔炙調齊/和之適以窮荆呉甘酸之)
(變/)糅以丹橘(杜預七規云庶羞既異五味/代臻糅以丹橘雜以芳鱗)芳以薑椒(張/衡)
(七辨云審其齊和適其辛/酸芳以薑椒拂以桂蘭)調以滑甘(禮記云凡和春多/酸夏多苦秋多辛)
(冬多醎調以滑甘注云/多其時味以養氣也)酤以醯醢和以蜜飴(劉梁七舉/云芻豢既)
(陳異饌並羞勺藥之調煎炙/蒸臑酤以醯醢和以蜜飴)醝以大夏之鹽酢以越裳
之梅(崔駰/七依)酸醎調適齊和有方(潘尼釣賦云西戎之䔉/南夷之薑酸醎調適齊)
(和有方案/䔉今作蒜)醎酸得適和味應宜(杜預七規云飛刀覆切/解髮雜疊醎酸得適和)
(味應/宜)貢飛禽之鮮(杜預七規云農父進菰梁之/精粺虞官貢飛禽之羣鮮)投犀象
之器(杜預七規云伊尹爨以五熟/之鼎易牙投以犀象之器)味重九沸和兼芍藥
(張協七命伊公㸑鼎庖子揮刀味重九沸和兼芍藥晨/鳬露鵠霜鷃黄雀貟按星亂方丈華錯補案貟按方丈)
(食器/也附)九沸三變其味乃和(劉劭七華云厥齊不同各有/攸宜九沸三變其味乃和)
滋味既殊遺芳射越(曹植七啓云紫蘭丹桂施和必節/滋味既殊遺芳射越案射越言及)
(逺也/補)馨香播越氣干青雲(杜預七規云芬糧雪累班臠/錦文馨香播越氣干青雲)
齊地殊芳越俗通神(孔煒七引云伊尹奏饌易牙/調辛齊地殊芳越俗通神)八珍
代羞六飯迭舉(潘尼/詩)芻豢既陳異饌並羞(劉梁七/舉見上)肴有
多品羞以珍名(王粲七釋云肴有多品羞以珍名脯鮪/桂蠧玉屑瓊晶鱉寒鮑熱異和殊馨)
芳甘百品並仰累重(傅毅七檄云芳丼百品並仰/累重殊珍異味厥和不同)嘉㫖
雜遝豐實左右(徐幹齊都賦云烝豕臑羔炰鼈膾鯉嘉/㫖雜遝豐實左右前徹後著惡可勝數)
圓案星亂方丈華錯(張協七/命見上)爾酒既滑爾肴既脯(詩云/爾酒)
(既滑爾肴既脯公/尸燕飲福禄來凝)有酒如川有肴如岑(應瑗新詩云有/酒流如川有肴)
(積如/岑)嵩髙石室有自然飲食(嵩髙山記云山下岩中/有一石室有自然飲食)海
内金臺有百味之食(幽明録/詳下)廬山酒饌(祖台之志怪云/建康小吏曹著)
(見廬山夫人夫人為設酒饌有甖鏤刻/竒飾異形非人所名盤中亦無俗餚)新安羮飯(幽明/録云)
(河南趙良與其鄉人諸生到長安界遇霖雨糧乏相謂/曰正爾當飢乃得食耶應時美飯備在前兩人驚愕不)
(敢食聞有人聲曰但食無嫌也明早兩人曰安/復得美食邪即復在前遂至長安無他禍福補)神力守
䕶(幽明録云海中有金臺出水百丈結構巧麗窮盡神/工臺内有金機彫文備制上有百味之食四方神力)
(嘗立守䕶有一通仙人來欲/丼膳四神排撃延而退補)三鳥取食(山海經云三危/之山三青鳥居)
(之是山也廣員百里注云三青鳥主為/西王母取食者别自棲息于此山也補)飲六醴食五芝
(馬衍賦云飲六醴之/清液食五芝之茂英)食鳯卵飲甘露(博物志云軒轅之/國民食鳯卵飲丼)
(露/)瓀珉膏(王子年拾遺云燕昭王即位三年廣延國來/獻善舞者二人一名旋姢一名提嫫並玉質)
(凝膚體輕氣馥綽約而窈窕絶古或行無踪影或積年/不飢昭王處以單綃華幄飲以瓀珉之膏飴以丹泉之)
(粟/補)丹泉粟(見/上)
　
　
　
　
　
　
　
　
　
　
　北堂書鈔卷一百四十二
欽定四庫全書
　北堂書鈔卷一百四十三
　　　　　　　　　　　唐　虞世南　撰
　　　　　　　　　　　明　陳禹謨　補註
　酒食部
　　總篇二
王者日食(白虎通云王者所以日食者何明有四方之/物食四時之功也四方不平四時不順有徹)
(膳之法焉所以鳴至尊著法戒也王平居中央制御四/方平旦食少陽之始也晝食太陽之始也晡食少隂之)
(始也暮食太隂之始也諸侯三/飯卿大夫再飯尊卑之差也補)王鼎十二(周禮膳夫職/云王日一舉)
(鼎十有二物皆有俎王案鄭注云殺牲盛饌曰舉王日/一舉以朝食也后與  同庖鼎十有二牢鼎九陪鼎三)
(物謂牢鼎之/實亦九俎補)膳日雙雞(左傳云公/膳日雙雞)食用六穀(周禮膳夫/職云凡王)
(之饋食用六穀膳用六牲飲用六清羞用百二十品珍/用八物醬用百有二十罋補案鄭司農云六穀稌黍稷)
(梁麥苽苽/彫胡也附)珍用八物(見上豚鄭𤣥注曰珍謂淳熬淳/母炮  炮牂擣珍漬熬肝䁝也)膳
用六牲(見上羊鄭注曰六牲/馬牛  豕犬雞也)飲用六清(見上水鄭注曰/六清  漿醴䣼)
(醫/酏)庖人共六獸六禽(周禮庖人掌共六獸六禽辨其名/物鄭司農曰六獸糜鹿熊麕野豕)
(兔六禽鴈鶉鷃雉鳩鴿𤣥謂獸人冬獻狼夏獻糜又内/則無熊則六獸當有狼而熊不屬六禽於禽獸及六摯)
(宜為羔豚犢麛雉雁凡鳥獸未孕曰/禽司馬職曰大獸公之小禽私之補)食醫和六食六膳
(周禮食醫掌和王之六食六/飲六膳百羞百醬八珍之齊)膳夫掌食(周禮膳夫掌王/之食飲膳羞以)
(養王及后世子滋案鄭注云食飯也飲酒漿也/膳牲肉也羞有  味者凡養之具大畧有四補)宰人上
食(莊子云趙文王好劍莊子説之王乃牽而上殿宰人/上食王三環之注云聞義而愧繞饌三周不能坐食)
(也/補)大官供食(蔡質漢官儀云尚書郎直入臺大/官供食五日一美食下太子一等)凌人共
氷(周禮凌人祭祀共氷鑑賔客共氷鄭注曰不以鑑往/嫌使停膳羞孔䟽云氷若有鑑則氷不銷釋食得停)
(久/)嘗據一饋而七十起(鬻子云禹嘗據一饋而七/十起日中而不暇飽食)四方
不順有徹膳焉(白虎通/見上)春食羊夏食菽(蔡邕月/令論)孟夏以
彘食麥(月令云孟夏之月天子乃以彘嘗麥先薦寢廟/注曰麥之新氣尤盛以彘食之散其熱也補)
食齊視春時羮齊視夏時醬齊視秋時飲齊視冬時(禮/記)
(注曰飯宜温羮宜/熱醬宜凉飲宜寒)春宜羔豚夏宜腒鱐秋宜犢麛冬宜
鮮羽(禮記云春宜羔豚膳膏薌夏宜腒鱐膳膏臊秋宜/犢麛膳膏腥冬宜鮮羽膳膏羶注牛膏薌犬膏臊)
(雞膏腥羊膏羶如春食羔豚則煎/之以牛膏故云膳膏薌也餘倣此)冬獻狼夏獻麋(周禮/庖人)
(鄭注/見上)牛宜稌羊宜黍豕宜稷犬宜粱(又云食醫掌王之/六食案禮記牛宜)
(稌羊宜黍豕宜稷犬宜粱鴈宜/麥魚宜苽注曰言氣味相成也)和用醯獸用梅(禮記注/云畜與)
(家物自相和亦野/物自相和也補)脂用蔥膏用薤(禮記注云脂肥凝/者釋者曰膏補)鱠
春用葱秋用芥　豚春用韮秋用蓼　肉曰脫之魚曰
作之　狗去腎豚去腦　魚去乙鱉去醜　牛夜鳴則
庮羊冷毛而毳羶　豕望視而交睫腥馬黑脊而般臂
漏(上並/禮記)舒鴈翠鵠鴞胖舒鳬翠(禮記注曰舒雁鵝/也翠尾肉也補)雞肝
鴈腎鴞奥鹿胃(禮記注云/奥脾肶也)牲孕弗食(禮記云天子牲孕/不食祭帝弗用也)
不食雛鱉(禮記注為/不利人也)膾炙處外醯醬處内(禮記注膾炙/異饌故在殽)
(胾之外醯醬食之/主故在殽胾之内)食無强厚(吕氏春秋/見前篇)不宜露食(曹毗/杜蘭)
(香傳云蘭香戒張/碩曰不宜露頭食)節飲食(周易曰山下有雷頥君/子以慎言語節飲食)毋咤
食(禮/記)食有樂(白虎通云王者食所以有樂何/樂食天下之太平富積之饒也)食無魚(史/記)
(馮驩聞孟嘗君好客躡屩而見之孟嘗君置傳舍十日/馮驩彈劍而謌曰長鋏歸來兮食無魚孟嘗君遷之幸)
(舎/補)每食擊鐘(左傳曰左師/每食擊鐘)飲食必鼓(吕氏春秋云有娀/氏有三佚女為之)
(九成之臺飲/食必以鼓)王齊三舉(周禮膳夫職云王齊日三/舉鄭司農曰齊必變食)王齊
食玉(周禮玉府職云王齊則共食玉鄭𤣥云玉是陽精/之純者食之以禦水氣鄭司農云王齊當食玉屑)
(補/)君子以飲食宴樂(易曰雲上于天需/君子以飲食宴樂)貧者不以酒肉
為禮(晉書皇甫謐傳云城陽太守梁柳謐從姑子也當/之官人勸謐餞之謐曰栁為布衣時過我吾送迎)
(不出門食不過鹽菜貧者不以酒肉為禮今作郡而送/之是貴城陽太守而賤梁桞豈中古人之道是非吾心)
(所安/也補)惟辟玉食(尚/書)自求口實(周/易)饔饍(説文云熟肉曰饔/具食曰膳當作膳)
(補案周禮有内饔/外饔膳夫之職附)噬嗑(易曰頥中有/物曰噬嗑)需于酒食(又云需/于酒食)
(貞/吉)困于酒食(又云困于酒食朱/紱方來利用享祀)民之質矣日用飲食(詩/注)
(曰質成也箋云成平也民事/平以禮飲食相燕樂而已補)民之失徳乾餱以諐(詩箋/云失)
(徳謂見謗訕也民尚以乾餱之食穫諐過於人/况天子之饌反可以恨兄弟乎故不當逺之補)三世長
者知飲食(魏文帝詔朝臣三世長者知飲食/言被服飲食難曉非長者不别也)伊尹説湯
以至味(吕氏春/秋見前)堯王天下糲粱之食(韓子云堯之王天/下也糲粢之食藜)
(藿之羮雖監門之/養不厭於此矣)晏子相齊脫粟之食(晏子云晏子相/齊衣十升之布)
(脫粟之食五卵苔菜而已左右以告公公為之封邑使/田無宇致臺與無鹽晏子對曰昔吾先君太公受之營)
(丘為地五百里為世國長自太公至於公之身有數十/公矣茍能説其君以取邑不至公之身趣齊摶以求升)
(土不得容足而寓焉嬰聞之臣有徳益禄無徳退祿惡/有不肖父為不肖子為封邑以敗其君之政者乎遂不)
(受/補)文公食不重肉(尹文子云晉國尚奢文公以儉矯之/衣不重帛食不重肉無㡬國人皆粗)
(布之衣脱粟之餕附/案熟食謂之餕饔)叔敖枯魚之膳(韓子云孫叔敖相/楚糲飯菜羮枯魚)
(之/膳)孔子七日不食(家語曰孔子厄於陳蔡從者七日不/食子貢以所齎貨竊犯圍而出告糴)
(於野人得米/一石焉補)子思二旬九食(説苑云子思居於衛/緼袍無裏二旬九食)蔬食
茹菜兄弟怡怡(東觀漢記云趙孝字長平建武初天下/新定穀食貴孝得榖炊將熟時弟他出)
(至莫始回孝待之同飯雖蔬食茹菜兄弟怡怡案後漢/書云天下亂人相食孝弟禮為賊所得孝聞之即自縳)
(詣賊曰禮久餓羸痩不如/孝肥賊大驚並放之附)三弋五卵(晏子曰晏子相景/公食脱粟之食炙)
(三弋五卵苔菜耳矣公聞之徃燕焉睹晏子之食也公/曰嘻夫子之家如此其貧乎而寡人不知寡人之罪也)
(晏子對曰以世之不足也免粟之食飽士之一乞也炙/三弋士之二乞也五卵士之三乞也嬰無倍人之行而)
(有參士之食君之賜厚矣/嬰之家不貧再拜而謝補)多鹽少豉(束晳近/遊賦)不食糟糠
食必梁肉(墨子曰人不衣短褐不食糟糠飲食不美面/目顔色不足視衣服不美身體從容不足觀)
(也是以食必粱/肉衣必文繡補)何曽日食萬錢(晉書何曾日食萬/錢猶曰無下箸處)庾業
膳必方丈(沈約宋書宗慤傳鄉人庾業家甚富豪毎待/賔客膳必方丈而慤至設以菜葅粟飰謂客)
(曰宗軍人慣噉麤食慤致飽而去後業為慤/長史帶梁郡慤待之甚厚不以前事為嫌補)王珣果炙
畢僃(續晉陽秋云王珣當之呉郡就汰公道入宿汰公/設豆藿糜汰公自噉一大甌珣强進半甌須臾珣)
(設精饌果炙畢僃/汰公都無所噉補)𢎞微滋味豐美(謝𢎞微集云𢎞微居/身清約器服不華而)
(飲食滋味/盡其豐美)飲如犢(風俗通云俗説飲如犢人/飲酒無量如犢之多也)食若壑(曹/植)
(與呉季重書云當斯之時願舉太山以為肉傾東海以/為酒食若填巨壑飲若灌漏巵其樂固難量豈非大丈)
(夫之樂/哉補)亷頗噉肉百斤(束晳發蒙記云亷頗/既老日噉肉百斤)兒直一飯
五升(鍾離意别傳云瑕丘男子直勇悍/有力三日一飯十斤肉飯米五升)何祇大能飲食
(益部耆舊傳云何祇家貧為人寛厚通濟體/甚壯大能飲食好聲色不治節儉時人少之)典韋飲噉
兼人(魏志云典韋性忠至謹重好酒食飲噉兼人每賜/食於前大飲長歠左右相屬數人益乃供太祖壯)
(之/補)食兼十人一鄉為儉(博物志云魏明帝時京邑有一/人食噉兼十人遂肥不能動其)
(父嘗為逺方長吏送彼往縣令/傳食之一二年間一鄉為儉)食斛餘米家至罄貧(齊/諧)
(記云江夏安陸縣隆安之初有一姓郭名坦者兄弟三/人其大兒忽得時行病病後遂大能食一日食斛餘米)
(其家供給五年乃至罄貧語之曰汝當自覔食後至一家兩/門前己得筥飯又從後門乞其人問之答曰實不知君有)
(門腹大飢不可忍後門有三畦韭一畦蒜因噉兩畦便/大悶極卧地須臾大吐吐一物似龍出地漸大主人持)
(飯出腹不能食遂撮飯著向所出/吐物上即消成水病遂得差補)獨食何丼(應璩新詩/云豐隆窮)
(美味獨食/有何丼)美食思親(説苑云魯有儉者煮甂中之食食/而美以遺孔子孔子受之如受犬)
(馬之遺弟子曰先生何為受之喜如此曰非/以煮甂瓦之薄也食之美故念吾親也附)梁鴻不與
人同食(東觀漢記云梁鴻少孤以童㓜詣大學受/業治禮詩春秋常獨坐止不與人同食補)麗姬
與王食芻豢(莊子云麗姬之與/王同匡床食芻豢)太子荆軻同案而食(燕/丹)
(子云太子常與荆軻/同案而食同床而寢)反役與之禮食(左傳云晉侯之弟/楊干亂行于曲梁)
(魏絳戮其僕晉侯以魏絳為能/以刑佐民矣反役與之禮食)拜官輿飾供饌(世説云/過江初)
(拜官輿飾供饌羊曼拜丹陽尹客來蚤者並得佳設日/晏漸罄不復及精隨客早晩不問貴賤羊固拜臨海竟)
(日皆美供雖晩至亦獲盛饌時論/以固之豐華不如曼之真率補)衛公戒食日旰不召
(左傳云衛獻公戒孫文子寗惠子食皆服而朝日旰不/召而射鴻于囿二子從之不釋皮冠而與之言二子怒)
(文子如/戚補)魏子召之皆置三歎(左傳云魏獻子為政梗陽/人有獄魏戊不能斷以獄)
(上其大宗賂以女樂獻子將受之魏戊謂閻沒女寛曰/王以不賄聞于諸侯若受梗陽人賄莫甚焉吾子必諌)
(皆許諾退朝待于庭饋入召之比置三歎既食使坐獻/子曰惟食忘憂吾子置食之間三歎何也同辭而對曰)
(或賜二小人酒不夕食餽之/始至恐其不足是以歎補)魯公稽首以受(公羊傳云/魯昭公走)
(之齊齊侯使髙子執簞食與四脡脯國子執壺漿曰吾/寡君聞君在外餕饔未就敢致糗于從者昭公再拜稽)
(首以衽/受補)石君俯伏而食(漢書萬石君奮傳云上時賜食/於家必稽首俯伏而食如在上)
(前/)大胾無櫡條侯心不平(史記云景帝召條侯周亞夫/賜食獨置大胾無切肉又不)
(置箸條侯心不平顧謂尚席取箸景帝視而笑曰此非/不足君所乎補案輿服雜事云尚席掌武帳帷幔也櫡)
(音筯漢書作箸孟康曰設胾無箸者/此非不足滿於君所乎嫌恨之附)菜葅粟飰宗慤飽
而去(沈約宋/書見前)少施曰敢傷吾子(禮記云孔子曰吾食於/少施氏而飽少施氏食)
(我以禮吾祭作而辭曰/蔬食也何敢以傷吾子)子夏曰不為公費(韓詩外傳云/子夏過曾子)
(食之子夏曰/不為公費乎)黔敖於路待餓者(禮記曰齊大飢黔敖為/食於路以待餓者而食)
(之有餓者蒙袂輯屦貿貿然來黔敖左奉食右執飲曰/嗟來食揚其目而視之曰予惟不食嗟來之食以至於)
(斯也從而謝焉終不食而死曽子聞之/曰微與其嗟也可去其謝也可食補)呉起至暮待故
人(韓子云呉起出遇故人而止之食故人曰諾今返而/御呉子以待公而食故人至暮不來起不食待之明)
(日蚤令人求故人故/人來方與之食補)茅容草蔬同飯(謝承後漢書云茅/容避雨樹下危坐)
(愈恭郭林宗見而竒之因請宿寓旦日容殺鷄為饌林/宗謂為已設既而共其母自以艸蔬與客同飯林宗起)
(拜之曰卿賢乎哉因/勸令學卒以成徳補)陸納止設茶果(晉書詳/下茶篇)韓信從人
寄食(史記云准隂侯韓信始為布衣時貧無行不得推/擇為吏又不能治生啇賈常從人寄食飲人多厭)
(之者常數從其下鄉南昌亭長寄食數月亭長妻患之/乃晨炊蓐食食時信往不為具食信亦知其意怒竟絶)
(去/補)買臣寄居飲食(漢書朱買臣傳云初買臣免待詔常/從會稽守邸者寄居飯食拜為太守)
(買臣衣故衣懐其印綬歩歸郡邸直上計時㑹稽吏方/相與羣飲不視買臣買臣入室中守邸與共食食且飽)
(少見其綬守邸怪之前引其綬視其印㑹稽太守章也/守邸驚出語上計掾吏皆醉大呼曰妄誕耳守邸曰試)
(來視之其故人素輕買臣者入視之還走疾呼曰實然/坐中驚駭白守丞相推排陳列中庭拜謁買臣徐出户)
(有頃長安廐吏乘駟馬車/來迎買臣遂乘傳去補)襄子方食有憂(吕氏春秋曰/趙襄子攻翟)
(勝老人中人使使者來謁之襄子方食摶飯有憂色左/右曰一朝而兩城下此人之所以喜也今君有憂色何)
(襄子曰江河之大也不過三日飄風暴雨日中不須臾/今趙氏之徳行無所於積一朝而兩城下亡其及我乎)
(孔子聞之曰趙氏其昌乎夫憂所以為昌也而喜/所以為亡也勝非其難者也持之其難者也補)竇嬰
病痱不食(漢書云有司劾竇嬰矯先帝詔旨罪當棄市/五年十月悉論灌夫支屬嬰良久迺聞有劾)
(即陽病痱不食欲死補/案痱風病也音肥附)叔肸織屨而食(穀梁傳云公弟/叔肸卒其曰公)
(弟叔肸賢之也其賢之何也宣弑而非之也非之則胡/為不去也曰兄弟也何去而之與之財則曰我足矣織)
(屨而食終身不食宣公之食君子/以是為通恩也以取貴乎春秋補)石奮對案不食(漢書/萬石)
(君石奮孝景季年萬石君以上大夫禄歸老于家以歲/時為朝臣過宫門闕必下車趨見路馬必軾焉子孫為)
(小吏來歸謁萬石君必朝服見之不名子孫有過失不/誚讓為便坐對案不食然後諸子相責因長老肉袒固)
(謝罪改之/廼許補)景公請進煖食(晏子云晏子侍于景公朝寒/公曰請進煖食對曰嬰非君)
(奉也/敢辭)桓瑊就兄索食(俗説云桓大司馬弟瑊性能噉食/兼數人桓每晏之設必倍豐瑊食)
(竟復就/兄索食)懷其餘肉(史記云東方朔待詔賜之飯食/頃悉懷其餘肉持去衣盡汙)併食
一器(燕書云孫鳯隱昌黎毎倂食茹/于一器久之蛆臭然後乃食)賜食必飽(漢書云/成帝元)
(延四年中山王入朝/每賜食必飽而出)設饌十起(江表傳云南陽樊伷為/武昌部從事誘導諸夷)
(叛屬劉備孫權召問潘濬濬曰以五千兵往成擒矣權/曰卿何以輕之濬曰伷昔為州人設饌比至日中食不)
(可得而十餘自起此亦侏儒觀一節之/騐權即遣將五千兵往果平武昌補)客舎飲食(四王/遺事)
(云惠帝還洛陽道間中于客舎作飲食/官人有持升餘秔米飯者以供至尊)官屬遮食(東觀/漢記)
(云光武至饒陽官屬皆乏食光武乃自稱邯鄲使者入/傳舍傳吏方進食從者飢爭奪之傳吏疑其偽乃椎鼓)
(數十通紿言邯鄲將軍至官屬皆失色光武升車欲馳/既而懼不免徐還坐曰請邯鄲將軍入久乃駕去補)
庶人勠力勞役飢即食(白虎通云食力無數庶人職在/耕桑勠力勞役飢即食飽即作)
(故無數大案禮器云天子一食/諸侯再  夫士三食力無數附)無能無求食而遨遊(莊/子)
(云巧者勞而智者憂無能而無所/求飽食而遨遊汎若不係之舟)民冬不火食(桓譚新/論云太)
(原郡民以隆冬不火食五/日雖有疾病不敢觸犯)太原人清明寒食(又云太原/咸奉介君)
(之靈至三月清/明斷火寒食)周舉使炊食(汝南先賢傳云周舉為并/州刺史太原舊俗以介子)
(推燒死至其亡時民為絶火食老小不堪歲多死者舉/乃作弔書置子推廟中説民不宜寒食因勸使炊食如)
(故/補)石勒復寒食(趙書云石勒時斷寒食忽暴風霹雷雨/雹大者如彈丸平地水深三尺勒大驚)
(復令民寒/食如故)饌啓(梁劉孝威謝東宫賜净饌啓曰糜獻牛/牧飯出龍宫千品甘露之食百花珍藥)
(之果微物多幸叨奉曲恩/性命可捐殊私難答補)食箴(徐處食箴云民之初生/有生有食資生順性甘)
(是黍稷炎皇俶載后棄茂殖三榖既/翳五味亦宜潔㸑豐盛滋芬腴美)五味所傷(黄帝内/經云多)
(食醎則脈凝血而變色多食苦則皮槁而毛拔多食辛/則筋急而爪枮多食酸則肉胝䐢而唇掲多食甘則骨)
(痛而髮落此五味/之所傷也續補)五味所合(内經云心欲苦肺欲辛肝/欲酸脾欲甘腎欲醎此五)
(味之所合/也續補)五味所宜(内經云肝色青宜食甘粳米牛肉/棗葵皆甘心色赤宜食酸小豆大)
(肉李韭皆酸肺色白宜食苦麥羊肉杏薤皆苦脾色黄/宜食醎大豆豕肉栗藿皆醎腎色黑宜食辛黄黍雞肉)
(桃葱皆辛辛散酸収甘緩苦堅/醎耎此五味之所宜也續補)五榖為養(粳米小豆麥/大豆黄黍)
五果為助(桃李杏/栗棗)五畜為益(牛羊豕/犬雞)五菜為充(葵藿薤/蔥韭以)
(上並内經詳/見前續補)
　
　
　北堂書鈔卷一百四十三
欽定四庫全書
　北堂書鈔卷一百四十四
　　　　　　　　　　　唐　虞世南　撰
　　　　　　　　　　　明　陳禹謨　補註
　酒食部
　　飯篇二　　　飱篇三　　　羮篇四
　　臛篇五　　　飲篇六　　　漿篇七
　　茶篇八　　　糜篇九　　　粥篇十
　　糝篇十一　　􁣐篇十二　　餅篇十三
　　黍篇十四
　　　飯篇二
烝穀為飯(周書曰黄帝/始烝榖為飯)粒各自分(釋名云饙分也衆粒/各自分也案饙音分)
(半烝飯/也附)舉之以火成熟為飯(論衡云穀之始熟曰粟舂之/于臼簸去其糠烝于釡甑舉)
(之以火成熟為/飯乃甘可食也)六穀飯(周禮膳夫掌王/之飯食用六穀)九穀飯(漢舊儀云/齊則陳九)
(穀/飯)彫胡(宋玉諷賦云主人之女為臣炊彫胡之飯烹露葵/之羮來勸臣食  案西京雜記云菰之有米者長)
(安人謂為彫胡又云㑹稽人顧翺少失父事母至孝母好/食彫胡飯常帥子女躬自採擷還家導水鑿川自種供養)
(每有贏儲家亦近太湖湖中後自生彫胡無復餘/草蟲鳥不敢至焉遂得以為養郡縣表其閭舍補)菰粱(劉/梁)
(七舉云菰梁之飯入口叢/流送以熊蹯咽以豹胎)蓂莢(劉公幹清慮賦云虞氏之/㸑火珠之甑炊嘉禾之米)
(和蓂莢/之飯)紅麪(潘尼釣賦云紅麪之飯精以/菰粱五味道洽餘氣芬芳)折秔(魏畧云太/祖請同列)
(嘲王朗曰不能效君昔在㑹稽折秔米飯也朗嘆曰宜適/實難值如朗昔者未可折而折明公今日可折乃不折也)
(補/)脱粟(晏子見前食案漢書曰公孫/𢎞為丞相  一肉脱粟之飯)粉粱(傅毅七激云鳧/鴿之羮粉梁之)
(飯/)糲粢(韓子/見前)麤飯(謝承後漢書云司馬/苞為太尉常食麤飯)乾飯(謝承後漢書/云胡劭為淮)
(南太守使鈴下閣/外炊暴作乾飯)麥飯(後漢書曰王郎起光武自薊東南/馳晨夜草舍至饒陽蕪蔞亭時天)
(寒洌衆皆飢疲馮異上豆粥明旦光武謂諸將曰昨得公/孫豆粥飢寒俱解及至南宫遇大風雨光武引車入道傍)
(空舍異抱薪鄧禹爇火光武對灶燎衣異復進麥飯兎肩因/復渡虖沱河至信都使異别收河間兵還拜偏將軍從破王)
(郎封應/侯補)豆飯(應璩新詩云竈下炊/牛矢甑中共豆飱)椹飯(呉書云袁術在夀春/百姓飢窮以桑椹)
(蝗虫為乾飯下案術既為雷薄等所拒還至江亭去夀春密/八十里問厨  尚有麥屑三十斛時盛署欲得密漿又無)
(坐櫔牀上歎息良久乃大咜曰袁術至/于此乎因頓伏牀下嘔血斗餘而死補)橡飯(孔衍在窮記/曰彭城王送)
(橡飯/十解)糲飯(韓子云孫叔敖相楚棧車牝馬糲飯菜羮枯魚/之膳冬羔裘夏葛衣面有飢色則良大夫也其)
(儉偪下補案詩召旻彼疏斯粺鄭𤣥曰疏/粗糲米米之率糲十粺九糳八待御七附)萁飯(桓麟七説/云香萁為)
(飯雜以稉菰散如/細蚳聚似凝膚補)􁀙麪若霜(傅𤣥七謨云彫胡之粢􁀙以/雍梁香秔九折􁀙麪若霜)
菰糧雪累(杜預七矯云菰糧/雪累班臠錦文)萬鑿百陶(崔駰七/依見前)既滑且
香(桓麟七説云新城之秔雍土之粱重穋/代熟既滑且香粺細麫精芬菲異糧)鮮若朝雪(孫/敏)
(七誘云鏤藍簋丹實以餘/梁鮮若朝雪流曜飛芳)精細如蟻(崔駰七/依見前)釋之叟叟
烝之浮浮(詩云釋之叟叟烝之浮浮傳曰釋淅米也叟/叟聲也浮浮氣也箋云釋之烝之以為酒及)
(簠簋之/實補)散如細蚳聚如凝膚(桓麟七/説見前)含滋發馨(陸機七/徴見前)
流曜飛芳(孫敏七/誘見上)膏液荑柔澗潤流芳(傅𤣥/七謨)濡潤細滑
流澤芬芳(傅選七誨云孟冬香秔上秋膏粱彫胡/菰子丹具東牆濡潤細滑流澤芬芳補)軟滑
膏潤入口流散(王粲七釋云西旅遊梁御宿素粲𤓰州/紅麯參糅相半軟滑膏潤入口流散補)
摶之不解一啜而散(枚乘七/發見前)五里聞香(魏文帝與朝臣/書江表唯長沙)
(有好米作黍/五里聞香)七日不飢(異苑云衛士度其母常誦經㑹/出自齊空中下大鉢香飯滿中)
(母分食齊人皆/七日不飢補)精瓊靡以為粻(楚詞云折瓊枝以為羞/兮精瓊靡以為粻案注)
(云精鑿也靡屑也粻音良糧也詩云乃裹餱糧言我將/行精鑿玉屑持以為糧食飯飲香潔兾以延年壽也補)
屑瑶蘂以為糧(張衡思𤣥賦云屑瑶蕋以/為糧兮㪺白水以為漿)吐飲成蜂(葛/仙)
(翁傳云仙翁與客對食口中吐飯盡成飛/蜂良久乃張口蜂悉飛還入口中成飯補)墮地為螺(晉/書)
(衛瓘傳云初瓘家人炊飯墮地盡化為螺歲餘及禍補/案石崇家稻米飯在地經宿皆化為螺時人以為族滅)
(之應/補)埃墨墮飯取而食之(家語云孔子厄于陳蔡從者/七日不食子貢以所齎貨竊)
(犯圍而出告糴於野人得米一石焉顔回仲由炊之于/壞屋之下有埃墨墮飯中顔回取而食之子貢自井望)
(見之不説以為竊食也入問孔子曰仁人亷士窮改節/乎孔子曰改節即何取于仁亷哉子貢曰若回也其不)
(改節乎子曰然子貢以所飯告孔子子曰吾信回之為/仁久矣雖女有云弗以疑也其或者必有故乎女止吾)
(將問之召顔回曰疇昔余夢見先人豈或啓佑我哉子/炊而進飯吾將祭焉對曰向有埃墨墮飯中欲置之則)
(不潔棄之則可惜回即食之不可祭也孔子曰然乎吾/亦食之顔回出孔子顧謂二三子曰吾之信回非待今)
(日也二三子由/此乃服之補)鼠渉飯中捐而不食(論/衡)私秩粟為漿飯
(韓子云季孫相魯子路為郈令魯以五月起衆為長溝/當此之時子路以其私秩粟為漿飯要作溝者于五父)
(之衢而飡孔子聞之使子貢後覆其飯擊/毀其器曰魯君有民子奚為乃飡之補)車載飯以餉
軍(桓𤣥列傳云桓𤣥/車載飯以餉軍士)為客治飯自食藜藿(淮南子云為客/治飯而自藜藿)
(食名尊/於實也)馮異進笥飯(後漢書/見上)宫人持升飯(四王遺/事見前)裹飯
食子桑(莊子云子輿與子桑友而霖雨十日/子輿曰子桑殆病矣裹飯而往食之)乾飯廪胡
定(先賢行狀云胡定至行絶人縣/令以榖遺之定閉門以絶之)嬰兒之戲以塵為飯
(韓子曰夫嬰兒相與戲也以塵為飯以塗為羮以木為/胾然至日晩必歸饟者塵飯塗羮可以戲而不可食也)
(補/)南箕無舌飯多沙糖(易林大畜之益天女推床不/成文章南箕無舌飯多沙糖)毋
放飯(禮記云毋摶飯/毋放飯毋流歠)毋揚飯(又云毋揚飯/飯黍毋以箸)温飯不酸不
易(六韜云堯王天下滋味重累弗/食温飯煖羮不酸不餒不易補)大餓不在車飯(風俗/通俗)
(説大餓不在車飯謂正/得一車飯不復活也)鬼飯(神異經曰東南有人長七/丈名黄父以鬼為飯以霧)
(露為漿/續補)宿飯(時鏡新書歲暮家家留宿飯至新年則棄/于街衢以為去故取新除貧取富又留此)
(飯須驚蟄雷鳴擲之/屋上令雷聲逺續補)棗飯(孫子楚祀介子推祝/文曰棗飯一盤續補)蜜飯(録/異)
(傳曰袁公路年十八/嘗飯乳食蜜飯續補)
　　　飱篇三
投水解散(釋名云飱散也投/水于中解散也)漿酪水飱(顧和與蔡節度/書云夏侯家漿)
(酪水飱獨/勝宜食)朝服設飱(儀禮云卿致賔/宰夫朝服設飱)晏進糲食(新序云/魏文侯)
(見箕季其牆壞而不築文侯曰何為不築對曰不時其/牆枉而不端問曰何不端曰固然從者食其園之桃箕)
(季禁之少焉日晏進糲餐之食𤓰瓠之羮文侯出其僕/曰君亦無得于箕季矣曩者進食臣竊窺之糲餐之食)
(𤓰瓠之羮文侯曰吾何無得于季也吾一見季而得四/焉其牆壞不築云待時者教我無奪農時也牆枉而不)
(端對曰固然者是教我無侵封疆也從者食園桃箕季/禁之豈愛桃哉是教我下無侵上也食我以糲餐者季)
(豈不能具五味哉教我無多歛/于百姓以省飲食之養也補)盤飱寘璧(左傳云晉公/子重耳及曹)
(曹共公聞其駢脅欲觀其祼浴薄而觀之僖負覊之妻/曰吾觀晉公子之從者皆足以相國若相公子必反其)
(國反其國必得志于諸侯得志于諸侯而誅無禮曹其/首也子盍早自貳焉乃饋盤飱寘璧焉公子受飱反璧)
(補/)壺飱弗食(左傳云晉侯問原守于寺人勃鞮對曰昔/趙衰以壺飱從徑餒而弗食故使處原)
(案杜注云言其亷且仁不忘君也徑猶行也林注云言/趙衰昔者以壺承飯從文公行役雖飢而不敢食補)
壺餐而從(韓子云晉文公出亡箕鄭挈壺飱而從迷而/失道與公相失飢而道泣寢餓而不敢食及)
(文公反國舉兵攻原而抜之文公曰夫輕忍飢餒之患/而必全壺飱是將不以原叛乃舉以為原令大夫渾軒)
(聞而非之曰以不動壺飱之故怙其不以原叛也不亦/無術乎故明主者不恃其不我叛也恃吾不可叛也不)
(恃其不我欺也恃/吾不可欺也補)傳餐而食(漢書云韓信擊趙未至井/陘口三十里止舎夜半傳)
(發選輕騎二千人人持一赤幟從間道萆山而望趙軍/戒曰趙見我走必空壁逐我若疾入抜趙幟立漢幟令)
(其禆將傳餐曰今/日破趙會食補)以一壺餐得士二人(戰國策云中山/君饗都士大夫)
(司馬子期在焉羊羮不遍司馬子期怒而走于楚説楚/王伐中山中山君亡有二人挈戈而隨其後者中山君)
(顧謂二人子奚為者也二人對曰臣有父嘗餓且死君/下壺飱食臣父臣父且死曰中山有事汝必死之故來)
(死君也中山君喟然而仰嘆曰與不期衆少其于當厄/怨不期深淺其于傷心吾以一杯羊羮亡國以一壺飱)
(得士二/人補)彼君子兮不素餐兮(詩鄭箋云彼君子者斥伐/檀之人仕有功乃肯受䘵)
(也/補)
　　　羮篇四
大羮不致五味(周禮亨人職云祭祀共大羮鉶羮注曰/大羮肉湆鄭司農云大羮不致五味鉶)
(羮加鹽/菜矣)和羮致其五味(詩注云和羮之/道致其五味)五味之和(説文/云羮)
(者五味/之和)衆味歸宗(張翰豆羮賦云大/羮居正衆味歸宗)露葵之羮(宋玉諷/賦見前)
(飯/篇)藜藿之羮(淮南子/見前)𤓰瓠之羮(新序見/前飱篇)芍藥之羮(揚雄/魏都)
(賦云甘甜之/和芍藥之羮)鳧鶬之羮(傅毅七激云鳧鶬/之羮粉梁之飯)千里蓴羮(郭/子)
(云陸機詣王武子武子有數斛羊酪指以示機曰/卿東呉何以敵此機曰千里蓴羮未下鹽䜴耳補)黿羮
(左傳云楚人獻黿于鄭靈公公子宋與子家將見子公/之食指動以示子家曰他日我如此必嘗異味及入宰)
(夫將解黿相視而笑公問之子家以告及食大夫黿/召子公而弗與也子公怒染指于鼎嘗之而出補)豺
羮(楚辭曰鼎臑盈望和致芳只内鶬鴿鵠味豺羮只補/案王逸注云臑熟致致醎酸也芳椒薑也言乃以小)
(鼎鑊臑熟羮臛調和醎酸甚芬芳望之滿案有行列也/内鶬鴿鵠味豺羮者言宰夫巧于調和先行甘酸乃内)
(鶬鴿黄鵠重以豺肉/故羮味尤美也附)齊以蘭梅(桓麟七説云河黿之羮/齊以蘭梅芳芬甘㫖未)
(咽先/滋)蘭椒馥芬(杜預七矯云大羮/生華蘭椒馥芬)秋芼以葱春芼以葵
(繆襲祭儀云夏祀和羮芼以葵秋祀/和羮芼以蔥春冬和羮芼以韭云云)截肉未嘗不方斷
葱以寸為度(後漢書云陸續坐尹興事繫獄續母逺至/京師覘候消息獄事持急無縁與續相聞)
(母但作饋食付門卒以進之續雖見考苦毒而辭色慷/慨未嘗易容惟對食悲泣不能自勝使者怪而問其故)
(續曰母來不得相見故泣耳使者大怒以為獄門吏卒/通傳意氣召將案之續曰因食餉羮識母所自調和故)
(知來耳非人告也使者問何以知母所作乎續曰母常/截肉未嘗不方斷葱以寸為度是以知之使者問諸謁)
(舎續母果來於是隂嘉之上書説/續行狀帝即赦興等事還鄉里補)甘酸得適齊和有方
(崔駰/七依)和糝不蓼(禮記云雉羮麥食雞羮/折稌犬羮和糝不蓼)有菜用挾(禮記/云羮)
(之有菜者用挾/無菜者不用挾)眂夏時(周禮云羮齊眂夏/時鄭注曰羮宜熱)無嚃絮(禮記/云無)
(嚃羮無絮羮注曰嫌欲疾也嚃為不/嚼菜絮猶調也為其詳于味也補)君子食之以平其
心(左傳齊侯至自田晏子侍于遄臺子猶馳而造焉公/曰惟據與我和夫晏子對曰據亦同也焉得為和公)
(曰和與同異乎對曰異和如羮焉水火醯醢鹽梅以烹/魚肉燀之以薪宰夫和之齊之以味濟其不及以洩其)
(過君子食之以平其心君臣亦然君所謂可而有否焉/臣獻其否以成其可君所謂否而有可焉臣獻其可以)
(去其否是以政平而/不干民無爭心補)和酸若苦陳呉羮(楚辭云和酸若/苦陳呉羮些)
(案注云言呉人工作羮和調/甘酸其味若苦而復甘也補)彭鏗斟雉帝何饗(楚辭云/彭鏗斟)
(雉帝何饗受夀永多夫何久長補案注云彭鏗彭祖也/好和滋味善斟雉羮能事帝堯帝堯美而饗食之受壽)
(永多夫何久長者言彭祖進雉羮於堯堯饗食之以壽/考彭祖至八百歲猶自悔不壽恨枕髙而眠逺也附)
有生肝(韓子云昭僖侯之時宰人上食而羮中有生肝/焉昭侯召宰人之次而誚之曰若何為置生肝)
(寡人羮中宰人頓首伏死/罪曰竊欲去尚宰人也補)無鹽䜴(謝承後漢書云河南/陶碩啖蕪青羮無鹽)
(䜴/)羮藜不糝(孫卿子云孔子適楚困于陳/蔡之間七日不食藜羮不糝)不餒不易(太/公)
(六韜見/前飯篇)受羮反錦(左傳云衛人使屠伯饋叔向/羮與一筐錦叔向受羮反錦)懲羮吹
􁒟(楚辭云懲于羮者而吹􁒟兮何不變此之志也補案/注云言人有歠羮而中熱心中懲念見􁒟則恐而吹)
(之易改移也獨己執守忠直終不可移也何不變此/之志者言何不改忠直之節隨從吹􁒟之志也附)竹
王擊石出水(華陽國志云竹王常入山大石上命作羮/從者曰無水王以鉤擊石出水案鬱林有)
(竹王三郎祠/甚有靈響附)楚人據地而吐(淮南子云楚有烹猴者而/召鄰人鄰人以為狗羮也)
(而甘之後聞其猴也據/地而吐之此不知味也)子公染指而出(左傳/見前)子國投漿
沃之(淮南子云太宰子朱侍飯于令尹子國令尹子國/歠羮而熱投巵漿而沃之明日太宰子朱辭官而)
(歸其僕曰楚太宰未易得也辭官去之何也子朱曰令/尹輕行而簡禮其辱人不難明年伏郎尹而笞之三百)
(補/)子期走楚(戰國策見/前餐篇)羊斟入鄭(説苑云鄭伐宋宋人/將與戰華元殺羊食)
(士其御羊斟不與焉及戰曰疇昔之羊羮子為政今/日之事我為政與華元馳入鄭師宋人遂敗績補)客
以故去(史記曰髙祖時與賔客過兄嫂食嫂厭叔與客/來佯為羮盡瀝釡客以故去已而視釡中而有)
(羮由此怨其嫂封/其子為頡羮侯補)君以亡國(戰國䇿見/前餐篇)未嘗君之羮(左/傳)
(云潁考叔為潁谷封人有獻于公公賜之食食舎肉公/問之對曰小人有母皆嘗小人之食矣未嘗君之羮請)
(以遺/之)得無爛汝手(續漢書云劉寛性温仁多恕夫人欲/試寛令恚伺當朝㑹裝嚴已訖使侍)
(婢奉肉羮翻汙朝衣婢遽収之寛神色不異/乃徐言曰羮得無爛汝手乎其性度如此補)趙琰不食
(後魏趙琰嘗送子兾州聘室過路傍/主人設羊羮琰謂不義辭不食續補)蕭勵更衣(梁書曰/蕭勵為)
(廣州刺史徴為太子左衛率勵器度寛裕左右/嘗進羮至胷前翻之顔色不異徐呼更衣續補)
　　　臛篇五
鶩臛(崔駰博徒論又楚/辭云臛鶩為羮)蠙臛(王粲七釋云黿羮/蠙臛晨鳬宿鷃)臛雀(楚/辭)
(云煎鰿臛雀遽爽存只雀案注云遽趣也爽差也存前/也言乃復煎鮒魚臛黄  勅趣宰人差次衆味持之而)
(前也/補)臛蛇(劉子云越人臛蛇以饗秦客秦客甘之以為/鯉也既而知之據地而嘔此未為知味者也)
臛江東之潜鼉(曹植七啓云臛江東之/潜鼉臇漢南之鳴鶉)臛東海之遊黿
(傅𤣥/七謨)三軍盡食(劉欣期交州記曰九真太守陶璜築郡/城於土穴中得一物白色形似蠶蛹無)
(頭長數十丈大十餘圍軟軟動莫能名剖腹有肉/如猪肪遂以為臛羮甚香璜啖一杯三軍盡食補)襧衡
自飽(襧衡别傳黄祖在蒙衝船上大會賔客作香臛至/衡前衡便自飽食不顧又出言不孫祖遂殺之續)
(補/)鳧臛(廣志曰晨鳬肥而/耐寒宜為臛續補)鼈臛(齊諧記曰江北華本/者為人好鼈臛續補)臛
鼈(楚辭云臛鼈炰羔/有柘漿些續補)臛蠵(又云露雞臛蠵厲/而不爽些續補)
　　　飲篇六
四飲(周禮酒正辨四飲之物一曰清二曰醫三曰漿四/曰酏  案鄭注云清謂醴之泲者醫内則所謂或)
(以酏為醴凡醴濁釀酏為之則少清矣醫之字从殹从/酉省也漿今之酨漿也酏今之粥内則有黍酏酏飲粥)
(稀者之/清也補)五飲(禮記玉藻云天子五飲上水漿酒/醴酏注云水為上餘其次之補)漿人共
王六飲(周禮漿人掌共王之六飲水漿醴涼醫酏入于/酒府補案鄭𤣥注云王之六飲亦酒正當奉之)
(醴醴清也鄭司農云凉以水和酒也𤣥謂凉今寒粥/若糗飯雜水也酒正不辨水涼者無厚薄之齊附)膳
夫掌王六清(周禮膳夫/見前食篇)飲六甲(春秋合誠圖云黄帝請/問太乙長生之道太乙)
(曰食飲/六甲)飲三冷(莊子云醎者不作而欲食之/夜必夢飲三冷注曰冷瓶也)夸父北飲
大澤(山海經夸父與日逐走入日渇欲得飲飲于河渭/河渭不足北飲大澤未至道渇而死棄其杖為鄧)
(林/)奔戎刺其左驂(穆天子傳曰天子渇于沙衍求飲未/至七萃之士髙奔戎刺其左驂之頸)
(取其青血以飲天子天子美之乃賜奔戎佩玉一隻/補案注云今西方羌胡刺馬咽取血飲渇亦愈附)齊
侯下如華泉(左傳云晉伐齊齊師敗績逢丑父教公下/如華泉取飲鄭周父御佐車宛茷為右載)
(公以/免補)穀陽操酒而進(韓子云晉楚戰于鄢陵司馬子反/渇而求飲穀陽䜿操觴酒以進)
吏士笮糞飲之(後漢書曰耿恭以疏勒城傍有澗水可/固乃引兵據之匈奴來攻恭遂于城下)
(擁絶澗水恭于城中穿井十五丈不得水吏士渇乏笮/馬糞汁而飲之恭仰歎曰聞昔貳師將軍抜佩刀刺山)
(飛泉涌出今漢徳神明豈有窮哉乃整衣服向井再拜/為吏士禱有頃水泉奔出乃令吏士揚水以示虜虜以)
(為神明遂/引去補)夜飲見人傾罋(志怪記云宗政鄉會稽謝謨/夜飲室中忽見人披髪求飲)
(傾甕不去謨以/為盗拔劍逐之)沉飲忽失所在(異苑云任城王六月沉/飲忽失所在以為中酒)
(毒而/化)百斛飲(神仙傳蔡經尸解去十餘年忽還家言七/月七日王君當來過到其日可多作數百)
(斛飲以供從官乃去到期借甕器作飲/數百斛羅置庭中其日方平果來續補)竹篠飲(語林曰/陸士衡)
(在洛夏月忽思竹篠飲語劉實曰吾鄉曲/之思轉深今欲東歸恐無復相見理續補)
　　　漿篇七
與體相將(釋名云漿將也飲之寒/温多少與體相將順也)甚寒而清(山海經云/髙前之山)
(上有水焉甚寒而清帝/王之漿也飲者不心痛)金漿(漢武故事云西王母曰太/上之藥有玉津金漿其次)
(藥有五/雲之漿)玉漿(典術云餌桃膠五/十日後得玉漿)瓊漿(楚辭云華酌既/陳有瓊漿些)瑶
漿(又云瑶漿□勺實羽觴/些注曰瑶玉也勺沾也)桂漿(王子年拾遺云頻/斯國人飲桂漿)椒漿
(楚辭見/前食篇)甘蔗漿(漢書云秦尊/以蔗汁為漿)勺藥漿(枚乘七發云/勺藥之漿)霧露
漿(神異經見/前飯篇)白水漿(張衡思𤣥賦云㪺白水以為漿/案􁍗音俱酌也白水水名補)五
雲漿(漢武故/事見上)萬歲漿(焦贛易林云登上/橋堂飲萬歲漿)帝王漿(山海經/見上)
王母漿(漢武内傳云西王母有/玉冿金液五雲之漿)取漿給盛姬(穆天子傳/云盛姬求)
(飲天子命人取漿而給是/曰壺輲案輲㫖遄速也附)以漿給過客(孝子傳云洛陽/楊公輦作義漿)
(以給/過客)國子執壺漿(公羊傳見/前食總篇)女子飯盎漿(呉越春秋云/伍子胥過江)
(適㑹女子擊綿于瀬水之上筥中有飯子胥遇之謂曰/夫人可得一餐乎女子知非常人遂發其簞筥飯其盎)
(漿長跪而/與之補)瓦器盛漿(謝承後漢書云羊續為/廬江太守瓦器盛漿)桑杯盛漿
(又云髙𢎞以/桑杯盛漿)左酒右漿(禮記云酒漿處内注曰處羮之/右此言若酒若漿耳兩有之則)
(左酒右漿此大夫士/與賔客燕食之禮補)乞漿得酒(袁子云嵗在申酉乞漿/得酒歳在辰巳嫁妻賣)
(子/)水漿不入口(禮記云曾子謂子思曰吾執親之喪水/漿不入于口者七日  又左傳申包胥)
(如秦乞師立依于庭墻而哭日夜不絶聲/勺飲不入口七日秦人哀之秦師乃出附)不以其漿(詩/云)
(或以其酒/不以其漿)一杯氣力十倍(世語曰嵩山北有大穴晉初/有一人誤墜六中行十許日)
(有草屋中有二人圍棋傍有白漿一杯墜者告以飢渇/碁者曰可飲此墜者飲之氣力十倍歸問張華華曰此)
(玉漿/也補)千擔比百乘家(史記云通邑大都漿/千擔亦比百乘之家)食十漿五漿
先饋(列子云子列子之齊中道而反遇伯昏瞀人伯昏/瞀人曰奚方而反曰吾驚焉惡乎驚吾食于十漿)
(而五漿先饋伯昏瞀人曰若是則汝何為驚已曰夫漿/人特為食羮之貨無多餘之贏其為利也薄其為權也)
(輕而猶若是而况萬乘之主身勞于國而智盡/于事彼將任我以事而效我以功吾是以驚補)太傅父
子冷如漿(魏志于時有謗書曰曹爽之勢熱如湯/太傳父子冷如漿李豐兄弟如游光)
　　　茶篇八
芳冠六清味播九區(張載登成都樓詩云芳茶冠六清/溢味播九區人生首安樂兹土聊)
(可娯/補)煥如積雪曄若春敷(晉杜育荈賦云靈山惟嶽竒/産所鍾厥生荈草彌谷被岡)
(承豐壤之滋潤受甘靈之霄降月惟初秋農功少休結/偶同旅是采是求水則岷方之注浥彼清清器澤陶簡)
(出自東隅酌之以匏取式公劉惟兹初/成沬沉華浮煥如積雪曄若春敷補)調神和内倦解
慵除(杜育/荈賦)益思少卧輕身明目(本草經云茗味苦生益/州川谷㣲寒無毒治五)
(藏邪氣益意思令人少卧能輕/身明目去痰消渇利小便補)飲茶令人少眠(博物志/云飲真)
(茶令人/少眠睡)煩悶恒假真茶(劉琨與兄子兗州刺史演書曰/前得安州乾茶二斤薑一斤桂)
(一斤吾體中煩悶恒/假真茶汝可致之補)酉平臯盧(廣州記云酉平縣出臯/盧茗之别名葉大而澁)
(南人以/為飲)武陵最好(荆州土地記武陵/七縣通出茶最好)飲以為佳(四王遺/事惠帝)
(蒙塵洛陽黄門以瓦盂盛/茶上至尊飲以為嘉補)因病能飲(續搜神記云桓宣/武有一督將因時)
(行病後虛熱便能飲複茗必一斛二斗乃飽裁减升合/便以為大不足後有客造之更進五升乃大吐有一物)
(出如升大有口形質縮縐狀似牛肚客乃令置之于盆/中以斛二斗複茗澆之此物噏之都盡而止覺小脹又)
(増五升便悉混然從口中涌出既吐此物病/遂瘥或問之此何病答曰此病名斛茗瘕補)水厄(世説/云晉)
(王濛好飲茶人至輒命飲之士大夫皆/患之毎欲往候必云今日有水厄續補)酪奴(洛陽伽藍/記云王肅)
(好魚彭城王勰嘗戲謂肅曰卿不重齊魯大邦而愛邾/莒小國肅對曰鄉曲所美不得不好勰復謂曰卿明日)
(顧我為卿設邾莒之飱亦有酪奴因此復號茗飲為酪/奴時給事中劉縞慕肅之風專習茗飲彭城王謂縞曰)
(卿不慕王侯八珍而好蒼頭水戹彭城王家有呉妓以/此言戲之自是朝貴讌會雖設茗飲恥不復食後江表)
(殘民逺來降者侍中元乂欲為之設茗先問卿于水戹/多少肅正聽不曉乂意答下官雖生水鄉立身以來未)
(遭陽侯之難舉坐笑焉又魏録曰珢琊王肅昔事南朝/好茗飲蓴羮及過北又好羊肉酪漿嘗云羊陸産之宗)
(魚水族之長羊比魯齊之大邦魚比邾莒/之小國唯茗飲不中與酪漿作奴續補)賣茶(江氏傳/統遷愍)
(懐太子洗馬嘗上疏諫曰今西園賣/醯麪茶菜藍子之屬虧敗國體續補)鬻茗(廣陵耆舊傳/云晉元帝時)
(有老母每旦擎一器茗往市鬻之市人競買自旦至暮/其器不減所得錢散路傍孤貧人或異之執而繫之于)
(獄夜擎所賣茗器/自牖飛去續補)獲茗(神異記云虞洪餘姚人入山採/茗遇一道士牽三青牛引洪至)
(瀑布山曰吾丹丘子也聞子善具飯常思見惠山有大/茗可以相給祈子他日有甌蟻之餘相遺也洪即祀之)
(後遣家人入山果/獲大茗焉續補)負茗(續搜神記云晉孝武帝世宣城/人秦精嘗入武昌山中採茗忽)
(見一人長一丈通體皆毛精見之大怖自謂必死毛人/徑牽其臂將至山曲大叢茗處放之便去須臾復來乃)
(探懐中橘與精精甚/怖負茗而歸續補)茶餅(廣雅云荆巴間採茶藥作餅/餅成以米膏出之若飲先炙)
(令赤色搗末置甕器中以湯澆覆之加葱/薑橘子芼之其飲醒酒令人不眠續補)茶蘇(晉書云/單道開)
(燉煌人也不畏寒暑晝夜不卧恒服細石子一吞數枚/日一服或多或少好山居而山樹諸神見異形試之初)
(無懼色人或來諮問者道開都不答日服鎮守藥數丸/時復飲荼蘇一二升而已自云能療目疾就療者頗驗)
(視其行動狀/若有神續補)納設茶果(晉書云陸納為呉興太守時衛/將軍謝安常欲詣納納兄子俶)
(怪納無所備不敢問乃私為具安既至納所設唯茶果/而已俶遂陳盛饌珍羞畢具及安去納杖俶四十云汝)
(既不能光益叔父奈何穢吾素業續補案/桓温性儉每讌惟下七奠柈茶果而已附)羽著茶經(語/林)
(云陸羽字鴻漸嗜茶著經三篇御史大夫李李卿宣慰/江南有薦羽者召羽煮茶衣野服挈具而入公心鄙之)
(命奴子取錢三十文酬煎茶博/士羽愧之更著毀茶論續補)鼎䥶(左思嬌女詩云吾/家有好女皎皎常)
(白晳小字為紈素口齒自清厯貪走風雲中/倐忽數百適心為茶荈劇吹嘘對鼎䥶續補)槍旗(茶譜/云團)
(黄有一旗二槍之號/言一葉二牙也續補)隂林(陸羽茶經云藝茶欲宻法如/種𤓰三歲可採陽岸隂林紫)
(者上緑者/次續補)爛石(陸羽茶經曰上者生爛/石下者生黄土續補)先火(茶譜云蜀/之雅州有)
(蒙山山有五頂頂有茶園其中頂曰上清峯昔有僧病/冷且久嘗遇一老父謂曰蒙之中頂茶常以春分之先)
(後多搆人力俟雷之發聲倂手採摘三日而止若獲一/兩以本處水煎服即能祛宿疾二兩當現前無疾三兩)
(固以換骨四兩即為地仙矣是僧因之中頂築室以候/及期獲一兩餘服未竟而病瘥時到城市人見容貎常)
(若年三十餘眉髪緑色其後入青城訪道不知所終今/四頂茶園採摘不廢惟中頂草木繁宻雲霧蔽虧鷙獸)
(時出人跡稀到矣今蒙頂茶有霧鋑牙籛/牙皆云火前言造于禁火之前也續補)乘雷(見/上)玉壘
(茶譜云玉壘關外寳唐山有茶樹産于懸/崖笋長三尺五寸方有一葉兩葉續補)金沙(茶譜云/湖州長)
(興縣喙木嶺金沙泉即每歲造茶之所也湖常二郡接/界于此厥上有境會亭毎茶節二牧皆至焉斯泉也處)
(沙之中居常無水將造茶太守具儀注拜敕祭泉頃之/發源其夕清溢造供御者畢水即微減供堂者畢水已)
(半之太守造畢即涸矣太守或還斾稽期則/示風雷之變或見鷙獸毒蛇水魅焉續補)賔化(茶譜/云涪)
(州出三般茶賔化最上製于早/春其次白馬最次涪陵續補)陽坡(茶譜云宣城縣有/了山小方餅横鋪)
(茗芽裝面具山東為朝日所燭號曰陽坡其茶最勝/太守常薦于京洛人士題曰了山陽坡横紋茶續補)㴩
湖含膏(茶譜云義興有㴩/湖之含膏續補)龍安騎火(茶譜云龍安有騎/火茶最上言不在)
(火前不在火後作也清/明改火故曰火續補)雀舌(茶譜云蜀州雀舌鳥觜麥/夥蓋取其嫩牙所造以其)
(牙似之也又有片甲者牙葉相把如片/甲也蝉翼者其葉嫩薄如蝉翼也續補)蟬翼(見/上)
　　　糜篇九
作糜食飢者(呉録云海鹽李壽作糜/以食飢者而不自名)為飢民作糜(漢獻/帝紀)
(云興平元年帝在長安是歲穀一斛五十萬豆麥一斛/二十萬人相食啖白骨委積帝使侍御史侯汶出太倉)
(米豆為飢人作糜粥經日而死者無數帝疑賦䘏有虛/乃親于御坐前量試作糜乃知非實使侍中劉艾出讓)
(有司于是尚書令以下皆詣省閣謝奏収侯汶考實詔/曰未忍致汶于理可杖五十自是之後多得全濟補案)
(袁宏紀曰時敕侍中劉艾取米豆五升于御前作糜得/滿三盂于是詔尚書曰米豆五升得糜三盂而人委頓)
(何也/附)作得滿三盂(見/上)聲聞數十里(録異傳云周時尹氏/貴盛五世不别會食)
(數千人遭飢荒羅鼎作/粥聽之聲聞數十里)三人墮鑊輒焦(又云周時尹氏/有三人墮糜鑊)
(中輒焦爛糜/深故也補)二方委火忘箄(世説賔客詣陳太丘宿太/丘使元方季方炊客與太)
(丘議論二人進火俱委而竊聴炊忘箸箄飯落釡中太/丘問炊何不餾二子跪曰大人與客語乃俱竊聽炊忘)
(箸箄飯今成糜太丘曰爾頗有所諳不對曰彷彿志之/二子俱説更相易奪言無遺失太丘曰如此但糜自可)
(何必飯/也補)髙昌啜羅闍(異物志髙昌僻土有異于華寒飲/冷水暑啜羅闍補案羅闍此郡糜)
(粥俗號/也附)有鬼發盆糜(續搜神記云樂安劉家在夏口忽/有鬼來家喜偷食劉即於他家煮)
(治以葛取二升汁密賫還家作粥食餘一甌因以葛汁/著其中以盆覆之人定後聞鬼從外來發盆啖糜既須)
(臾間在屋頭大/吐于此遂絶補)
　　　粥篇十
烹穀為粥(周書云黄帝/始烹榖為粥)奉饘以祭(孔融别傳云漢末天/下荒亂融每旦以饘)
(一盛魚一/首以祭)仲秋養老行粥(禮記云仲秋之月養衰/老授几杖行糜粥飲食)日南
為粥養幼(風土記云天正日南黄鐘漸長乃為饘粥/以養幼俗尚以赤豆為糜所以象色也補)赤
粱為粥(廣志云遼東進赤粱/魏武帝以為御粥)蜀嫗茶粥(傅咸為司𨽻教/云聞南市有蜀)
(姬作茶粥賣之亷/士打破其器物)許婦粟粥(郭子云許允為吏部郎多/用其鄉里帝遣虎賁収之)
(婦云無憂尋還/作粟粥待之)進粥却寒(太公金匱云武王伐紂都􁅅/邑而雪深丈餘師尚父使人)
(持一器粥開門而進曰/天寒故進熱粥以却寒)天寒上粥(後漢書馮異/見前飯篇)三進一
訶(郭林宗别傳云林宗嘗止陳國文學見童子魏徳公/求近其房供給洒掃林宗嘗不佳夜中命作粥一啜)
(怒而呼之曰為長者作粥使沙不可食以杯/擲地徳公更為進之三訶徳公姿無變容補)咄嗟便辦
(晉書云石崇為客作豆粥咄嗟便辦每冬得韭䓑韲嘗/與王愷出遊争入洛城崇牛迅若飛禽愷絶不能及愷)
(每以此三/事為恨補)朝輔作粥(曹植表云諸老熈朝之/輔毎作粥食餚惟蔬薤)都亭賦粥
(謝承後漢書云南陽陸續仕郡戸曹吏時飢荒太守尹/興使續于都亭賦民饘粥續悉簡閲其人訊以名氏事)
(畢興問所食㡬何續因口説六百餘/人皆分别姓氏無有差謬興異之補)與國餓者(檀弓云/公叔文)
(子卒其子戌請謚於君曰日月有時將塟矣請所以易/其名者君曰昔者衛國凶飢夫子為粥與國之餓者是)
(不亦惠乎昔者衛國有難夫子以其死衛寡人不亦貞/乎夫子聴衛國之政修其班制以與四隣交衛國之社)
(稷不辱不亦文乎故/謂夫子貞惠文子補)衆分歠之(九州春秋云臧洪為青/州刺史被袁紹所圍糧)
(食已盡初尚掘鼠煮觔角後無可復食者主簿啓内厨/米三斗請中分稍以為糜粥洪嘆曰獨食此何為使作)
(薄粥衆分歠之殺其愛妾以食將/士將士咸流涕無能仰視者補)飢寒俱解(後漢書馮/異見前飯)
(篇/)全活甚衆(王薈别傳云薈為呉郡内史其年大/飢薈出私財為百姓饘粥全活甚衆)咽不
能下(晉安帝紀云桓𤣥敗走經日不/得食左右晉以粗粥咽不能下)流出沾胸(魏末傳/云曹爽)
(令李勝辭司馬宣王并伺察焉宣王見勝勝自陳無他/功勞横蒙時恩當為本州詣閣拜辭不悟加恩得蒙引)
(見宣王令兩婢侍邊持衣衣落復上指口言渇求飲婢/進粥宣王持盃飲粥粥皆流出沾胸勝愍然為之涕泣)
(補/)嗜粥過期(史記云陽盧侯趙章病淳于意胗其脉曰/迴風迴風者五日而死後七日乃死曰其)
(人嗜粥故中藏/充實故過期也)得粥延日(見/上)作粥呼之皆無往者(王隱/晉書)
(云孔恒大作粥置門外呼飢人/食之謂是嗟來皆無往食者)詔誦楚辭每誦與粥(劉/歆)
(七畧云孝宣皇帝詔徴被公/命誦楚詞毎一誦輒與粥)集諸談士每自設粥(俗説/云晉)
(簡文集諸談士/夜坐每自設粥)郭邑死喪可令送粥(獻康教云自今郭/邑居民死喪者可)
(令送/餌粥)隣里為粥食之(禮記云親始死水漿不入口三日/不舉火故隣里為之糜粥以飲食)
(之/)林宗以杯擲地(郭林宗别/傳見上)亷士打破器物(傅咸為司/𨽻教見前)
餔粥折齒失其道理(焦氏/易林)擔囊採薪斧氷作糜(魏武苦/寒行曰)
(行行日已逺人馬同時飢/擔嚢行採薪斧氷持作糜)
　　　糝篇十一
藜羮不糝(莊子云原憲居/魯藜羮不糝)藜蒸不糝(墨子云孔子窮於/陳蔡之間藜蒸不)
(糝/)無損肉鮓使糝肥美(神異經云南方有獸名曰無損/肉可作鮓使糝肥美而咋肉不)
(壊吞之不入糝盡更澡肉復作鮓如初愈美名不盡鮓/是也補案此獸如鹿豕頭善依人求五穀割取肉不病)
(肉自復/生附)日食百粒以糝藜藿(孝子傳云桑虞喪父八十/四日日食百粒以糝藜藿)
　　　􁣐篇十二(案􁣐山責切煮/米多水也附)
煮米為􁣐(通俗文云/煮米為􁣐)勿令過熟(食經云作􁣐法取蒸米/一升置沸湯裏勿令過)
(熟出著/新籮内)
　　　餅篇十三
通冬達夏終歲常施(束晳􁃖餅賦云其可以通冬/達夏終歲常施四時從用也)充虛
解戰湯餅為最(又云𤣥冬猛寒清晨之會涕凍鼻中/霜凝口外充虚解戰湯餅為最補)水
引(蕭子顯齊書云何戢為司徒左長史太祖為領軍與/戢來往數置歡宴上好水引餅戢令婦女躬自執事)
(以設上/焉補)水溲(崔寔四民月令云立秋/無食煮餅及水溲餅)薄壯(束晢􁃖餅賦/云呉國司方)
(純陽布暢服絺飲氷隨隂/而凉此時為餅莫若薄壯)起潄(徐暢祭記云舊五月麥/熟荐新麥作起潄白餅)
雀瑞(范汪祠制云夏薦乳餅秋/荐雀瑞餅冬荐白環餅補)饅頭(束晳湯餅賦云三/春之初隂陽交濟)
(寒暑既除温而不熱于/時享宴則饅頭宜設)豚耳狗舌劒帶案成(又云若夫/安乾粔籹)
(之倫豚耳狗舌之屬劒帶案成餢飳/髓燭或名生于里巷或法出乎殊俗)名生里巷法出殊
俗(見/上)欀木之餅(呉録曰交趾有欀木其内有白/米屑就水淋之如麫可作餅)臛雞為
餅(庾闡惡餅賦云范子常造余宿臛雞為餅遲御/之情甚虛竒嘉之味不實聊作惡餅賦以釋之)手縈
迴而交錯(束晳餅賦云麪彌離于指端手縈/廻而交錯級級駁駁星分雹落)披素麪之
揮霍(杜預七規云膳夫騁伎飃忽若仙/披素麵之揮霍若將絶而復連)遊水清引飛羽
薄衍(傅𤣥七謨曰乃有三牲之和羮𬎼賔之/時麪忽遊水而清引進飛羽之薄衍)弱似春緜
白若秋練(束晳餅賦云弱似春綿白若秋練/氣勃鬰以揚布香飛散而逺遍)將絶復連
(杜預七/規見上)細如委綖(𢎞君舉食檄云催厨人作茶餅熬油/煎葱􁏏茶以絹當用輕羽拂取飛麫)
(剛軟中適然後水引細/如委綖白如秋練補)星分雹落(束晳餅/賦見上)三牲之和(傅/𤣥)
(七謨/見上)五内香芳(呉時外國傳云大秦國/以麪為集餅五内香芳)濯以𤣥醢鈔以
象箸(束晳餅/賦云云)停食作賦(諸葛恪别傳云孫權常饗客/設餅恪停食索筆作麥賦)噉
之大汗(語林云何平叔美姿容魏文帝疑其著粉正夏/月喚來與熱餅噉之大汗苐以朱衣自拭色轉)
(皎然/補)車下自進(京兆舊事云蕭彪為巴郡守父老歸供/養父嗜餅從至市立車下自進之補)
探口出之(東觀漢記光武問第五倫曰聞卿為市掾有/人遺卿母一笥餅知從外來奪之母遂探口)
(餅出之乎倫對曰實無此衆/人以臣愚蔽故為此言也補)格餅三播(束晳近遊賦云/格餅正于三播)
蒸餅十字(王隱晉書云何曾尊豪累/世蒸餅上不作十字不食)文侯印綬易餅(魏/畧)
(云大祖啁丁斐曰文侯印綬何/在斐對曰以易餅耳太祖大笑)别駕蹲地齧餅(主隱晉/書云王)
(長文州辟別駕佯狂不詣舉州追/求乃于成都市中蹲地齧胡餅)張桂賣胡餅(廷尉决/事云張)
(桂私賣/胡餅)趙岐販胡餅(三輔决録云趙岐避難至北海於/市中販胡餅孫嵩乘犢車人市見)
(岐疑非常人問曰自有餅耶曰敗之嵩曰買㡬錢賣㡬/錢岐曰買三十賣亦三十嵩曰視處士之狀非賣餅者)
(乃開車後/載還家補)有鬼摸餅(集異記云劉登路經冡邊過聞冡/中索餅劉即回家辦之來置冡邊)
(有十餘鬼皆/焦頭來摸餅)胡僧坐上(幽明録云姚泓叔父紹召胡僧/問以休咎僧乃求麵為大胡餅)
(形徑一丈僧坐在上先食正西次食正北又次食正南/餘卷而吞之訖便起去了無所言是歲五月楊盛大破)
(姚軍於清水九月晉師北討掃定潁/洛明年遂席捲豐鎬生禽泓焉補)薄餅結願以乞兒
(時鏡新書曰四月八日長沙市人無子者乃往/寺中設羊肉薄餅結願以乞兒往往有驗補)所從買
家輒大售(漢書云宣帝微時每買餅所/從買家輒大售亦以自怪)進壺公(葛洪神/仙傳云)
(壺公者從逺方來賣藥常懸一壺於坐上每日入後跳/入壺市掾費長房于樓上見之知非常人也身為掃除)
(并進餅公令長房共跳入壺但見樓/觀五色重門閣道侍者數十人續補)遺王悦(拾遺記云/珢琊王悦)
(少厲清操亮有風檢為吏部郎隣省有會同者遺悦餅/一甌辭竟不受曰所費誠復小小然少來不欲當人之)
(惠續/補)
　　　黍篇十四
宴飲大會皆先黍臛(風俗通云今宴飲/大會皆先黍臛)宴于未央方噉
黍臛(幽明録云漢武帝與羣臣/宴于未央殿方噉黍臛)孔子先黍後桃(家語曰/孔子侍)
(坐于哀公賜之桃與黍焉哀公曰請食孔子先食黍而/後食桃左右皆掩口而笑公曰黍者所以雪桃非為食)
(之也孔子對曰丘知之矣然黍者五榖之長郊祀宗廟/以為上盛果屬有六而桃為下祭祀不用不登郊廟丘)
(聞之君子以賤雪貴未聞以貴雪賤今以五榖之長雪/果之下者是從上雪下臣以為妨于教害于義故不敢)
(公曰善/哉補)元伯以待巨卿(謝承後漢書云范式字巨卿少/遊太學為諸生與張元伯為友)
(二人並告歸鄉里式謂元伯曰後二年當還將過拜尊/親見孺子焉共期九月十五日元伯具以白母至期果)
(至乃殺雞為/黍以待之)正平便自飽食(禰衡别傳云衡字正平十/月朔黄祖在蒙衝舟上會)
(設黍臛正平年少在坐黍臛至便自/飽食畢摶以弄戲其輕慢如此補)禰衡摶黍弄戲(見/上)
　
　北堂書鈔卷一百四十四
欽定四庫全書
　北堂書鈔卷一百四十五
　　　　　　　　　　　唐　虞世南　撰
　　　　　　　　　　　明　陳禹謨　補註
　酒食部
　　肉十五　　　　　脯十六
　　腊十七　　　　　炙十八
　　膾十九　　　　　蒸二十
　　炰二十一　　　　鯖二十二
　　寒食二十三　　　胾二十四
　　䐑二十五　　　　懸熟二十六
　　血二十七　　　　肺饌二十八
　　生脠二十九　　　麰三十
　　羌煮三十一　　　胡飯三十二
　　　肉十五
狄山視肉(山海經狄山有視肉注曰聚肉形如牛肝/有兩目也食之無盡尋復更生如故補)臨海
肉炙(臨海志云有肉大如小兒臂表/五寸中有腹無口堪作炙食)猩脣雋翠(吕氏春秋/云肉之美)
(者猩猩之脣貛貛之炙雋燕/之翠述湯之掔旄象之約補)錦采霜嫺(庾闡賦云肉/則錦采霜􁋯)羊膀
豕脇(束晳湯餅賦云/肉則羊膀豕脇)斑臠錦文(桓彥林/七設)有肉如坻(左傳云齊/侯與晉侯)
(投壺晉侯先穆子曰有酒如淮有肉如坻寡君中此為諸侯/師中之齊侯舉矢曰有酒如澠有肉如陵寡君中此與君代)
(興亦中/之補)有肉如陵(見/上)有肉如岑(應瑗詩云有酒流/如川有肉積如岑)懸肉為
林(漢書武帝為酒池肉林令外國客遍/觀之  又史記紂為酒池肉林補)舉山為肉(曹植與/吴季重)
(書云舉太山以為/肉濟東海以為酒)食盡更生(山海經/見上)割取復生(𤣥中記云/大月支及)
(西胡有牛名為日支牛今日割取其肉明日肉復生如案補/博物志云越嶲國有牛稍割取肉牛不死經日肉生  故)
五肉七菜勝掩腥膠(𤣥中/記)煎熬􁌄炙(淮南子云今屠牛而烹/其肉或以酸或以甘煎)
(熬􁌄炙有萬方/其本一牛之體)肉曰脫之(爾雅注曰脫/剥其皮也)目見不食其肉(風/俗)
(通云陳伯敬目有/所見不食其肉)不食有目之肉(廣州先賢傳云丁/宻不食有目之肉)視肉
如藿(漢書鮑宣曰公奈何獨私飬外親與幸臣董賢多/賞賜賔客漿酒藿肉注云視酒如漿視肉如藿補)懷
肉持去(漢書云伏日詔賜從官肉太官丞日晏不來東方/朔獨抜劍割肉謂其同官曰伏日當早歸請受賜)
(即懐肉去太官奏之朔入上曰賜肉不待詔以劍割肉而/去何也朔免冠謝上曰先生起自責也朔再拜曰朔來朔)
(來受賜不待詔何無禮也拔劍割肉一何壮也割之不多/又何亷也歸遺細君又何仁也上笑曰使先生自責乃反)
(自譽賜酒一石肉/百斤歸遺細君補)銜肉著口(笑林云甲買肉過入都厠挂/肉著外乙偷之未得去甲出)
(覔肉因詐使口銜肉去挂着外門可得/不失若如我銜肉着口豈有失理補)拔劍割肉(漢書/見上)
長跪進之(東觀漢記云𦍑胡見客炙肉未熟人人長跪/前割之血流指間進之于竇固固輒為啗不)
(穢賤之是以愛/之如父母也補)挂肉車傍(揚雄夢乘車肉挂車傍雄曰/夫車傍有斤肉斬也吾其死)
(矣/)伐薪見肉(幽明録曰司馬休遣文武千餘人迎家人/達南郡值風泊船上岸伐薪見聚肉有數)
(百斤乃割取還以鑊煮之/􁃖欲熱皆變成數千蝦蟇)非肉不飽(禮記云六十非肉/不飽七十非帛不)
(煖/)省肉食之(陸凱表云蒙早卒先帝痛悼不/已子最幼稚先帝省肉食之)賜食舎肉
遺母(左傳云潁考叔為潁谷封人有獻于公公賜之食/食舎肉公問之對曰小人有母皆嘗小人之食矣)
(未嘗君之羮/請以遺之)賜食以肉投羮(謝承後漢書云陳楚嘗賜/食于上楚稱眼無所見以)
(肉投/羮)晏子相齊食肉不足(晏子云晏子相齊三年梁丘/據見晏子中食而肉不足)
公孫為相食唯一肉(史記云公孫𢎞為丞/相食唯一肉而已)桓任終身不
近(謝承後漢書云桓任後母生時不食/豬羊肉故終身不以豬羊肉入口)程曾遂吐不食
(桂陽先賢畫讚云程曾字孝孫七歲亡母號慕/毁悴隣人哀憐嚼食哺之知有肉遂吐不食)食肉十
臠(晉中興書桓温曰年大以來飲酒/不過三斗便醉食肉不過十臠)羊肉千斤(古詩云/羊千斤)
(酒萬/斛)手揣輕重(王隱晉書云愍懷太子使人屠肉手揣/斤兩輕重不差其母本屠家女也故太)
(子好/之)分肉甚均(漢書云陳平為里/中社宰分肉甚均)市肉取肥(曹植樂/府歌)買
爭輕重(燕太子丹云荆軻過潯陽/買市爭輕重者惟屠肉也)張湯劾鼠(漢書張􁃖/父為長安)
(丞出湯為兒守舎還鼠盗肉父怒笞湯湯掘熏得鼠及/餘肉劾鼠掠治傳爰書訊鞫論報并取鼠與肉具獄磔)
(堂下父見之視文辭如老/獄吏大驚遂使書獄補)姜詩埋肉(東觀漢記賊經姜/詩里不敢驚孝子)
(致米肉詩埋之後/吏譴詩掘出示之)晩食當肉(戰國䇿云晩食以/當肉安行以當車)對屠門
嚼(桓譚新論云人聞長安樂出門向/西笑知肉味美則對屠門而大嚼)甞一臠知一鑊之
味(吕氏春秋云甞一臠而/知一鑊之味一鼎之調)閽乞肉奪杖以敲之(左傳邾/莊公與)
(夷射姑飲酒私出閽乞/肉焉奪之杖以敲之)
　　　脯十六
束脩之肉(穀梁傳云束脩之肉不/行境中注曰束脩脯也)乾肉為脯(東方朔傳/云濕肉為)
(膾乾肉/為脯)脯之屋上(説文云脯乾肉也脩脯也/摶薄脯搏之屋上也補)乾燥相膞
(釋名云脯摶也/乾燥相摶著也)分膂通幹(杜育菽賦云脯則分/膂通幹粗鹿肥糜)左朐右
末(禮記云以脯脩置者左/朐右末注云屈中曰朐)箑脯(論衡云堯庖廚中自生/肉脯如箑形揺鼔生凉)
(補/)膞脯(風俗通俗説膞大脯也案太山博縣/每歲十月祠太山脯濶一尺長五分)蒲脯(古今/注云)
(秦二世時丞相趙髙/用事乃先獻蒲脯)瓠脯(程季明詩云厥味/伊何𤣥酒瓠脯)脯山(洛陽/記云)
(乾脯山在洛陽北去三十/里於上曝脯因以為名)脯林(六韜云紂以/脯肉為林)已熱(神異/經云)
(北方有層氷萬里厚百大有鼷鼠在氷下肉/重萬斤可以作脯食之已熱注曰除熱病也)生凉(論衡/見丄)
追復(神異經云西北荒冇遺酒追復脯/焉其味如鹿獐食一斤復一斤)不减(神仙傳左/慈詣劉表)
(云有薄禮願以餉軍表曰道人單僑吾軍人衆安能為/濟乎慈重道之表使視之有酒一斗器脯一束而十人)
(共舉不勝慈乃自出取之以刀削脯投地請百人奉酒/及脯以賜兵士酒三盃脯一斤食之如常脯味凡萬餘)
(人皆周足而器中酒/如故脯亦不減補)爾肴伊脯(詩云爾酒既/湑爾肴伊脯)所以飲燕
(孔叢子云子思居貧其友有饋之粟者受二車焉或獻/尊酒束脩子思弗為當也或曰子取人栗而辭吾酒脯)
(是辭少而取多也于義則無名于分則不全而子行之/何也子思曰然伋不幸而貧于財至而困乏將恐絶先)
(人之祀夫以受粟為周之也酒脯則所以飲宴也方之/于食而乃飲宴非義也吾豈以為分哉度義而行也或)
(者擔其酒/脯以歸補)以供臘祀(崔寔四民月令云十/月作脯以供臘祀)屠牛作脯(英/雄)
(記云公孫瓚與諸屬郡縣每至節㑹/屠牛作脯每酒一觴致脯一豆補)瓊枝為羞(楚辭云/折瓊枝)
(以為羞注/云羞脯也)桑皮為脯(搜神記云徐登趙炳貴尚清儉/禮神以東流水削桑皮以為脯)瓦
石為脯(神仙傳曰葛𤣥每逢友輒坐樹下斫樹汁/而飲之皆好酒取瓦石草木為脯以下酒)蠻夷
噉丘蝝脯(博物志云閩越江北山間/蠻夷噉丘蝝脯今本不載)設脯一束(國語云/楚成王)
(聞子文之朝不及夕也於/是每朝設脯一束糗一筐)與脯二朐(吕氏春秋云趙宣/孟之綘見翳桑之)
(卧餓人宣孟與脯二朐拜受而不敢食問其故曰/臣有母持以遺之宣孟更賜之脯二束而去補)擗脯
而食(神仙傳云王逺至蔡經家與麻姑/共設肴饍擗脯而食云是麟脯)方坐噉脯(東觀/漢記)
(云光武初起兵叔公良摶手大呼曰我欲詣納言嚴/將軍叱上起去出閣令人視之還白方坐啗脯補)酌
酒切脯(尚書大傳云散宜生閑夭南宫适三子俱學乎/太公太公見三子之為賢人遂酌酒切脯約為)
(朋/友)觴酒豆脯(英雄記/見前)擔酒脯以歸(孔叢子/見上)胃脯而連騎
(漢書云秦揚以田農而甲一州翁伯以販脂而傾縣邑/張氏以賣醬而隃侈質氏以洒削而鼎食濁氏以胃脯)
(而連騎張里以馬醫/而擊鐘皆越法矣補)藥脯以毒(榖梁傳云麗姬以酖為/酒藥脯以毒獻公田來)
(麗姬曰世子已祠故致福于君君將食麗姫跪曰食自/外來者不可不試也覆酒于地而地賁以脯與犬犬死)
(公遂殺/申生補)酒脯以就(郭子云衛辰為桓公長史桓公甚/厚之毎宴公輒提酒脯以就衛)
　　　腊十七
田獸之腊(周禮云腊人掌田獸之腊賔客/喪紀共其脯腊凡乾肉之事)鷢鳥可腊(異/物)
(志云鷢鳥大如雉其肉/香美可以作炙及腊)冬祀用腊(盧諶/祭法)噬腊遇毒(易云/噬腊)
(肉遇毒小/吝無咎)堯如腊舜如腒(傳/子)
　　　炙十八
黄帝燔肉為炙(易注云黄帝/始燔肉為炙)專諸太湖學炙(呉越春秋/云專諸從)
(太湖學/炙魚)貛貛之炙(吕氏春秋/見前肉篇)薄嗜之炙(枚乘七發云薄/嗜之炙鮮鯉之)
(膾/)鷢鳥(異物志見/前腊篇)黄雀(孝子云王祥後母病欲黄雀炙/乃有黄雀數十飛入幕内因以)
(供/母)毋嘬炙(禮鄭注云為其貪食/甚也嘬謂一舉盡臠)馬行炙(帝王世紀云紂/宫九市車行酒)
(馬行/炙)龍肝(傅𤣥七謨云爚鳯/凰之炙飛龍之肝)丸炙(食經云交趾丸炙法/丸如彈丸作臛乃下)
(丸炙煮之也案臛/音郝肉羮  附)棊炙(束晳近遊賦云/棊炙不過兩豆)長跪前割(東觀/漢記)
(見前/肉篇)挾箸以噉(陳留耆舊傳云李充在鄧將軍坐鄧設/炙肉充挾箸以噉炙冷復命温之及温)
(而後/食補)及温而食(見/丄)不過兩豆(束晳近遊/賦見上)置劍炙中(呉越/春秋)
(云專諸置魚腸劍/炙魚中以刺王僚)以髮貫炙(謝承後漢書陳正為太官/令與黄門有隙因進御食)
(以髮貫炙中光武見之怒將斬正正曰臣當死者三炭/炎燋膚爛肉而髪不銷臣罪一也匣出佩刀砥礪而刳)
(肌截骨曾不能斷髪臣罪二也臣少時眼目奏章表猶/讀五經具御食臣與丞及庖人六目齊視豈不如黄門)
(兩目臣罪三/也制赦之補)割炙啗之(晉書顧榮與同寮宴飲見執炙/者貎狀不凡有欲炙之色榮割)
(炙㗖之坐者問其故榮曰豈有終日執之而不知其味/及趙王倫敗榮被執將誅而執炙者為督率遂救之得)
(免/補)先割右軍(語林云右軍年十一周顗異之時絶重牛/心炙座客來未噉先割啖右軍乃知名)
鄧禹進炙魚(東觀記云上率鄧禹等擊王郎横野將軍/劉奉大破之上過禹營禹進炙魚上餐㗖)
(勞勉吏士威嚴甚厲衆皆/竊言劉公真天人也補)徐稺裹雞炙(謝承後漢書云/徐稺諸公所辟)
(雖不就有死喪負笈赴弔常于家豫炙雞一隻以一兩/綿絮漬酒中暴乾以裹雞徑到所起冡隧外以水漬綿)
(使有酒氣斗米飯白茅為藉以雞/置前釃酒畢遂去不見喪主補)欒寧未熟(左傳云欒/寧將飲酒)
(炙未熟聞亂使告季子召䕶駕乘/車行爵食炙奉衛侯輒來奔補)重睫視而不見髪(韓/子)
(云晉平公時進炙而髪繞之平公使殺庖人庖人呼天/曰嗟乎臣有三罪而死不自知乎平公曰何謂也對曰)
(臣刀之利風靡骨斷而髪不截是臣之一死也桑炭炙/之肉腐而髪不燒是臣之二死也炙熟又重睫而視之)
(髪繞而目不見是臣之三死也意者/堂下有譛臣乎殺臣不亦枉乎補)食鵝炙知黑白處
(三秦記云符朗食鵞炙知黒白處稽案晉書符朗傳云/朗善識味鹹酢及肉皆别所由㑹  王司馬道子為設)
(盛饌極江左精餚食訖問曰關中之食孰若此答曰皆/好惟鹽味小生耳既問宰夫皆如其言或人殺雞以食)
(之既進朗曰此鷄栖恒半露檢之皆騐又食鵝肉/知黒白之處人不信記而試之無毫釐之差補)
　　　膾十九
細者為膾(禮記云肉腥細者為膾大者為軒鄭𤣥注曰/言大切細切異名也膾者必先軒之所謂聶)
(而切之/也補)聶而切之(見/上)鯔魚為上(神仙傳云介象與呉主/共論膾何者最美象曰)
(鯔魚為上美令于殿前庭中作方坎汲水/滿之象垂綸于坎中食頃得鯔魚作膾補)膾西海之飛
鱗(曹植七啓云搴芳蓮之巢龜膾西海之/飛鱗臛江南之濳鼉臇漢南之鳴鶉補)膾天流之濳
魴(孫毓/七誘)膾濳鱗(潘尼釣賦云乃令宰夫膾此潜鱗名工/習巧飛刀逞伎電剖星飛芒散縷解離)
(鍔落俎連/翩雪累補)膾美鮮(徐幹七喻云/鬬膾美鮮)膾錦膚臠斑胎(傅𤣥七/謨云膾)
(錦膚臠斑胎飛刀浮切毫分縷解動從/風散聚似霧委流采成文燁若紅綺補)鯉魮之膾(桓麟/七説)
(三牲之切鯉魮之膾美如麟脂疊似/蚋羽補案魮音皮魚名鳥首魚尾附)膾其鯉魴(傳毅七/激云涔)
(養之魚膾其鯉魴分毫之割纎如髪芒散/如絶榖積如委紅殊方異味厥和不同補)命支離飛霜
鍔(張協七命云范公之鱗出自九溪頳尾丹鰓紫翼/青鬐爾乃命攴離飛霜鍔紅肌綺散素膚雪落)使
朱𤣥騁妙伎(劉邰七華云洞庭之鮒出于江㟭乃使朱/𤣥揮臠騁厥妙伎敷割皮骨繽紛霧墮補)
饔人縷切鸞刀若飛(潘岳西征賦云華魴躍鱗素鱮揚/鬐饔人縷切鸞刀若飛應刃落爼)
(靃靃/霏霏)焱足走切龍刀電舒(孔煒七彦云焱足走切龍刀/電舒隨浮膾鮮附馳割腴)
應刃落爼(潘岳西征/賦見上)分毫析釐(劉梁七舉云鯉魮/之膾分毫析釐)分皮
截理(傅巽七誨云乃有河/􁀙漢魴梁淵巨鯉)電剖星飛(潘尼釣/賦見前)毫分縷解
(傅𤣥七/謨見前)連翩雪累(潘尼釣/賦見前)繽紛霧墮(劉邵七/華見前)疊似蚋羽
(桓麟七/説見前)横者毫析縱者縷分(徐幹/七喻)雜猶亂絲聚若委采
(桓麟七説云䐑一元之膚春/祭之鮮雜猶亂絲聚若委采)紅肌綺聚素膚雪落(張協/七命)
(見/上)散如絶縠積如委紅(傅毅七/激見前)流采成文煜若紅綺(傳/𤣥)
(七謨/見前)白踰委毒赤過擒丹(徐幹/七喻)餘棄於水化為魚(博物/志云)
(呉王江行食膾有餘棄于中流化為魚今魚中有/名呉王膾餘者長數寸大者如筯猶有膾形補)半墮
於水化為魚(搜神記云昔越王將食鱠而/未切墮半於水内化為魚)子胥闔閭食
膾(呉越春秋云子胥伐楚歸呉呉王聞三師將至治魚/為膾將到之日過時不至魚臭須臾子胥至闔閭出)
(膾而食不知其臭王復重為之其味/如故吳人作膾者自闔閭之造也補)姜姑鄰母共食(列/女)
(傳云姜詩妻事姑甚孝姑嗜魚膾又不獨食夫婦常力/供魚膾呼鄰母共之舎側忽有涌泉味如江水每旦輒)
(出雙鯉魚常以/供二母之膳補)望子應心而至(搜神記云會稽鄴縣有/一女姓吳字望子為蘇)
(侯神所愛望子甞/思噉鱠雙鯉隨至)季鷹命駕便歸(世説云張季鷹辟齊/王東曹掾在洛見秋)
(風起因思呉中蓴羮鱸魚膾曰人生貴適意何覊宦千/里以要名爵遂命駕便歸俄而齊王敗時人謂為見㡬)
(補/)持魚半籠欲寄作膾(世説云桓車騎在荆州張𤣥為/侍中使至江陵路經陽岐俄見)
(一人持半籠生魚逕來造船云有魚欲寄作膾𤣥乃維/舟而納之問其姓名云是劉遺民張素聞其名大相忻)
(待既坐劉問謝安王文度並佳不張甚欲語言劉子無/意既進膾便去云得此魚觀君船上有膾具是故來耳)
(于是便/去補)以錢一千求作一食(齊諧記云周子有女噉膾/不知足家為之貧後至長)
(橋南見罛者作鮓以錢一千求一飽食五斛便大吐有/蟾蜍從吐中出婢以魚置蟾蜍口中即成水遂不復噉)
(膾/補)周浹會者(後漢書云左慈少有神道嘗在司空曹操/坐操從容顧衆賔曰今日髙會珍羞略備)
(所少呉松江鱸魚耳慈于下坐應曰此可得也因求銅/盤貯水以竹竿餌釣于盤中須臾引一鱸魚出操大拊)
(掌笑㑹者皆驚操曰一魚不周坐席可更得乎慈乃更/餌釣沈之須臾復引出皆長三尺餘生鮮可愛操使目)
(前鱠之周/浹會者補)一坐皆遍(搜神記云謝糺嘗會客以朱書符/投井中有一雙鯉魚跳出即命作)
(膾一坐/皆得遍)得食甚美(齊諧記云江南有麻治為人好噉膾/江北華本得一大蛇喚麻為膾得食)
(甚美治索魚名華本因醉喚取蛇及/餘肉出麻治見之大吐嘔血死補)一噉五斛(齊諧記/見上)
　　　蒸二十
蘇蒸不熟(越傳云孔子之魯燔/爼無肉蘇蒸不熟)梨蒸不糝(墨子云孔子/窮於陳蔡之)
(間梨蒸不糝又世説云桓南郡每見人不/快輒嗔云君得哀家梨當復不蒸食不附)蒸䓗嶺之雞
(劉邵七華云煎嵩陵之/􁀙翠蒸䓗嶺之碧鷄)蒸剛肥之豚(桓麟/七說)祝阿有蒸魚
(風俗通云祝阿不食生魚俗説祝阿凡/有賔婚吉凶大會有異饌極上蒸魚)呉王㑹蒸魚(呉/越)
(春秋云呉王有女滕玉因謀伐楚與夫人及女會蒸魚/王前甞半而與女女怒曰王食魚辱我不能久生乃自)
(殺闔閭痛之𦵏于/國西閶門外補)辱我不能久生(見/上)同盤不能相救(世/語)
(云桓公有參軍石倚食蒸而不能共桓公故不/設箸而倚終不放舉坐笑公云同盤不能相救)
　　　炰二十一(案炰亦作炮音/庖炙肉爊也附)
炰鱉鮮魚(詩箋云炰鱉以火熟之/也鮮魚中貴者也補)炰珠崖鱉(傅𤣥七謨/云炰珠崖)
(之鱉煮丹/巖之鳯)炰柔毛之羜(桓麟七説羊案羜文/吕切未成  也附)炰南海之
蠵(劉邵七華云煮丹穴之鳯炰南海/之蠵  案蠵音維蟕蠵大龜也附)
　　　鯖二十二(案鯖音征本作􁠵亦作/餚煑魚煎肉曰鯖附)
煮食(説文云鯖/煮肉也)雜肴(字林云鯖/雜肴也)五侯(西京雜記云五侯/不相能賔客不得)
(來往婁䕶豐辯傳食五侯間各得其懽心競致竒/膳䕶乃合以為鯖世稱五侯鯖以為竒味焉補)獻鯖
(齊書云武帝就虞悰求諸飲食方悰秘不出上/醉後體不快悰乃獻醒酒鯖鮓一方而已續補)
　　　寒食二十三
本韓國所為(釋名云韓羊韓兎韓鷄/本法出韓國所為也)搴芳蓮之巢龜(曹/植)
(七啓見/前膾篇)寒雞寒狗(崔駰/七依)寒鶬蒸麑(曹植/詩)
　　　胾二十四
大臠(説文云胾/大臠也)羮胾(曲禮云大夫燕食有膾無脯有脯/無膾不貳羮胾庶人耆老不徒食)
(補/)置胾(漢書云上居禁中召周亞夫賜食獨置大胾無/切肉又不置箸亞夫心不平顧謂尚席取箸上)
(視而笑曰此非不足君所乎亞夫免冠謝上上曰起/亞夫因趨出上目送之曰此鞅鞅非少主臣也補)
　　　䐑二十五(案䐑直葉切薄/細切肉也附)
薄切之肉(説文云䐑薄/切之肉也)一元之膚(桓麟七説/見前膾篇)胡子進狗
䐑(東觀漢記云光武至河/北胡子進狗䐑馬醢)春祀用大䐑(盧諶/祭法)
　　　懸熟二十六
屑膾懸熟(廣/雅)調和而蒸(食經云作懸熟以䐗肉和米/五升豉三升調和而蒸之)
　　　血二十七
祠用䐄血(盧諶祭法云春夏秋祠皆用䐄血/也案䐄本作􁀙音勘羊凝血也補)苦以消酒
(釋名云血䐄以血作之增其酢豉之味使甚苦以/消酒也  案盧諶祭法曰春夏秋祠皆用輱血補)
　　　肺􁌄二十八
如膏饡(釋名云肺􁌄􁌄饡也/米糝之如膏饡也)代葅消(荀氏夏初制云/以肺􁌄代葅消)内
血中(説文云􁌄切熟肉内于血中和/也案􁌄一作䐣音損肉也續補)祠用􁌄(盧諶祭法/云四時祠)
(皆用􁌄/續補)
　　　生脠二十九
糅以橙蒟(桓麟七説云調脠和粉糅以橙/蒟案蒟音舉木實也可為醬補)蘇蓼著上(食/經)
(云糝脠法羊肉二斤煑令熟用生薑/雞子調之春用蓼秋用蘇著其上)和膾(釋名云生脠/以一分膾二)
(分細切合和挻/攪之也續補)生肉(説文云脠生/肉醬也續補)
　　　麰三十
煮麥曰麰(釋名云煮麥曰麰麰齲/也煮熟則齲壊也補)甘麰殊美(急就章云/甘麰殊美)
(奏諸君説案蒼頡觧詁云麰煮/麥也又  文曰麰來麰麥也補)
　　　𦍑煮三十一
戎狄之食(搜神記云𦍑煮戎狄之食/也自太始以來中國尚之)太始尚之(見/上)
　　　胡飯三十二
胡飯兼御(傅𤣥樂府胡飯兼御/相國食前方丈殊珍)貴戚競為(續漢書云靈/帝好胡服胡)
(飯京師貴戚/皆競為之)
　
　
　
　
　
　北堂書鈔卷一百四十五
欽定四庫全書
　北堂書鈔卷一百四十六
　　　　　　　　　　　唐　虞世南　撰
　　　　　　　　　　　明　陳禹謨　補註
　酒食部
　　鹽三十三　　　豉三十四
　　醯三十五　　　醬三十六(附醢/)
　　齊三十七　　　葅三十八
　　䱹三十九
　　　鹽三十三
宿沙善煮(魯連子云宿沙瞿子善煮鹽使煮潰沙雖十/宿不能得也  案宋志曰宿沙衛在齊地齊)
(居海濱故多/魚鹽之利補)青州厥貢(尚書禹貢云青州厥/貢鹽絺海物惟錯)體同於水
(博物志云鹽/體同於水)潤下作鹹(論衡云潤下作鹹水之滋味也/東海水鹹流廣大也西州鹽井)
(源泉深也人或無井而食或穿/井不得泉有鹽井之利乎補)成之自然(王冀洛都賦/云東有鹽池)
(玉潔氷鮮不勞/煮沷成之自然)莫知所生(郭璞鹽池賦云嗟𤣥液/之潜潤蓋莫知其所生)朝取
暮生(三秦記云蒲坂出鹽池/朝取暮生民爭市之)暮取朝復(劉公幹魯都賦/云内有鹽池東)
(西長七十里南北七里/鹽生水内暮取朝復生)挹之不損取之不勤(又云又有/醎池漭沉)
(煎炙陽春焦暴濆沬踈鹽/自殷挹之不損取之不勤)煮海為鹽(鹽鐵論云古者豪/强大家得煮海為)
(鹽民皆效之作/姦之業也補)積薪焚之(華陽國志云定筰縣在郡西/渡瀘水賔剛徼白摩沙夷有)
(鹽池積薪以齊水灌而後焚之成鹽越案定筰一作大/笮夷也汶山曰夷南中曰昆明漢加  嶲曰筰蜀曰卭)
(皆夷種/也補)水漬醎石(益州記云汶山越嶲煑鹽法各異汶/山有醎石先以水漬既而煑之越雋)
(先燒炭以井水/沷炭刮取鹽補)以共百事(周禮云鹽人掌鹽之政令以/共百事之鹽鄭注云政令謂)
(受入教所處置求者所當得又孔䟽云謂四方鹽/來鹽有數種處置不同故云受入教所處置也補)通行
有無(漢書王莽詔曰夫鹽食者/將通行有無備民之用也)國之寳也(左傳云成公/六年晉人謀)
(去故絳諸大夫皆曰必居郇瑕氏之地沃饒而近鹽國/利民樂不可失也韓獻子對曰不可郇瑕氏土薄水淺)
(有沉溺重膇之疾不如新田土厚水深居之不疾且民/從教十世之利也夫山澤林鹽國之寳也國饒則民驕)
(俠近寳公室乃貧不/可謂樂公悦從之補)國之重利(晉中興書太元三年/詔曰鹽者國之重利)國
用饒足(漢書云呉海水/為鹽國用饒足)四域來京(劉公幹/魯都賦)萬國畢仰(南/州)
(異物志云天竺有水其名恒源一號/新陶水特甘香下有鹽水萬國畢仰)鹹鹺(禮記云鹽曰/鹹鹺鄭注云)
(大鹹曰鹺説文/云鹺才何切補)飴鹽(周禮鹽人職云王之膳羞共飴鹽/后及世子亦如之鄭注云飴鹽鹽)
(之甜者今戌鹽有焉疏/云飴鹽即石鹽也補)苦鹽(又云祭祀共其苦鹽散鹽/注云杜子春讀苦為鹽謂)
(出鹽直用不凍治鄭司農云散鹽/凍冶者𤣥謂散鹽鬻水為鹽也補)青鹽(廣志云鹽體同/于水故多産于)
(海濵海東有印成鹽西方有石子鹽皆生于水北/胡有青鹽五原有紫鹽波斯國有白鹽如石子補)赤鹽
(抱朴子云作赤鹽法用寒鹽一斤雨泥/一斤内鐵器中以火燒之消而成赤鹽)紫鹽(廣志/見上)黒鹽
(續漢書云天竺國在月氐東南數千里其國有諸香石/宻胡椒薑黑鹽和帝時數遣使貢獻後西域反畔乃絶)
(補/)大鹽(靈毓冀州論云/河東有大鹽)散鹽(周禮/見上)胡鹽(本草經云大鹽/一名胡鹽戎鹽)
(主明目去病益氣牢肌骨去毒虫鹵鹽一名寒石/味苦治消渇長肌膚去大熱除邪氣下毒虫補)戎鹽
(見/上)渠展之鹽(管子云齊有渠展之/鹽燕有遼東之煮)大夏之鹽(吕氏春秋/云和之美)
(者陽樸之薑招揺之桂越駱之菌鱣鮪之醢大/夏之鹽補案注大夏澤名在西北鹽形鹽也附)郇瑕之
鹽(延篤與李文徳書云/晉國有郇瑕氏之鹽)江陽之鹽(崔駰博/徒論)似石(沙州記/云自大)
(嶺北乙沸界屈海海西南三百里有鹽從/濶半寸形似石味甚甜美無忝河東也)如繖(荆州記/云鹽水)
(自凝生傘子鹽方寸中央隆/起形如張傘補傘古作繖附)虎形(周禮籩人職云朝事/之籩其實䵄蕡白黒)
(形鹽膴胞魚䐹注云築鹽以為虎形謂之形鹽故春秋/傳曰鹽虎形𤣥謂以司尊彛之職参之朝事謂祭宗廟)
(薦血腥之事形鹽/鹽之似虎者補)印成(廣志/見前)狀如石英(異物志云天竺/國有新陶水特)
(甘香有白鹽/狀如石英)如細石子(呉時外國傳云海州有灣灣内/常出自然白鹽嶧嶧如細石子)
(毎歲以一車/輸王國用)白如水精(又云天竺國有新陶水水/甘美下有石鹽白如水精)皓若
雪華(劉公幹魯都賦云其鹽/則素鹺凝結皓若雪華)鍔剡某方(郭璞鹽池賦云/磊磪􁀙碌鍔剡)
(某方玉潤膏/津雪積陵岡)玉潔氷鮮(王冀洛都/賦見前)爛然漢明晃爾霞赤
(郭璞鹽池賦云爛然漢明晃/爾霞赤望之雲蒸即之雪積)燦如散練煥若布章(又云/燦如)
(散練煥若布章紫淪/灑燄紅華籠光補)紫淪灑𦦨紅華籠光(見/上)皓皓乎若
白雪之積鄂鄂乎若景阿之崇(徐幹齊/都賦)熈金葩之融炎
頴躍結而淪成(郭璞鹽/池賦)海濵田(鹽池賦序云呉都縁海/海濵有鹽田相望皆赤)
(鹵呉民煮/以為鹽)皮邱坑(齊地記云齊有皮邱坑民/煮坑水為鹽色如白石)卭江井(杜/預)
(益州記云益州冇卓王孫井舊常于此井取水煮鹽縣/又博物志云臨卭火井一所從廣五尺深二三丈在)
(南百里昔時人以竹木投以取火諸葛丞相往視之火/轉盛熱以盆蓋井上煮鹽得鹽入以家火即滅訖今不)
(復燃/也補)斛成二斗(蜀郡志云中有鹽井深數丈/汲水煮之一斛水得二斗鹽)石直八千
(續漢書云虞詡為武都太守始到郡/鹽石直八千視事三歲鹽石四百)長肌膚　牢肌骨
　除邪下毒　明目益氣(並本草/見前)司鹽都尉(太康地記/云鹽池在)
(河東安邑縣/有司鹽都尉)掌鹽政令(周禮/見上)一車輸王(呉時外國/傳見前)一斛
為賦(魏畧云漢哀帝時民/家出鹽一斛以為賦)私煮者􁘸左趾(史記平準書/云建元間以)
(東郭咸陽孔僅為大農丞領鹽鐵事乃上言山海天地/之蔵也皆宜屬少府陛下不私以屬大農佐賦願募民)
(自給費因官器作主鹽官與牢盆浮食竒名欲擅管山/海之貨以致富羡役利細民其沮事之議不可勝聴敢)
(私鑄鐵器煮鹽/者􁘸左趾補)私煮者四歲刑(晉令云凡民不得私煮/鹽犯者四歲刑主吏二)
(歲/刑)大旱地生鹽(紀年云晉幽公二/年大旱地生鹽)雨多以祭社(春秋繁/露云雨)
(多以鹽及/美酒祭社)温泉有氣(袁山松宜都山川記云佷山縣東/有温泉大溪夏冬則大熱常有霧)
(氣百病久疾入水/多愈此泉先出鹽)鹽味少生(晉符朗元達識味會稽王/道子設食食之極江左精)
(饌食訖問曰關内食孰若此朗曰皆好唯鹽味少生即/問宰夫果如其言補又𤣥晏春秋曰故侍中劉子揚精)
(于味食餅/知鹽生附)觀鹽見百里奚(世語云秦繆公使賈人載鹽/于衛諸賈人使百里奚引車)
(秦穆公觀鹽因/得見百里奚)迎鹽㑹盗賊起(東觀漢記云賈復為縣/椽迎鹽河東會盗賊起)
(等輩欺沒其鹽復/獨完致縣中補)詔縣賜供湯直(劉起讓云恩詔縣賜/臣鹽五十斛供湯藥)
(之/直)賜鹽以周喪事(呉志云朱桓卒家無餘財孫/權賜鹽五千斛以周喪事補)正鹽筴
(管子云桓公問于管子曰吾何以為國管子對曰唯官/山海為可耳桓公曰何謂官山海管子對曰海王之國)
(謹正鹽筴公曰何謂正鹽筴管子對曰十口之家十人/食鹽百口之家百人食鹽終月大男食鹽五升少半大)
(女食鹽三升少半吾子食鹽二升少半此其大厯也鹽/百升而釡令鹽之重升加分彊釡五十也升加一彊釡)
(百也升加二彊釡二百也鍾二千十鍾二萬百鍾二十/萬千鍾二百萬萬乘之國人數問口千萬也禺筴之商)
(日二百萬十日二千萬一月六千萬萬乘之國正九百/萬也月人三十錢之籍為錢三千萬今吾非籍之諸君)
(吾子而有二國之籍者六千萬使君施令曰吾將籍于/諸君吾子則必囂號今夫給之鹽筴則百倍歸于上人)
(無以避此者/數也續補)減鹽價(漢書宣詔曰鹽人之食而價貴衆/庶重困其減天下之鹽價續補)
　　　豉三十四
五味調和須之而成(釋名曰䜴嗜也五味調和須之而/成乃可甘嗜也故齊人謂䜴聲如)
(嗜/也)辛甘之味皆發而行(楚辭曰大苦醎酸辛甘行些注/曰大苦䜴也辛謂椒薑也甘謂)
(飴蜜也言取䜴汁調和以椒薑醎酸和/以飴蜜則辛甘之味皆發而行也補)大苦(見/上)康伯(博/物)
(志云外國有䜴法以苦酒浸豆暴令極燥以麻油蒸蒸/訖復暴三過乃止然後細擣椒屑隨多少合之中國謂)
(之康伯能下氣/調和者也補)益氣(吳氏本草云/䜴益人氣)下氣(博物志/見上)美䜴出
魯(古艶歌云白鹽河/東來美䜴出魯門)飯唯鹽䜴(謝承後漢書云韓崇為/汝南太守遺妻子麄飯)
(唯菜茹鹽/䜴而已)鹽豉共壺(謝承後漢書曰羊續為南/陽太守鹽䜴共一壺補)未下鹽
䜴(世説云陸機詣王武子武子前置數斛羊酪指以示/陸曰卿江東何以敵此陸曰有千里蓴羮但未下鹽)
(䜴耳/續補)鹽豉共一筩(三輔决録曰范仲公為大夫鹽䜴/蒜果共一筩言其亷儉也續補)出
界買鹽豉(豫章列士傳曰羊茂為東/郡大守出界買鹽䜴續補)
　　　醯三十五
鳯林鳴酢(漢武内傳云西王母謂帝曰仙藥有鳯林鳴/酢  案酢俗作醋醯也今作在各切非補)
東里之醯(𢎞君舉食檄云大市覆罌/之蒜東里獨嫗之醯補)辛成苦酒(食經云/作辛成)
(苦酒其法取黍米一斛以/熱粥澆其上二日便成酢)築城貯醯醢(呉地志云呉王/築城以貯醯醢)
(今俗人呼為/苦酒城補)欲食投水内(食經云作苦酒法用烏梅以/酒漬之暴乾作屑欲食輒投)
(水/内)食三十人(又云外國作苦酒法用水一升三合正月/九日熱一銅七調之一盃可食三十人)
大功不食(禮記云大功之/喪不食醯醬)四時之祠皆用苦酒(盧湛/祭記)宋
葬夫人醯醢百甕(禮記云宋襄公葬/其夫人醯醢百甕)不食鹽醋(後唐書/云盧相)
(邁不食鹽醋同列問之足下不食鹽醋何堪/邁笑曰足下終日食鹽醋復又何堪續補)以醯灌鼻
求索金寳(唐書云初薛仁呆拔秦州召富人磔于/猛火之上或以醯灌鼻索其金寳續補)誤醯
强飲軍中感恱(又云任廸簡萬年人舉進士初為李景/略判官景畧性重厚常有宴行酒者誤)
(以醯進廸簡知誤以景略性嚴慮罪坐主酒者乃勉强/飲盡之託以酒薄景畧命換之于是軍中感悦續補)
　　　醬三十六(附醢/)
醬成於鹽(風俗通云醬成於鹽而醎/於鹽夫物之變有時而重)醬齊視秋(禮記云/醬齊視)
(秋時鄭注曰/醬宜凉也)肉謂之醢(爾雅云肉謂之醢/有骨者謂之臡)元靈之醬(漢/武)
(内傳曰西王母謂帝曰/神藥有元靈之醬補)百有二十甕(周禮云膳夫掌王/饋食醬百有二十)
(罋/)共醢六十罋(周僼云醢人為王及后世子共其内羞/王舉則共醢六十罋以五齊七醢七葅)
(三臡實/之補)榆醬(白虎通云榆梜醬/曰􁀙􁀙音末補)蒟醬(漢書武帝使唐蒙/封南越南越食蒟)
(醬補案蒟醬取/桑椹實為醬附)蜯醬(蒼頡/觧詁)□醬(交州記云蠏□形如龜/色黒十二蠏足在腹下)
(雌負雄而行南/方用以作醬)馬醢(東觀漢記云上至邯鄲/趙王庶兄胡進馬醢)􁀙鰂之醬
(周書云伊尹受命於湯賜􁀙鰂之醬方言/曰魚皮􁀙鰂之醬為貴注曰􁀙鰂魚名也)芍藥之醬(枚/乘)
(七/發)朱登蠏醬(張敞答朱登書云朱登為東海相遺敞蟹/醬敞報曰謹分其貺于三老尊行者曷敢)
(獨享/也)晉武魚醬(晉武帝與山濤書/兼致魚醬一斗)孔子覆醢(禮記云孔/子哭子路)
(於中庭從者曰醢/之矣遂命覆醢)天子執醬(禮記云食三老五更于/太學天子執醬而饋補)雷
不作醬(風俗通云雷不作醬俗説雷/聲發作醬令人腹内雷鳴)喪不作醬(異苑/未詳)賣
醬而踰侈(漢書云張氏/賣醬而踰侈)千瓿比千乘(史記貨殖傳云通/邑大都醢醬千瓿)
(比千乘/之家補)醬瓿(漢書劉歆謂揚雄曰今學有禄利尚不能/易又如太𤣥何吾恐後人覆醬瓿  案瓿)
(音部小/罌也補)醢署(唐百官志掌醢署令一人丞二人掌供醢/醯之物一曰鹿醢二曰兎醢三曰羊醢四)
(曰魚醢/續補)龍肉生文(博物志曰龍肉以醢/漬之則文章生續補)
　　　齊三十七(案齊俗作虀/)
須醯成味(周禮云醯人掌共五齊七葅凡醯物以共祭/祀之齊葅凡醯醬之物鄭注云齊葅醬屬醯)
(人者皆須/醯成味補)諸味相成(釋名云齊濟也與/諸味相濟成也)醯人共齊(周禮/見上)
叛奴春齊(𢎞君舉食檄云大鹽雜以薑椒叛奴製之春/齊補案叛奴石季倫之奴也晉書石崇為客)
(作豆粥咄嗟便辦每冬得韭䓑韲嘗與王愷出遊爭入/洛城崇牛迅若飛禽愷絶不能及愷每以此三事為恨)
(乃宻貨崇帳下問其所以答曰豆至難煮豫作熟末客/來但作白粥以投之耳韭□韲是擣韭根雜以麥苗耳)
(牛本不遲良由馭者逐不及反制之可聽蹁轅則駚/矣于是悉從之遂争長馬崇後知之因殺所告者附)蒜
齊(魏志云華佗行道見一人病咽塞嗜食而不得下家/人車載欲往就醫佗聞其呻吟駐車往見語之曰向)
(來道邊有賣餅家蒜齊大酢從取三升飲之病自當去/即如佗言立吐虵一枚縣車邊欲造佗佗尚未還小兒)
(戲門前逆見自相謂曰似逢我公車邊病是也/疾者前入坐見佗北壁縣此虵輩約以十數補)韭齊(石/崇)
(見前収又四民月令口/八月  韭菁持作齊補)蠏去其匡如齊(釋名云蠏齊去/其匡熟擣之令)
(如齊/也補)稻不可以為齊(王晉書曰美莫過/稻稻不可以為齊)
　　　葅三十八
葅藏菜也(聲/類)阻於寒温(釋名云葅阻也生釀之遂使/阻於寒温之間不得爛也)王
舉七葅(周禮云醢人掌/共五齊七葅)祠祭用葅(荀氏/春秋)芹葅(周禮醢人/職云加豆)
(之實芹葅兎醢深蒲醓醢/箈葅雁醢筍葅魚醢補)蒻葅(益州記云蒻之莖蜀人/于冬月取以春碎炙之)
(水淋一/宿為葅)鹹葅(荀氏春秋云孟/冬祭用鹹葅)魚葅(司馬相如/有魚葅賦)饋食葵葅
(周禮醢人職云饋食之/豆其實葵葅蠃醢補)聘饗昌歜(左傳云僖三十年冬/王使周公閲來聘饗)
(有昌歜白黒形鹽辭曰國君文足昭也武可畏也則有/備物之饗以象其徳荐五味羞嘉榖鹽虎形以獻其功)
(吾何以/堪之補)文王嗜昌葅(吕氏/春秋)惠王食寒葅(賈誼新書云楚/惠王食寒葅而)
(得蛭因遂吞之腹冇疾而不能食令尹入問曰王安得/此疾王曰我食寒葅而得蛭念譴之而不行其罪乎是)
(法廢而威不立也非所聞也譴而行其誅則庖宰監食/者法皆當死心又弗忍也故吾恐蛭之見也遂吞之令)
(尹避席再拜而賀曰臣聞皇天無親惟徳/是輔王有仁徳天之所奉也病不為傷補)
　　　䱹三十九
南方謂之䰼北方謂之䱹(説文云䱹藏魚也南方謂/之䰼北方謂之䱹俗作鮓)四
時之膳食荆州之䱹魚(周禮云庖人共祭祀之好羞鄭/注曰謂四時所為膳食若㓝州)
(之䱹魚青州之蠏胥雖/非常物進之孝也補)蜀人魚鮨(爾雅云魚謂之鮨蜀/人取魚不去鮨  案)
(鮨音其魚名/又䱹屬補)西𦍑秋鮨(博物志云西𦍑仲秋/月取赤頭鯉以為鮨)呉人蒲以
為䱹(草木記云呉人蒲/始生取以為䱹)閩越噉獼猴䱹(博物志云閩越/冮北諸夷噉獮)
(猴/䱹)無損(神異經云南方有獸名/曰無損其肉可作䱹)珠柱(草木記云採珠人/取珠柱肉作䱹)
龍肉(世説云有人遺張華䱹者華見之曰此龍/肉也遂以苦酒沃䱹䱹中有五色光補)鱣肉(爾/雅)
(云鱣形似龍鋭頭口在頷下背上腹下皆有甲縱廣四/五尺今于盟津東石磧上鈎取之大者千餘斤肉可為)
(䱹案注鱣/張連切補)方縳直截(楊泉五/湖賦)醎鹽白糝(又云鹹鹽白糝/雜以菜菓連堽)
(栁鮓積/如陵邱)劉蘇初腑𤓰金雜注(王襄僮㓜賦云劉蘇初腑/𤓰金雜注注云蘇䱹也)
連堽(楊泉五湖/賦見上)徑尺(交州記百簿瀬有魚眼/徑尺似魶魚取以為䱹)沉䱹於江
(列女後傳云呉光禄勲孟宗為監魚池司馬罷職道作/兩器䱹以歸奉母母怒曰吾老為母曽有戒言惟聴飲)
(彼水何吾言之不從也宗曰于道作之非池魚也母曰/汝為主魚吏而獲醝以歸豈可家至戸告耶乃還醝于)
(宗宗伏謝罪遂/沉醝于江補)封䱹付侃(世説云陶侃少時作魚梁吏/嘗以一坩䱹餉母母封鮓及)
(書責侃曰汝為吏以官物見餉非唯不能益/吾反以増吾憂也  案坩音堪土器也補)陶侃十斛
(陶侃故事云蘇峻平/後侃上成帝䱹十斛)謝𤣥一坩(謝𤣥與婦書云昨出釣/所獲魚以為䱹一坩今)
(送/來)漢川神憙食䱹(列異傳云漢川神常/出行市中憙食鮓菜)以飯䱹上土公
(青烏子𦵏書云初掘塚之/日常以飯䱹上土公四旁)骨青肉紫(漢昭帝時釣得蛟/長三丈帝曰此魚)
(膳之類命大官為鮓骨青肉紫/食之甚美帝更求之不獲續補)一㗖十臠(江南野史云/陳陶所居不)
(與俗接唯嗜䱹一/㗖或至十臠補)含風䱹(叩頭録云房壽六月調/羊酪造含風䱹續補)野猪
䱹(酉陽雜爼云安禄山恩寵莫比/其所賜品目有野猪䱹續補)蘆菔(蠻甌志云白樂/天方齊劉禹錫)
(饋蘆菔/䱹續補)苞蘆(杜甫詩云香飯/兼苞蘆續補)鱘䱹(地里志云潤州/土貢鱘䱹續補)蛟䱹
(漢昭帝/見上)後池(韓全誨傳云昭宗至鳯翔帝輟所御膳賜/全誨等李茂真食䱹美帝曰此後池魚茂)
(真曰臣養魚以候天/子聞者皆駭續補)縮地(列異傳云費長房能縮地脉/坐客在家至市賣䱹一日之)
(間人見之千里/外者數次續補)
　
　
　
　
　
　
　
　
　北堂書鈔卷一百四十六
欽定四庫全書
　北堂書鈔卷一百四十七
　　　　　　　　　　　唐　虞世南　撰
　　　　　　　　　　　明　陳禹謨　補註
　酒食部
　　糗糒四十　　　　蜜四十一
　　脂四十二　　　　油四十三
　　酪四十四(缺今/補)　　酥四十五(缺今/補)
　　餳四十六(缺今/補)　　􁕵四十七(缺今/補)
　　沙餳四十八(缺今/補)　粰􁕳四十九(缺今/補)
　　糭五十(缺今/補)　　　䭔五十一(缺今/補)
　　粔籹五十二(缺今/補)　寒具五十三(缺今/補)
　　安乾特五十四(缺今/補)米五十五(缺今/補)
　　麵五十六(缺今/補)　　麴五十七(缺今/補)
　　糠五十八(缺今/補)　　糟五十九(缺今/補)
　　　糗糒四十
峙乃糗糧(尚書云峙乃糗糧無敢不逮孔安國傳曰皆/當儲峙汝糗􁧌之糧使足食無敢不相逮及)
(補/)以待賔位(崔寔四民月令曰四月/可以作棗糒以待云云)羞籩之實雜用之
下(儀禮云主婦反取籩于房中執棗糗生設之棗在稷/南糗在棗南按鄭注云棗饋食之籩糗羞籩之實雜)
(用之下賔/尸也補)囊􁧌賜士(列女傳云楚子發破秦而歸其母/閉門不内使人數之曰子不聞越)
(王勾踐之伐呉客有獻一囊糗􁧌者王以賜軍士分而/食之甘不踰嗌而戰自十也今子為將士卒并分菽粒)
(而食之子獨朝夕/芻豢黍梁何也補)致糗從者(公羊傳曰魯昭公走之齊/髙子執簞食與四脡脯國)
(子執壺漿曰吾寡君聞君在外餕饔未就敢致糗于從/者昭公曰君不忘吾先君延及喪人錫之以大禮再拜)
(稽首以/衽受補)持糗相待(漢書云李陵擊匈奴兵敗令軍士持/二升􁧌一半氷期至遮虜鄣者相待)
(補/)米􁧌給軍(東觀漢記云上圍邯鄲未下彭寵遺/米􁧌魚鹽以給軍糧由是破邯鄲)懷􁧌
而往(物理論云吕子義常往友人䖏/存省嫌其設酒食懐乾􁧌而往)出城飱􁧌(東觀漢/記云隗)
(囂病且餓出城飱/糗糒恚憤而死)行齎乾􁧌(又云賀𤣥為九江太/守行縣齎持乾􁧌)恒食
乾􁧌(謝承後漢書云沈景為河間相恒食乾􁧌/又㑹稽典録云陳修家貧為吏恒食乾糗)奉糗一
斛(東觀漢記云嚴尢擊江賊世/祖奉糗一斛脯三十朐補)取􁧌一升(魏畧云寒貧/者姓石還長)
(安車騎將軍郭淮以意氣呼之問其所欲亦不肯/言淮與糒脯及衣財石取脯一朐糒一升而已補)
　　　蜜四十一
雲山朱蜜(漢武内傳云西王母謂帝曰太/上之藥有中華紫蜜雲山朱蜜)天水白蜜(苑/子)
(云隴西天水出/白蜜價直四百)食蜜生武都(本草經云食蜜味甘如飴/性微温無毒生武都山崖)
(谿/谷)天竺出石蜜(續漢書云天/竺國出石蜜)衆口芝(仙經云蜜/為衆口芝)百花醴
(墨子枕中記/云百花醴蜜)兼採為味(張璠易序注云蜜/蜂以兼採為味)以釀甘澤(風/俗)
(記云有􁀙拱居孕靈生息挹採衆華/以釀甘澤自然神化窮真妙極補)如飴(本草經/見前)延年
(又云崖蜜食之令/人不飢明目延年)養性(盛公子與劉頌書云石蜜逺國/之貢味有可甘至尊以養性)
益氣强志(木草經云石蜜一名石飴味甘調/五臟益氣强志除百病服之不飢)解毒除煩
(又云食蜜解毒/除煩益氣養脾)逺國之貢味有可甘(盛公子與劉/頌書見上)自然
神化窮真妙極(風俗記/見前)氷鮮玉潤髓滑蘭香(郭璞蜜賦/云繁布金)
(房疊稱玉室咀嚼滋液釀以為蜜散似甘露凝如割眆/氷鮮玉潤髓滑蘭香窮味之美極甜之長百果須以諧)
(和靈娥御/以艶顔補)散似甘露凝如割肪　窮味之美極甜之長
　靈娥御以艶顔(並見/上)山圖採而得道(左思蜀都賦云/丹沙赩熾出其)
(坂蜜房郁毓被其阜山圖採/而得道赤斧服而不朽補)縣房帶蜜(鄧徳/明記)羅綴相望
(荆州圖記云赤馬其山有蜜房/二百所羅綴相望因名曰百房)郁毓被阜(左思蜀都/賦見上)駢
羅其阿(南康記云博山石室其/蜜房駢羅綴其山阿)蜜巖(遊名山志云晉謝/安適東山見山上)
(有蜜巖/之記)蜜勺(楚辭云粔籹蜜餌有餦餭瑶漿蜜勺實羽/觴  案注云蜜本作□通作冪以疏布蓋)
(尊也勺挹酒器也言舉冪/用勺酌酒而實爵也補)蜜漿(呉書云袁術為雷薄等/所拒留住三日士衆絶)
(糧乃還至江亭去壽春八十里問厨下尚有麥屑三十/斛時盛暑欲得蜜漿乂無蜜坐櫺牀丄歎息良久乃大)
(咤曰袁術至于此乎因頓/伏牀下嘔血斗餘而死補)越以甘蜜報呉(呉越春秋云/越以甘蜜丸)
(欓報呉增/封之禮)蜀人著蜜助味(魏略云新城孟太守道蜀猪/肫雞鶩味皆淡故蜀人作食)
(喜著飴蜜/以助味)合藥賜蜜一石(東觀記云光武微時嘗與朱/祐共買蜜合藥後即位乃賜)
(祐白蜜一石問曰/何如長安時買蜜)久疾賜蜜五升(晉太康起居注云尚/書令荀勗乆疾羸毁)
(賜蜜/五升)石蜜甜于萍(凉州異物志云石蜜之味甜于/萍實非石之類假石之名補)萍實
甘如蜜(家語云楚昭王渡江有物大如斗圓而赤直觸/王舟舟人取之王大怪之徧問羣臣莫之能識)
(王使使聘于魯問于孔子子曰此所謂萍實者也可剖/而食之吉祥也惟霸者為能獲焉使者返王遂食之大)
(美久之使來以告魯大夫大夫因子游問曰夫子何以/知其然曰昔之鄭過乎陳之野聞童謡曰楚王渡江得)
(萍實大如斗赤如日剖而食之甜如/蜜此是楚王之應也吾是以知之補)
　　　脂四十二
角者曰脂(説文曰戴角者曰/脂無角者曰膏)載脂而行(國語云句踐載/稻與脂於舟以)
(行國之孺子之游者/無不餔也無不歠也)白蒙如脂(𤣥中記云束海有樹名/為白蒙其汁可為脂色)
(白味/甘)烏臼如脂(又云荆州有樹名烏臼其實如胡麻/子擣其汁可為脂其味亦如猪脂)
　　　油四十三
得水熖起(博物志云煎麻油水氣盡無煙不復沸則還/冷可内手攪之得水則熖起㪚卒不滅此亦)
(試之有驗補又云積油滿萬石則自然/生火武帝太始中武庫火積油所致補)和以塗繒(釋名/云柰)
(油搗柰實和以塗繒上燥/而發之形似油也續補)灌以麻油(魏志云孫權至合/肥新城滿寵馳往)
(赴募壯士數十人折松為炬灌以/麻油從上風放火燒賊攻具補)益儲麻油(王隱晉書/云齊王問)
(起義孫秀多歛葦炬益儲麻/油于殿省為縱火其續補)有油二百斛(梁書張纉為/湘州刺史晩)
(好積聚有油/二百斛續補)月給油六升(東宫/舊事)私錢償油(宋書云朱修/之為荆州刺)
(史去鎮之日秋毫無犯計在州已來燃油及/私牛馬食官榖草以私錢六十萬償之續補)恐疾滅油
(梁書曰沈約年十三而遭家難潜竄會赦乃免既而流/寓孤貧篤志好學晝夜不釋卷母恐其以勞生疾常遣)
(滅油滅/火續補)火燒攻具(魏志/見上)油船濳渡(魏志云黄初三年車/駕幸宛使夏侯尚率)
(諸軍與曹洪共圍江陵孫權將諸葛瑾與尚軍對江墐/渡入冮中渚而分水軍于冮中尚夜多持油船將歩騎)
(萬餘人于下流濳渡攻瑾諸軍夾/江燒其舟船水陸並攻破之續補)油煎殺之(梁書云初/侯景既南)
(奔魏相髙澄命先剥景妻子/而皮悉以油煎殺之續補)以油灌之(梁書云侯景攻/臺城為曲項木)
(驢攻城矢石不能制羊侃作雉尾施鐵/鏃以油灌之擲驢上焚之俄盡續補)
　　　酪四十四(全補/)
為醴酪(禮運云古者先王未有火化食草木之實鳥獸/之肉飲其血茹其毛後聖有作然後修火之利)
(以炮以燔以烹/以炙以為酪醴)作醴酪(鄴中記云并州之俗以冬至後/百五日為介子推斷火冷食作)
(醴酪煮粳米/或大麥作之)酪漿(李陵書曰/羶肉酪漿)酪醬(漢書云烏孫公主歌/曰以肉為食兮酪為)
(醫/)食酪得疾(晉陸玩嘗詣王導食酪因得疾/與導書曰雖是呉人㡬為傖鬼)餉酪題字
(世説云楊脩為主簿侍坐人有餉酪者魏武噉少許乃/題上作一合字坐中人並不觧脩即噉之云公令一人)
(一口復/何疑)指酪(郭子云陸機詣王武子武子指酪以示機/曰東吳何以敵此機曰千里蓴羮未下鹽)
(豉/)賜酪(晉起居注詔曰尚書令荀勗既久/羸毁可賜乳酪太官隨日給之)
　　　酥四十五(全補/)
食酥歸吐(笑林云呉人至京為設食有酪酥未知是何/物也强而食之歸吐遂至困顧謂其子曰與)
(傖人同死亦無所/恨汝故宜慎之)餌酥延壽(唐書云武徳一年凉州刺/史安脩仁獻百年酥云餌)
(之可/延壽)
　　　餳四十六(全補/)
煮米消爛(釋名云餳洋也煮/米消爛洋洋然也)盛水升降(鹽鐵論云洗爵/以盛水升降而)
(進餳禮雖備/焉非其貴也)含飴弄孫(後漢書云明徳馬皇后報/章帝曰吾但當含飴弄孫)飴以
養生(淮南子云栁下惠見飴曰可以養生盗跖/見飴曰可以粘牡見物同而用之異也)
　　　􁕵四十七(全補/)
豆屑(蒼頡觧詁云􁕵/飴中著豆屑也)豆飴(説文云􁕵豆飴也方言云􁕵/謂之餚􁕵本作餐于月切飴)
(和豆/也)
　　　沙餳四十八(全補/)
沙餳垂産(盛翁子與劉頌書/曰沙餳垂之産)逺國貢儲(張衡七辨云沙/餳石蜜逺國貢)
(儲/)
　　　粰􁕳四十九(全補/)
粰􁕳(韻學集成云粰音浮粰饊/也乂􁀙粥􁕳音流亦作􁀙)
　　　糭五十(全補/)
菰葉裹黍(風俗記云俗以菰葉裹黍米煮令爛熟于五/月五日及夏至日啖之一名糭一名角黍)
竹筒貯米(續齊諧記云屈原以五月五日投汩羅而死/楚人哀之每至此日取竹筒貯米投以祭之)
汩羅遺風(漢建武中長沙區迴于五月五日忽見士人/自稱三閭大夫謂迴曰君常見祭但常年所)
(遺俱為蛟龍所竊今君恵可以練樹葉塞其上以綵絲/纒縳之此二物蛟龍所憚也迴謹依㫖今世人五日作)
(糭并帶練葉及五綵/絲皆汩羅之遺風)南土所珍(宋書云後魏太祖至彭/城求酒并甘橘孝武帝)
(致螺盃雜糭所案螺/盃雜糭南土  珍)盧循遺糭(晉書云廣州刺史盧循/遣使遺劉裕益智糭裕)
(答以續/命湯)李彪設糭(齊書云范雲永明十年使魏魏人李/彪宣命至雲見彪美設甘蔗甘糭隨)
(盡復/益)
　　　䭔五十一(全補/)
貴官設䭔(笑林曰南方人至京師者人戒之曰汝得物/唯食慎勿問主人入門内見馬屎便食之覺)
(􁁉乃止後詣貴官為設䭔/因視曰想故昔且勿食)龍山糖䭔(時鏡新書云粔籹/宻餌即糖䭔龍山)
(食有糖/䭔菊酒)
　　　粔籹五十二(全補/)
蜜作粔籹(楚辭云粔籹蜜餌有餦餭些注曰粔籹環餅/也呉謂之膏環亦謂之寒具餦餭䑗也言以)
(蜜和米麪熬煎作粔籹擣黍/作餌人有美餳衆味甘美也)箸刺粔籹(異苑云張驥永/初中喪于都司)
(馬茂往哭見驥憑几而/坐以箸刺粔籹食之)
　　　寒具五十三(全補/)
寒具不入(張逸遺令曰閉口寒具不得/入通俗文云寒具謂之餲)寒具致敬(桓譚/新論)
(云孔子匹夫耳而卓然名著天下莫不以牛/羊雞豚而祭之下及酒脯寒具致敬而去)
　　　安乾特五十四(全補/)
粔籹之倫(束晳餅賦云安/乾特粔籹之倫)四時皆用(盧諶祭法云四時/祠皆用安乾特)
　　　米五十五(全補/)
覔千斛(語林曰陳壽將為三國志謂丁梁州曰若可覔/千斛米見借當為尊公作佳傳丁不與遂以無)
(傳/)餉千斛(世説云郄嘉賔餉釋道安米十斛/道安答直曰損米愈覺有待之煩)負米(家語/云子)
(路見孔子曰由也事二親之時常食藜藿之實而為親/負米百里之外親没之後南遊從車百乘積粟萬鍾重)
(茵而坐列鼎而食願欲藜/藿為親負米不可復得也)聚米(東觀漢記云馬援勸光/武代隗囂聚米為山川)
(地勢上曰虜/在吾目中矣)齎數斛(吳志全琮父柔嘗使琮齎米數千/斛到呉有所市易琮至皆散用空)
(船而還柔大怒琮頓首曰愚以所市非急而士大/夫方有倒懸之患故便振贍不及啟報柔更竒之)指一
囷(呉志周瑜為居巢長將數百人故過候魯肅并求資/糧肅家有兩囷米各三千斛肅乃指一囷與周瑜瑜)
(益知其竒也遂相/親結定僑札之分)食餘紅粟(漢書武帝元狩六年/太倉粟紅腐不可食)俸求
赤米(東觀漢記云第五倫節儉作會稽郡雖為二千石/卧布被自養馬妻炊爨受俸祿常求赤米裁留一)
(月糧餘皆賤貿/與民之貧羸者)謝賜米(齊王融謝勑賜米啓曰臣無王/陽之術計然之智不能負粟百)
(里分地一㕓上虧温養自取飢切豈悟外恩横集天私/妄委又梁簡文帝謝勑賚長生米啓曰堯禾五尺未足)
(稱珍漢苗九穂方斯非擬如隨瑞鹿若降神烏暮律向/遊獻春方始食乃民天之貴粒有延齡之命藉此資身)
(因斯/養性)謝賚米(梁庾肩吾謝東宫賚米啟曰滍水鳴蟬香/聞七里瓊山合頴租歸十縣肩吾人慙振)
(藻徒降雲間之松職濫便繁空撤家丞之俸成珠委地/事重降仙游玉為糧珍瑜入楚雖復激水凔流不待監)
(河之説春風掃地方誚文學之篇又謝湘東王賚米啓/曰竊以月滿則虧恩來無爽海潮雖大萬江恒注遂使)
(連箱委地不殊陽翟盈倉接宇寧異海陵又周庾信謝/趙王賚米啓云比陋巷簞瓢櫛風沐雨剥榆皮于秋塞)
(掘蟄鷰于寒山仰費國租遂開塵甑非丹竈而流珠異/荆臺而炊玉東方朔之俸米既息長飢西門豹之墾田)
(方慙/此賚)秬秠(詩厥初篇云誕降嘉種維秬維秠維穈維芑/毛傳云天降嘉種秬黒黍也秠一稃二米也)
(穈赤苗也/芑白苗也)穈芑(見/上)
　　　麵五十六(全補/)
麥末(説文云麫麥/末也彌箭切)麥屑(韻學集成云麫莫見切來/細屑也亦作麫麫今作麵)麵起
(蕭子顯齊書曰永明九年正月詔/太廟四時祭薦宣皇帝麵起餅)麵肉(王郎上劉纂等/檀滿曰左中郎)
(樂林得纂麵/肉共啖湯餅)搜麵(釋名云搜麵/使合并也)麵餈(説文曰餅/麵餈也)
　　　麴五十七(全補/)
酒惟麴(説命篇云若作/酒醴爾惟麴蘖)禁賣麴(東觀漢記云順帝詔/禁民無得酤賣酒麴)以
麴為粥(漢晉陽春秋云愍帝在長安為劉粲所攻糧盡/太倉有麴數十餅屑之為粥以供奉帝麴屑盡)
(遂/降)積麴成封(列子云子産有兄公孫/朝聚酒十鍾積麴成封)酒母(説文云麴酒/母也釋名云)
(麴朽也鬱之使/生衣朽敗也)麴蘖(月令云孟冬之月乃命大/酋秫稻必齊麴蘖必時)
　　　糠五十八(全補/)
穅秕在前(世説云王文度范榮期俱為簡文所要范年/大而位小王年小而位大將前更相推在前)
(既移久王遂在范後王因謂曰簸之揚/之穅秕在前范曰洮之汰之沙礫在後)䑛糠及米(史記/云呉)
(中大夫應髙説膠/西王曰䑛糠及米)以糠塞口(漢魏春秋云甄后之誅由/郭后之寵及殃令以糠塞)
(口後明帝逼殺郭/后使殯如甄后)食糠而肥(晉書云王戎子萬有美名/而太肥戎令食糠而肥愈)
(甚/)燃糠自照(齊書云顧歡所居郷中有學舍歡貧無/以受業夕則燃松節讀書或然糠自照)播
糠眯目(莊子云播糠眯目則/天地四方易位矣)排糠障風(潜夫論云不命/大將以討叛𦍑)
(州郡興兵若排糠/障風陶沙壅河)積糠成山(交州記云合浦海口有糠/頭山傳云越王舂米于此)
(積糠/而成)
　　　糟五十九(全補/)
酒滓(説文云糟/酒滓也)糟邱(六韜云古之亂君夏桀殷紂積糟/為邱以酒為池飲者常三千人)
分糟(魏志云李通禽黄巾大帥呉霸而降其屬/遭歲大荒飢通傾家以振能與士分糟)食糟(華/嶠)
(後漢書云樂松家貧為郎無/被食糟自此詔給太官食)
　
　
　
　
　
　
　
　
　
　
　
　北堂書鈔巻一百四十七
欽定四庫全書
　北堂書鈔卷一百四十八
　　　　　　　　　　　唐　虞世南　撰
　　　　　　　　　　　明　陳禹謨　補註
　酒食部
　　　酒六十
天有酒旗之星地列酒泉之郡(張璠漢紀云孔融天性/氣爽頗推平生之意狎)
(侮太祖太祖制酒禁而融書啁之曰天有酒旗之星地/列酒泉之郡人有㫖酒之徳故堯不飲千鍾無以成其)
(聖且桀紂以色亡國今令不禁婚姻也太祖外雖寛容/而内不能平御史大夫郗慮知㫖以法免融官歲餘拜)
(大中大夫雖居家失勢而賔客日滿其門愛才樂/酒常歎曰坐上客常滿尊中酒不空吾無憂矣補)仰酒
旗之景曜(曹植酒賦云嘉儀氏之造思亮兹美之獨珍/仰酒旗之景曜協嘉號于天辰穆生失禮而)
(辭楚侯嬴感爵而輕身其味/有宜城醪醴蒼梧縹清補)推酒泉之嘉名(傳𤣥/酒賦)空桑
穢飲酒之始也(酒經云空桑穢飲醖以稷/麥以成醇醪酒之始也)九投百品酒
之終也(酒經云烏梅女䴷甜醹九/投澄清百品酒之終也)少康作酒(世本云少/康作􁉷酒)
儀狄作酒(戰國䇿曰儀狄作酒而進于禹禹飲而甘之/曰後世必有以酒亡其國者遂疏儀狄而絶)
(㫖酒/補)辨三酒之物(周禮云酒正辨三酒之物一/曰事酒二曰昔酒三曰清酒)辨五齊
之名(周禮曰酒正辨五齊之名一曰泛齊二/曰醴齊三曰盎齊四曰緹齊五曰沉齊)四酎(楚辭/云四)
(酎并熟不歰嗌只清馨凍飲不/歠役只呉醴白蘖和楚瀝只)三重(説文云酴酒母也/醴酒一宿熟也醪)
(汁滓酒也酎三重之酒也/醨薄酒也醑首酒也補)九醖(張衡南都賦云酒則九/醖十旬兼清醪敷徑寸)
(浮蟻若䓑其甘/不爽醉而不酲)十旬(見/上)香旗九醴淵清十旬(成公綏七/唱云秦無)
(清醴先和宜醇香/旗九醖淵澄十旬)辯其五齊節其三事(王粲酒賦云帝/女儀狄㫖酒是)
(獻苾芬享祀人神式宴辨其五齊/節其三事醍沉盎泛清濁各異補)或三釀而速成九醖
而後成(傅𤣥/酒序)春醖夏成(曹植酒賦云或秋藏冬發或春/醖夏成或雲沸潮涌或素蟻浮)
(萍/補)春醖九醖冬清十旬(張華上已篇云春醖/踰九醖冬清過十旬)秋藏冬發
(曹植酒/賦見上)化則變氣而成(曹植七啓云乃有春清縹酒康/狄所營應化則變感氣則成彈)
(徴則苦發扣宫則甘生于是盛以翠樽酌以雕/觴浮蟻鼎沸酷烈馨香可以和神可以娯腸補)鬱積生
味蓄氣(江統酒誥云酒之所興肇自上皇或云/儀狄一曰杜康鬱積生味久蓄氣芳補)雲沸淵
停(傅𤣥七謨云於是乃有蒼梧之九醖中山之清/醇金漿玉醴雲沸淵停甘芬潜結逸味横生補)雲沸
淵涌(袁山松酒賦秋醪春醴釀酪/成湩浮藻吐秀雲沸淵涌補)苞苦含辛(傅選七誨/云白醴九)
(成𤣥醖清醇泛華/浮蟻苞苦含辛)逸味横生(傅𤣥七/謨見上)甘芬潜結(七謨/見上)瀾
徹神清(風土記云酒則星陳郡列春醖/夏成珠連波泛瀾徹神清補)淵凝氷潔(嵇康/酒賦)
(云重酎至清淵凝氷潔/滋液兼備芬芳澂澈)浮蟻若萍(張華輕/薄篇)浮蟻競升(袁/山)
(松酒賦云素醪玉潤清酤淵澄纎羅輕布浮/蟻競升泛芳樽以琥珀馨桂發而蘭興補)素蟻跳波
(張華輕/薄篇)素蟻連珠(吳氏七矜云秋醖/夏發素蟻連珠)浮蟻萍連醪華鱗
設(嵇含/酒賦)甜苦無常五味相并(杜預酒論云重醖醇醴沃/土泉清甜苦無常五味相)
(并/)味蜜甜而膽苦(傅𤣥酒賦云至若中山之/醇醑蒼梧之醽醁云云)馨桂發而
蘭興(袁山松酒/賦見上)彈徵則苦發扣宫則甘生(曹植七/啓見上)厚易
薄(淮南子云楚㑹諸侯魯趙皆獻酒于楚王主酒吏求/酒于趙趙不與吏怒乃以趙厚酒易魯薄者奏之楚)
(王以趙酒薄/遂圍邯鄲補)濁更清(幽明録云東萊人作/酒多醇濁而更清)味醇醲(神仙/傳云)
(王方平至蔡經家謂經家人曰吾欲賜汝輩美酒此酒/方出天厨其味醇醲非俗人所宜飲飲之或能爛腸今)
(當以水和之汝輩勿怪也乃以斗水合升/酒攪之以賜經家人人飲一升許皆醉補)味淳美(古今/注曰)
(烏孫國有青田核得水則有酒味甚淳美如好酒飲盡/隨更注水隨盡隨成不可久久則苦不可飲名曰青田)
(酒/補)美如肉清如鏡(神異經云西北荒中有王饋之酒酒/泉注焉廣一丈長深三丈酒美如肉)
(澄清如鏡上有玉尊玉籩取一尊一尊復生焉與天地/同休無乾時石邊有脯焉味如獐鹿脯飲此酒人不死)
(長生/補)甘如乳清如華(樂府歌曰春酒甘/如乳秋醴清如華)三酒既醇　五
齊惟醹(徐幹齊都賦厚案説文/云醹音乳酒  也補)清酤如濟濁醪如河(左/思)
(魏都賦云清酤如濟濁醪如河凍醴流澌温酎躍/波豐肴衍衍行庖皤皤愔愔醧讌酣湑無譁補)素醪
玉潤清酤淵澄(袁山松酒/賦見前)清濁各異(王粲酒/賦見前)賢愚同好
(張載酃酒賦擬酒旗于𤣥象造甘醴以/頥神雖賢愚之同好似大化之齊均補)聖人(魏志云徐/邈為尚書)
(郎時科禁酒而邈私飲至于沉醉校事趙達問以曹事/邈曰中聖人達白之太祖太祖甚怒渡遼將軍鮮于輔)
(進曰平日醉客以清者為聖人以濁者為賢人邈性修/慎偶醉言耳由是得罪後文帝幸許昌見邈問曰頗復)
(中聖人不邈對曰昔子反斃于穀陽御叔罰于飲酒臣/嗜同二子不能自懲時復中之然宿瘤以醜見傳而臣)
(以醉見識帝大笑顧/左右曰名不虛立補)賢人(見/上)從事(世説云桓温有主簿/善别酒有輒令先嘗)
(好者謂之青州從事惡者謂平原督郵青州/有齊郡言至臍平原有鬲縣言至膈上補)督郵(見/上)名
酎出於咸陽甘醪貢於宜城(傅𤣥/七模)王屋瓊蘇(南岳夫人/傳云夫人)
(在王屋山王子喬等/降夫人設瓊蘇綠酒)圓丘𤣥碧(列仙傳云安期先生與/神女會圓丘酣𤣥碧之)
(香/酒)蒼梧竹葉(張華輕薄/篇見前)大宛蒲陶(漢書西域傳云大/宛國以蒲陶為酒)桂
陽淥溪(荆州記云桂陽郡東界山下/有淥溪源官常取此水為酒)湘東酃水(異録云/湘東酃)
(縣有酃水土/人以水為酒)長安九釀(袁子正論云長安/九釀中山清酤)宜城九醖(張/華)
(輕薄篇/見前)湘隂酎(陸機七羡云湘隂有酎其色/澄清秋醪春醖酒惟九成)若下酒(呉/地)
(記云長安故屬烏程太康十/年分為五縣若下出美酒)長安醇(夏仲御别傳云爰/有天水𤣥酎長安)
(清醇雜以東酃碧素苾馨客望/杯而乾咽杯觸口而已傾補)巴鄉清(荆州記云永安/宫西有巴鄉村)
(善釀/酒)蘭英酒(枚乘七發云蘭/英酒酌以滌口)瑶瓊酒(漢武内傳云西王/母降帝設瑶瓊酒)
玉饋酒(神異經云西北/方有玉饋之酒)金漿醪(西京雜記云梁人名酒/曰金漿醪  案今本不)
(載鄒陽為酒賦其詞曰清者為酒濁者為醴清者聖明/濁者頑騃皆麴湒邱之麥釀野田之米倉風莫預方金)
(未啓嗟同物而異味嘆殊才而共侍流光醳醳甘滋泥/泥醪釀既成綠瓷既啓且筐且漉載□載齊庶民以為)
(歡君子以為禮其品類則沙洛淥酃程鄉若下髙公/之清開中白薄青渚縈停凝醳醇酎千日一醒補)千
歲酒(抱朴子云黄帝酒泉法以麴米和藥成丹/一斗酒内一升水藏之千歲其味常好)千日酒
(博物志云劉𤣥石曾于中山酒家沽酒酒家與千日酒/飲之至家大醉其家不知以為死𦵏之後酒家計及千)
(日往視之云已𦵏于是開棺始醒俗云𤣥石飲酒一醉/千日補案搜神記云狄希中山人也能造千日酒飲之)
(千日醉時有州人姓劉名𤣥石好飲酒往求之希曰我/酒發來未定不敢飲君石曰縱未熟且與一杯得否希)
(聞此語不免飲之復索曰美哉可更與之希曰且歸别/日當來只此一杯可眠千日也石别似有怍色至家醉)
(死家人不之疑哭而𦵏之經三年希曰𤣥石必應酒醒/宜往問之既往石家詰曰石在否家人皆怪之曰𤣥石)
(亡來服已闋矣希驚曰酒之美矣而致醉眠千日計日/今合醒矣乃命家人鑿塚破棺看之塚上汗氣徹天遂)
(命發塚方見開目張口引聲而言曰快哉醉我也因問/希曰爾作何物也令我一杯大醉今日方醒日髙㡬許)
(墓上人皆笑之被石酒氣衝/入鼻中亦各醉卧三月附)雞鳴酒(食經云夏雞鳴酒/法秣米二升作糜)
(麯三升以水五升攪之/今日作明日鷄鳴時熟)坐客酒(食經云坐客酒者平旦/釀食時熟坐客時待酒)
(熟故以/為名)胡椒酒(博物志云胡椒酒/古人于歲朝飲之)皁莢酒(神仙傳云葛/仙翁斬皁莢)
(樹為杯用以盛/酒酒味益妙)燭草酒(神仙服食經云採南燭草煮其/汁為酒碧暎五色服之通神)
文草酒(楊孚異物志云文草作酒其味/甚美土人以金買草不言貴也)頓遜樹(扶桑記/云頓遜)
(國有樹以石榴取其花汁貯盆/内數日成好酒極美能醉人)青田核(古今注/見前)天酒(神/異)
(經云西北海外有人長三千里兩脚中間相去千里腹/圍一千六百里俱日飲天酒五斗張華注曰天酒甘露)
(也不食五穀魚肉唯飲酒好㳺山海間不犯百姓不干/萬物與天地同生名無路之人一名仁一名信一名神)
(補/)仙酒(世語云白子髙少好隱淪之術嘗為美酒給道/客一旦有四仙人賫藥集其舍求酒子髙知非)
(凡乃欲取他藥雜之仙人云吾亦有仙藥于是賔主各/出其藥仙人謂子髙曰卿藥陳久可服吾藥子髙服之)
(因隨仙人飛去子/髙仙酒至今稱之)玉酒(十洲記云瀛洲有玉膏如酒味/名曰玉酒飲數升令人長生)
玉醪(抱朴子云麟鳯洲/以玉泉為醪醴)桂酒(楚辭云蕙肴烝兮蘭/籍奠桂酒兮椒漿)椒酒
(邊讓章華䑓賦云蘭/肴山積椒酒淵流)𤣥醴(潘安仁金谷詩云𤣥醴/染朱顔但數桮行遲)白醝
(孫詵三公山賦/云九醖白醝)醥清(左思蜀都賦云觴/以醥清鮮以紫鱗)素醪(袁山松酒/賦見前)
呉醖楚瀝(楚辭云四酎并熟陳飲不/歠爰發清馨呉醖楚瀝)𤣥酒白醴(張衡七/辨云𤣥)
(酒白醴蒲/萄竹葉)凍縹𤣥酎(王粲七釋云凍醥/𤣥酎醴白腐清)凍醴温酎(左思/魏都)
(賦見/前)與天同生(神異經/見上)千歲常好(抱朴子/見前)過之咽唾(魏/文)
(帝詔朝臣云蒲萄釀以為酒/道之流涎咽唾况親飲之)觸口已傾(夏仲御别/傳見前)彌日
乃醒(博物志云西域有蒲萄酒積年不敗/彼俗傳云可至十年飲之彌日乃醒)千日方醒(志/怪)
(云齊人田無已釀千日酒/過飲一斗醉卧千日方醒)得酒乃解(東方朔别傳云武/帝幸甘泉長平阪)
(道中有蟲赤如肝頭目口齒悉具人莫知也時朔在屬/車中令往視焉朔曰此為怪氣必秦獄處也上使按地)
(圖果秦獄地朔曰夫積憂者得酒而解乃取/蟲置酒中立消後屬車上盛酒為此故也補)以洽百禮
(詩載芟篇云為酒為醴烝畀祖妣以冾百禮/有飶其香邦家之光有椒其馨胡考之寧)以介眉壽
(詩七月篇云為此/春酒以介眉壽)以祈黄耉(詩行葦篇云曾孫惟主酒/醴維醹酌以大斗以祈黄)
(耉/)以温妻子(應璩詩曰酌彼春酒上得/供養親老下得温飽妻子)百藥之長嘉會
之好(漢王莽詔曰酒/者百藥云云)歆禱靈祗辨定賔主(劉惔酒箴云/爰建上業曰)
(康曰狄作酒于社獻之明辟仰郊昊天俯祭后土歆禱/靈祗辨定賔主啐酒成禮則彛倫攸叙此酒之用也補)
䇿勲飲至降神合人(抱朴子云一瓶之醪傾而三軍之/衆恱解毒之觴行而盗馬之屬感)
(消憂成禮䇿勲飲至降/神合人非此莫以也)䇿身扶老(春秋説題辭云酒之/言乳也所以策身扶)
(老/)通氣合好(晏子云景公飲酒醒三日而後發晏子見/曰君病酒乎公曰然晏子曰古之飲酒也)
(足以通氣合好而已故男不羣樂以妨事女不羣樂以/妨功男女羣樂者周觴五獻過之者誅君身服之故外)
(無怨治内無亂行今一日飲酒而三日寢之國治怨乎/外左右亂乎内以刑罰自防者勸乎為非以賞譽自勸)
(者惰乎為善上離徳行民輕賞罰/失所以為國矣願君節之也補)適體頥性(焦贑易林/云酒為歡)
(伯除憂來樂/適體頥性補)除憂來樂(見/上)宣百體之關蕩六府之務(袁/山)
(松酒賦云一歠宣百體/之關一飲蕩六府之務)可以和神可以娯腸(曹植七/啓見前)和
睚眥之宿憾(曹植酒賦云和睚眥之/宿憾雖怨讐其必親)分景福於眉壽(陸/機)
(七/徴)可以流湎千日　可使三軍告捷(張協七命云荆南/烏程豫北竹葉浮)
(蟻星沸飛華䓑接𤣥石嘗其味儀氏進其法傾罍/一朝可以流湎千日單醪投川可使三軍告捷補)飲之
不竭(神仙傳云壺公詣費長房於樓上曰我有少酒相/就飲之酒在樓下長房使人取之不能舉盎至數)
(十人莫能得上乃白公公乃下以一指提上與/房共飲之酒器如拳許大飲之至暮不竭補)飲之不
饑(異苑云東陽徐公居在長山下常登嶺見二人坐於/山崖對飲公索之二人乃與一小杯公飲之遂醉後)
(常不食亦/不飢補)飲之長生(十洲記/見前)飲之不死(湘州記云居山/左右有美酒數)
(斛人飲之/即不死)殷尚醴(禮記云殷尚醴周尚酒孔䟽云殷人/稍文故用醴周人轉文故用酒此皆)
(其時之/用耳補)周尚酒(見/上)酒旗以侑神(春秋元命苞云酒旗主/上尊酒所以侑神也)
美酒以給客(世語/見前)酒斗至千(典論云孝靈帝末朝政墮/廢羣官百司並湎于酒貴)
(戚尤甚斗/酒千錢)酒斗十千(曹植詩云歸來宴/平樂美酒斗十千)有酒如淮(左傳/云晉)
(侯以齊侯晏中行穆子相投壺晉侯先穆子曰有酒如/淮有肉如坻寡君中此為諸侯師中之齊侯舉矢曰有)
(酒如澠有肉如陵寡人中/此與君代興亦中之補)有酒如澠(見/上)有酒如浩川(應/璩)
(新詩云有酒如浩/川有肴如積岑)有酒流如川(同/上)甌醴成川渠(傅𤣥酒/賦云飲)
(者桮無算甌/醴成川渠)置酒若淮泗(左思呉都賦云置酒若淮泗/積肴若山邱飛輕軒而酌綠)
(醽方雙轡而賦珍羞飲烽起/釂鼓震士遺倦衆懐忻補)屬車盛酒(東方朔别/傳見前)抱甕
釀酒(語林云羊琇冬月/令人抱甕釀酒)銅龍吐酒(西征記云太極殿前/有銅龍長二丈銅樽)
(容四十斛正旦大㑹羣臣龍/從腹内受酒口吐之於尊内)盛以翠樽酌以雕觴(曹植/七啓)
(見/前)供禮酒(周禮云酒人共賔客/之禮酒飲酒而奉之)置法酒(史記云漢七年/長樂宫成羣臣)
(皆朝十月復置法酒諸臣侍坐殿上皆伏以尊卑次第/上壽觴九行謁者言罷酒御史執法舉不如儀者輒引)
(去竟朝置酒無敢失禮者髙帝乃/曰吾乃今日知為皇帝之貴也補)酌醪酤(左思蜀都賦/云張奕幕會)
(平原酌醪/酤割芳鮮)酌綠醽(左思呉都/賦見前)致殷勤(曹植樂府歌云市/肉取肥酤酒取醇)
(交觴接桮/以致殷勤)相娯樂(古詩云青青陵上柏磊磊澗中石人/生天地間忽如逺行客斗酒相娯樂)
(聊厚不為薄驅車䇿/駑馬游戲宛與洛補)所以致尊讓(鄉飲酒云鄉飲酒之/義主人拜迎賔于庠)
(門之外入三揖而後至階三/讓而後升所以致尊讓也補)所以致潔敬(又云盥洗揚/觶所以致㓗)
(也拜至拜洗拜受拜送/拜既所以致敬也補)思為之死(黄石公記曰昔良將/用兵有饋一簞醪者)
(使投之于河令將士逆流飲之夫一簞醪不能/味一河水三軍思為之死非滋味及之也補)非以為
禍(禮記云夫豢豕為酒非以為禍也/而獄訟益繁則酒之流生禍也)朝不廢朝暮不廢
夕(禮記云飲酒之節朝/不廢朝暮不廢夕)終日飲酒而不得醉(禮記云先/王因為酒)
(禮一獻之禮賔主百拜終日飲酒而不/得醉焉此先王之所以備酒禍也補)竟朝置酒無敢
失禮(史記/見前)君子有酒㫖且多(詩魚麗篇云魚麗于􁁉鱨/鯊君子有酒㫖且多補)
酒自引人入勝地(郭子云三日不飲酒覺形神不/復和親酒自引人入勝地耳)雖曰
賢聖亦咸斯嘗(江統/酒誥)通人識士累於此物(祖台之與/王荆州書)人
之齊聖飲酒温克(詩小宛云人之齊聖飲酒/温克彼昏不知壹醉日富)羣庶崇飲
日富月奢(王粲/酒賦)千鍾百觚堯舜之飲也　唯酒無量仲
尼之能也(抱朴子云蓋聞千鍾百觚堯舜之飲也惟酒/無量仲尼之能也姬旦酒殽不徹故能制禮)
(作樂漢髙婆娑巨醉/故能斬蛇鞠旅補)唐堯千鍾周文百觚(傅𤣥/酒賦)孔子百
觚子路百榼(孔叢子云平原君與于髙飲强子髙曰昔/有遺諺堯舜千鍾孔子百觚子路嗑嗑尚)
(飲百榼古之聖賢無不能飲也吾子何辭焉子髙曰以/予所聞聖賢以道徳兼人未聞以飲食也平原君曰即)
(如先生所言則此言何生子髙曰生于嗜酒者蓋其勸/厲之辭非實然也平原君欣然曰吾不戯子無以聞此)
(雅言/也補)穆生以醴而辭楚侯嬴感爵而輕身穆公酣而興
霸漢祖醉而蛇分(並曹植/酒賦)引滿一斛斷獄益明(抱朴子/云于公)
(引滿一斛而斷獄益明管/輅傾仰三斗而清辯綺粲)飲三百盃容儀温偉(鄭𤣥别/傳云袁)
(紹遣使邀𤣥大㑹賔客𤣥最後至紹必欲𤣥醉時㑹者/三百人酣酒之後人人進爵𤣥飲至三百盃秀眉明目)
(容儀温/偉補)數石不亂(漢書云于定國飲酒至/數石不亂治獄益精明)八斗便止(晉/中)
(興書山濤飲酒至八斗方醉帝欲試之乃/以八斗飲濤宻益其酒濤至本量而止)縱酒(鄧粲晉/紀曰劉)
(伶縱酒放蕩或脱衣裸形在屋中人見譏之伶曰吾以/天地為宅舎以屋宇為㡓衣諸君自不當入我㡓中又)
(何惡/乎補)好酒(世説云孔屖好飲酒王丞相語云卿何為恒/飲酒不見酒家覆瓿布日月糜爛羣曰不爾)
(不見糟肉乃更堪久羣常書于親舊今/年田得七百斛秫米不了麯蘖事補)酒川(應璩新/詩見前)酒
壺(呉志云鄭泉臨卒時語同輩曰必𦵏我陶家之側庶/百歲之後化而成土幸見取為酒壺實獲我心矣補)
清酒百壺(詩韓奕篇云韓侯出祖出宿/于屠顯父餞之清酒百壺)聚酒千鍾(禦冦/子云)
(子産相鄭有兄曰公孫朝朝好酒朝之室也聚酒千鍾/積麴成封望門百歩糟漿之氣逆於人鼻方其荒于酒)
(也不知世道之安危人理之悔吝室内之有無九族之/親踈存亡之哀樂也雖水火兵刃交于前弗知也補)
窟室夜飲(左傳云鄭伯有嗜酒為窟室而夜飲酒擊鐘/焉朝至未巳朝者曰公焉在其人曰吾公在)
(壑谷皆自朝/布路而罷補)閉户共飲(晉中興書云胡母輔之等共飲/酒散髪裸䄇閉户不接外客)
飲清含醇(王升之續劉伯倫酒徳頌云有酒/則飲清含醇無酒則餔糟吮醨)餔糟吮醨
(見/上)拍浮酒船(晉書畢卓為吏部郎常謂人曰得酒滿數/百斛船四時甘味置兩頭右手持酒盃左)
(手持蟹螯拍浮酒船/中便足了一生矣)覆沒飲之(呉志云鄭泉性嗜酒常/曰願得美酒滿五百斛)
(船覆沒/飲之)梁王請魯君為舉觴(戰國䇿云梁王魏嬰觴諸/侯于范臺酒酣請魯君舉)
(觴魯君興避席擇言曰昔者帝女令儀狄作酒而美進/之禹禹飲而甘之遂疏儀狄絶㫖酒曰後世必有以酒)
(亡其國/者補)髙后以劉章為酒吏(漢書朱虛侯劉章年二十/有氣力髙后攝政諸吕擅)
(恣章私忿之嘗入侍宴飲章為酒吏自請曰臣將種也/請得軍法行酒有詔可酒酣章進歌儛已而復曰請為)
(太后耕田歌太后笑曰顧汝父知田耳若生而為王者/子安知田乎曰臣知之深耕廣種立苗欲䟽非其種者)
(鉏而去之太后黙然頃之諸吕有亡酒者草拔劍追斬/之而還報曰有亡酒一人臣謹按軍法斬之髙后左右)
(大驚業許之矣無以罪也自是/諸吕畏憚雖大臣亦皆依之補)諸阮共集不用常桮(世/語)
(云諸阮皆能飲酒常與宗人共集不復/用常桮以大􁃤盛酒圍坐相向大酌補)孫皓饗宴七升
為限(呉志孫皓每饗宴無不/竟日後以七升為限)公榮終日共醉(世説云劉/公榮與人)
(飲酒雜穢非類人或譏之答曰勝公榮者不可不與飲/不如公榮者亦不可不與飲是公榮輩者又不可不與)
(飲故終日共/飲而醉補)孔融罇酒不空(張璠漢記/孔融見前)阮公醉眠婦側
(世説云阮公鄰家婦有美色當壚酤酒阮與王安豐常/從婦飲酒阮醉便眠其婦側夫始殊疑之伺察終無他)
(意/補)伯仁舊對共飲(晉書云周顗在中朝時能飲酒一石/及過江雖日醉每稱無對偶有舊對)
(從北來顗遇之乃欣然出酒二石共飲/各大醉及顗醒使視客已腐脅而死補)阮籍求為校尉
(世説云阮籍聞歩兵厨中有貯酒/數百斛籍乃求為歩兵校尉補)鄭泉幸為酒壺(呉志/見前)
張翰江東歩兵(世説云張季鷹縱任不拘時人號為江/東歩兵或謂之曰卿乃可縱適一時獨)
(不為身后名耶答曰使我有/身后名不如即時一杯酒)孔羣酒家瓿布(世説/見前)漢祖
貫飲(漢書髙祖好酒及色嘗從王媪武負貫酒時飲醉/卧武負王嫗見其上嘗有怪髙祖每酤留飲酒讐)
(數倍及見怪歲竟此/兩家常折劵棄責補)潘璋賖酤(呉志云潘璋性薄蕩嗜/酒居貧好賖酤債家至)
(門輒言後/豪富相還)執榼承飲(左傳云晉楚戰于鄢陵晉使行人/執榼承飲造于子重曰寡君乏使)
(鍼御持矛是以不得犒從者使某攝飲子重曰夫子嘗/與吾言于楚必是故也不亦識乎受而飲之免使者而)
(復鼓/補)賜荈當酒(呉志云韋曜素飲酒不過二升初見禮/異時常為裁減或宻賜茶荈以當酒)
(案荈音外晚取茶/葉老者即茗也補)蒲萄善醉(魏文帝云蒲萄釀以/為酒甘於麴米善醉)酒藤
消酲(崔豹古今草木注云酒桮藤出西域大如/臂葉似葛實如梧實香美可酌能消宿酲)二人對
飲(異苑/見前)三鬼酣醉(幽明録云漢建武元年東莱人姓也/家常作酒一日見三竒客共持麴飯)
(至索其酒飲飲竟而去傾有/人來云見三鬼酣醉於林中)載酒從學(漢書揚雄家貧/嗜酒人希至其)
(門時有好事/者載酒從學)酌醴游談(蔡邕與袁公書云朝夕游談從/學宴飲酌清醴㸋乾魚欣欣焉)
(樂在其/間矣)投之於河將士同味(黄石公/記見前)流之於江與民同
之(吕氏春秋云勾踐欲深得民心肥甘/弗敢自御有酒流之於江與民同之)齊國失火噀酒
厭之(汝南先賢傳云郭憲從駕南郊憲含酒東北三噀/執法奏不敬詔問何故憲對曰齊國失火噀酒厭)
(之後知齊國果失火燒數千/家  案噀音巽含水噴也補)臨武失火以酒救之(桂陽/列仙)
(傳云平常生者不知何所人也常于客會飲生持盃不/飲因以酒噀庭下或問之曰臨武失火故以此酒救之)
(補/)成都失火因酒滅之(神仙傳云欒巴為尚書正朝大/㑹巴獨後到又飲酒西南噀之)
(有司奏巴不敬有詔問巴巴頓首謝曰臣本縣成都市/失火故因酒為雨以滅火臣不敢不敬詔即以驛書問)
(成都成都答言正旦大失火食時有雨從北來火乃息/雨皆酒臭後忽一旦大風天霧晦暝對坐皆不相見失)
(巴所在尋問之云其日/還成都與親故別續補)酒薄而邯鄲圍(淮南子/見前)酒遺而
凉州拜(燉煌張氏傳云扶風孟化以蒲萄/酒一斗遺張讓即拜凉州刺史)儀狄變味(世/本)
(云儀狄始作酒/醪變五味補)禹絶㫖酒(戰國䇿/見上)文王不腆於酒(酒誥/云我)
(西土棐徂邦君御事小子尚克用文王/教不腆于酒故我至于今克受殷之命)元帝進觴覆之
(晉中興書云元帝性嗜酒王導深以為/誡帝常賜導酒導舉賜觴躬引覆之)屠蒯酌以飲工
(左傳云晉侯飲酒樂膳宰屠蒯趨入請佐公使尊許之/而遂酌以飲工曰女為君耳將司聦也辰在子夘謂之)
(疾日君徹晏樂學人舎業為疾故也君之卿佐是謂/股肱股肱或虧何痛如之女弗聞而樂是不聰也補)管
仲飲而棄半(管子云齊桓公飲管仲酒仲棄其半曰臣/聞酒入舌出舌出言失言失身棄臣以為)
(棄身不如/棄酒補)喪徳罔非酒(酒誥云天降威我民用大亂喪/徳亦罔非酒惟行越小大邦用)
(喪亦罔非/酒惟辜)喪邦罔非酒(見/上)墮政(典論/見上)荒性(秦子云今人/知渉川必溺)
(而忘酒醴/之荒性)亡國(戰國䇿/見上)棄身(管子/見上)釀者有刑(蜀志云先/主以天旱)
(禁酒釀者有刑吏於人家索得釀具論者欲令與作酒/者同罰簡雍與先主游觀見一男女行道雍謂先主曰)
(彼人欲行淫何以不縳先主曰卿何以知之雍對/曰彼有其具欲釀者同先主大笑而原欲釀者補)釀者
罰金(晉書云凡民私釀私酤其有婚姻/及疾病者聴之餘有犯罰金八兩)酒賦(揚雄酒賦/云鴟夷滑)
(稽腹大如壺盡日盛酒人藉酤常為國器記于屬/車出入兩宫經營公家由是言之酒何過乎補)酒頌
(劉伶酒徳頌云捧甖承糟御/桮漱醪無思無慮其樂陶陶)酒讚(戴逵酒讚云醇醪之/興與理不乖古人既)
(陶至樂乃開有客乘之隗若山頺自絶/羣動耳隔迅雷萬異既㝠惟無有懐補)酒誡(庾闡斷酒/誡云蓋神)
(明智慧人之所以靈也好惡情欲人之所以生也明智/運于常性好欲安于自然吾以知窮智之害性任欲之)
(喪真于是椎金罍碎玉/碗破兕觥損觚瓚補)酒誨(魏文帝典論云酒以成禮/過則復敗而流于沉湎故)
(作酒誨/以戒之)酒誥(江統酒誥云有飯不盡委余空/桑本出於此不由竒方餘見上)
　北堂書鈔卷一百四十八
欽定四庫全書
　北堂書鈔巻一百四十九
　　　　　　　　　　　唐　虞世南　撰
　　　　　　　　　　　明　陳禹謨　補註
　天部
　　天一　　　　　　　　日二
　　　天一
立天之道曰隂與陽(易說卦云立天之道曰隂與陽立/地之道曰柔與剛立人之道曰仁)
(與/義)水土之氣升而為天(物理/論)在上髙顯(釋名云天豫司/兖冀以古腹言)
(之天顯也在上髙顯也青徐以舌/頭言之天坦也坦然髙而逺也補)至髙無上(說文云天/顛也至髙)
(無/上)輕清為天(易乾鑿度云輕清者上/為天重濁者下為地)陽清為天(三五厯/記曰天)
(地混沌如雞子盤古生其中萬八千歲天地開闢陽清/為天隂濁為地盤古在其中一日九變神于天聖于地)
(天日髙一丈地日厚一丈盤古日長一丈如此萬八千/歲天數極髙地數極深盤古極長後乃有三皇數起于)
(一立于三成于五盛于七處/于九故天去地九萬里補)積陽為天(黄帝素問云積/陽為天故天者)
(清陽/也)積氣成天(禦冦子云虹蜺也雲霧也風雨也/四時也此積氣之成乎天者也)元氣
闔陽(河圖叶光篇元/氣闔陽為天)元氣浩大(物理論云元氣/浩大則稱浩天)天圓以
動(張衡靈憲曰剛柔始分清濁異位天成干外而體/陽故圓以動斯謂天元道之實也天有元位補)天
了無質(抱朴子云宣夜之書亾而㕁萌記先師相傳宣/夜說云天了無質仰而瞻之髙逺無極譬逺望)
(黄山皆青俯察千/仞之谷而黝黒補)天髙無窮(虞喜安天論云天/髙無窮地深不測)得一以
清(老子云天得一以清地得一以寧神得一以/靈谷得一以盈侯王得一以為天下貞補)天象運
乎上(姚信昕天論云天行乎兩地之/間地形立于下天象運乎上補)穹隆周乎下(太𤣥/經云)
(天穹隆而周乎下地旁薄而向乎上人􁁉􁁉而處乎中/天渾而㩣故其運不已地隤而靜故其生不遲人馴乎)
(天地故其施/行不窮補)運轉無窮(蔡邕月令章句云天有純陽積/剛運轉無窮其體運行包地之)
(外/)展轉同規(王蕃渾天說云周天三百六十五度五百/八十九分度之百四十五東南西北展轉)
(同規半覆地上半在地下故二十八舍半見半隱以儀/准之其見常百八十二度有竒是以知其半覆地上半)
(在地下/也補)出地而西入地而東(蔡邕月令章句云天左旋/出地上而西入地下而東)
(其繞北極七十/度常見不伏)星辰繫焉萬物覆焉(禮/記)天無私覆(又云/天無)
(私覆地/無私載)天道下濟(易云天道下濟而光明地道卑而/上行  案濟傳作際言氣下交補)天
道無私(申子云天道無私是以恒/正天道常正是以清明)天道無親(太公云天/道無親常)
(與善/人)其靜也專其動也直(易繫辭云夫乾其靜也專其/動也直注云專專一也直剛)
(正/也)統天首物變化之元(易繫辭注云乾統天首物為/變化之元通乎形外者也)萬
物資始(易曰大哉乾元萬/物資始乃統天)羣生所仰(物理論云天/者羣生所仰)覆萬
物(揚子法言云天精天粹萬物作類/註曰天以精粹覆萬物各成其類)彫衆形(揚子法言/云或問彫)
(刻衆形者匪天與曰以其不彫刻也如物刻而彫之焉/得力而給諸注曰言萬彚紛錯得之自然一一而刻之)
(何力能給補又莊子曰/彫刻衆形而不為巧附)險不可升(易云天險不可升也/注云不可得升故得)
(保其威/尊補)仰無不在(太𤣥經云天蒼蒼然在于東面南面/西面北面仰而無不在焉及其俛則)
(不見/也)自極以南天之陽自極以北天之隂(並物/理論)觀乎
天文以察時變(易孔疏云言聖人當觀視天文剛柔/交錯相飾成文以察四時變化也補)觀
天之道四時不忒(易云觀天之神道而四時不忒聖/人以神道設教而天下服矣補)有
十二分次(春秋内事云天有十/二分次日月之所望)隱二十八舍(渾天說/見前)轉
如車轂(渾天儀云天地各成氣而立載水而浮日月星/辰繞地下故二十八宿半隱天轉如車轂之運)
圓如彈丸(王蕃渾天說云舊說天地之體狀如鳥卵天/包地外猶殻之裹黄周圍如彈丸故曰渾天)
(言其形渾/渾如也補)天若覆盆(論衡云天平正與地無異然而日/出上日入下者隨天轉運視天若)
(覆盆之/狀補)天如鳥卵(渾天說/見上)圓天為葢(宋玉大言賦云方/地為車圓天為葢)
(長劍耿介/倚乎天外)天地為鑪(賈誼鵩鳥賦云天地為鑪兮造化/為工隂陽為炭兮萬物為銅合消)
(散息安有常則案注言以天地造化陶鑄萬物合而成/形散而歸無形自無生無自形出消息之理安有常哉)
(補/)天如車葢(天文録曰天如欹/車葢南髙北下補)天若倚葢(論衡云天髙/南方下北方)
(日出髙故見入下故不見天之居若倚葢矣故極在人/之北是其效也極其天下之中今在人北其若倚葢明)
(矣/補)天象葢覆(周髀云天圓地方天青黒為表丹黄/為裏故天象葢覆中髙四旁下也)夏依
於葢(姚信昕天論云冬至極低天運近南故日去人逺/斗去人近北天氣至故氷寒也夏至極起天運近)
(北故斗去人逺日去人近南天氣至故蒸熱也極之髙/時日所行地中淺故夜短天去地髙故晝長極之低時)
(日所行地中深故夜長天去地下故晝/短然則天行寒依于渾夏依于葢也補)穹隆如笠(虞昺/穹天)
(論云天形穹隆如笠而冐地之表浮元氣之上譬覆奩/以抑水而不没者氣充其中也日繞辰極没西而還東)
(不入地/中也補)邊行如磨(物理論云周髀立葢天言天/氣循邊而行如磨石焉補)天有三
體(賀道養渾天記云昔言天體者有三渾儀莫知其始/書璿璣玉衡以齊七政葢渾體也二曰宣夜夏毁之)
(法也三曰周髀周人/志周公所傳也補)天有十端(春秋繁露云天有十端/天為一端地為一端陽)
(為一端隂為一端水為一端土為一端人為一端金為/一端木為一端火為一端凡十端天亦有喜怒之氣哀)
(樂之心與人相副以類合之天人一也春喜氣故生秋/怒氣故殺夏樂氣故養冬哀氣故藏四者天人同有之)
(補/)天有六氣(左傳云晉侯求醫於秦伯秦使醫和視之/曰天有六氣降生五味發為五色徴為五)
(聲淫生六疾六氣曰隂陽風雨晦明也分為四時序/為五節過則為災今君不節不時能無及此乎補)天
有七衡(楚辭注云圓天七衡六間夫天有七/衡而六間者相去合十一萬九千里)天有八柱
(楚辭云八柱何當東南何虧注曰言天有八/山為柱皆和當值東南不足誰能缺之補)天有九門
(太一子曰天有九門中/道最長日月由此行之)天門九關(楚辭云魂兮歸來君/無上天虎豹九關喙)
(害下人主案注云言天門九重使神虎豹執/其關閉  喙齧天下欲上之人而殺之補)天圓九重
(又云圓則九重孰營度之注曰言/天圓而九重誰能營度而知之乎)鈞天(吕氏春秋曰天/有九野中央曰)
(鈞天東方曰蒼天東北方曰變天北方曰𤣥天西北曰/幽天西方曰皓天西南曰朱天南方曰炎天東南曰陽)
(天/補)洞天(茅君内傳云大天之内有/諸洞天乃仙真所居補)渾天(王蕃渾天說見/前又劉氏正厯)
(論曰顓頊造渾天儀又/賀道養作渾天記補)蒼天(爾雅云穹蒼蒼天也春為/蒼天夏為昊天秋為旻天)
(冬為上天注曰天形穹隆其色蒼蒼然故曰/蒼天春為蒼天者言萬物蒼蒼然生也補)昕天(姚信/昕天)
(論云若使天裹地如卵含雞地何所倚立而自安固若/有四維柱石則天之運轉將以相害使無四維因水勢)
(以浮則非立性也若天經地行于水中則日月星辰之/行將不得其性是以兩地之說下地則上地之根也天)
(行乎兩地/之間矣補)朱明天(茅君内傳云羅浮山有/洞名曰朱明曜真之天)玉𤣥天(又云/西𤣥)
(三山有洞名曰/玉𤣥極真之天)隱𤣥天(又云蒼山有洞名/曰成德隱𤣥之天)華陽天(又云/句山)
(有洞名曰成/德華陽之天)清靈天(又云王屋山有洞名/曰小有清靈之天)清平天(又云/赤城)
(丹山有洞名曰/紫玉清平之天)松得天(又云西城有洞名/曰太𤣥松得之天)幽墟天(又云/林屋)
(山有洞名曰左/神幽墟之天)九室天(又云青城山有洞名/曰寶山九室之天)天宇(魏都/賦云)
(延廣樂奏九成冠韶夏冒六英五莖嘈響起疑震霆天/宇駭地廬驚億若大帝之所興作二嬴之所曽聆補)
天奥(太𤣥經云天以不見為𤣥地以不形為𤣥人以心/腹為𤣥天奥西北鬱化精也地奥黄泉隱營魄也)
(人奥思慮含/至精也補)天衢(易云何天之衢亨注云處畜之極畜/極則通大畜以至于大亨之時何辭)
(也猶云何畜乃/天之衢亨也補)天路(潘岳石榴賦云/仰天路而遙瞻)天際(易云豐其屋/天際翔也注)
(云翳光最/甚者也補)天涯(古詩云相去萬餘/里各在天一涯)天姓(蜀志云呉使張/温來聘時秦宓)
(在諸葛亮坐温曰何人亮曰學士温問曰君學乎宓曰/五尺童子皆學何必小人温復問曰天有頭乎宓曰有)
(詩云乃眷西顧天若無頭何以顧之又曰有耳乎曰有/鶴鳴九臯聲聞于天無耳何以聞之温曰天有足乎曰)
(有天步艱難無足何以步之曰天有姓乎曰有曰何姓/曰姓劉曰何以知之曰天子姓劉故以知之温大敬之)
(補/)天頭　天耳　天足(並見/上)天行(易曰天行健君/子以自强不息)天步
(詩白華篇云天步艱難之子不猶鄭箋云言天/行此艱難之妖久矣王不圖其變之所由耳補)天喜(春/秋)
(繁露/見上)天怒(尚書云皇天震怒命我文考肅將天威註/曰言天怒紂之惡命文王敬行天罰也)天
動威(尚書云今天動威以彰周公之德注/曰發雷風之威以明周公之聖德)天疾威(詩召/旻篇)
(旻天疾威天篤降喪箋云謂急行暴虐/之法厚下喪亂之教謂重賦歛也補)蒼璧禮天(周禮/大宗)
(伯以蒼璧禮天注曰此禮天以/冬至謂天皇大帝在北極者也)練石補天(列子云天地/亦物也物有)
(不足故昔女媧氏練/五色石以補其闕補)天可倚杵(河圖挺佐輔云百世之/後地髙天下不風不雨)
(不寒不暑民復食土皆知其母不知其父千歲/之後而天可倚杵洶洶隆隆曽莫知其始終補)長劒倚
天(宋玉大言/賦見上)天以順動(易云天地以順動故日/月不過而四時不忒)天道益
謙(易云天道虧/盈而益謙)天尊地卑乾坤定矣(易繫/辭)在天成象在
地成形(同/上)乾知大始(繫辭云乾知大始坤作成/物乾以易知坤以簡能)乾以易
知(見/上)
　　　日二
懸象著明莫大日月(繫/辭)衆陽之宗(皇甫謐年厯云日者/衆陽之宗陽精外發)
(故日以晝明/名曰曜靈補)羣陽之精(劉氏正厯云日者羣陽/之精衆貴之象也補)羣陽之
宗(劉氏洪範傳云日/者羣陽之宗也)太陽之精(范子計然云日者太陽/之精又後漢書曰日者)
(太陽之精人/君之象補)日天使也(淮南子四時者天之吏也日月/者天之使也星辰者天之期也)
(虹蜺彗星者/天之忌也補)日君象也(瑞應圖云日月揚光者人君之/象也君不假臣下之權則日月)
(揚光又說文云日者實也字/從口一象形也又君象也補)麗天(張衡靈憲曰凡文曜/麗乎天其動者日月)
(五星也周旋/若迴文補)出地(文子曰日出于/地萬物蕃息補)居枝(山海經曰暘谷/上有扶桑十日)
(所浴九日居上枝一/日居下枝皆載烏補)在樹(淮南子曰日西垂景在樹端/謂之桑榆注曰言其光在桑)
(榆樹上/也補)貞正得一(易曰日月之道貞明者也孔疏云言/日月照臨之道以貞正得一而為明)
(也/補)明兩作離(易云明兩作離大人/以繼明照于四方)常盛無虧(春秋元命/苞云日尊)
(故滿滿故明明故精在/外日滿者常盛無虧也)常滿有節(白虎通云日之為/言實也常滿有節)大
如車輪(列子云孔子晨行見兩小兒爭辯而鬬孔子問/其故一兒曰我以日始出時去人近日中時去)
(人逺一兒曰我以日初出時逺而日中時近曰爾何以/知之一兒曰日初出如大車輪及中時如盤盂此不為)
(逺者小近者大乎一兒曰日初出滄滄涼涼及其中如/探湯此不為近者熱而逺者涼乎孔子不能決兩兒笑)
(曰某孰為汝/多知乎補)循環無端(范子計然云日行天一/度周而復始循環無端)照四極
(尚書考靈曜云日/有九光光照四極)行九州(淮南子云日行九州七舍有/五億萬七千三百九里注曰)
(自暘谷至虞淵凡十/六所為九州七舍也)浮光(太𤣥經云盛哉/日乎五色浮光)氣員(山海經/云泑山)
(神蓐収居之是山也西望日之所入其氣員神紅/光之所司也注氣員日形員故其氣象亦然也補)宣明
(張衡靈憲云夫日宣/明於晝納明於夜)隆照(尚書考靈曜云日光/隆照注曰隆盛也)外景(范/子)
(計然云日者火精也火者外景/主畫居畫而為明處照而有光)朱明(廣雅云日名耀靈/一名朱明一名東)
(君一名大明/一名陽烏補)五色備具(易緯傳云聖王在上則/日光明五色備具補)紅光所
司(山海經/見上)甘泉之間羲和生(山海經云東海之外甘泉/之間有羲和國有女子名)
(羲和為帝俊之妻是生/十日常浴日于甘泉)山名含虛日月所出(又云大荒/之中有山)
(名曰含虛/日月所出)日所出為太平(爾雅云岠齊州以南戴日為/丹穴東至日所出為太平西)
(至日所入為太蒙注云岠去/也齊中也太蒙即蒙氾也補)日所入為太蒙(見/上)若木(淮/南)
(子云若木在建木西末有十日其華照地下註曰末/端也若木端有十日狀如連珠華光照其  地補)流
金(楚辭云十日並/出流金礫石補)𤣥鳥(傅𤣥擬天問云景/日曜靈𤣥鳥攸生)踆烏(淮南子/云日中)
(有踆烏注曰踆趾/也謂三足烏也)若合璧(漢書云太初厯晦朔弦望皆/最宻日月如合璧補又後漢)
(書曰五星如連珠/日月如合璧附)如連珠(淮南子/見上)重輪(樂府歌有日重/輪行  又管子)
(曰盛魄重輪六合俱/照非日月能乎補)重暉(陸機詩曰魏王禪代奄宅九/圍帝在洛邑光配紫微八風)
(應律日/月重暉)日出東南隅(樂府歌有日出東南隅行歌曰扶/桑升朝暉照此髙臺端髙臺多妖)
(麗濬房出清顔淑貌耀/皎日惠心清且閒補)暾將出東方(楚辭云暾將出兮/東方照吾檻兮扶)
(桑注云謂日始出東方/其容暾暾而盛貌也補)十日並出(淮南子云堯時十日/並出草木焦枯堯命)
(羿仰射十日中其/九烏皆死墮羽翼)九日棲枝(傅𤣥雜詩云暘谷發精曜/九日棲髙枝願得並天御)
(六龍齊/玉羈補)日浴温源(山海經云日浴温源谷上于扶桑一/日方至一日方出皆載于烏注云温)
(源即陽谷也一日方至一日方出言交㑹/相代也日中有三足烏故云載于烏補)日浴咸池(淮/南)
(子詳/下)土圭測景(周禮云大司徒以土圭之法測土深正/日景以求地中日南則景短多暑日北)
(則景長多寒日東則景夕/多風日西則景朝多隂補)測日之精(陸機漏賦云測/日月之幽精)昺
明離章(太𤣥經云盛哉日乎昺明離章五色淳光/注云言日炳然明朗光耀離散于天下補)日昃
之離(易云日昃之離不鼔/缶而歌則大耋之嗟)反景(山海經云長留之山其/神白帝少昊居之是神)
(也主司反景東案注云反景日/西入則景反  照主司察之補)日滿(春秋元命/苞見上)日昃(易/云)
(日中則昃月盈則食/天地盈虛與時消息)日徑千里(春秋元命苞云日徑千/里又白虎通云日月所)
(以懸著何助天行化昭明/下地也日月徑千里補)圍三千里(徐整長厯云日徑/千里周圍三千里)
(下于天/七千里)日長三丈(應劭漢官儀云泰山東南名曰/日觀雞鳴時見日出長三丈)日行
千里(論衡云日晝行千里夜行千里騏驥晝行/亦千里然則日行舒疾與騏驥步相類補)太隂則
無光太陽則能照(物理論云極南為太/陽極北為太隂云云)一日行一度(白/虎)
(通云日行遲月行疾何君舒臣勞/也日日行一度月日行十三度)一歲一週天(左傳隱/三年二)
(月己巳日有蝕之注曰日行遲一歲一週天月行疾一/月一週天一歲凡十二交㑹正陽六月君子忌之故有)
(伐鼓用幣之事補又范子計然曰日行天旦/度又元命苞云日左行周天二十三萬里附)日南則影
短多暑　日北則影長多寒　日東則影夕多風　日
西則影朝多隂(並周禮/見上)白日西匿(王粲登樓賦云步栖/遲以徙倚兮白日忽)
(其將匿風蕭瑟而並興兮天慘慘而無/色獸狂顧以求羣兮鳥相鳴而舉翼補)日動而東(太𤣥/經云)
(日動而東天動而西天/日錯行隂陽更巡補)拂扶桑(淮南子云日出于暘谷/浴于咸池拂于扶桑是)
(謂晨明登于扶桑之上爰始將行是謂朏明至于曲阿/是謂旦明至于曽泉是謂早食至于桑野是謂宴食至)
(于衡陽是謂隅中至于昆吾是謂正中至于鳥次是謂/小還至于悲谷是謂晡時至于女紀是謂大還至于虞)
(淵是謂髙舂至于連石是謂下舂至于悲泉爰止其女/爰息其馬是謂懸車至于虞淵是謂黄昏至于蒙谷是)
(謂定/昏補)入細栁(論衡云日旦出扶桑暮入細栁扶/桑東方之地細栁西方之地補)登于扶
桑是謂朏明　至于曲阿是謂旦明　至于鳥次是謂
小還　至于曾泉是謂早食　至于桑野是謂宴食
至于虞淵是謂髙舂　至于連石是謂下舂　至于虞
淵是謂黄昏　至于蒙谷是謂定昏　至于悲泉是謂
懸車(並淮南/子見上)冬日可愛夏日可畏(左傳云鄷舒問于賈/季曰趙衰趙盾孰賢)
(對曰趙衰冬日之日也/趙盾夏日之日也補)朝日含丹暉(傅𤣥詩云青天敷/翠采朝日含丹暉)
素日馳清暉(樂府詩云青天含/翠采素日馳清暉)晼晩易落(陸機感時賦/云悲夫冬之)
(為氣亦何􁂋懍以蕭索天悠悠其彌髙霧鬱/鬱而四幕夜緜邈其難終日晼晚而易落補)曜靈安藏
(楚辭曰角宿未旦曜靈安藏案注云角東方星/也曜靈日也言東方未旦之時藏其精光也補)戴日(爾/雅)
(見/上)負日(列子云宋有田夫曝日于野美之不識廣厦綿/纊之屬謂其妻曰吾負日之暄以獻吾君必獲)
(重賞/補)魯陽麾日(淮南子云魯陽公與韓戰戰酣日/暮援戈而麾之日為之反三舍)壯士
翻日(李尤九曲歌云年歲晩暮/日已斜安得壯士翻日車)張重答明帝之問(後漢/張重)
(明帝時舉孝廉帝曰何郡小吏答曰臣日南吏帝曰日/南郡人應向北看日答曰臣聞鴈門不見累鴈為門金)
(城郡不見積金為郡臣雖居/日南未曽向北看日績補)孔子屈童子之言(列子/見上)秦
皇觀其東出(三齊畧云秦始皇作石橋于海上欲過海/看日出處有神人驅石去不速神人鞭之)
(皆流血今石橋/猶赤色也續補)周穆觀其西入(列子云周穆王駕八駿/之乘西觀日所入處續)
(補/)火氣之精(淮南子云積陽之氣生/火火之氣精為日續補)陽德之母(春秋内/事云日)
(者陽德之/毋也續補)分隂(王隱晉書云陶侃少長勤整自强不息/常語人曰大禹聖人乃惜寸隂至于凡)
(俗當惜分/隂續補)寸晷(潘尼詩云尺璧信易遺寸晷難可/踰成名非我事所翫琴與書續補)兩珥
(雜兵書云日冠者如半暈也法當在/日上有冠文有兩珥者尤吉續補)重光(陸雲公讌詩/曰辰晷重光)
(協風應律函夏無/塵海外有謐續補)
　北堂書鈔巻一百四十九
欽定四庫全書
　北堂書鈔卷一百五十
　　　　　　　　　　　唐　虞世南　撰
　　　　　　　　　　　明　陳禹謨　補註
　天部二
　　晷三　　　　　　　月四
　　星五　　　　　　　漢六
　　雲七
　　　晷三
晷規也(釋名云晷規/也如規畫也)晷景也(說文云晷/日影也)以土圭正景(周/禮)
(見前/日篇)以銅儀度日(張衡渾儀論曰以銅儀/度之則日晷可知也)反景(山海經/見前日)
(篇/)倒景(漢書谷永上書曰登遐倒景注曰景/在日月上日月反從下照故云倒景)
　　　月四
夜光謂之月(廣/雅)宵曜名夜光(皇甫謐年厯云月羣隂之/宗光内日影以宵曜名曰)
(夜/光)太隂之精(說文云月者/太隂之精也)羣隂之宗(吕氏春秋曰月羣/隂之宗月毁則魚)
(腦減/補)太隂水精(春秋元命苞云/太隂水精為月)可以逺望不可細書(淮/南)
(子云月之光可以逺/望而不可以細書)潮有大小月有虧盈(揚泉物理論/云月水之精)
(潮有大小/月有虧盈)日月運行一寒一暑(易繫/辭)天之使(淮南子云/日月天之)
(使也積隂之寒氣久者為/水水氣之精者為月補)諸侯象(漢書李尋上書云月/者衆隂之長后妃大)
(臣諸侯/之象也)主夜(范子云月水之精也水者内景/月主夜居夜為明夜者内也)司時(尸子/云使)
(星司夜使/月司時)紀度成數(范子云月夜為明/主紀度而成數)月徑千里(徐整/長厯)
(云月徑千里周圍三/千里下於天七千里)月有九行(河圖云月有九行黒道/二出黄道北赤道二出)
(黄道南白道二出黄道西青道/二出黄道東并黄道為九行補)周圍三千里(徐整長/厯見上)躔
二十八宿(吕氏春秋云月/躔二十八宿)春從青道(漢書云立春春分/月行東方青道曰)
(東/陸)夏從赤道(又云立夏夏至月行/南方赤道曰南陸)秋從白道(又云立秋/秋分月行)
(西方白道/曰西陸)冬從黒道(又云立冬冬至月行/北方黒道曰北陸)上弦(楊泉物/理論云)
(上弦月/從下侵)月半(釋名云弦月半之名也其形一/旁曲一旁直若張弓弦也補)月魄(又云/朏月)
(未明也魄月/始生魄然也)晦朓(尚書大傳云晦而月見西方謂/之朓朔而月見東方謂之側匿)魄落
(揚子法言云月之/望則魄落于東)澄景(曹植公讌詩云清夜遊西園飛/蓋相追隨明月澄清景列宿正)
(參差/補)側匿(尚書大/傳見上)縮肭(說文云朔而見/東方為縮)圓璧(庾肅之月/讃云圓璧)
(月鏡璆琳星羅結秀/藍田擢真荆和補)圎暈(禮斗威儀曰君國政/平則月圓而多暈)奔月(淮/南)
(子云羿請不死之藥于西王母姮娥竊之奔月/宫姮娥羿妻也服藥得仙奔入月中為月精補)浴月(山/海)
(經云大荒之中有山名曰日月山天樞也有女子/方浴月帝俊妻常羲生月十有二此始浴之補)兎蛤
(張衡靈憲云月者隂精/而成獸象兎蛤焉補)姮娥(淮南子/見上)顧兎(楚辭天問云/夜光何得死)
(而又育厥利維/何顧兎在腹)白兎擣藥(傅𤣥擬白問云月/中何有  兎擣藥)設以蟾蠩
(春秋元命苞云月之為言闕也而設以蟾蠩/與兎者隂陽雙居明陽之制隂隂之倚陽補)靈娥上奔
(郭璞/詩)蜯蛤實羣隂盈(吕氏春秋云月羣隂之本月望則/蜯蛤實羣隂盈月晦則蜯蛤虚羣)
(隂廢夫月行乎天/而羣隂化于淵)畫隨灰月暈闕(淮南子云畫隨灰而/月暈闕  注曰月暈)
(以蘆灰為環缺其一面/則月暈亦闕于上補)金波(漢書云月穆/穆似金波)瓊兎(王子年/拾遺云)
(瀛海南有金巒之觀飾以衆寳左懸則火精為日刻黒/玉為烏右以水精為月削青瓊為蟾兎亦有神龍神鳯)
(徘徊其/邊補)合璧(帝王世紀云堯/時日月如合璧)連璧(易靈神圖云至德/之世日月若連璧)似
鈎(枚乘月賦云隱圓巖而/似鈎蔽修堞而如鏡補)如鏡(見/上)重輪(樂府歌詞有/日重輪行)重
輝(陸機詩云八風/應律日月重輝)三五而盈(禮記云天秉陽垂日星地/秉隂竅於山川播五行于)
(四時和而後月生也是以/三五而盈三五而闕補)三五明月滿(古詩云三五明/月滿四五蟾兎)
(欹/)端形潔質(張衡靈憲云夫月端其/形而潔其質向日稟光)有形無光(京房易/說云月)
(與星主隂也有形無/光日照之乃有光)向日稟光(張衡靈/憲見上)光生於日(舊厯/說云)
(月無光也/光生于日)皎皎流素光(左思詩云明月出/靈崖皎皎流素光)皎皎明月光
(傅𤣥詩云皎皎明/月光灼灼朝日暉)仰明月(楚辭云仰明月而太/息兮步列星而極明)步朗
月(李顒步朗月詩序云潘安仁為步朗月/之文經荒亂失之想其清曉良可惜也)皎月(說文云/皎月之)
(白/)朗月(潘岳詩云歲寒無/與同朗月何朧朧)曜清暉(傅𤣥詩云團團三/五月皎皎曜清暉)揚
明暉(古詩云春水滿四澤夏雲多竒/峰秋月揚明暉冬嶺秀孤松)朣朧含光(潘岳秋/興賦云)
(月朣朧而含光/露凄清而凝冷)流光徘徊(曹植詩云明月照/髙樓流光正徘徊)明月照戸
(李陵詩云明月照/户樞想見餘光輝)朗月照軒(嵇康詩云開戸/肅清朗月照軒)明月入我
牖(陸機詩云安寢北堂上明月入我/牖照之有餘暉攬之不盈手補)皎皎照我床(魏文/帝燕)
(歌行云明月皎皎照我/床星漢西流夜未央)皎皎照我室(潘岳詩云皎皎窻/間月照我室南端)
明月照髙樓(曹植詩/見上)明月照鸞臺(傅𤣥詩云靜夜微/風起明月照鸞臺)照
之有餘暉　攬之不盈手(陸機詩/見上)夢月入懐(漢書云元/后母夢月)
(入懐而/生后)夢月著身(帝王世紀云文王/夢日月著其身)晉楚將戰吕錡夢
射月(左傳云晉楚將戰吕錡夢射月中之退入于泥占/之曰姬姓日也異姓月也必楚王也射而中之退)
(入于泥亦必死矣及/戰射共王中目補)夢見月者旦見公卿也(夢書云月/者太隂之)
(精也夢見月者/旦見公卿也)
　　　星五
日分為星(春秋說題辭云星之為言精也陽之榮也陽/精為日日分為星故其字日下生為星補)
金之散氣(漢書天文志云星者金之散氣其本曰人星/衆則吉少則凶補案孟康注曰星石也金石)
(相生人與星/氣相應也附)元氣之英(三五厯云星者元/氣之英水之精也)萬物之精(說/文)
(云萬物之精/上為列星)陽之榮也(春秋說題/辭見上)水之精也(三五厯/見上)體
生於地精成於天(張衡靈憲云星者體生於地精成於/天列居錯時各有逌屬在野象物在)
(朝象官在/人象事補)大徑百里小三十里(徐整長厯云大星徑百/里中星五十里小星三)
(十里北斗七星相去九/千里皆在日月下補)天關(天官星占云北辰者一名/天關一名北極北極者紫)
(官太乙座也太微者天閤也南端門間十星分為左右/掖太微之宫天子之庭五帝之座也北斗為帝車運于)
(中央臨制四方北斗魁第一星少微一名處士星明大/而黄澤則賢良舉忠臣用招揺者常陽也一名矛盾胡)
(星也/補)天闔(見/上)天府(文耀鈎云文/昌宫為天府)天苑(史記天官書云句/曲九星三處羅一)
(曰天旗二曰天/苑三曰九游)天營(天官星占曰紫㣲者天之帝/座也一名天營一名長垣)天根
(爾雅云天根氐也注云角亢/下繫于氐若木之有根補)天街(漢書云畢昴間天街/也街北胡也街南中)
(國也昴為匈奴參為趙畢為邊兵是歲/髙祖至平城為冒頓所圍七日乃解補)天柱(荆州星占/云三台者)
(諸侯也名曰天柱三公/之位太乙之堦也補)天駟(爾雅云天駟房也注云龍/為天馬故房四星謂之天)
(駟補案史記云漢中四星曰天駟旁/一星曰王良王良䇿馬車騎滿野附)天錢(列星圖云天/錢十星在北)
(落西/補)天鼓(荆州星占云河鼓一/名三武一名天鼓)天狗(春秋元命苞云/天狗主守財)天
雞(荆州星占云匏𤓰一名天/雞匏𤓰明則歲大熟補)太微　少微(並天官星/占見上)三
能(史記云魁下六星兩兩相比者名曰三/能三能色齊君臣和不齊為乖戾補)五車(荆州星/占云五)
(車一名倉庫凡十四星五車内/有三柱三星若不見兵盡起)王良(史記/見上)老人(史記云/狼北地)
(有大星曰南極老人老人見治安不/見兵起常以秋分時候之于南郊補)織女(荆州星占云/織女一名天)
(女漢天文志云/織女天孫也)闕兵(又云攝提者一名環樞一名闕兵/  案石氏星經曰闕兵星在南河)
(主天子/門闕補)矛盾　長垣(並天官星/占見上)大陵(後漢魯恭傳云仲/夏行秋令則草木)
(零落人傷于疫注云大陵/之氣為害也大陵星名補)玉衡(春秋元命苞云玉/衡北星為玉繩)金庭
(荆州星占云招搖/者常陽一名金庭)玉繩(春秋元命/苞見上)金雞(易是類謀云當/藏者出當出者)
(消太山失金雞西岳亡玉羊鄭𤣥云/失金雞者箕星亡玉羊者狼星補)玉羊(見/上)朱鳥(淮南/子云)
(太微主/朱鳥)蒼龍(張衡靈憲云蒼龍連蜷於左白虎猛據於/右朱雀奮翼于前靈龜匿首于後黄龍軒)
(轅于中則軒轅一星與蒼龍白/虎朱雀𤣥武四獸為五矣補)黄龍(石氏星書云中宫/黄帝其精黄龍為)
(軒/轅)白虎(史記云西方七/星白虎宿也)牽牛(爾雅云河鼓謂之牽牛注/云今荆楚人呼牽牛星為)
(檐鼓檐者/荷也補)筴馬(豫章列士傳云周騰為侍御史桓帝欲/南郊平明出騰仰首曰王者象星今宫)
(中宿筴馬星不動帝何出/焉四更皇子卒遂止補)地候(春秋考異云下有謀則/星入月注曰地候星也)
司夜(天子候云使星司夜使/月司時猶雞能司晨也)北辰所以正四時(爾雅云/北極謂)
(之北辰又注云北極/天之中以正四時補)斗極所以成寒暑(楊泉物/理論)角亢宿
之長(爾雅云壽星角亢也注曰數/起角亢列宿之長故曰壽星)軒轅雷雨之神(楊泉/物理)
(論云軒轅主/雷雨之神)太微天子之庭(天官星/占見上)三台三公之位(荆/州)
(星占/見上)尾箕後宫之長(春秋佐助期云尾/箕為後宮之長)天河羣臣之闕
(淮南子云天河羣臣之闕/注曰天河星名闕猶門也)咸池水魚之國(又云咸池者/水魚之國注)
(曰咸池/星名)房為四表　亢為朝廷　心為明堂(並春秋/佐助期)觜
觽天廟(樂叶/圖徵)文昌天府(荆州星占云文昌/者天府離宮也)畢為天階(春/秋)
(元命/苞)軫為天車(荆州/星占)翼為天倡(春秋合/誠圖)栁為天厨(荆州/星占)
胃主倉廩(荆州星占云胃主倉廩南斗主爵/禄七星主衣裳牽牛主關梁補)婁主苑牧
(春秋佐助期云婁主苑牧奎主武庫虛主禮堂鬼/主神明昴主獄事天女主布帛營室主軍粮補)奎主
武庫　虛主禮堂　鬼主神明　昴主獄事(並春秋佐/助期見上)
南斗主爵禄(荆州星/占見上)北斗為帝車(天官星/占見上)七星主衣裳
(荆州星/占見上)天女主布帛(春秋佐助/期見上)東井主水衡(春秋合/誠圖)營
室主軍糧(春秋佐助/期見上)牽牛主關渠(荆州星/占見上)天法察奸謀
(荆州星占云五星天府/一名天法主察奸謀)四角主災(春秋運斗樞云地動/則見於天象四角主)
(災月蝕/則見)四守司賞(淮南子云四守司賞罰注曰四/守謂紫宫軒轅咸池天河也)角亢
兖州(漢書云角亢主兖州房心豫州尾箕幽州斗江河/牽牛婺女揚州虚危青州營室東璧并州奎婁胃)
(徐州昴畢冀州觜觽參益州東井輿/鬼雍州栁七星張周翼軫荆州補)房心豫州　尾
箕幽州　翼軫荆州　斗星江湖　栁星張周　奎婁
胃徐州　昴畢冀州　觜參益州　牛女揚州　井鬼
雍州　虛危青州　室壁并州(並漢書見上角案淮南/子星部地名  亢鄭氐)
(房心宋尾箕燕斗牽牛越須女呉虚危齊營室東壁衛/奎婁魯胃昴畢魏觜嶲參趙東井輿鬼秦栁七星張周)
(翼軫/楚補)北辰謂之曜魄(尚書/大傳)昴畢一名旄頭(荆州星古云/昴畢之間五)
(星所遊一名天/街一名旄頭)北極謂之北辰(爾雅/見前)大火謂之大辰(爾/雅)
(注曰大火心也在中/最明故時候主焉補)房為龍角(春秋運/斗樞)井為鶉首(博雅/云東)
(井謂之/鶉首)朱鳥奮翼(張衡靈/憲見上)青龍垂尾(成公綏星賦云分/宿有章懸象成文)
(或青龍垂尾/或白虎踞參)桓屏珠連三台鴈行(又云𤣥龜匿首于女/虛朱鳥奮翼于井鬼)
(桓屏連珠/三台鴈行)軒轅華布攝提鼎峙(又云軒轅華布而曲/分攝提鼎峙而直埽)五
星聚(漢書云漢元年/五星聚于東井)德星聚(異苑云陳仲弓從諸子侄/造荀季和父子其夜德星)
(聚太史奏五百/里内有賢人聚)五星若編珠(尚書考靈曜云五星若編/珠旋璣中星星調則風雨)
(時/補)五星若貫珠(易坤靈圖云至德/之朝五星若貫珠)流星如水(釋名云流/星轉行如)
(流/水)筆星如筆(釋名云筆星星氣有/一枝末銳似筆也)攝提東向天下無事
　招揺光澤天下安寧(並荆州/星占)三能色齊君臣和(史記/見上)
五星同色百姓安(漢書云五星同色天下偃兵百姓安/寧歌舞以行不見災疾五榖蕃息補)
少微黄賢士舉(天官星占云北斗魁第一星少微一名/處士星明大而黄澤即賢士舉忠臣用)
(補/)箕后動大風生(荆州星占云箕后/一星動則大風生)匏𤓰明則歲熟(荆/州)
(星占/見上)天市明則糴賤(荆州星占云市天子旗/幟也大明則糴賤補)客星犯天
子(㑹稽典録云嚴遵字子陵與世祖俱受業長安建武/五年下詔徵遵設樂陽明殿命宴㑹暮留宿遵以足)
(荷上其夜客星犯天子宿明旦太史以聞/上曰此無異也昨夜與嚴子陵俱卧耳補)客星入天市
(謝承後漢書云呉郡周敞師事京房為石顯所譛繫獄/謂敞曰吾死後四十日客星必入天市即吾無辜之驗)
(也房死後果/如其言補)使星向益部(李郃别傳云郃好天文之術/和帝遣使者觀採風俗有二)
(使向益州夏月郃露坐問二人曰君發京師君知二使/何時發二人驚問曰何以知之郃指星曰有二使星來)
(益部/補)星犯牽牛(博物志詳/下漢篇)星犯少微(續晉陽秋云㑹稽/謝敷隱若耶生初)
(有星犯/少微)熒惑徙舍(吕氏春秋云宋景公時熒惑守心公/召子韋問焉子韋曰禍當君可移于)
(相公曰相所以治國家也曰可移于百姓公曰百姓死/寡人將誰為君曰可移于歲公曰歲飢人餓必死子韋)
(曰君有至德之言三天必三/賞君是夜熒惑退三舍補)太白食昴(漢書鄒陽上書/曰衛先生為秦)
(畫長平之事太白/食昴昭王疑之)神星晝見(東觀漢記云光武破聖/公與伯叔書曰交鋒之)
(日神星晝見/太白清明)恒星不見(左傳曰恒星不見夜明也/星隕如雨與雨偕也補)流星
投營(晉陽秋云有星赤而芒角自東北西南流投/于諸葛亮營三投再還徃大還小俄而亮卒)流星
墮瓫(續晉陽秋云桓𤣥庶母馬氏本袁真之妓也與同/列薛氏郭氏夏夜同坐月下有銅瓫氷在其側見)
(一流星墮瓫中驚起共視星如二寸火珠于氷底問然/明凈乃相謂曰此吉祥也當誰應之于是薛郭更以瓢)
(杓接取並不得馬最後取星正入瓢中便飲之既而若/有感焉俄而懐𤣥𤣥雖簒位不終而數年之中榮貴極)
(矣/補)
　　　漢六
河精上為天漢(河圖括/地象)水浮精曰天河(揚泉物理論云/星者元氣之英)
(水之精氣上浮宛轉/隨流水名曰天河)箕斗之間漢津(爾雅注曰箕龍尾/斗南斗天漢之津)
(梁/)天官髙為五漢(樂叶/圖)維天有漢(詩云維天有/漢臨照河光)倬彼雲
漢(詩云倬彼雲/漢昭囘于天)河漢清淺(古詩云河漢清且淺相去誰/幾許盈盈一水間脉脉不得)
(語/)七月案戸(大戴禮云七月案户漢也案/户也者直户也言正南北也)乘浮槎到天
河(博物志云舊說天河與海通近世有居海者年年八/月有浮槎來甚大徃反不失期此人乃多齎糧乘槎)
(去怱怱不覺晝夜奄至一處有城郭居舍望室中見一/女方織見一丈夫牽牛渚次飲之驚問此人何由至此)
(此人即問為何處答曰君可詣蜀問嚴君平此人還問君/平君平曰某年某月有客星犯牽牛即此人到天河也)
(補/)浮南濵涉天漢(抱朴子若浮南/濵而涉天漢)
　　　雲七
天地之本(河圖通記云雲/者天地之本也)山川之氣(說文云雲者/山川之氣)潤澤
舉賢(京房易飛候云青雲潤/澤在西北為舉賢良)起山彌天(洪範五行傳云/雲者起于山彌)
(于/天)狀如積水(易通卦驗云立春青/陽雲出房狀如積水)聲如雷雨(魏志太和/元年七月)
(雲鬬聲如/暴風急雨)赤如兎(京房易傳云赤雲/如兎蜀國當富)形如鳥(京房易要/占雲形如)
(鳥其下/主兵)大如席(京房易傳云漢川有黒雲大如/席不出五日必雨名曰海雲)形如箒
(京房易要決占候云/雲形如箒雲下有兵)舒覆四海(成公綏雲賦云舒則彌/綸覆四海巻則消液入)
(無形/補)朝彌八方(劉植詩云𤣥雲起/髙岳終朝彌八方)歸故山(應㻛詩云朝/雲流四海暮)
(雲歸/故山)起髙岳(劉植詩/見上)含水雲起(楚國先賢傳云天旱有/含水雲從西方起則焚)
(香祝/之)火滅灰散(陸機雲賦云日赫弈而/照躍雲火滅而灰散)氷消瓦離(成公/綏雲)
(賦云𤣥氣仰散歸雲四/旋氷消瓦離奕奕翩翩)觸石而起(春秋說題辭云雲之/為言運也觸石而起)
(謂之雲含陽而/起以精運也補)膚寸而合(公羊傳云雲觸石而出膚寸/而合不崇朝而徧雨乎天下)
(者其泰山/之雲也)五色隱賢(京房易飛候云視四方常有/大雲五色俱其下賢人隱)四塞
即雨(京房易傳云青白赤黒雲在東西/南北名曰四塞之雲見即有雨)保章辨吉凶(周/禮)
(保章氏以五雲之物辨/吉凶水旱豐荒之祲象)豐莖得雲氣(歸藏云雖有豐隆/莖得雲氣而結核)
(又楚辭云願寄言于浮/雲兮遇豐隆而不將補)磻石(易通卦驗云寒露正隂雲/出如冠纓霜降大隂雲出)
(上如羊下/如磻石補)積水(易通卦/驗見上)軍精(兵書云雲如日月有赤氣/繞地不可攻城内有黒雲)
(大如火星名/曰軍精勿犯)雨具(張璠漢紀荀顗上書曰久/隂不雨雲者雨之具也)緑翹(陸機/浮雲)
(賦云金柯分玉葉/散緑翹明嚴英散)赤繒(易通卦驗云立秋屬隂雲出如/赤繒處暑雲出南黄北蒼補)
冠珥(東方朔别傳云武帝時/雲氣青色而圓如冠珥)冠纓(易通卦/驗見上)車葢(魏書云/文帝生)
(時有雲氣青色而圓如車葢其上終日/望氣者以為大貴之徵非人臣之氣補)車輪(兵書云韓/雲如布趙)
(雲如牛楚雲如日宋雲如車魯雲如馬衛雲如犬周雲/如車輪秦雲如行人魏雲如鼠齊雲如絳衣越雲如龍)
(頭蜀雲/如囷補)白鵠(易通卦驗云春分正/陽雲出張如白鵠)丹虵(兵書云有雲如/丹虵隨星後大)
(戰殺/將)鸞舞(陸機雲賦云鸞舞角以/軒罷鷙企翮而延佇)羣羊(易飛候云凡候/雨有黒雲如羣)
(羊奔如飛鳥/五日必雨補)雄雉(兵書云雲如雄雉或如/雄雞臨城其城必降)飛鳥(易飛候/見上)
禽獸(兵書云雲氣形似禽/獸客吉主人之忌)奔牛(又云賊上雲如/奔牛兵不可徃)從龍(易/云)
(雲從龍風從虎聖/人作而萬物覩)冠巖(廬山記云有白/雲冠帶岑巖)覆車(東方朔别/傳云凡占)
(長吏下車當視天有黄雲來覆車五榖大熟有/烏雲多水青雲致兵白雲致盗赤雲有火補)玉葉(陸/機)
(浮雲賦/見上)水波(易通卦驗云夏/至隂雲如水波)樹木(易通卦驗云冬至初/陽雲出箕如樹木之)
(狀/)草莽(吕氏春秋云山雲草莽水雲魚鱗旱雲烟/火雨雲水氣無不比類其所生以示人補)烟火
(見/上)日月(兵書/見上)汎濫(楚辭云汎濫之浮雲又云涉青雲/以泛濫遊兮忽臨睨夫舊鄉補)窈
窕(曹植飛龍篇云晨/遊太山雲霧窈窕)含愁(傅𤣥雜詩云浮雲含/愁氣悲風坐自歎)翳日(何/晏)
(詩云浮雲翳皎/日微風起輕塵)蒼雲(易通卦驗云大寒降雪蒼雲生又/春秋文曜鈎云楚有蒼雲如電)
紫雲(漢武故事云帝于尋真臺七月七日夜/見西王母乘紫雲輦來香氣馥郁補)𤣥雲(河圖/始開)
(云黄泉之埃上為黄雲青泉之埃上為青雲赤泉之埃/上為赤雲白泉之埃上為白雲𤣥泉之埃上為𤣥雲補)
黄雲　青雲(見/上)烏雲(東方朔別/傳見上)赤雲　白雲(並河圖始/開見上)
卿雲(尚書大傳云舜為賓客堯/為主人于時卿雲聚焉)景雲(孝經援神契云王/者德至山陵則景)
(雲見又云天子/孝則景雲見)周雲(兵書/見上)宻雲(易云宻雲不/雨自我西郊)朝雲(宋玉/髙唐)
(賦序宋玉對楚王曰昔者先王嘗遊髙唐晝寢夢見一/婦人曰妾巫山之女也朝為行雲暮為行雨朝朝暮暮)
(陽臺之/下補)陣雲(京房易要占/云陣雲貫月)矞雲(西京雜記曰雲外赤内/青謂之矞雲補案太平)
(之世雲則五色而為慶三/色而成矞矞以律切附)慶雲(又云瑞雲曰慶雲或曰/卿雲補又陸機樂府云)
(長風萬里舉慶/雲鬱嵯峨附)海雲(京房易/傳見上)水雲(吕氏春/秋見上)屯雲不解(傅/𤣥)
(詩云屯雲結不/解轟雷動四阿)纎雲不形(傅成神泉賦又傅𤣥雜詩云/纎雲時髣髴渥露沾我裳附)
魚鱗(吕氏春/秋見上)秦雲如行人　齊雲如絳衣　楚雲如日
　韓雲如布　蜀雲如囷　宋雲如車　越雲如龍
魯雲如馬　趙雲如牛　衛雲如犬　魏雲如鼠(已上/並兵)
(書見/上)蔽陽光於湯谷　暗天文乎常居　繞蓬萊以結
曜薄崑崙而增暉　集輕浮之衆采厠五色之藻氣
有輕虛之艶象無實體之真形　若秬鬯揚芒嘉榖垂
頴　長城曲蜿采閣相扶　内揚緑祲外襲紫霞(並陸/機雲)
(賦/)金枝玉葉(史記云黄帝與蚩尤戰于涿鹿之野常有/五色雲氣金枝玉葉止于帝上有花葩之)
(象因作華/蓋也續補)繡文錦章(成公綏雲賦云或繡文錦章依微/要眇綿邈凌虛輕翔漂渺續補)
燃石聞香(王子年拾遺云爛石色紅似肺燒之有香烟/聞數百里烟氣升天則成香雲遍潤則成香)
(雨續/補)濯魚立雨(黄子發相雨書云四方有/濯魚雲疾者立雨續補)出蒼梧(歸藏/云有)
(白雲出蒼梧入/于大梁續補)至帝鄉(莊子曰夫天下有道與物皆昌/天下無道則厭俗上仙乘彼白)
(雲至于帝/鄉續補)觀河(禮斗威儀云周成王治平觀/于河青雲浮于河上續補)沈璧(尚書/中候)
(云堯沈璧于河白雲/起迴風搖落續補)
　
　
　
　
　
　
　
　
　
　
　北堂書鈔巻一百五十
欽定四庫全書
　北堂書鈔巻一百五十一
　　　　　　　　　　　唐　虞世南　撰
　　　　　　　　　　　明　陳禹謨　補註
　天部三
　　氣篇八　　　　　　　霄篇九
　　霞篇十　　　　　　　霧篇十一
　　霾篇十二　　　　　　曀篇十三
　　霽篇十四　　　　　　虹霓十五
　　風篇十六　　　　　　雨篇十七
　　　氣篇八
三氣相接(博雅云太初之始清濁未分太始之始清者/為精濁者為形太素之始已有素朴而未散)
(三氣相接剖判分離/輕清為天重濁為地)五色屬天(呉録云孫氏墓漢末數/有光如五色雲氣屬天)
(父老曰非/常氣也)白氣映嶺下(劉遺民/廬山記)緑氣鬱樹頭(王瓉石榴/賦云青烟)
(生于其間緑/氣鬱其樹頭)丹氣(左思蜀都賦云干青霄而秀出舒丹/氣以為霞  案崑崙山有赤水其氣)
(上蒸為霞言/此亦有之補)青氣(王隱晉書云咸寧元年洛陽太社内/有青氣占者以為東方有天子氣應)
(在江/東)紫氣(漢武故事云上巡狩過河間有紫青氣自地/屬天望氣者以為其下當有竒女天子之祥)
(上使求之見有一女子在空館中姿貎殊絶兩手皆拳/上令開其手數十人劈之莫能舒上于是自披手手即)
(伸由是得幸號拳夫人進/為婕妤居鉤弋宫續補)翠氣(揚雄甘泉賦云曵虹彩/之流離兮颺翠氣之宛)
(延/)黄氣(魏書云卞后以漢延熹三年十二月己巳生齊/郡白亭有黄氣滿室移日父敬侯怪之以問卜)
(者王旦旦曰/此吉祥也補)黒氣(京房易飛候云黒/氣如覆船於日下)喜氣(春秋繁露云/天亦有喜怒)
(之氣哀樂之心與人相副以類合之天人一也春喜氣/也故生秋怒氣也故殺夏樂氣也故養冬哀氣也故藏)
(四者天人/同有之)美氣(東觀漢記云光武在舂陵時望氣者言/舂陵城中有喜氣曰美哉王氣鬱鬱葱)
(葱/)五氣(大戴記云軒/轅治五氣)六氣(莊子云乘天地之正而御六/氣之辯以遊于無窮者彼且)
(惡乎待哉補又枹朴子/云咀六氣于丹霞附)如車騎(兵書云兩敵相當其氣/如人相背如鹿相隨如)
(車騎皆/敗氣也)若樓臺(史記云海旁蜃氣如樓/臺廣野氣成宫闕補)象人(地境圖云/欲觀金氣)
(以庚辛日/其氣象人)如鹿(兵書/見上)楚氣似馬　齊氣為牛(並地/境圖)如雞
相向如人相背　如敗樓　如壊山(並兵/書)氣如幡旗(春/秋)
(考異郵云西夷/之氣如幡旗)氣如覆船(京房易飛/侯見上)御氣(莊子/見上)壇所有
白氣上與天屬(應劭漢官儀云世祖封禪/壇所有白氣上與天屬)乘氣(抱朴子/云太精)
(之氣乘/氣也)
　　　霄九
摩天赤氣(雜字解詁云霄/摩天赤氣也)赤霄常氣(博雅又楚辭云辟/若王喬之乘雲兮)
(載赤霄而/凌太清補)縹霄(孫楚鶴賦云假使此鳥生自崑崙/長于丹穴遊遨𤣥圃縹霄之際補)青霄
(左思蜀都/賦見前)絳霄(郭璞遊仙詩云尋仙萬餘日今乃/見子喬振髮戴翠霞解褐披絳霄)丹霄
(賈誼詩云青寒/雲上拂丹霄)慶霄(顧愷之風賦云惠風颺/以送融慶霄霏以將雨)
　　　霞十
朱霞(十州記云崑崙之山上有瓊華之室/紫翠丹房景雲燭日朱霞流光補)翠霞(郭璞江/賦云撫)
(凌波而鳬躍吸/翠霞而夭矯)丹霞(阮籍清思賦云厭白玉/以為面霏丹霞以為裳)紫霞(陸機/樂府)
(云獻酬既已周輕舉乘紫霞揔轡扶桑枝/濯足湯谷波補又雲賦云外聚紫霞附)流霞一盃(論/衡)
(云河東蒲坂項蔓都好道學仙去三年而反家人問其/狀都曰欲飲食仙人輒飲我以流霞毎飲一杯數日不)
(饑/補)流霞之室(漢武内傳云上元夫人謂西王母曰阿瓊/有六甲之術用之可以遊景雲之宫登流)
(霞之/室)丹山霞起(袁山松宜都記云西郡北有/丹山天清山嶺有霞忽起)赤城霞起
(孫綽天台山賦云/赤城霞起而建標)迎日(張孟陽詩朝霞迎白/日丹氣臨陽谷續補)蔽日(魏文/帝辭)
(丹霞蔽日彩/虹垂天續補)升山(郭璞遊仙詩朝霞升東/山朝日何晃朗續補)炙林(嵇含悅/晴詩朝)
(霞炙瓊林夕影/映玉芝續補)
　　　霧十一
隂陽氣亂為霧(左/傳)騰水上溢為霧(莊子云騰水/上溢故為霧)天以埀
霧(潘岳登山賦云天霏霏以/垂霧水濛濛而興氣補)下潦上霧(東觀漢記馬援/謂官屬曰吾在)
(浪泊西里聞虜未滅之時下潦/上霧仰視鳶飛跕跕墮水中)霧從地汁(五經通義云/隂亂則為霧)
(從地/汁也)起霧半天(李先生傳云先生名廣南陽人劉備遣/軍取先生先生起霧半天備騎自相殺)
(先生乃/入呉補)如煙(宜都山川記云西北三十里丹山天晴/時忽有霧起迴轉如煙不過再朝必雨)如
扇(王孚安城記云新山週迴十里有人常聞雷聲在山/下俯看初霧大如扇須臾震霆彌漫雨敷數百里)
霧赤為兵(望氣經云十月癸巳/霧赤為兵青為殃)霧青為殃(見/上)白霧圍城
(抱朴子云白霧四面圍/城不出百日大兵必至)黄霧四塞(漢書云建始巾黄霧/四塞上問楊興等對)
(曰隂盛侵陽/之氣也補)小霧(周昜雜占云/土為小霧)大霧(淮南子云困敦之/歲歲大霧起大水)
(出蠶稻麥昌民食三年補雅案困混也敦沌也言陽/氣皆混沌萬物牙蘖也爾  太歲在子曰困敦附)五
里霧(謝承漢後書云張楷/好道術能作五里霧)三里霧(又云關西裴優/能為三里霧)大霧
三日(百兩篇曰伊尹/死大霧三日)大霧十日(龍魚河圖云山有大霧/十日已上不除者乃山)
(崩之/候也)霧繞軍(抱朴子云大霧繞軍霧之所/在者其下有塞將軍之令)霧迷道(英雄/記云)
(曹公赤壁之敗至雲/夢大澤遇大霧迷道)方朔乘雲大霧覆之(漢武内傳云/東方朔乘雲)
(飛去仰望大霧/覆之不知所在)劉雄行霧識道不迷(魏畧云劉雄每出/行雲霧中識道不)
(迷惑時人因謂/能為雲霧補)夏后神井致霧(劉裕傳云雍上縣有祠/名曰夏后祠神井能致)
(霧/雹)王彭號天霧消(宋元嘉起居注云旴𣅿王彭兄弟三/人欲葬二親值天氣旱穿井無水彭)
(號天無計一旦天霧消/散後于竈前忽然水生)天霏霏以垂霧水濛濛而興氣
(潘岳登山/賦見前)
　　　霾十二
雨土為霾(爾雅云風而雨土為霾雨案霾/雨土也謂風疾土起如  也)終風且霾(詩/云)
(終風且霾惠/然肯來補)風而雨土(釋名云風而土曰霾霾晦也/言如物塵晦之色也續補)天
雨黄土(崔豹古今註曰漢昭帝元鳯三/年天雨黄土晝夜昏霾續補)
　　　曀十三
終風且曀(詩云終風且曀/不日有曀補)隂而風曀(爾雅云隂/而風為曀)曀曀其
隂(詩云曀曀其隂/虺虺其靁續補)掩翳日光(釋名云隂而風曰曀曀翳/也言掩翳日光使不明也)
(續/補)
　　　霽十四
濟謂之霽(爾雅注云今南陽/人呼雨止為霽補)雨止為霽(見/上)悅晴(嵇含悅/晴詩云)
(勁風歸巽木𤣥雲起重基朝霞炙瓊樹夕影映玉芝翔/鳯晞輕翮應龍曝纎鬐百榖偃而立大木顛復持續補)
喜霽(陸雲喜霽賦序云永寧二年鄴都大霖作秋/霖賦賦成天雨已霽故又作喜霽賦續補)魏興
(魏畧云延康元年大霖雨五十餘日/魏有天下乃霽將受祚之應也續補)蘇滅(晉中興徵祥/記云咸和四)
(年隂雨五十餘日/蘇峻滅乃霽續補)
　　　虹霓十五
陽氣之動(史記云虹者/陽氣之動)樞星之散(春秋運斗樞云/樞星散為虹霓)斗亂
精(春秋孔演圖云霓者斗之/亂精也斗失度則虹霓見)鎮星散(河圖稽曜鈎云鎮/星散為虹霓虹霓)
(主内滛霓者氣也起在/日側其色青赤白黄補)清明始見(周書云清明後十日/虹霓始見小雪日虹)
(藏不見虹不収/藏婦不專一補)小雪虹藏(見/上)夫妻荒年化成青絳(異苑/云古)
(者有夫妻荒年菜食而死俱/化成青絳故俗呼美人虹)夫妻失禮虹有赤色(詩義/問云)
(夫婦失禮則虹氣盛有赤/色在上者隂乗陽氣也)白虹繞城(黄帝出軍訣云白/虹繞城不匝從虹)
(所缺擊/之乃勝)黑虹下營(述異記云張駿薨子重華嗣立石虎/遣將軍王擢攻廣武重華遣宋輯率)
(衆拒之濟河次于金城將決/大戰乃有黑虹下于營中)雙虹升天(華陽國志云李/時長子盈少子)
(雄初雄母羅娘孕雄時夢兩虹自地升天一虹中/斷羅曰二兒有一先亡後者必貴雄後王蜀補)白虹
貫日(戰國䇿云聶政刺韓相白虹貫日又列士傳云荆/軻為燕太子謀刺秦王精誠感天白虹貫日補)
宛然長舒上没霄漢(異苑云太原温湛婢見一嫗向婢/流涕無孔竅婢駭怖湛遂抽刀逐)
(之化成一物如紫虹形/宛然長舒上没霄漢)飲釡(異苑云晉陵薛願義熈初/有虹飲其釡須臾吸響便)
(竭願以酒灌之隨涸吐金滿器/于是災弊日祛而豐富歲臻)繞車(呉志云諸葛恪圍/新城不克還府白)
(虹繞/其車)紫霓(太𤣥經云紫霓/圍日其疾不割)
　　　風十六
博泛動物(釋名云風氾也其/氣博氾而動物也)大塊噫氣(莊子云大塊噫/氣其名為風)
天地之使(河圖云風者/天地之使也)萬物之首(樂動聲儀云風者禮/樂之使萬物之首)
撓萬物者莫疾乎風(易繫/辭)天之號令譴告人君(風賦序/云風者)
(天之號令譴/告人君者也)星有好風(尚書云星有好/風星有好雨)箕星致風(風俗/通云)
(箕星主簸揚/能致風氣)神息好為風(括地圖云鍾山之神名曰燭/隂視為晝暝為夜吹為冬呼)
(為夏息/為風也)鯨魚起而風(扶風傳云西海有山週迴千里中/有大石鼓可百丈海行聞石鼓聲)
(如雷則鯨便/起而風也)飛廉風伯(風俗/通)折丹出風(山海經云大荒/之中有山曰鞠)
(陵于天日月所出名曰折丹處東/極以出入風註曰折丹神人也)風從虎(易/云)風為馬(傅/𤣥)
(歌辭云雲為/車兮風為馬)宜都風井(荆州記云宜都狼山縣山上有/風宂口大數尺名曰風井夏風)
(出冬風入風出入之/時吹拂左右常凈)宂多陽風(梁州記云褒谷内有風/出三四里内無草木)
風竅(王歆之記云沉軍壘北有崑崙/山連峙千仞嶺岑常飈有風竅)風門(荆川記云沮/陽縣黄竹山)
(常肅肅有風/名曰風門)蒼梧出風(南海經云蒼梧山左/右出風故號風門)春分後出
　秋分後入(宋炳詩序云恒山風井口/如甕春分後出秋分後入)竟山有聲(廬山/記云)
(若風經竟山有聲若雷不/十日便驗土人常以為候)宫商之韻(武陵記云緑羅山/素崖若披雲寒松)
(摭翠流風來叩柯/則有宫商之韻)聲歌(趙壹迅風賦云/聲如歌響如雷)音響(陸機風賦/云歛朱脣)
(而長嘯承音響/而來薄續補)蕭然而起(湛方生風賦云有氣曰風出/自幽𡨕蕭然而起寂爾而停)
(雖宇宙之宏逺儵/俄頃而屢經補)寂爾而停(見/上)風起雲飛(漢書髙祖歌/云大風起兮)
(雲飛揚威加四/海兮歸故鄉補)長風蕭瑟(交州記云長/風終日蕭瑟)綿綿眇𦕈(傅𤣥/風賦)
清清冷冷(宋玉風賦云清清/冷冷愈病析醒補)嫋嫋(楚辭云嫋嫋兮秋/風洞庭兮葉下補)蕭
蕭(荆軻歌云風蕭蕭兮易水/寒壯士一去兮不復還補)光風轉蕙(楚辭云光風轉/蕙泛崇蘭些補)
流風囘雪(曹植洛神賦云河洛之神名曰宓妃其形也/翩若驚鴻婉若游龍榮曜秋菊華茂春松髣)
(髴兮若輕雲之蔽月飄颻兮若流風之囘雪逺而望/之皎若太陽升朝霞迫而察之灼若芙蓉出渌波補)六
鷁退飛(左傳云隕石于宋五隕星也六鷁退飛過宋都/風也補  案注云六鷁遇迅風而退飛風髙不)
(為物害故不/記風之異附)百川倒流(稽含云太康六年風暴/怒百川倒流太山崩裂)胡馬増
思(湛方生風賦云胡馬感而/増思風毋殞而復生補)猛虎騰驤(成公綏/風賦)大木斯
拔(尚書云天大雷電以/風禾盡偃大木斯拔)夏屋時傾(陸機連珠云衝波安/流則龍舟不能以漂)
(霞風洞發則夏/屋有時而傾補)四方風(南越志云熈安間多颺/風颺者具四方之風也)八至風
(春秋考異郵云八至風距冬至四十五日條風至條者/生也四十五日明庶風至明庶者迎衆也四十五日清)
(明風至清明者芒也四十五日景風至景者大也言陽/氣長養也四十五日凉風至凉寒也隂氣行也四十五)
(日閶闔風至閶闔者咸収藏也四十五日不周風至不/周者不交也隂陽未合化也四十五日廣莫風至廣莫)
(開陽/氣也)獵蕙草離秦蘅(宋玉風賦云夫風生于地起于青/蘋之末侵滛谿谷盛怒于土囊之)
(口縁于太山之阿舞于松栢之下飄忽淜滂激颺熛怒/耾耾雷聲迴穴錯迕蹷石伐木梢殺林莽至其將衰也)
(被麗披離衝孔動楗眴渙粲㦨離散轉移故其清凉雄/風則飄忽升降乘凌髙城入于深宫邸萼葉而振氣徘)
(徊于桂椒之間翺翔于激水之上將擊芙蓉之精獵/蕙草離秦蘅㮣新夷被稊楊迴宂衡陵蕭條衆芳補)槩
新夷被稊楊　翔激水之上　縁太山之阿　生青蘋
之末　舞松栢之下(並見/上)千里風(抱朴子曰拔木/之風必千里)三丈
風(風角云風或清明久長不搖樹枝/葉離地二三丈者此聖人之風也)雄風(宋玉風/賦見上)雌風
(宋玉風賦云塕然起于窮巷之間堀堁揚塵勃鬱煩寃/衝孔襲門動沙塸吹死灰駭溷濁揚腐餘邪薄入甕牖)
(至于室廬此所謂/庶人之雌風也補)嬰兒風(兵書云風從震/來名嬰兒風補)少女風(管輅/别傳)
(云時大旱輅乃言今夜當雨至日暮了無雲氣衆人皆/欲咄輅輅曰樹上已有少女風樹間已有隂鳥和鳴雲)
(應至矣須臾乃見𤣥/雲四集大雨至如傾)閶闔風　不周風　清明風(並春/秋考)
(異郵/見)凱風(山海經云南山東四百里至于旄山之尾其/南有谷曰育遺多怪鳥凱風自是出補  案)
(爾雅云南風/謂之凱風附)終風(詩見前/曀篇)條風(山海經云令丘之山無/草木多火其南有谷焉)
(曰中谷條風/自是出補)凄風(左傳云藏氷以/時春無凄風)凉風(爾雅云北風/謂之凉風)温
風(周書云小暑日温風/至立秋之日凉風至)景風(爾雅云四時和為/通正謂之景風)赤風(養/生)
(經云修身之道春避青風夏避/赤風秋避白風冬避黑風補)白風　青風　黒風(並/養)
(生經/見上)狂風(晉太康七年/狂風大作)怪風(山海經云符陽/之山多怪風)風獸似豹
(十州記云炎州在南海中上有風生獸似豹青色以鐵/椎鍜其頭數十下乃死張其口向風須臾復活而起補)
風母似猨(交州記云風母出九縣似猨見/人若慙屈頸打殺得風還活)黄雀長風(風/土)
(記云南中六月則有東南長風俗號/黄雀風時海魚變為黄雀因為名補)爰居避風(國語云/海鳥曰)
(爰居止魯東門之外二日臧文仲使國人祭之展禽曰/今茲海其有災乎夫廣川之鳥獸恒知而避其災也是)
(歲也海/多大風)
　　　雨十七
陽制於隂(春秋潛潭巴云陽/制於隂故水為雨)天地之施(河圖云雨者/天地之施也)雨
以潤之(易說/卦)離畢多雨(書註云月離于畢則多雨慕案/史記云孔子既没弟子思  有)
(若狀似孔子弟子相與共立為師師之如夫子時也他/日弟子進問曰昔夫子當行使弟子持雨具已而果雨)
(弟子問曰夫子何以知之夫子曰詩不云乎月離于畢/俾滂沱矣昨暮月不宿畢乎他日月宿畢竞不雨何故)
(有若黙然無以應弟子起曰/有子避之此非子之座也補)天降時雨山川出雲(禮記/云清)
(明在躬氣志如神嗜欲將至有/開必先天降時雨山川出雲補)巫山行雨(宋玉髙唐賦/云巫山之陽)
(髙丘之岨旦為朝雲暮為行/雨朝朝暮暮陽臺之下補)石穴雲行(南徐州記云郯/縣有石穴髙丈)
(餘容數人天將雨雲輒羣行/暎山山亦出雲應之即大雨)栢枝石泉名為雨穴(荆州/圖記)
(云昆陽泉有栢枝山/石泉名雨穴請輒雨)臨賀石人祭則天雨(荆州記云臨/賀界有卧石)
(似人而色青黄隱起/北鄉若旱祭之即雨)丹山霧如烟(宜都記云郡西北有/丹山霧起如烟再朝)
(必/雨)廬山氣如馬(廬山記云天將/雨山氣如車馬)有聲如吹角(武昌記云/武昌有龍)
(山如欲隂雨上/有聲如吹角)黒氣如覆船(京房易飛候云黑氣/如覆船於日下立雨)流潦
縱横(曹植贈王彪詩云霖雨/泥我塗流潦浩縱横)溝瀆決溢(應璩新詩云/溝瀆皆決溢)器
用浮漂(潘岳賦云臼竈為之/沈溺器用為之浮漂)淫雨彌旬(傅咸詩云淫雨/彌旬日河溜若)
(奔/渠)霖雨如倒井(傅𤣥/詩)驟雨(老子云飄風不終/朝驟雨不終日)暴雨(禦冦/子云)
(伯牙遊于泰山暴雨止/巖下援琴為霜雨操)載塗(傅亮喜雨賦云春霆殷/以逺響興雨霈而載塗)濯
枝(風土記云六月/大雨名為濯枝)凍雨(楚辭云凍/雨兮灑塗)苦雨(陸雲愁霖賦谷/風扇而攸逺苦)
(雨播而成/淫續補)皇天淫溢而秋霖后土何時而得乾(楚/辭)雲乍
披而旋合霤蹔輟而復零(傅咸患/雨賦)聽微霤之涔涔(潘尼/苦雨)
(賦瞻中塘之浩汙/聽微霤之涔涔補)聽長霤之淋淋(曹植愁霖賦云瞻𤣥/雲之晻晻兮聽長霤)
(之淋/淋補)羅浮神龜(羅浮山記云山有龜淵淵有神龜龜鼻/貫銅環若有人穢此淵便即澍雨續補)
武昌石鼓(武昌記云城西有石鼓山上有/三石鼔鼓鳴天必雨也續補)玉女披衣(安/城)
(記云萍鄉西城津有玉女岡天當雨輒先/漏五色氣於石間俗謂玉女披衣續補)雷君出裝(易/林)
(變占云雷君出裝隱隱西行/霖雨不止流為江河續補)欒巴噀酒(神仙傳云欒巴/蜀人徴尚書郎)
(大朝得酒不飲西南噀之詔問巴巴曰臣本縣成都大/火臣以酒為雨救之帝驛問咸云雨從北來有酒氣續)
(補/)樊英嗽水(晉書云樊英隱于壺山嘗有暴風從西南/起英謂學者曰成都市火甚盛因含水西)
(向嗽之乃命記其時日後有從蜀來者云是/日大火有雲從東起須臾大雨火滅續補)
　
　
　
　
　
　
　
　
　
　
　
　
　
　
　
　北堂書鈔巻一百五十一
欽定四庫全書
　北堂書鈔巻一百五十二
　　　　　　　　　　　唐　虞世南　撰
　　　　　　　　　　　明　陳禹謨　補註
　天部四
　　雪篇十八　　　　　　霜篇十九
　　露篇二十　　　　　　霰篇二十一
　　雹篇二十二　　　　　雷篇二十三
　　電篇二十四　　　　　霹靂二十五
　　　雪篇十八
隂之蓄積(洪範五行傳云雨雪/者隂之蓄積甚也)隂凝為雪(春秋元命苞/云隂氣凝而)
(為雪又論衡云雲霧雨之徴也夏則/為露冬則為霜温則為雨寒則為雪)甘雪(西岳記云甘/雪滋禾黍)
甜雪(壬子年拾遺記云西王母/進周穆王以嵰州甜雪)絳雪(漢武内傳云西王/母進上藥有𤣥霜)
(絳/雪)素雪(晉孝武詔云吾夜與驃/騎集素雪飄于前庭)赤雪(晉朝雜事云泰康/七年十二月河隂)
(赤雪/降)白雪(繁欽詩云隂雲/起兮白雪飄)微雪(晉書云孟㫤未達時在/京嘗見王恭乘髙輿披)
(鶴氅裘時天微雪恭涉雪而行㫤于/籬間窺之嘆曰此真神仙中人也)大雪(左傳云隱公/九年三月庚)
(辰大雨雪平/地尺為大雪)宿雪(廣志云代郡隂山五月/猶宿雪八月末復雪)積雪(詩註曰/豐年之)
(冬有/積雪)雨雪其䨦(詩云北風其/凉雨雪其䨦)雨雪載塗(詩云風雨霏/霏雨雪載塗)雨
雪霏霏(詩云今我來/斯風雨霏霏)雨雪雰雰(詩云上天同/雲雨雪雰雰)見晛曰消
(詩云雨雪瀌/瀌見晛曰消)與風迴散(庾肅之雪賛云百籟哀吟廣莫/長揮霰雨馺灑皓雪其霏輕質)
(飄颻與風迴散望之凝映皓若/天漢即之皎㓗色踰玉粲補)應變俱凝隨雲而下(李/顒)
(雪賦云何時雪之嘉澤亦應變而俱/凝隨同雲而下降固霑渥之所興補)飄颻乘虛紛綸隨
風(庾肅之/雪賛)交錯翻紛(孫楚雪賦云豐隆/灑雪交錯翻紛補)連翩飛灑(謝惠/連雪)
(賦/)皎如披素(伏爽之/雪賦)皓若天漢(庾肅之雪/賛見上)翩若珪屑晰
如瑤粒(顧延之/白雪詩)玉山亘野瓊林分道(范泰詠/雪詩)遇象能鮮
(羊浮雪賛云資清以化乘氣/以霏遇象能鮮即潔成輝補)即潔成輝(見/上)零雪揮霍(陸/機)
(感時賦云敷層雲之葳蕤墜零雪之揮/霍氷洌洌而寢興風漫漫而妄作補)平地三尺(呉志/赤烏)
(四年正月大雪平地深/三尺鳥獸死者大半)上隴五尺(晉朝雜事云泰始七/年冬上隴雪五尺)
洛邑深丈(金匱云武王伐紂都洛邑雨雪十餘日深丈/餘甲子平旦有五大夫乘五車從兩騎止門)
(外王使尚父謝五大夫曰賓幸臨之失不先問方脩法/服太師尚父使人持一器粥出進之曰先王之大夫在)
(内方對王子寒故進熱粥尚父告武王曰客可/見矣五車兩騎四海之神與河伯雨師耳補)積地丈
餘(録異傳云漢時大雪積地丈餘洛陽令身出按行見/民家皆除雪出至袁安門無有路謂安已死令人除)
(雪入户見安僵卧問何以不出安曰大雪人/皆餓不宜干人令以為賢舉為孝亷續補)道不通人
(續漢書云耿恭被圍疏勒遣軍吏范羌至敦煌迎兵士/寒服羌因隨王蒙軍俱出塞敦煌守乃分兵二千人與)
(羌從山北迎恭遇大/雪丈餘道不通人補)道路絶食(海内先賢傳云胡安遭/亂家食不足時大雪連)
(日道路絶食妻子/皆餓唯進以乾糒)發粟與饑寒(晏子云景公時雨雪三/日而不霽公被狐白之)
(裘晏子入公曰怪哉雨雪三日而天不寒晏子曰嬰聞/古之賢君飽而知人之饑温而知人之寒逸而知人之)
(勞今君不知也公曰善乃/令出裘發粟與饑寒者補)徹薦飼客馬(王晉書云陶侃/為縣吏鄱陽孝)
(亷范逵宿侃家時大雪侃母湛氏徹所/卧薦剉以飼馬密截髮易酒以支賓客)角哀併糧(髙士/傳云)
(陽角哀左伯桃相友俱適楚求仕道遇雪宿空栁中度/不得全乃倂衣糧與伯桃角哀死樹中未葬桃至楚語)
(王故王令人徃葬/角哀乃相伯桃補)東郭敗履(史記云東郭先生久待詔/公車貧困飢寒履有上無)
(下行雪中足盡踐/地道中人笑之)先生凍餓(髙士傳云焦先生莫知所/出野火燒其廬因露寢遭)
(冬雪大至先生袒卧不移/人以為死就視如故補)負薪而哭(孫子云昔衛君重/裘累裀而坐見路)
(有負薪而哭之者問何故也對曰雪下衣薄是以哭之/于是衛君懼見于顔色曰為君而不知民孰以我為君)
(于是開府金出倉/粟以賑貧窮補)耕不得歸(琴操云曽子耕太山之下/雨雪不得歸思父母作梁)
(山之/操)士多凍死(東觀漢記云赤眉入安定北地/至陽城逄大雪士卒多凍死)士卒墮
指(史記髙祖擊匈奴天大/雪士卒墮指什二三)雪至牛目(魏䇿云魏惠王死/葬有日矣天大雪)
(甚至牛目羣臣請弛期太子不許惠公諫曰昔王季葬/楚山之尾欒水齧其墓見棺前和文王曰先君欲見羣)
(臣百姓矣乃出為帳三日而後葬今太子宜曰先君欲/少留而扶社稷安黔首也故使雪甚弛期而更為日此)
(文王之/義也補)燕雀死(漢書河朔四年四/月雨雪燕雀死)松栢折(古今註云武/帝征和四年)
(大雪松/栢皆折)竹栢咸枯(漢書王莽天鳯間天雨/雪關東尤甚竹栢咸枯)鳥獸皆死(呉/志)
(見/上)蘇武齧雪(漢書云單于幽蘇武置大窖中絶不飲食/天雨雪武卧齧雪與旃毛咽之數日不死)
段熲食雪(東觀漢記云段熲破羌胡明年春餘羌復冦/張掖潁自下馬大戰力盡虜亦引退熲追之)
(晝夜兼行食/雪四十餘日)五榖之精(氾勝之書云取雪汁漬原蠶屎/五六日和榖種之能禦旱故謂)
(雪為五榖/精也補)隂極之數(韓詩外傳云草木花多五出雪/花六出六者隂極之數續補)五
月下雪(漢書云漢女者居東海養姑姑女讒之/姑徑詣大守訴殺之五月下雪續補)數丈不
積(晉書新蔡王騰次于真定遇大雪平地數尺營門前/數丈雪融不積怪而掘之得玉馬髙尺許  又廣異)
(記云有積雪久不消掘地得/金羊玉馬髙三尺許續補)
　　　霜十九
露凝為霜(蔡邕月/令章句)寒氣為霜(五經通義云寒氣凝/以為霜霜從地升也)白露
為霜(詩云蒹葭蒼/蒼白露為霜)隂氣為霜(大戴禮霜隂陽之氣也隂/氣盛則凝而為霜補又春)
(秋元命苞云/隂凝為霜附)霜以挫物(孝經援/神契)成就萬物(京房/氣候)殺伐之
表(洪範五行傳云霜者殺伐之表擊又春秋感精符云/霜殺伐之表季秋霜始降鷹隼  王者順天行誅以)
(成肅殺/之威補)崑崙之氣(徐整長厯云北斗當崑崙山之/氣運註云春夏為露秋冬為霜)冬令
(春秋考異郵云霜/者隂精冬令也)夏霜(淮南子云鄒衍事燕惠王盡忠/左右譖之王繫之仰天而哭夏)
(五月天為/之下霜)駟見而霣(國語云駟見而霣霜霣霜而冬裘/具註曰駟房星也案霣今作殞附)
季秋始降(禮記/詳下)九鐘知(山海經云豐山有九鐘是知霜/鳴註云霜降則鐘鳴故言知也)
(物有自然感應/而不可為也)百工休(禮記云季秋之月/霜始降百工休)繁霜(詩云正/月繁霜)
(我心/憂傷)濃霜(陸機感時賦云結濃霜/于寒空凝行雨于雲根)肅霜(詩云九月肅霜/註云肅縮也霜)
(降而收縮/萬物也)嚴霜(楚辭云秋既戒之以白/露冬又申之以嚴霜)凝霜夕結(傅𤣥/正聲)
(賦/)彫霜夜凝(顧愷之湘川賦云宵/露潤澤彫霜夜凝)色如紺碧(拾遺記云/廣延國扶)
(桑山常雨青雪氷霜/之色皆如紺碧續補)覆之作蠒(拾遺記云員嶠之山石/環邱有氷蠶以霜雪覆)
(之然後作蠒其色五采織為文錦入水不濡投火/經宿不燎唐堯之世海人獻之以為黼黻續補)
　　　露二十
陽氣散為露(曾/子)和氣凝為露(五經通義云和氣津/液凝為露露從地出)崑崙
氣運春夏為露(徐整長厯/見前霜篇)天酒(神異經東南荒山有銅/頭鐵額兵日飲天酒三)
(斗酒甘/露也)隂液(蔡邕月令章句云露者/隂液也釋為露結為霜)白露(范子云立夏/九十一日立)
(秋凉風行白露/降萬物始實)湛露(詩云湛湛露/斯匪陽不晞)瓊露(應㻛車渠盌銘/云浸瓊露以潤)
(形/)香露(拾遺記云香露/滴瀝下流成池)甘露(瑞應圖云露色濃為甘露/王者施德惠則甘露降其)
(草木補脂案晉中興書云甘露者仁澤也/其凝如  其美如飴甘露一名天酒附)行露(詩云厭/浥行露)
(豈不夙夜/謂行多露)寒露(陸機詩云寒露垂/鮮澤明月曜其輝)三危露(吕氏春秋伊/尹說湯曰水)
(之美者三危之露和之美/者揭雩之雲其色紫補)雲表露(漢武故事云漢武作/金莖擎玉杯以乗雲)
(表之露和玉屑服之以求仙又作銅承/露盤髙三十文上有仙人掌以承露補)潤草(春秋元命/苞云霜以)
(殺木露/以潤草)沾衣(呉越春秋云子胥見呉王王怒暮歸舉衣/出宫宫中羣臣皆曰天無霖雨宫中無泥)
(露相君舉衣行髙何為子胥曰吾以越諫王王心迷不/聽吾言宫中生草棘霧露沾我衣羣臣聞之莫不悲傷)
(補/)墜露(楚辭云朝飲本蘭之墜/露夕飡秋菊之落英補)零露(束晳集云零露垂/林非綴冠之節薄)
(氷凝池非/登廟之寳)取露于月(淮南子云方諸取露于/月註云方諸月燧也)承露干囊
(齊諧記云𢎞農鄧紹八月旦入華山採藥見一童子執/五綵囊承柏葉上露皆如珠滿囊問之曰赤松先生取)
(以明目言終便失所在又述征記云八月一/日作五明囊盛取百草頭露洗目目明續補)
　　　霰二十一(案霰古/作䨘附)
氷雪相摶如星而散(釋名云霰星也氷雪/相搏如星而散也)氷雪雜下故
為霄雪(爾雅云雨䨘為霄雪註云/氷雪雜下者故為霄雪)稷雪(說文云霰/稷雪也)隂氣
(曾子云隂之/專氣為霰)先集(詩云如彼雨雪/先集維霰補)無垠(楚辭云霰雪/雰其無垠)相
和為霰(爾雅云雨雪相/和為霰續補)散而為霰(洪範五行傳云盛隂/雨雪凝滯而氷寒陽)
(氣薄之不相入則/散而為霰續補)
　　　雹二十二
雨氷(說文云雹/雨氷也)雨凝(蔡邕月令章句/云雨凝曰雹)常寒之罰(漢書五/行志云)
(大雨雹常/寒之罰也)陽之專氣(曾子云陽之專氣為/雹雹者氣化蓋沴也)水有變春雨
雹(春秋繁露云水有變春夏/雨雹此法令緩刑罰不行)寒不降夏雨雹(博雅云十/二月寒不)
(降五月/下雨雹)大如礪(竹書紀年云夷王七/年冬雨雹大如礪)大如斧(漢書云成/帝和平二)
(年四月楚國雨雹/大如斧飛鳥皆死)如馬頭(又云漢武元封三年/冬雨雹大如馬頭)如雞子
(又云宣帝地節四年夏五月山陽雨雹大/如雞子深二尺五寸殺人二十飛鳥皆死)如鴨子(晉中/興書)
(云太興三年雨/雹大如鴨子)如杯棬(孔叢子云漢永初三年河西縣/雨雹如杯棬大者或如斗殺牲)
(畜折樹/木補)雍邱神井能興霧雹(陳留風俗記云雍邱縣夏/公祠有神井能興霧雹古)
(來享祠至/今不輟)柴都泉井春夏雹出(𤣥中記云東方有柴都/焉在齊國有山山有泉)
(如井狀深不測至春夏時雹從井中出常敗五/榖人常以柴塞之不柴塞則出也故號為柴都)如扇(後/漢)
(書云獻帝初平二年/五月雨雹大如扇)如斗(厯代記云石遵襲位鄴中暴/風震雷雨雹如斗金石皆銷)
(月餘乃滅彦又後漢書延光二年河西大雨雹如斗安/帝見孔季  問其故對曰此皆隂乘陽之徴今貴臣擅)
(權母后黨盛陛下宜脩/聖德慮此二者續補)硬雨(軒渠録云有一村人多為/不善者夜中行人聞神過)
(曰付硬雨施行次日/雨雹大損禾稼續補)銅丸(異物志云有大人生北邊偃/卧于野其髙如山頓脚成谷)
(横身塞川不可近近則雷霆流/銅鐵之丸為雹以擊殺人續補)
　　　雷二十三
結蒸成雷(李顒雷賦云伊有湯之肇化兮陶萬殊于/天瓖結隆鬱蒸而成雷兮鼓訇稜之逸響)積
風成雷(物理/論)天地之鼓(河圖帝通紀云/雷天地之鼓)人君之象(洪範/五行)
(傳夫雷人君之象入/能除害出能興利補)感而為雷(榖梁傳云隂陽相薄感/而為雷激而為霆續補)
解而雷作(易云天地解而雷雨作雷雨/作而百果草木皆甲拆補)隂陽交爭為雷
(莊/子)隂陽相薄為雷(顧凱之雷電賦云隂/陽相薄為雷為電)鼓之以雷(易云/鼓之)
(以雷霆潤之/以風雨補)首長萬物(洪範五行傳云雷與天地為長/子以其首長萬物與其出入也)
雷動萬物(易云動萬物/者莫疾乎雷)除害興利(洪範/見上)拒難折衝(五星/占云)
(雷電殺人何雷天拒難折衝之臣也君承用/節度即雷以節暴人威福則雷電殺人補)聲象車音
(司馬相如長門賦云浮雲鬱而四塞兮天窈窈/而畫隂雷隱隱而響起兮聲象君之車音補)狀如連
鼓(論衡云圖畫之工圖雷之狀畾畾如連鼓形又圖一/人若力士謂之雷公使之左手引連鼓右手椎之補)
春分發聲秋分乃收(周書云春分後五日雷乃/發聲秋分後五日乃收聲)童男挽
雷車(傅𤣥詩云童女掣/飛電童男挽雷車)女子推雷車(續搜神記云義興/人姓周永和中出)
(郭日暮見道邊有草屋一女子迎門周求宿一更中聞/外有喚阿香者云喚汝推雷車女乃出即驟雨明旦視)
(宿處乃一/所新塜)雷出地(易云雷出地奮豫先王以作樂/崇德殷薦之上帝以配祖考補)雷動
天(顧凱之雷電賦云光驚/于泉底聲動于天外)雷淵(司馬相如大人賦云徑/入雷室之砰磷註云雷)
(室雷淵/也補)雷室(北征記云凌雲臺有/白石室名避雷室補)黔雷(司馬相如大人/賦云左𤣥㝠而)
(右黔雷兮前長離而後矞皇註/云黔雷天上造化神名也續補)疾雷(爾雅云疾/雷為霆)雷精(論/語)
(說云子路感雷精而生尚剛好勇/  案河圖云黄帝以雷精起補)雷神(韓詩外傳云海/上有勇士曰菑)
(邱訢以勇聞于天下過神淵飲馬馬沈訢去朝服拔劒/而入三日三夜殺三蛟一龍而出雷神隨而擊之眇其)
(左/目)庻女呌天而雷電下(淮南子云淮齊庶女寡養姑姑/女殺母誣之庶女呌天雷電下)
(擊景公/臺補)武王伐紂而雷震乘(六韜云武王伐紂雨甚雷/疾震武王之乘周公曰天)
(不祐周矣太公曰君秉徳/而受之不可如何也續補)秦穆公出狩天震大雷(尚書/中候)
(云秦穆公出狩天震大雷下有/火化為白雀銜丹書集公車)劉媪息大澤雷電晦㝠
(史記云劉媪息大澤中夢與神遇是時雷電晦𡨕/太公徃視之見蛟龍于上已而有娠遂生髙祖)順母
畏雷(汝南先賢傳蔡順母平生畏雷母亡後每有雷震/順輒環冡泣曰順在此  案孝子傳云竺彌父生)
(時畏雷每至天隂輒至墓伏/墳悲哭有白兎在其左右補)重母避雷(荆州記云南陽/樊重母畏雷為)
(石室避之悉以文石/為堦砌今猶存補)人夢雷(夢書云人夢/雷霆為驚恐)虎銜雷(世語/云曹)
(爽夢二虎銜雷公雷公若二升椀放著庭中爽惡之以/問占者靈臺丞馬訓曰憂兵訓退告其妻曰爽將以兵)
(亡不出/旬日補)雷震樹色自若(晉載記云劉曜年八歲從劉元/海獵于西山遇雨止樹下雷震)
(樹旁人莫不顛什曜神色自若元/海異之曰此我家千里駒也補)食毛羽不畏雷(山海/經翔)
(次之山有鳥名槖䨽服/其毛羽令人不畏雷)
　　　電二十四
激陽為電(河始/開圖)熱氣為電(物理論云熱/氣散而為電)隂陽激耀(說苑/云雷)
(隂陽/激耀)隂陽分爭(莊子云隂氣伏重泉之下陽氣/上通于天隂陽分爭故為電補)隂陽相
薄(顧凱之雷電賦云隂/陽相薄為雷為電補)玉女投壺(神異經云東王公與/玉女投壺梟而脫誤)
(不接者天為之笑開/口流光今電是也補)激氣鞭䇿(淮南子云電激氣/也以為鞭䇿補)電為
縣官(夢書云夢電/光為縣官)煜煜震電(詩/云)陽光(月合云二月始電/疏云電陽光陽微)
(則光不見此月陽氣漸盛/以擊于隂其光乃見續補)雷光(五經通義云電/謂之雷光續補)繞斗(帝/王)
(世紀云黄帝有熊氏母曰附寳有蟜氏之女也見/大電光繞北斗樞星照郊野感附寳而孕續補)眴目
(西京雜記云太平之世電不/眴目宣示光耀而已續補)
　　　霹靂二十五
陽氣之動(史記云霹靂者/陽氣之動也)激而為霆(淮南子云隂陽/相薄激而為霆)急
雷(榖梁傳云疾雷為霆螝/註云謂急雷為霹靂)激霆(淮南子/見上)春雷䃡減至秋
而盡(𤣥中記玉門之西有一國國中有山山上有祠廟/國人歲歲出石䃡數千輸廟中名為霹靂䃡結霹)
(靂用從春雷出䃡日減至秋而盡/  案䃡本作䃡咨林切石也補)震太廟柱(晉中興書/云安帝義)
(熈三年六月霹靂震太廟/䲭尾徹壁柱各有文字)震夷伯廟(左傳云震夷/伯之廟罪也)霹靂
棗樹(㓜童傳云潁川庾天祐三歲在牕/下戲霹靂擊簷前棗樹此兒晏然)雷震栢木(晉書/云王)
(導令郭璞作卦璞言公有震厄可命駕西出數十里得/一栢樹截斷如身長置常寢處災當可消矣導從其言)
(數日果震/栢樹粉碎)滕放震枕不驚(異苑云滕放夏枕石枕卧忽/暴雨雷震其枕枕四解傍人)
(莫不怖懼而放㣲覺/有聲不足為驚補)諸葛倚柱自若(曹嘉之晉紀云諸/葛誕以氣邁稱嘗)
(倚柱作書霹靂震其柱誕自若柱案世說云夏侯𤣥嘗/倚柱讀書時暴雨霹靂破所倚  衣服焦然𤣥神色無)
(變讀書/如故補)霹靂髙禖(晉朝雜事云元康七年霹靂/破髙禖石乃賈后將誅之應)半石有
草服之不震(山海經云半石之山有草焉生而秀髙大/赤葉赤華名曰嘉榮服之不畏霆註云不)
(畏霹/靂也)狀如六畜頭似獼猴(捜神記云扶風楊道和于田/中鋤禾天雷雨止桑樹下霹)
(靂擊之道和以鋤格之折其左肱遂落地不得去色/如丹目如鏡角如牛長三尺餘狀如六畜頭似獼猴)霹
靂害叔卿者(列女後傳云河南李叔卿為公曹應舉孝/廉有欲害之者宣言叔卿淫其寡妹同舉)
(人詣尹以骨肉相姦不合應孝廉叔卿杜門自絶妹傷/被淫之名亦到府門自殺家人憐而葬之後三日霹靂)
(害叔卿者以其屍置叔卿塜前其/家收而葬之復又震發其塜續補)霹靂宂中諸蛇(續搜/神記)
(云呉興人章荀者五月中耕于田以飯籮置菰裏晩于/菰中伺之見一大蛇偷食荀即以鋤擊之蛇便走去荀)
(逐之至一坂有穴蛇便入穴但聞號哭云人斫傷某甲/或云當付雷公合霹靂殺之須臾雲雨𡨕合震電傷荀)
(荀于是跳梁大罵云天公我貧窮展力耕墾蛇來偷食/我飯罪在蛇反來霹靂我是無知也雷公若來當斫破)
(汝腹須臾雲雨輒開乃更霹靂/向穴中諸蛇死者數十續補)
　
　北堂書鈔卷一百五十二
欽定四庫全書
　北堂書鈔卷一百五十三
　　　　　　　　　　　唐　虞世南　撰
　　　　　　　　　　　明　陳禹謨　補註
　歲時部一
　　惣篇一　　　　　　　律篇二
　　厯篇三　　　　　　　五行四
　　歲篇五　　　　　　　閏六
　　　惣一
同律度量衡(尚書云恊時月正日同律度量衡孔疏云/均同其國之法制度之丈尺量之斛斗衡)
(之斤兩皆使齊同無輕重大小補又漢書云/乃同律度量衡所以齊逺近立民信也附)大儀斡運
天迴地遊(張華詩云大儀斡運天迴/地遊四氣鱗次寒暑環週)日月之行有冬有
夏(尚書云日月之行則有冬有夏孔疏云日月之行/冬夏各有常度喻人君為政小大各有常法也補)天
地之正四時之行(周書云萬物春生夏長秋收冬藏/天地之正四時之行不易之道也)動
靜有常剛柔斷矣(周/易)隂陽少太是生四時(蔡邕月令章/句云天之道)
(隂陽各有少太是生四時少陽為春/太陽為夏少隂為秋太隂為冬也)隂陽為端故情可
睹(禮記云以隂陽為端故情可睹也孔疏云人情與隂/陽相通今法隂陽為教故人情無隱所以可睹見也)
(補/)伏羲列八節(尸子云伏羲始畫八/卦列八節而化天下)神農立四時(尸子/云神)
(農氏治天下/立四時之序)辨四時之序(周官云冬夏致日春秋/致月以辨四時之序)序四
時之位(漢書云厯譜者序四時之位正分至之節㑹日/月五星之辰以考寒暑之實故聖王必定厯數)
(以正三光此聖/人知命之術也)五紀(尚書云四五紀一曰歲二曰月/三曰日四曰星辰五曰厯數補)四
選(春秋繁露云四時者天之四選春者少陽之選秋者/少隂之選夏者太陽之選冬者太隂之選故四時成)
(歲者天之/道也補)四時成歲(周書云凡四時成歲者春夏秋/冬各有孟仲季以名十二月也)三
月成時(禮記云三月則成時是以禮有三讓建國必立/三卿三賓者政教之本禮之大叅也註曰禮者)
(隂也大數取/象法於月也)四時者天之吏(淮南子云四時/者天之吏也)天地節而
四時成(周/易)天地變化(周/易)節運代序(陸機思/歸賦)四時變化(周/易)
四時代謝(何元/幹詩)四時鱗次(張華詩云四時鱗/次寒暑環周補)四時之散
精為萬物(淮南子云隂陽之專精為/四時四時之散精為萬物)年徃迅矢時來急
絃(陸機詩云年徃迅勁/矢時來驚急絃續補)
　　　律二
上古建律(太史公曰旋璣玉衡以齊七政即天地二十/八宿十母十二子鐘律調自上古建律運厯)
(造曰度可據而度也合符節/通道德即從斯之謂也補)推厯生律(漢書云夫推厯/生律制器規圜)
(矩方權重衡平準繩嘉量探賾索隱鈎深致逺莫不/用焉補  案張晏曰推厯十二辰以生律呂也附)推
十二辰以生律吕(見/上)制十二筩是為律本(漢書云律有/三統之義其)
(傳曰黄帝之所作也黄帝使伶倫自大夏之西崑崙之/隂取竹之解谷生其竅厚均者斷兩節間而吹之以為)
(黄鐘之官制十二筩以聽鳯之鳴其雄鳴為六雌鳴亦/六比黄鐘之宫而皆可以生之是為律本至治之世天)
(地之氣合以生風天地/之風氣正十二律定補)律通五行(太史公曰律厯天所/以通五行八正之氣)
(天所以成熟/萬物也補)律成萬物　律厯八正(並見/上)律吕五聲(漢/書)
(律厯志六律五聲八音七始言以律吕和五聲施/之八音合之成樂七者天地四時人之始也補)陽六
為律(漢書云律十有二陽/六為律隂六為吕補)隂六為吕(見/上)律吕唱和(漢書/云律)
(吕唱和以育生成/化歌奏用焉補)有三統義(漢書/見上)同律以齊逺近(漢書/云乃)
(同律度量衡所以齊/逺近立民信也補)用銅以齊風俗(漢書云凡律度量/衡用銅者名自名)
(也所以同天下/齊風俗也補)積八十一寸(漢書云律容一龠積八十/一寸則一日之分也補)
制十二之筩(漢書/見上)三統相通(漢書云三統相通故黄鐘/林鐘太簇律長皆全寸而)
(亡餘分/也補)六爻所出(漢書云夫律隂陽九/六爻象所從出也補)氣正律定(漢書/見上)
風和律調(漢/書)應鐘陽氣之應(史記云應鍾者陽氣之應/不用事也黄鍾者陽氣踵)
(黄泉而出也大呂者萬物條之言條治萬物而出之秦/簇者言萬物簇生也夾鐘者言隂陽相夾厠也姑洗者)
(言萬物流生仲吕者言萬物盡旅而西行也蕤賓者言/隂氣㓜少林鐘者言萬物就死氣林林然夷則者言隂)
(氣之賊萬物也南吕者言陽氣之旅入藏/也無射者隂氣盛用事陽氣無餘也補)黄鐘陽氣而
出　大吕萬物條治　泰簇萬物簇生　夾鐘隂陽夾
厠　姑洗萬物洗生　仲吕萬物盡旅　蕤賓隂氣少
　林鐘萬物就死　夷則隂氣之賊　南吕陽氣之旅
　無射陽氣無餘(並見/上)
　　　厯三
顓頊命重黎(漢書云厯數之起上矣傳述顓/頊命正南重司天火正黎司地)帝堯命羲
和(尚書云乃命羲和欽若昊天/厯象日月星辰敬授人時)黄帝造厯(後漢律厯志/云黄帝造厯)
(元起辛卯而顓頊用乙卯虞用戊午夏用丙寅殷用/甲寅周用丁巳秦用乙卯漢作太初厯元以丁丑補)容
成作厯(世本註云容/成黄帝臣也)張蒼首律(漢書云漢興平北侯張/蒼首律事補  案師古)
(曰首謂始/定也附)天地之紀(漢書云厯者/天地之大紀)帝王之司(後漢書云/若夫用天)
(因地揆時施教頒諸明堂以為明極者莫大乎/月令帝王之大司備矣天下之能事畢失補)聖人之
德(漢書云夫厯有聖人之德六焉以本氣者尚其體以/綜數者尚其文以考類者尚其象以作事者尚其時)
(以占徃者尚其源以/知來者尚其流補)正歲年(周禮太史正歲年次/以叙事頒于官府)覈晷
度(宋元嘉起居注云尚書郎樂/詢以為治厯之官當覈晷度)羲和明時正度(太史公/曰堯立)
(羲和之官/明時正度)揆天行紀萬國(洪範五行傳曰厯者聖人/所以揆天行而紀萬國也)正
分至之節　考寒暑之實(漢書云厯譜者序四時之位/正分至之節㑹日月五星之)
(辰以考寒暑/殺生之實)正節氣審寒温(物理論云疇昔神農始治/農功正節氣審寒温以為)
(早晚之期故/立厯日補)唐都分天部(漢書云治厯者凡二十餘人/方士唐都巴郡落下閎與焉)
(都分天部而閎運筭轉厯補閎案師古曰姓唐/名都方術之士也姓落下名  巴郡人也附)閎運筭
轉厯(見/上)治厯明時(易云君子以/治厯明時)治厯改元(杜預奏事云/自黄帝已來)
(治厯改元/永以為制)五家厯(五行傳云五家之厯多疎/闊唯顓頊厯為微近補)六家厯(蔡/邕)
(議云黄帝顓頊夏/殷周魯凡六家厯)三統律(漢書劉放/作三統律)四分厯(續漢書云/黄帝徴能)
(術者為四/分之厯)太和厯(魏畧云推步弦望/朔晦為太和厯)景初厯(魏志景初/元年黄龍)
(見有司奏改太/和厯為景初厯)乾象厯(呉志云孫權黄武二年/改四分厯用乾象厯)陽厯(漢/書)
(云先藉半日名曰陽厯不藉名曰隂厯所謂/陽厯者先朔月生隂厯者朔而後月迺生補)隂厯(見/上)顓
頊厯微近(洪範五行/傳見前)太初厯最宻(漢書云太初厯晦朔/弦望皆最宻日月如)
(合璧五星/如連珠)
　　　五行四
汩陳五行(尚/書)羞用五事(漢書五行志經曰羞用五事一/曰貎二曰言三曰視四曰聽五)
(曰思尚書/羞作敬)震東為木(漢書曰震在東/方為春為木)兊西為金(漢書云/兊在西)
(方為秋/為金)離南為火(漢書云離在南/方為夏為火)坎北為水(又云坎在/北方為冬)
(為/水)水曰潤下　火曰炎上　木曰曲直　金曰從革
土爰稼穡(並尚/書)火水妃(左傳陳水屬也火水妃也而楚/所相也今火出而火陳逐楚而)
(建陳也妃以五成故曰五年為案註陳顓/頊之後故為水屬火畏水故  之妃補)水火牡(漢書/左傳)
(云有星孛入于大辰西及漢梓慎曰星孛于漢水祥也/衛顓頊之墟其星為大水水火之牡也其以丙子若壬)
(午作乎水火/所以合也)金為水宗(漢書五行志左氏傳曰五年陳/將復封說曰顓頊以水王陳其)
(族也今茲歲在星紀後五年在大梁大梁昴也/金為水宗得其宗而昌故曰五年陳將復封補)木為金
病(又云木為金病金畏于火/陽氣脅水金木之氣補)金木之氣易變(漢書云春/與秋日夜)
(分寒暑是以金木/之氣易以相變)水火之氣不得(漢書云上失威儀則/有强臣為害水火之)
(氣不/得也)逆天時水不潤下(又云簡宗廟不禱祠廢祭/祀逆天時則水不潤下)棄法
律火不炎上(又云棄法律逐功臣殺太/子以妾為妻則火不炎上)有奸謀木不曲
直(又云田獵不宿飲食不享出入/不節及有奸謀則木不曲直)輕百姓金不從革(又/云)
(好戰攻輕百姓飾城郭/侵邉境則金不從革)肅時雨若　乂時暘若　哲時
燠若　謀時寒若　聖時風若　狂恒雨若　僣恒暘
若　豫恒燠若　急恒塞若　蒙恒風若(並尚書行案/漢書五  志)
(云貌之不恭是謂不肅厥咎狂厥罰恒雨厥極惡時則/有服妖時則有龜孽時則有雞旤時則有下體生上之)
(痾時則有青𤯝青祥唯金殄水言之不從是謂不乂厥/咎僣厥罰恒陽厥極憂時則有詩妖時則有介蟲之孽)
(時則有犬旤時則有口舌之痾時則有白𤯝白祥唯水/沴金視之不明是謂不哲厥咎舒厥罰恒燠厥極疾時)
(則有草妖時則有嬴蟲之孽時則有羊旤時則有目痾/時則有赤𤯝赤祥唯水沴火聽之不聰是謂不謀厥咎)
(急厥罰恒寒厥極貧時則有鼓妖時則有魚孽時則有/豕旤時則有耳痾時則有黒𤯝黒祥惟火沴水思之)
(不睿是謂不聖厥咎霧厥罰恒風厥極凶短折時則有/脂夜之妖時則有華孽時則有牛旤時則有心腹之痾)
(時則有黄𤯝黄祥時則/有金木水火沴土補)廢正作淫火不明　誅罰絶理
厥灾水(並京房/易傳)
　　　歲五
寒暑相推而歲成(易云寒暑相/推而歲成焉)四時殊氣故歲成(莊/子)數
將幾終歲且更始(禮記云日窮于次月窮于紀星/囬于天數將幾終歲且更始)載成
萬物終始之道(白虎/通)夏曰歲殷曰祀　周曰年虞曰載
(並爾/雅)三歲而改節六歲而一衰(淮南子云太隂治春則/欲行仁惠温良治夏則)
(欲布施鮮明治秋則欲脩備繕兵治冬則欲猛毅/堅强三歲而改節六歲而一衰十二歲而一荒補)歲數
舉(春秋元命苞云冬至百八十日春夏成夏至百八十/日秋冬成合三百六十日歲數舉註曰舉猶備也)
備歲事(易乾鑿度歲三百六十日而天氣周/八卦用事各四十五日而備歲事)得歲伐之
必受其凶(左傳云越得歲而/呉伐之必受其凶)天行不信莫能成歲(呂氏/春秋)
興嗣歲(詩云載謀載惟取蕭祭脂取/羝以軷載燔載烈以興嗣歲)為祈歲(淮南子云/以冬至數)
(至來歲正月朔日五十者民食足不滿五/十日日減一升有餘益一升為祈歲也)獻歲發春(楚/辭)
(獻歲發春兮顧我南/征註云獻進也補)開春發歲(楚辭云開春發歲兮/白日出之悠悠補)鳩
為歲候(淮南子註云/鳩布榖也)葉落知歲(又云見一葉之/落知歲之將暮)歲在甲
曰閼逢(爾雅云太歲在甲曰閼逢在乙曰旃蒙在丙曰/柔兆在丁曰强圉在戊曰著雍在已曰屠維在)
(庚曰上章在辛曰重光在/壬曰𤣥􁓶左癸曰昭陽補)在寅曰攝提格(又云太歲在/寅曰攝提格)
(在卯曰單閼在辰曰執徐在已曰大荒落在午曰敦牂/在未曰協洽在申曰涒灘在酉曰作噩在戍曰閹茂在)
(亥曰大淵獻在子曰困/敦在丑曰赤奮若補)天子迎歲(淮南子云冬至日天/子率三公九卿迎歲)
后益占歲(世本云后益/作占歲之法)歲豐則甘草先生歲饑則苦草
先生(師曠占云歲欲豐則甘草先生薺/也歲欲饑則苦草先生葶藶也補)
　　　閏六
歲餘為閏(漢書音義云歲/之餘為閏補)易窮為閏(漢書云天數二十/有五地數二十有)
(五易窮則變故為閏法/天終數九地終數六)履端於始歸餘於終(左傳閏月/不告朔非)
(禮也先王之正時也履端于始舉正于中歸餘于終履/端于始序則不愆舉正于中人則不惑歸餘于終事則)
(不悖/補)閏以成歲(春秋元命苞三年閏以起紀補成案宋/均云紀法也三年加以一閏以  歲也)
(附/)閏者陽之餘(白虎通云月有閏餘何周天三百六十/五度四分度之一歲十二月日過十二)
(度故三年一閏五年再閏明隂不足/陽有餘也故䜟曰閏者陽之餘補)閏以起紀(春秋元/命苞見)
(上/)黄帝起消息正閏餘(史/記)羲和以閏月定四時(尚書云/咨汝羲)
(暨和朞三百有六旬有六/日以閏月定四時成歲)三年一閏(白虎通/見上)五歲再閏
(易云歸竒于扐以象閏五歲再閏故再扐而後閏孔疏/云以法象天道歸殘聚餘分而成閏也五歲再  者凡)
(前閏後閏相去大畧三十二月/在五歲之中故五歲再閏補)閏非常月(禮記云閏月/則闔門左扉)
(立于其中鄭註云/閏月非常月也補)閏月不告(公羊傳云閏月不告朔曷/為不告朔天無是月也)
詔王居門(周禮云閏月太/史詔王居門中)闔門左扉(禮記/見上)
　
　
　
　
　
　
　
　
　
　北堂書鈔卷一百五十三
欽定四庫全書
　北堂書鈔卷一百五十四
　　　　　　　　　　　唐　虞世南　撰
　　　　　　　　　　　明　陳禹謨　補註
　歲時部二
　　春篇七　　　　　　夏篇八
　　秋篇九　　　　　　冬篇十
　　　春七
東方者春(禮記云東方者春春之言蠢/也産萬物者也註曰蠢動也)東陸謂春(續漢/書云)
(日行東陸/謂之春補)春為青陽(爾雅春為青陽/一曰發生補)春者精華(春秋元/命苞曰)
(春者神明推竒精華結紐註云神明為/隂陽也相推使物精華結成紐要也補)開春發歲　獻
歲發春(並楚辭見/前歲篇)洋洋暮春(蔡邕脩/褉說)浩浩陽春(張衡歌/曰浩浩)
(陽春發楊栁何依依百鳥/自南歸閒翔萃我枝補)芳春(陸機樂府云/芳春傷客心)喜春(潘岳/門居)
(賦云凜秋暑退熈春寒徃/微雨新晴六合清朗補)春帝好生(尚書緯云春東方/青龍房位其帝青)
(好生不/賊補)春氣故生(春秋繁露春/氣喜故生補)敷和氣(傳咸詩云春敷/和氣百鳥翔鳴)
含寒氣(劉公幹詩云/初春含寒氣)春女悲(淮南子云春女悲秋/士哀知物化矣補)春可
樂(晉王廙春可樂曰春可樂兮樂孟月之初陽氷泮渙/以微流土冐橛而解剛野暄卉以揮緑山葱蒨以發)
(蒼/補)孟春日在營室(月令孟春日在營/室昏參中旦尾中)仲春在奎(月令仲/春日在)
(奎昏弧中/旦建星中)季春日在胃(月令季春之月日在胃/昏七星中旦牽牛中)東風解
凍(禮記云孟春之月其數八其味酸其臭羶其祀戸祭/先脾東風解凍蟄蟲始振魚上氷獺祭魚鴻鴈來補)
春氣轉節(王升之詩云春風/轉節萬物爭揚)春德風(吕氏春秋云春之/德風風不信其華)
(不盛華不盛/則果實不生)春條風(易通卦驗云立春條風至註/云條風者條達萬物之風補)𤣥鳥
至(禮記云是月也𤣥鳥至至之日/以太牢祀于髙禖註𤣥烏鷰也)鴻鴈來(周書云雨水/之月獺祭魚)
(後五日/鴻鴈來)倉庚鳴(月令云仲春之月桃始/華倉庚鳴鷹溈鳩補)獺祭魚　鷹化
鳩(並禮記/見上)鳴鳩趨農(又云鳴鳩拂其羽戴勝降于桑註/曰鳴鳩飛其翼相擊趨農急也戴)
(勝織紝之烏是時恒在桑言降/者若時始自天來重之也補)戴勝織紝(見/上)春日遲遲
(詩云春日遲/遲采繁祁祁)春日載陽(詩云春日載陽/有鳴倉庚補)陽炎日以進(崔/駰)
(觀洛賦云迎夏之首餞春之杪/陽炎炎以日進隂冉冉而日衰)景婉以收寒(王升之賦/云景婉婉)
(而收寒風飄/飄而日新)朗景淑鮮(李顒悲四時曰悲春日兮布/和氣之氤氲舒朗景之淑鮮)青
天翠采(傅𤣥雜詩習習谷風興囘囘景/雲飛青天敷翠采朝日含丹輝)萬物光輝(古樂/府詩)
(云青青園中葵朝露待日晞/陽春布德澤萬物生光輝)使物精華(春秋元命/苞見上)天地
和　草木萌(禮記曰孟春之月天/地和同草木萌動)清明桐始華(周書云/清明之)
(日桐/始華)仲春桃始華(禮記/見上)百華隆德(揚雄蜀都賦云百/華投春隆德芬芬)蘩
華葳蕤(傅𤣥雜詩云浮萍蔽緑/水楊栁何依依云云)春草萋萋(楚辭云王孫/遊兮不歸春)
(草生兮/萋萋)楊栁依依(張衡歌/見前)萌草緑池　紅葩曜天(杜預/七規)
麥芃芃兮方秀(梁鴻/詩云)木欣欣而向榮(陶淵明歸去來辭/云木欣欣以向榮)
(泉涓涓而始流善萬物之/得時感吾生之行休補)麥芃芃而含秀　葉藹藹而
敷榮(李顒悲/四時)如豋春臺(老子云衆人熈熈若/享太牢如登春臺)春遊外廬
(張華歸田賦云冬奥處/于城邑春嬉遊于外廬)孟春居青陽左个　仰春居青
陽太廟　季春青陽右个　乘鸞輅(已上並/禮記)乘蒼馬(尚/書)
(考靈曜云春佩蒼璧乘蒼馬以出遊發令/于外春行仁政順天之常以安國也補)衣青衣(禮/記)佩
蒼璧(尚書考靈/曜見上)百官衣青衣令史服青幘(後漢書云立/春之日京都)
(百官皆衣青衣郡國縣道官下至斗食令史皆服/青幘立青旛施土牛耕人于門外以示兆民補)乃命
太史守典奉法(禮/記)振木鐸徇道路(漢書云孟春之月羣/居者將散行人振木)
(鐸徇于/道路)負青幡而令春(王粲務本論云末世/之始負青幡而令春)命國儺以
畢春氣(禮/記)施土牛以示兆民(後漢書/見上)止獄訟(月令云仲/春之日毋)
(肆掠止/獄訟)省囹圄(又云仲春之月命有/司省囹圄去桎梏)毋覆巢　毋殺虫
(月令云孟春之月毋覆/巢毋殺孩蟲胎夭飛鳥)毋漉池(又云仲春之月毋竭川/澤毋漉陂池毋焚山林)
(註曰順陽/養物也補)毋伐桑(又云季春之月命野虞毋/伐桑柘註曰愛蠶食也補)同度量鈞
衡石(月令仲春之月日夜分則同度量鈞衡石角斗甬/正權概註曰因晝夜等而平當平也同角正皆謂)
(平之也概平/斗斛者補)角斗甬正權概(見/上)聘名士禮賢者(又云季/春之月)
(開府庫出幣帛周天下勉/諸侯聘名士禮賢者補)退貪殘進柔良(京房易占云/春當退貪殘)
(進柔/良)安萌芽養㓜少(月令云仲春之月安萌芽養㓜/少存諸孤註云助生氣也補)春
獻鳩(周禮羅氏中春羅春鳥獻/鳩以養國老行羽物補)春獻蜃(周禮鱉人職/云春獻鱉蜃)仲
春鮮羔(月令云仲春之月天子乃鮮/羔開氷先薦寢廟註鮮獻也)季春薦鮪(又云季/春之月)
(天子始乗舟/薦鮪于寢廟)春薦笋(范汪祠制云/仲春薦竹笋)春食麥(月令孟春之/月天子食麥)
(與/羊)皆脩封疆(月令云孟春之月王命布農事命田舎東/郊皆脩封疆審端徑術善相丘陵阪險原)
(隰土地所宜五榖所殖以教道民必躬親之補附/案術周禮作遂夫間有遂遂上有徑遂小溝也)審端
徑術(見/上)善相丘陵(見/上)周視原野(又云季春循行/國邑周視原野)簡稼器
脩稼政(周/禮)親載耒耜(禮記云天子親載耒耜/措之於叅保介之御間)躬耕帝籍
(又云孟春天子帥三/公九卿躬耕帝籍)孟春習舞(禮記春命樂/正入學習舞)季春習樂
(禮記云仲春之月仲丁/又命樂正入學習樂)籥豳詩(周禮籥章掌仲春畫擊/土鼔吹豳詩以逆暑)
鼓琴瑟(淮南子云孟春/之月鼔琴瑟)戒伐樹木(東觀漢記云章行幸/勑御史司空道橋所)
(過厯樹木方春月無得有/所伐輅車可引避也續補)助陽育物(後漢書云章帝元/和二年春正月詔)
(三公日方春生養萬物孚甲宜助萌陽以育/時物其令有司罪非殊死且勿案驗續補)望杏花(孟/昶)
(勸農詔云望杏敦耕瞻蒲勸穡又氾勝之書云杏始華/榮輒耕輕土又四民月令云清明節杏花盛又云杏花)
(生種百/榖續補)看蒲葉(儲光羲詩云蒲葉日已長杏花日已/滋農人要看此貴不違天時續補)占
雨霧(占書云正月朔雨春早人食一升二日雨人食二/升三日雨人食三升四日雨人食四升五日雨主)
(大熟五日内霧榖傷民/饑元日霧歲必饑續補)驗歲草(師曠云歲欲甘甘草先/生薺是也歲欲苦苦草)
(先生葶藶是也歲欲雨雨草先生藕是也歲欲旱旱草/先生蒺藜是也歲欲流流草先生蓬是也歲欲惡惡草)
(先生水藻是也歲欲病病草先/生艾是也皆以孟春占之續補)
　　　夏八
南方者夏(禮記云南方者也/夏夏之為言假)斗指為夏(孝經緯云榖雨後/十五日斗指戊為)
(立/夏)四月維夏六月徂暑(詩/云)日永星火以正仲夏(尚書註/云永長)
(也謂夏至之日火/蒼龍之中星也補)季夏之月土潤溽暑(月/令)隂陽爭死生
分(月令云仲夏日長/至陰陽爭死生分)日在畢(月令云孟夏日在畢/昏翼巾旦婺女中)日在
栁(又云季夏日在栁/昏火中旦奎中)日在東井(又云仲夏日在東/井昏亢中旦危中)日行
南陸(續漢書日行/南陸謂之夏)其帝炎帝(月令云孟夏其帝/炎帝註云赤精也)其神祝
融(月/令)其音宫(月/令)温風至(周書云小暑/日温風至)景風至(易通卦驗/云夏至景)
(風至蟬始鳴/螳螂生補)長風扇暑(風土記云仲夏濯枝盪川長風/扇暑註曰此節多大雨名濯枝)
景風扇物(魏文帝與呉季重書云方今蕤賓紀時景風/扇物天氣和暖衆果具繁時駕而遊北遵河)
(曲從者鳴笳以啟路文學托乗于後車節同時異物是/人非我勞如何今遣騎到鄴故使枉道相過行矣自愛)
(補/)青氣生(易通卦驗云夏至時/有青氣生此正氣也)赤氣出(易通卦驗云離/南方也夏至日)
(中赤氣出直離此正氣也氣出右/萬物半死氣出左赤地千里補)鳥獸希革(尚書傳云/夏時鳥獸)
(毛羽希少變/易改革也)麋鹿解角(蔡邕獨斷云夏至隂/氣始起麋鹿解角)腐草為螢
(月令季夏之月蟋蟀居壁/鷹乃學習腐草為螢補)螳螂生(又云仲夏小暑至螳/螂生鵙始鳴反舌無)
(聲/補)螻蟈鳴(又云孟夏之月螻/蟈鳴蚯蚓出補)蟬始鳴(又云仲夏之月鹿/角解蟬始鳴補)
鷹學習(見/上)蚯蚓出(見/上)鳲鳩鳴(淮南子云孟/夏鳲鳩鳴)斯螽動股(詩/云)
莎雞振羽(詩/云)樹木方盛(月令云季夏之月樹木方盛命/虞人入山行木毋有斬伐補)
草木昌繁(徐榦詩云陶陶朱/夏德草木昌且繁)木條長(傅𤣥述夏賦云清/徴從于琴瑟朱鳥)
(感于炎荒鹿解角于中/野草木蔚其條長補)麥飛芒(又云四月惟夏運臻正/陽和氣穆而扇物麥含)
(露而飛/芒補)木槿榮(月令云仲夏之月/半夏生木槿榮補)葽草秀(詩云四月秀/葽註云不榮)
(而實曰秀/葽葽草也)初莖蔚其曜新　陳柯摵以改舊(潘岳射雉/賦云於是)
(青陽告謝朱明肇授靡木不滋無草不/茂初莖蔚其曜新陳柯摵以改舊補)草木莽莽(楚辭/云滔)
(滔孟夏兮草木莽莽傷/懐永哀兮淚祖南土補)草木萋萋(杜預七規云仲/夏草木萋萋)夏可
種黍(尚書大𫝊主夏者火火昏中可以種/黍菽上告乎天子而下以賦民補)孟夏樹桃(淮/南)
(子/)朱明(爾雅云夏為朱/明亦云長贏)長嬴(見/上)成養(神農書云/夏日成養)日德(管/子)
(云南方曰日其時曰夏其氣曰陽陽至火與氣/九暑乃至時雨乃降五榖乃登此謂日德補)滔滔孟
夏(楚辭/見前)陶陶朱夏(徐榦詩/見前)乗朱輅駕赤騶(月令云孟夏/天子乗朱輅)
(駕赤騶載赤旂衣赤衣/服赤玉食菽與雞補)乗大路駕黄騮　衣赤衣服赤
玉(並月/令)處臺榭(月令云仲夏之月可以居髙明可以/逺眺望可以升山陵可以處臺榭補)處
南宫(淮南子云孟夏/之月處南宮)居明堂(月令云孟夏之月/天子明堂左个補)居正殿
(尚書考靈曜云季/夏可以居正殿)居正廟(皇覽逸禮云夏/則居明堂正廟)居髙明(禮見/上)
靜處朝諸侯(管子云春盡而夏始天子服黄而靜處朝/諸侯卿大夫列士循于百姓發號出令補)
坐閣作名倡(魏文帝詩云夏時曾/避暑坐閣作名倡)毋舉事以搖養氣(月/令)
(云季夏毋舉大事以搖養/氣註大事興徭役以有為)毋發令以妨農事(月令云季/夏毋發令)
(而待以妨神農之事也註曰發令而待謂出徭役之令/以豫驚民也民驚則心動是害土神之氣土神稱日神)
(農者以其主/于稼穡補)不動衆(月令云季夏不/可起兵動衆)無出兵(尚書考靈/曜云季夏)
(無出/兵)挺重囚(月令云仲夏挺/重四益其食)赦罪人(尚書大傳云季夏/可以大赦罪人)
斷薄刑(月令云孟夏麥秋至斷/薄刑決小罪出輕繫補)出輕繫(見/上)百官靜事毋
刑　樂師習合禮樂(並月/令)脩鞀鞞飾鐘磬(月令云命樂/師脩鞀鞞鼓)
(均琴瑟管簫執干戚戈羽/調竽笙竾簧飾鐘磬柷敔)止聲色薄滋味(月/令)夏食李梅
(周書云夏食/欝李梅杏)食欝及薁(詩云六月食欝及薁也案欝/本作鬱棣屬薁蘡薁  補)食
菽與雞(月令/見前)首夏(纂要云四月曰首夏又謝/靈運詩云首夏猶清和補)長夏(岐伯/曰春)
(勝長夏長夏勝冬註曰長夏者六月也土生/于火長在夏中既長而王故云長夏也續補)乏月(四時/纂要)
(云四月也是謂之乏月冬糓既盡夏麥未登宜賑乏絶/救饑窮九族不能自活者救之無固藴蓄而忍人之貧)
(貪貨殖之宜忘種福/之利君子弗取續補)臯月(爾雅云五月為臯月註云/五月得戊則曰厲臯續補)龍
皮扇(開元遺事云王元寳都中巨豪也家有皮扇製作/甚精寳毎暑月宴客即以此扇置于坐前使新水)
(洒之則颯然風生酒筵之間客有寒色遂命撤去明皇/亦曾差中使取看愛而不授曰此龍皮扇子也續補)
氷絲䄄(樂府雜録云康老子本長安富家子生計蕩盡/遇老嫗持舊錦褥貨鬻乃以半千獲之尋有波)
(斯人見之乃曰此是氷蠶絲所織暑/月置于座滿室清涼即酬千萬續補)龍髯拂(杜陽編云/元載有紫)
(龍髯拂色如爛椹刻水晶為柄置于堂中夜則/蚊蚋不敢入拂之有聲雞犬無不驚逸續補)澄氷帛
(杜陽編云同昌公主一日大㑹韋氏族于廣化里玉饌/俱列暑氣將甚公主命取澄水帛以水蘸之掛于南軒)
(良久滿座皆思挾纊澄氷帛長八九尺似布而/細明薄可鑒中有龍涎故能消暑毒也續補)
　　　秋九
西方者秋(禮記云西方者秋秋之為言愁/也  案註愁讀為揫歛也補)西陸謂秋(續/漢)
(書云日行西/陸謂之秋)夏盡秋始(管子云夏盡而秋始而黍熟天/子祀于太祖其盛以黍黍者穀)
(之美者也祖者/國之重者也補)歲云秋矣(左/傳)孟秋日在翼　仲秋日在
角　季秋日在房(並月/令)斗指酉為秋分(孝經緯云大暑/後斗指酉為秋)
(分/)其帝少昊(禮記云孟秋之月其/帝少昊其神蓐收)其神蓐收(見/上)日夜分
(月令仲秋之月日夜分雷始收聲蟄虫/坯戸殺氣浸盛陽氣日衰水始涸補)聲晷合(袁淑秋/晴賦詳)
(下/)雷始收(周書云秋分之/日雷始收聲)霆收曜(袁淑秋晴賦云聲晷/合霆收曜虹戢文炎)
(都褰埃旻寓滌氣曵悲泉/之凝霧轉絶垠之嚴雲補)虹戢文(見/上)星傾輝(湛方生秋/夜詩火星)
(傾其輝皓/月流素流)白藏(爾雅云秋為白藏/註曰氣白而收藏)白商(張協七命云白/商素節月既授)
(衣天凝地閉/風厲霜飛補)三秋(詩云一日不見/兮如隔三秋)四秋(管子云歲有四/秋而分有四時)
(故曰農事且作請以什伍農夫賦耜鐵此之謂春之秋/大夏且至絲纊之所作此之謂夏之秋而大秋成五穀)
(之所㑹此之謂秋之秋大冬營室中女事紡績緝縷之/所作也此之謂冬之秋故歲有四秋而分有四時補)
大秋(見上又云大秋甲兵/求繕弓弩求弦補)獨悲凜秋(楚辭云皇天平分/四時兮竊獨悲此)
(凜/秋)忽焉素秋(張華/詩)秋分白氣出(易通卦驗云秋分日入/酉白氣出此正氣也)
立秋黄氣出(又云立秋晡時黄/氣出此正氣也)殺氣浸盛(月令云仲秋/之月殺氣浸)
(盛陽氣/日衰)寒氣總至(人云季秋/寒氣總至)天髙氣清(楚辭云泬寥兮/天髙而氣清寂)
(􁘙兮收潦/而水清)雲髙氣靜(曹植秋思賦云雲髙氣靜/露凝衣野草變色莖葉稀)天清氣
和(張協詩云天清/氣和野有甘𤓰)天氣髙明(賈林感/秋賦)立秋涼風至(周書/云立)
(秋之日/涼風至)微涼漸感(盧湛感運賦云朱明送夏白/藏迎秋微涼漸屇溽暑日收)商風初
授(潘岳詩云商風初授大火/西流朱明送夏少昊迎秋)清商應秋(又云清商應秋/至溽暑隨節闌)
髙風送秋(張協七命云若乃龍火西穨暄/氣初收飛霜迎節髙風送秋)風蕭氣涼(魏/文)
(帝燕歌云秋風/蕭瑟天氣涼)風遼氣爽(王洵秋懐云天悠/雲際風遼氣爽)秋風吐商
氣(張載詩云秋風吐商氣蕭瑟掃/前林朱光馳北陸浮景忽西沉)秋氣轉微涼(曹植/詩)嫋
嫋秋風(楚辭云嫋嫋兮秋風/洞庭波兮木葉下)蕭蕭山風(湛方生詩云仲/秋有清氣始涼)
(猶未凄蕭蕭山磵/風泠泠積石溪)清商激牖(孫綽詩云迢迢雲端月灼/爍霞間星清霜激西牖澄)
(景自/南櫺)商風入帷(曹植感節賦又潘岳秋/興賦勁風戾而吹帷附)涼風薄體(陸機/行思)
(賦云涼風/凄其薄體)清氣入肌(湛方生秋夜賦云氣入秋以/凄凜風灑林而蕭索云云)青女
降霜(淮南子云秋三月青女乃出降霜雪補案/註云青女乃天神青霄玉女主霜雪)白露霏
以靜降(湛方生/秋夜賦)微霜慘而夕結(賈林感秋賦云冷露滴/而朝凝㣲霜慘而夕結)
草木黄落(月令云季秋之月草/木黄落乃伐薪為炭)榮華零落(傅𤣥詩云/蕭蕭秋氣)
(升凄凄萬物衰榮華/盡零落槁葉縱横飛)百草萎(司馬彪詩云秋節良可悲/百華咸萎落堂前桞隨風)
(疎林樹/蕭索)萬物衰(傅𤣥詩/見上)桂枝落(漢武帝李夫人賦云秋/氣憯以凄悷兮桂枝落)
(而銷/亡)胡桃落(馬融西茅頌云仲秋/隂中節胡桃已零落)菊挺葩蘭飛馨(李顒/悲四)
(季詩云秋日悲兮火流天而滌暑風入林/而疎條菊挺葩于緑莖蘭飛馨于翠翹)秋菊黄華(周/書)
(云立秋後/菊有黄華)秋蘭紫莖(楚辭云秋蘭兮青/青緑葉兮紫莖)鳥獸毛毨(尚/書)鷹
隼始鷙(漢書孫寳為京兆尹以立秋日暑侯文為東部/督郵入見勑曰今鷹隼始鷙當從天氣取姦惡)
(以成嚴霜之誅/掾部其有人乎)鳴鶴戒露(風土記云鳴鶴戒露白鶴也/此鳥性儆至八月白露降即)
(髙鳴/相儆)鳴蜩厲音(潘岳/詩)鴻雁來(月令云季秋之/月鴻雁來賓)燕辭歸(楚/辭)
(燕翻翻其辭歸/鳥嗈嗈而南遊)蟄虫坯户(月令/見前)羣鳥養羞(周書云季秋/後羣鳥養羞)
寒蟬鳴(月令孟秋之月涼風至白/露降寒蟬鳴鷹乃祭鳥)趣織鳴(春秋元命苞/孟秋趣織鳴)
(註云趣織蟋蟀/也趣與促同)熠燿燦於階闥蟋蟀鳴於軒屏(潘岳秋/興賦熠)
(燿燦于階闥蟋蟀鳴于軒屏聽/離鴻之晨吟望流火之餘景補)寒露雀入大水(周書云/寒露五)
(日雀入大/水化為蛤)季秋蟄虫墐戸(月令云季秋之月蟄虫/咸俯在内皆墐其戸)蟋蟀
宵征(楚辭云獨申旦而不/寐兮哀蟋蟀之宵征)熠燿宵流(張華邁志詩云商/飈振落熠燿宵流)
豺祭獸(周書云霜降之/日豺乃祭獸)鷹祭鳥(禮見/前)三公迎秋(月令云/立秋之)
(日天子親率三公/九卿迎秋于西郊)百官迎氣(續漢書云立秋之日京都/皆衣白袍皁領緑内衣迎)
(氣西/郊)季秋饗帝(禮記季秋之月大饗帝/嘗犧牲告備于天子補)孟秋祀神(月令/云孟)
(秋之月命主祠祭禽于四方註/曰以所獲禽祀四方之神也補)天子嘗新先薦寢廟(月/令)
(云孟秋之月農乃登穀/天子嘗新先薦寢廟)秋獻龜魚(周禮鱉人春獻鼈蜃/秋獻龜魚註曰龜鼈)
(之屬/補)秋行犧牲(月令云仲秋命宰/祝循行犧牲補)築場圃(詩云九月築/場圃註曰場)
(圃同地自物生之時耕治之以種/菜茹至物盡成熟築堅以為場補)多積聚(月令云仲秋/之月趣民收)
(歛務畜菜/多積聚)舉五榖之要(禮記云季秋命冢/宰舉五榖之要)藏帝籍之收
(月令云季秋之月藏帝籍/之收于神倉祇敬必飭補)九月授衣(詩註云九月霜始/降婦功成可以授)
(冬衣/矣補)司服飭裳(月令云仲秋之月命司/服具飭衣裳文繡有恒)獻功裘(周禮司/裘職云)
(季秋獻功裘/也以待頒賜)獻良裘(又云仲秋獻良/裘王乃行羽物)衣白衣(月令季秋/之月天子)
(居總章左个乗戎路駕白駱載白/旂衣白衣服白玉食麻與犬補)御袷衣(潘岳秋興賦/云屏輕箑釋)
(纎絺藉莞/蒻御袷衣)築城郭建都邑(月令云仲秋之月可/以築城郭建都邑)脩宫室
坏垣牆(月令孟秋之月命百官始收歛完隄坊謹/壅塞以備水潦脩宫室坏垣牆補城郭補)處西
宫(淮南子云孟秋之月西宫/御女白色衣白采撞白鐘)啓西户(皇覽逸禮云秋居/明堂右啟西户)
擊土鼓(周禮籥章仲秋擊/土鼓以樂田畯)撞白鐘(淮南子/見上)易關市來商
旅(月令仲秋之月易關市來/商旅納貨賄以便民事補)授几杖行糜粥(禮記仲秋/之月養衰)
(老授几杖行/粥飲食補)習五戎(月令季秋之月天子乃教于田獵/以習五戎註曰五戎五兵弓矢殳)
(矛戈㦸/也補)秋治兵(尚書考靈曜云秋絶太白/是謂大武用時治兵得功)百官收歛(禮/記)
(見/前)選士厲兵(月令孟秋之月天子乃命將帥選士厲兵/簡練傑俊專任有功以征不義詰誅暴慢)
(以明好惡順/彼逺方補)簡練傑俊(月令/見上)商風初授(潘岳/詩)專任有功
以征不義　詰誅暴慢以明好惡(並月令/見前)脩法制(又云/孟秋)
(之月命有司脩法制繕囹圄具/桎梏禁止姦慎罪邪務搏執)審斷決(月令孟秋之月/審斷決獄訟必)
(端平/補)嚴百刑(又云仲秋之月天子乃命有/司申嚴百刑斬殺必當補)申號令(又云/季秋)
(之月申嚴號令命百官貴賤/無不務内以㑹天地之藏補)命將帥(月秋/見上)繕囹圄(見/前)素
秋(纂要云素秋素商髙商天曰旻天風曰商風素風凄/風髙風涼風激風悲風景曰朗景澄景清景時曰凄)
(辰霜辰節曰素節髙節草曰衰草/木曰疎木衰林霜柯霜條續補)蘭秋(纂要云七月孟/秋首秋上秋肇)
(秋蘭秋/續補)桂月(又云八月仲秋亦曰/仲商亦曰桂月續補)九秋(隂陽五行厯云/一時為三月一)
(月為一秋三月為三秋又一月為/三秋故三月有九秋之名也續補)五政(管子云秋三月/以庚辛之日發)
(五政一政曰禁賭賽二政曰無見五兵之刅三政曰慎/旅農趨聚收四政曰補缺塞坼脩垣牆謹門閭五政曰)
(敬時五穀之/皆入續補)
　　　冬十
日在北陸(左傳申豐曰古者日在北陸而藏氷西陸朝/覿而出之其藏之也黑牡秬黍以享司寒其)
(出之也桃弧棘矢以除其災註云十一月/日在虛危春分之中奎星朝見東方補)月窮于紀(月/令)
(季冬之月日窮于次月窮于紀星囘于天註言日月星/辰運行于此月皆周匝于故處也次舍也紀㑹也補)
其神𤣥冥(月令孟冬之月其神𤣥冥註云水官之臣自/古以來著德立功者也𤣥冥少皥氏之子曰)
(脩曰熈/為水官)顓頊主冬(帝王世紀云帝顓頊以/水承金位在北方主冬)𤣥隂戒寒(王/粲)
(七釋云農功既/登𤣥隂戒寒)𤣥風扇厲(應吉甫華林詩云隂陽運潛/𤣥風扇厲鷹隼騰揚狐狸搏)
(噬/)素氷彌澤　白雪依山(包播詩曰冬日悽慘𤣥雲/蔽天素氷彌澤白雪依山)氷
益壯　地始坼(月令仲冬之月氷益壯地/始坼鶡旦不鳴虎始交補)一之日觱發
(詩云一之日觱發二之日栗烈傳云一之日/十之餘也一之日周正月也觱發風寒也補)二之日鑿
氷(詩云二之日鑿氷沖沖傳曰氷/盛水腹則命取氷于山林補)水泉動(禮記云仲冬/水泉動註記)
(時候也水泉/動潤上行)蚯蚓結鹿角解(月令仲冬之月芸始生茘/挺出蚯蚓結鹿角解補)
鷹騰揚狸搏噬(應吉甫華/林詩見前)納禾稼(詩云十月/納禾稼)處城邑(張/衡)
(詩云冬月/處城邑)擊黄鐘(易通卦驗云冬至之日/從八能之士擊黄鐘)擊磬石(淮南/子云)
(孟冬之月北宫御女/黑色衣黒采擊磬石)伏陽(漢書律歴志云太隂者北方/北伏也陽伏于下于時為冬)
(續/補)積隂(董仲舒云隂常居大冬而/積于空虚不用之地續補)呼吸(尚書大傳云冬/中也物方藏于)
(中也陽盛則吁舒萬物而養之外隂盛則呼吸萬物而/藏之内故曰呼吸者隂陽之交接萬物之始終續補)
閉塞(月令云天地不通/閉塞而成冬續補)冬德(吕氏春秋云冬之德寒寒/生不信其地不成續補)
水德(禮記云立冬盛/德在水續補)良月(左傳云良月十月/也就盈數也續補)辜月(爾雅/云十)
(一月為/辜續補)上冬(纂要云十月孟冬/亦曰上冬續補)杪冬(纂要云十二月季/冬亦曰暮冬杪冬)
(除月暮節暮歲/窮稔窮紀續補)禁火(桓譚新論云太原郡民以隆冬禁/火食五日雖有疾病緩急猶不敢)
(犯為介子推/故也續補)煖香(異景志云寳雲溪有僧舍盛冬若客/至不然薪火煖香一炷滿室如春人)
(歸更收餘/燼續補)同巷(漢書云冬民既入婦人同巷相從夜績/所以省費燎火同巧拙而合習俗也續)
(補/)營窟(禮記云上古之人冬則居/營窟夏則居橧巢續補)煖爐(歲時雜記云京/師十月朔沃酒)
(炙臠肉于爐中圍坐/飲㗖謂之煖爐續補)折氷(文子云冬氷可折/夏條可結續補)求堇(晉書/云劉)
(長盛母王氏盛冬思堇長盛時九歲乃徃慟哭澤巾忽/若有人云止聲長盛收淚視地有堇因得斛餘歸續補)
披絮(晉書云吳隱之為牧守冬月無被嘗/澣衣乃披絮勤苦同于貧庶續補)教織(崔實政/論云實)
(為五原太守土地不知緝績冬積草伏卧其中若見吏/以草纒身而出實至官乃賣諸峙得三十餘萬詣鴈門)
(廣武迎織師使巧手作/機及紡以教民織續補)致薪(魏畧云顔裴字文林為京/兆尹課民當輸租時車牛)
(各致薪兩束為冬/寒氷炙筆硯續補)無被(三輔決録云孫辰字允公家貧/不仕居社城申織箕為業明詩)
(書為郡功曹冬月無被有藁/一束暮卧其中旦收之續補)單衣(世說云晉孝武年十/二時冬天晝日不著)
(複衣但著單練衫五六重夜則累裀褥謝公諫曰聖體/宜令有常陛下晝過冷夜過熱恐非攝養之術帝曰晝)
(動夜靜謝公出笑曰/上理不減先帝續補)妓圍(天寳遺事云申王毎至冬月/有風雪苦寒之際使宫妓宻)
(圍于坐側以禦寒氣/自呼為妓圍續補)肉陣(天寳遺事云楊國忠于冬月/常選婢妾肥大者行列于前)
(令遮風蓋藉人之氣相/暖故謂之肉陣續補)常春木(杜陽編云李輔國嚴凝/之時置鳯首木于高堂)
(大厦中其木髙一尺而雕刻如鸞鳯之形龢/煦之氣如二三月故别名曰常春木續補)暖金合(裴/鉶)
(傳竒云進士張無頗遇袁天罡女袁大孃受藥以暖金/合盛之曰寒時但出此合則一室暄熱不假爐炭矣金)
(合乃廣厲王宫/中之寳續補)
　
　北堂書鈔巻一百五十四
欽定四庫全書
　北堂書鈔巻一百五十五
　　　　　　　　　　　唐　虞世南　撰
　　　　　　　　　　　明　陳禹謨　補註
　歲時部三
　　元日十一　　　　　　祖十二
　　蜡臘十三　　　　　　伏十四
　　膢十五　　　　　　　小歲十六
　　三月三日十七　　　　五月五日十八
　　七月七日十九　　　　九月九日二十
　　春分二十一　　　　　秋分二十二
　　夏至二十三
　　　元日十一
正月上日(尚書云正月上日受終于/文祖傳曰上日朔日也補)孟春元日(張衡東/京賦云)
(孟春元日羣后旁戾百僚師師于/斯胥伯蕃國奉聘要荒來質補)初歲元祚(曹植元㑹/詩云初歲)
(元祚吉日惟良乃為/佳㑹宴此髙堂補)元正啓節(傅充妻辛氏元正詩云/元正啓令節嘉慶肇自)
(兹咸奏萬年觴/小大同悅熈補)三朝啓建(劉臻妻正旦獻椒花頌云璇/穹周迴三朝啓建青陽散輝)
(澄景載煥摽美靈葩爰採爰/獻聖容暎之永壽干萬補)考夏后之遺訓(傅𤣥朝㑹/賦云考夏)
(后之遺訓綜殷周之典制採秦/漢之舊儀肇元正之嘉㑹補)採秦漢之舊儀(見/上)歲首
大朝(續漢書云正朝受賀/二千石已上稱萬歲)元正大饗(何元朔許都賦云/元正大饗盛庭燎)
(列儀/仗)百僚畢㑹(東觀漢記云戴慿為侍中正旦朝賀百/僚畢㑹帝令羣臣經義不通者奪其席)
(慿遂重五/十餘席)萬國鳴鑾(庾闡楊都賦云歲惟元晨隂陽代/紀履端歸餘三朝告始萬國鳴鑾)
(有客/戾止)百官執圭(傅𤣥詩云元旦朝/天子百官執珪璋)三公奉璧(漢雜事云/正月朝賀)
(三公/奉璧)盛庭燎列儀仗(許都賦/見前)吞雞子噉辛菜(風土記云/元日吞雞)
(子噉五辛菜註曰吞生雞子人一枚謂/之鍊形五辛菜以助發五藏之氣也)小大同悅(傅充/妻元)
(正詩/見上)歡笑盡娯(曹植元㑹詩云歡笑盡娯樂/哉未央皇家榮貴壽考無疆)正旦獻鳩
(列子云邯鄲之民以元旦獻鳩于簡子簡子大悅厚賞/之客問其故簡子曰正旦放生示有恩也客曰民知君)
(欲放之故競捕之死者衆矣君若生之不/若禁民勿捕捕而放之恩不相補矣補)正旦獻爵(孔/叢)
(子云邯鄲民以正月旦獻爵/于趙王而綴以五采王大悦)殺羊磔雞以厭厲氣(裴𤣥/新語)
(云正旦縣官殺羊縣其頭于門又磔雞以副之俗說以/厭厲氣𤣥以問河南伏君伏君曰是土氣上升草木萌)
(動羊齧百草雞啄五/穀故殺之以助生氣)夢見新歲主命延長(夢/書)放鳩(三齊/畧云)
(滎陽有厄井漢沛公避項羽追逃于井中有雙鳩集其/上人云沛公逃入井羽曰井有人鳩不集其人遂不追)
(沛公遂免難後漢元日/放鳩蓋為此也續補)除殺(萬歲厯云成帝詔除正旦/殺雞與雀可謂仁用于心)
(續/補)白獸樽(臧榮緒晉書云元㑹設白獸樽于殿上樽蓋/上施白獸若有能獻直言者則發此樽飲酒)
(按禮曰白獸樽乃杜舉之遺式為白/獸蓋後代所為示不忌憚也續補)百華燈(禮志云元/㑹文昌殿)
(用漢儀設百/華燈續補)服桃湯(歲時記云元日服桃湯典術曰桃/者五行之精厭服邪氣制百鬼續)
(補/)膠牙餳(又云元日食膠牙餳/取膠固之意續補)折七松(董勛答問歲首/折松枝男七女)
(二以為藥/飲之續補)決八風(漢天文志云魏占侯正月旦決八風/風從南來大旱西南小旱西方有兵)
(西北豆成北方中歲東北為上歲東方大水東南疾疫/歲惡八風常與其對課多勝少久勝亟疾勝徐續補)
首祚(王羲之月儀書云日徃月來元正首祚太簇/告辰微陽始布罄無不宜和神養素續補)雲開
(風土記云岳州自元正獻歲鄰里以飲宴/相慶至十二日罷謂其日為雲開節續補)
　　　祖十二
脩好逺遊祀以為祖(風俗通云脩好逺遊舟車所至足/跡所達靡不窮覽故祀以為祖神)
(祖者/徂也)祈請神道謂之有祖(嵇含/祖賦)乃祝靈祖以祈福祥(蔡/邕)
(祝祖文云冬令子朔時惟/嘉良乃祝靈祖以祚福祥)良辰祝祖祥始吉元(王廙春/可樂云)
(良辰祝祖祥始吉元/華壇峻宇羽蓋幢幡)孟月之酉(嵇含祖賦序云有漢日/用丙午魏氏擇用孟月)
(之/酉)日惟上酉(潘尼皇太子祀祖詩曰孟/月涉初旬吉日惟上酉)襄公祖道(左傳/云楚)
(子成章華之臺願與諸侯落之薳啓疆來召公公將徃/夢襄公祖梓慎曰君不果行襄公之適楚也夢周公祖)
(而行今襄公實祖君其不行子服惠伯曰行先君未嘗/適楚故周公祖以道之襄公適楚矣而祖以道君不行)
(何之三月/公如楚補)顯父餞之(詩云韓侯出祖出宿于屠/顯父餞之清酒百壺補)祖君自
東百靈齊行(傅𤣥祝祖文云祖君自東百靈齊行翠/蓋翩翩象輿彫箱王子進駕驂服調良)呉
赦越歸羣臣祖道(呉越春秋呉王赦越王歸國送于蛇/門之外羣臣祖道呉王曰寡人赦君)
(使其返國必念終/始王其勉之續補)
　　　蜡臘十三
季冬之月享臘送故(續漢書云季冬之月星迴歲終隂/陽已交勞農夫享臘以送故焉補)
事時告成八蜡報勤(裴秀大蜡詩云歲時告成八蜡報/勤告成伊何年豐物阜豐禋孝祀)
(介兹萬祜報勤伊何農功是/歸穆穆我后務兹蒸黎補)祭後神(蔡邕獨斷云臘者/歲終大祭縱吏民)
(宴飲非旦迎氣/故但送不迎)祈天宗(禮記云天子乃祈來年于天宗/臘先祖五祀勞農以休息之)
報先嗇(禮記云蜡之祭也主先嗇而祭司嗇也祭百種/以報嗇也註云先嗇若神農者司嗇后稷是也)
始於亥終於未(魏臺訪議云詔問何以用未祖丑臘臣/崇對曰按月令孟冬十月臘先祖五祀)
(謂薦田獵所得禽獸謂之臘左傳云虞不臘矣唯見此/者而皆不書日聞先師說曰王者各以其行之盛祖以)
(其終臘水始生于申盛于子終于辰故水行之君以子/祖辰臘火始生于寅盛于午終于戌故火行之君以午)
(祖戌臘木始生于亥盛于夘終于未故木行之君以夘/祖未臘金始生于巳盛于酉終于丑故金行之君以酉)
(祖丑臘土始生于未盛于戌終于辰故金行之/君以戌祖辰臘今魏據土德宜以戌祖辰臘補)百日之
蜡一日之澤(禮記云子貢觀蜡孔子曰賜也樂乎對曰/一國之人皆若狂賜未知其樂也子曰百)
(日之蜡一日之/澤非爾所知也)醇以告蜡竭恭明祀(風土記云醇以告/蜡竭恭敬于明祀)
(乃有藏/彄補)夏曰嘉平(風俗通云禮傳曰夏曰嘉平殷曰清/祀周曰大蜡漢改曰臘臘者獵也因)
(獵取獸祭于先祖也漢火/行衰于戌故此日臘也補)殷曰清祀　周曰大蜡　漢
改曰臘(並見/上)合聚萬物(禮記云天子大蜡八伊耆氏始/為蜡蜡者索也歲十二月合聚)
(百物而索/饗之也)以息老物(周禮籥章職云國祭蜡則龡豳頌/擊土鼓以息老物  案註萬物助)
(天成歲事至此為其老而勞乃祀/而老息之于是國亦養老焉補)大儺逐疫(續漢書云/臘月大儺)
(逐/役)畫虎衛㓙(風俗通云桃梗葦茭畫虎謹案黄帝書上/古之時有神荼與鬱壘兄弟二人性能執)
(鬼度朔山上桃樹下簡閲百鬼無道理妄為人禍害荼/與鬱壘縳以葦索執以食虎于是縣官常以臘除夕飾)
(桃人垂葦茭畫虎於門者追效于前事冀以衛/㓙也桃梗梗者更也歲終更始受介祉也補)黄羊祀
竈(搜神記云晉宣帝時隂子方者當臘日晨炊而竈君/神形見子方再拜受慶家有黄羊因以祀之自是以)
(後暴至巨富故後/常以臘日祀竈補)以雞謝(風俗通云太史丞鄧平說臘/者所以迎刑送德也大寒至)
(恐隂勝故以戌日臘戌者温氣也用其氣日殺雞以謝/刑德雄著門雌著戸以和隂陽調寒配水節風雨也補)
歲終更始祀以雞(又云青史子書說雞者東方之牲也/歲終更始辨秩東作萬物觸户而出)
(故以雞祀/祭也續補)毎臘詔賜博士羊(東觀漢記云甄宇拜博士/毎臘詔賜博士羊人一頭)
(羊有大小肥瘦時博士祭酒欲殺羊稱分其肉宇/曰不可又欲投鈎宇復恥之宇因先取其最瘦者)正臘
宴㑹(鄭𤣥别傳云𤣥年十二隨母還家正臘燕㑹同列/十數人皆美服盛飾語言閑通𤣥獨漠然如不及)
(母私督數之乃曰此/非我志不在所願)蜡日燕飲(世說云王朗中年以識/度推華歆歆蜡日嘗集)
(子姪燕飲王朗亦學之有人向張茂先稱此事茂/先曰王之學華皆是形骸之外所以更𤣥逺補)要命
内外(盛翁子藏鈎賦叙云今以臘之後因/祭祀餘胙要命内外以行藏鈎為戲)以遣榮勢(嵇/含)
(娯蜡賦云大蜡之夕雖天下同有攜金蘭/以齊聲利貴得意以遣榮勢孰我尚哉補)臘日悉詔諸
子(列女傳云母師者魯九子之寡母也臘日休作者歲/祀禮畢悉召諸子謂曰婦人之義非有大故不出夫)
(家然吾父母家多㓜稚歲時祀不理吾從汝謁徃監之/諸子皆頓首許諾又召諸婦曰婦人有三從之義而無)
(專制之行少繫父母長繋于夫老繫于子今諸子許我/歸視私家雖踰正禮願與少子俱以備婦人出入之制)
(諸婦其慎房户之守吾夕而反于是使少子僕而歸辦/家事天隂還太早至閭外而止夕而入魯大夫從臺上)
(見而怪之召母問之曰一日從北方來至閭而止良久/夕乃入吾不知其故甚怪之是以問也母對曰妾不幸)
(早失夫獨與九子居臘月祀畢間從諸子謁歸視私家/與諸婦孺子期夕而反妾恐其酺醵醉飽人情所有也)
(妾反太早故止閭外期盡而入大夫/美之言于穆公賜母尊號曰母師補)蜡日嘗集子姪(世/說)
(見/上)子貢觀蜡(禮記/見前)仲尼與賓(禮記昔者仲尼與于蜡賓/事畢出遊于觀之上喟然)
(而/暵)魯母謂歸私家(列女傳/見上)嚴母便止都亭(漢書嚴延年/為河南太守)
(母從東海來欲從延年臘到雒陽適見報囚母大驚便/止都亭不肯入府延年出至都亭謁母母閉閤不見延)
(年免冠頓首閤下良久母乃見之因數責延年幸得備/郡守專治千里不聞仁愛教化有以全安愚民顧乗刑)
(罰多刑殺人欲以立威豈為民父母意哉延年服罪重/頓首謝因自為母御歸府舍母畢正臘謂延年天道神)
(明人不可獨殺我不意當老見壯子被刑戮也行矣去/女東歸埽除墓地耳遂去歸郡見昆弟宗人復為言之)
(後歲餘果敗東海莫不賢知其母延年兄弟五人皆有/吏材至大官東海號曰萬石嚴嫗補  案師古曰報囚)
(奏報行/決也附)鄭𤣥正臘漠然不及(鄭𤣥别/傳見上)江信蜡節廓焉獨
處(江信答賀蜡詩序云冬臘家君在陳郡余别在國舍/不得集㑹弟廣平作詩以貽余余因答之曰蜡節之)
(㑹廓焉獨處晨風朝興思我/慈父我心懐戀運首延佇)陳脩正臘僵仆不起(㑹稽/典録)
(云陳脩家貧為吏常步擔上下恒食乾糒毎至此/正臘僵仆不起同僚飲食請不肯徃其志操如)延年頓
首服罪(漢書/見上)毎臘有囚皆遣(華陽國志云王長文元康/初試守江源令縣收得盜)
(馬賊及發塚賊長文引前誘慰時遇臘晦皆遣歸家獄/先有繫囚亦遣之謂曰教化不厚使汝等如此長文過)
(也蜡節慶祚歸就汝上下善相歡樂過節來還當為汝/思他理羣吏惶遽爭請不許尋有赦令無不感思所)
(宥人誓不為惡曰/不敢負王君也補)
　　　伏十四
金氣伏藏庚日必伏(厯忌釋云伏者何也金氣伏藏之/日也四時代謝皆以相生立春木)
(代水水生木立夏火代木木生火立冬水代金金生者/水至于立秋以金代火金畏于火故至庚日必伏庚)
(金也/補)三伏始奏(嵇含困熱賦序云三伏/之節始奏商秋之辰)初伏啓新(潘/詩)
(初伏啓新節/隆暑方赫曦)炎暑熏赫(世說云郗嘉賓嘗三伏之月詣/謝公時炎暑熏赫諸人雖復當)
(風交扇猶沾汗流離謝著故/絹衣食熱白粥晏然無異)隆暑赫羲(潘岳詩/見上)懐肉而
去(漢書云東方朔為郎伏日詔賜諸郎肉朔獨不待詔/拔劍割肉謂其同官曰伏日當早歸即懷肉而去上)
(問朔曰賜肉不待詔而去何也上令自貴朔曰受賜不/待詔何無禮也拔劍割肉一何壯也割之不多又何亷)
(也歸遺細君又何仁也上笑曰令生自責/而反自譽復賜酒一巵肉百斤遺細君補)烹羊炰羔(楊/惲)
(報孫㑹宗書云旧家作苦歲/時伏臘烹羊炰羔斗酒自勞)飲酒避暑(典畧曰光禄劉/松北鎮而袁紹)
(夜酣酒以盛夏三伏之際晝夜與松飲酒至于/無知云以避一時之暑故河朔有避暑之飲)閉門避
暑(程曉詩云平生三伏時道路無/行車閉門避暑卧出入不相過)
　　　膢十五
斬牲以薦陵廟(續漢書云立秋之日郊禮畢始揚威武/斬牲于郊東門以薦陵廟斬牲之禮名)
(曰貙/膢)出獵還祭祖廟(續漢書云武帝令天下膢五日蔡/邕曰貙獸常以立秋日還食母猛)
(虫博摯王者亦以此日出獵還以祭/宗廟補案食音飼字林云貙虎屬附)食新(風俗通云楚/俗常以十二)
(月祭飲食也又曰嘗新/始殺也食新曰貙膢)買水(韓子云山居谷汲者/膢臘而買水續補)
　　　小歲十六
卒歲㑹曰初歲(史記天官書云凡候歲美惡謹候歲始/歲始或冬至日産氣始萌臘明日人衆)
(卒歲一㑹飲食發/陽氣故曰初歲)臘明日謂小歲(崔寔四民月令臘明/日更新謂之小歲進)
(酒尊長脩/賀君師)
　　　三月三日十七
姑洗應月(張華上已篇云姑洗/應時月元時啟良辰)勾芒御春(潘尼擬皇太/子上巳日詩)
(云玉衡連極招搖指辰/太昊司方勾芒御春)三春令日(張協脩褉賦云惟三/春之令日嘉天氣之)
(氤氲流水清冷以汪濊/原隰葱翠以龍鱗補)青春暮月(潘尼上巳帝㑹天淵/詩云青春暮月六氣)
(和理律應姑/洗日惟元巳)上禊三巳(王廙春可樂云禊號三巳臨川/盪飲迴波兮曲流夾岸兮桃桞)
三月上巳(風土記云漢末郭虞者有三女一以三月上/辰一以上巳一以上巳二日三女乳時並亡)
(迄今時俗以為大忌故到是月是日婦人忌諱不/復止家皆適東流水上就通逺地祈祓自潔濯也)暮春
嘉禊之辰(王廙洛都賦云若乃暮春嘉禊三巳之辰貴/賤同游方驥齊輪麗服靚粧祓除洛濱流芳)
(塞路眩目/映雲補)桃華水下之時(韓詩云三月桃花水下之時/鄭國之俗三月上巳于溱洧)
(二水之上執蘭招/魂續魄祓除不祥)脩林蓊鬱草莽扶疎(阮瞻上巳㑹賦/云臨清川而嘉)
(宴脩林蓊鬱/草莽扶疎)祓除不祥(韓詩/見上)祓去宿垢(續漢書云三月/上巳士民于東)
(流水上自濯/祓去宿垢)濯穢黄河(陸機櫂歌行云遲遲暮春日天/氣柔且佳元吉隆初巳濯穢遊)
(黄/河)解禊洛水(竹林七賢論云王濟嘗解褉洛水明日或/問王曰昨遊有何語議濟曰張華善說史)
(漢裴逸民叙前言/徃行滚滚可聽補)栁泉解禊(丘淵之齊里記云城北十/五里有栁泉符朗嘗以為)
(解禊/處)東流自濯(續漢書/見上)祓霸上(漢書云衛子夫為平陽/主謳者武帝即位數年)
(無子平陽主求良家女十餘人飾置家帝祓霸上還過/平陽主主見所偫美人帝不悅既飲謳者進帝獨悅子)
(夫補丈案偫儲/偫也  紀切附)在洛水(蔡邕祝文云洋洋暮春厥日/祓除有求百福在洛水涘)集
長洲(張協洛褉賦云權戚之家豪侈之族集乎長洲之/浦濯乎洛川之曲遂乃停輿蕙渚息駕蘭田朱幔)
(虹舒翠幕蜺連布椒醑薦柔嘉祈休吉蠲百痾潄清源/以滌穢攬緑藻之纎柯浮素卵以蔽水灑𤣥醪于中河)
(水禽為之躍踊陽/侯為之動波補)王公至南橋(夏仲御别傳云仲御詣/洛到三月三日洛中王)
(公已下莫不方軌連軫並至南浮橋/邊禊男則朱服耀路女則錦綺鑠爛)婦女適東流(風土/記見)
(上/)停輿蕙渚　息駕蘭田(並張洛禊/賦見上)濯素手褰輕衣(潘/尼)
(三月三日水上㑹詩云朱浮蘭澤暮翠/映洛水湄臨岸濯素手涉水褰輕衣)臨清流坐沙場
(成公綏洛禊賦云臨清流/坐沙場列樽罍飛羽觴)布椒醑薦柔嘉(張協洛禊/賦見上)浮
素卵灑𤣥醪(張協洛禊/賦見上)執蘭招魄(韓詩/見上)撫琴鼓缶(杜預/七規)
(云薦以雕盤盛以彛器騰波傳/觴托水班類撫瑤琴擊玉缶)浮杯絳水酹酒醲川(杜/篤)
(上巳/賦)水禽駭踴陽侯動波(張協洛禊/賦見前)除沴(周禮云女巫/掌歲時祓除)
(釁沴鄭註云如今三月/上巳水上之類也續補)乗舟(月令暮春天子始乗舟蔡/邕章句云陽氣和暖鮪魚)
(時至將取以薦寢廟故因是乗舟禊于名川也論語暮/春浴乎沂自上及下古有此禮今三月上巳祓于水濱)
(蓋出此/也續補)陽瀕(張衡西都賦云暮春之禊元巳/之辰方規齊軫祓于陽瀕續補)薄落(後漢/書云)
(袁紹三月上巳大㑹賓徒于薄落津聞魏郡兵黑山賊/于毒等數萬人共覆鄴城殺郡守坐中客家在鄴者皆)
(憂怖失色或起而啼泣紹/容貌自若不改常度續補)水心劒(續齊諧記晉武帝問/尚書郎摯虞曰三日)
(曲水其義何指虞答曰漢章帝時平原徐肇以三月初/生三女至三日而俱亡一村以為怪乃相攜之水濱盥)
(洗因水以泛觴曲水義起于此也帝曰若如所談便非/嘉事尚書郎束晳曰摯虞小生不足以知之臣請說其)
(始昔周公城洛邑因流水以泛酒故逸詩云羽觴隨波/又秦昭王三日置酒河曲見有金人出捧水心劒曰令)
(君制有西夏及秦霸諸侯乃因此處立為曲水祠二漢/相縁皆為盛集帝曰善賜金五十斤左遷摯虞為陽城)
(令續/補)泗濱石(後周書云髙琳字季珉琳母嘗祓禊泗濱/見一石光彩朗潤遂持以歸是夜夢一人)
(謂之曰此浮磬之精若能寳持必生/令子俄而有妊及生子因名琳續補)東堂(晉起居注太/和六年三月)
(庚午朔詔云三日臨流/杯池依東堂小㑹續補)南澗(孫綽詩序云以暮春之始/解禊于南澗之濱髙嶺千)
(尋長湖萬/頃續補)
　　　五月五日十八
俗重五日與夏至同(風土記云仲夏端午謂五月五日/也俗重是日與夏至同先節一日)
(以菰葉褁粘米粟棗以灰汁煮令熟節日又煮肥龜令/極熟去骨加鹽豉蔴蓼名曰葅龜節日啖之粘米一名)
(角黍蓋取隂陽包褁之象也龜甲表/肉裏陽外隂内之形所以賛時也補)仲夏端午葅龜角
黍(風土記/見上)五日共浴戲(習鑿齒與禇常侍書云想徃日/與足下及江州五月五日共浴)
(戲追尋舊約髣髴/玉儀心實悲矣補)五月不發火(琴操云介子推割股以/救重耳重耳復國子推)
(獨無所得子推甚怨恨乃作龍蛇之歌遂遁入山文公/驚悟即遣使者奉節迎之終不肯出文公令燔山求之)
(子推遂抱木而燒死文公流/涕令民五月五日不得發火)朱索五色印為門戸(續漢/書云)
(仲夏之月隂氣萌作恐物不茂以五月/五日朱索五色印為門戸飾以止惡氣)以相問遺(石虎/鄴中)
(記云俗以介子推五月五日燒死世人為其忌故不舉/餉食非也北方五月五日自作飲食餉神及作五色縷)
(五色新盤相問遺/不為介子推也補)天節(提要録云五月五日/午時為天中節續補)地臘(道書/云五)
(月五日為地臘五帝校定生人官爵血肉盛衰外滋萬/類内延年壽記録長生此日可謝罪求請移易官爵祭)
(祀先祖/續補)蓄蘭(大戴禮云五月五日/蓄蘭為沐浴續補)採艾(歲時記云五月/五日荆楚人採)
(艾以為人懸門戸/上以禳毒氣續補)梟羮(樂書註云漢令郡國賜梟五月/五日為梟羮賜百官以惡鳥故)
(食之/續補)蒲酒(歲時記云端午以菖蒲/或縷或屑泛酒續補)
　　　七月七日十九
姮娥隨月織女逐星(梁庾肩吾七夕詩云玉匣卷懸衣/針樓開夜扉姮娥隨月落織女逐)
(星移/補)朱明送夏少昊迎秋(潘尼七月七日侍皇太子晏/𤣥圃詩云商風初授辰火微)
(流朱明送夏少昊迎秋/嘉木茂園芳草被疇)施几筵設酒脯(風土記云俗重/七月初七是夜)
(灑掃于庭露施几筵設酒脯時果散香粉于筵上以祈/河鼓織女言此二星辰當㑹守夜者咸懷私願或云見)
(天漢中有奕奕白氣有光耀五色有此為徴應見者便/拜而願乞富乞壽無子乞子惟得乞一不得兼求三年)
(乃得言之頗有/受其祚者補)散香粉祈河鼓(見上案爾雅河/鼓謂之牽牛附)涼風至
(蘇彦七夕織女詩云火流涼風至少/昊潔素藏織女思北征牽牛嘆南陽)辰火流(潘尼七月/七日侍皇)
(太子宴𤣥/圃詩見上)蠢動登髙(嵇含登髙詩七月有/七日蠢動思登髙)魚鱉遊嶺(武/陵)
(記云武陵有一山嶺有池可數畆魚鱉無不/備有其七月七日皆出遊嶺巔類族各别)素雲巡濛
氾　炎帝收離光(李充七月七日詩云北極躔衆星旋/璣運天綱素雲巡濛汜炎帝收離光)
牽牛織女㑹有期(曹植九詠云臨囘風兮浮漢渚目牽/牛兮眺織女交有際兮㑹有期嗟痛)
(吾兮來/不時)牽牛織女㑹天河(傅𤣥擬楚詞云七月七/日牽牛織女㑹天河)漢武
燃九光燈(漢武内傳云西王母遣青衣女語帝曰七月/七日王母暫來帝于其日脩除宫掖燔百和)
(之香張雲錦之帷燃九光之燈列玉門之棗酌葡萄之/酒以候雲駕忽見西南如白雲起鬱鬱然直來趨宫有)
(頃王母乗紫雲之輦駕九色班龍扶二侍女上殿頭上/太華髻戴太真晨纓之冠履𤣥璚鳯文之舄視之可年)
(三十許自設天/厨珍妙非常補)王子喬白鶴至(列仙傳云王子喬見桓/良曰告我家七月七日)
(待我于緱氏山巔其家候之至時果乘白鶴/駐山望之不得到舉手謝時人數日而去)青鳥西方
來(漢武故事云七月七日上于承華齋忽有一青鳥從/西方來集殿前上問東方朔朔曰此王母欲來也有)
(頃王母至有二青/鳥如鳥侍王母傍)赤龍東南上(列仙傳云陶安公者六/安鑄冶師也數行火火)
(一旦散上行紫色衝天安公伏冶下求哀須臾朱雀止/冶上曰安公安公冶與天通七月七日迎汝以赤龍至)
(期赤龍到大雨安公騎之東南上一城/邑數萬人衆共送視之皆與辭決云補)七日暴書(崔實/四民)
(月令云七月七日暴經書設酒脯/案暴當作暴日乾也俗作曝非附)七日曬衣(竹林七賢/傳云阮咸)
(好酒而貧舊俗七月七日法當曬衣諸阮庭中爛然莫/非綈錦咸時總角乃䜿長竿標大布犢鼻于庭中曰未)
(能免俗聊/復爾耳)披綵縷(宋孝武七夕詩云迎風披/綵縷向月貫𤣥針續補)貫𤣥針(見/上)
曝衣(楊園苑疏云太液池西有武帝曝衣閣常/至七月七日宫女出后衣登樓曝衣續補)曬書(世/說)
(云郝隆七月七日見隣人皆曝曬衣物隆/乃仰卧曝腹于庭曰我曝腹中書續補)穿針樓(輿地/志云)
(齊武帝起層城觀七月七日宫人多/登之穿針以乞巧謂之穿針樓續補)乞巧樓(天寳遺事/云宫女以)
(錦結成樓殿髙百尺上可以勝數十人陳以𤓰果酒炙/設坐具以祀牛女二星嬪妃各以九孔針五色線向月)
(穿之過者為得巧之候動清商之曲/宴樂達旦士民之家皆效之續補)
　　　九月九日二十
無射紹候(風土記云無射紹候註曰俗以九月九/日折茱萸以挿頭言辟惡氣而禦初寒)順陽
應節(鍾㑹新菊賦云於惟季秋九/月九日順陽應節爰鍾福靈)勁風肅林鳴鴈驚時
(范泰九月九日詩曰勁風肅林阿鳴/鴈驚時候籬菊熈寒藂竹林不改茂)悽悽陽卉腓皎皎
寒潭潔(謝靈運九月九日戲馬臺詩云季秋邊朔/苦旅鴈違霜雪悽悽陽卉腓皎皎寒潭潔)朝廷
飲宴(孫瑞奏事云興平二年秋朝廷/以九月九日賜公卿近臣飲宴)叅僚畢集(孟嘉别/傳云嘉)
(為桓温叅軍既知其政温甚重之九月九日温遊龍山/叅僚畢集風吹嘉㡌落不覺如厠孫盛時在坐温授紙)
(筆命嘲之著嘉坐間嘉歸見之/笑而請紙即答了不容思補)舊俗登高(豫章記云龍/沙郡北帶江)
(沙甚潔白髙峻而陂有龍形/舊俗為九月九日登髙處)俗嘉其名(魏文帝與鍾繇/書云歲徃月來)
(忽復九月九日為陽數而日月並應俗/嘉其名以為宜於長久故享宴高㑹)茱萸揷頭(風土/記見)
(上/)菊叢坐側(續晉陽秋云陶淵明嘗九月九日無酒出/宅邊菊叢中摘菊盈把坐其側久望見白)
(衣人至乃王𢎞送酒也/即便就酌醉而後歸)登高(齊人月令云重陽之日必/以肴酒登髙眺逺為時讌)
(之遊賞以暢秋志酒必採茱萸/甘菊以泛之既醉而還續補)籍野(歲時記云九月九/日四民並籍野飲)
(讌續/補)菊花酒(西京雜記云戚夫人侍兒賈佩蘭後出為/扶風人段儒妻說在宫内時九月九日佩)
(茱萸食蓬餌飲菊花酒令人長壽菊花舒時并採莖葉/雜黍米釀之至來年九月九日始熟就飲焉故謂之菊)
(花酒/續補)茱萸囊(續齊諧記云汝南桓景隨費長房遊學累/年長房謂曰九月九日汝家中當有災宜)
(急去令家人各用絳囊盛茱茰以繫臂登髙飲菊花酒/此禍可除景如言舉家登山夕還見雞犬牛羊一時暴)
(死長房聞之曰此可代也今世人九日登髙飲酒婦人/帶茱萸囊蓋始于此續補  案仙書云茱茰為辟邪翁)
(菊花為延壽客故假此/二物以消陽九之厄附)望楚山(襄陽記云望楚山舊名/馬鞍山宋武陵王駿為)
(刺史改為望楚山後遂為龍飛人號為鳯嶺髙/處有三隥即劉𢎞山簡九日宴賞之所續補)商飊館
(南齊記云武帝永明五年九月己丑詔曰九日出商飊/館登髙宴羣臣辛夘車駕幸商飊館館上所立在孫陵)
(崗世呼為九日/臺者也續補)五色糕(盧公範云九月重陽日上五色/糕續補  案嘉話録云袁德師)
(給事中髙之子九日出糕謂人曰某不敢喫/請諸公破除且言是其先諱俛首久之附)麻葛糕(六/典)
(云膳部節日食料九/月九日麻葛糕續補)
　　　春分二十一
日夜分(禮記云仲春之月日夜分則同/度量鈞衡石角斗甬正權概)雷雨行(易通卦/驗云春)
(分明庶風至雷/雨行桃始華)𤣥鳥至(周書云春分/之日𤣥鳥至)鳥星見(尚書云日/中星鳥以)
(殷仲春註云日中謂春分之日也鳥南方朱鳥/七宿春分之昏鳥星畢見以正仲春之氣節補)陽雲出
(易通卦驗云春分則/陽雲出張精如白鶴)青氣出(易通卦驗云春/分節青氣出)退貪殘進
温良(京房易妖占云春分退貪/殘進温良賑不足求隱逸)
　　　秋分二十二
斗指酉為秋分(孝經緯云白露後十/五日斗指酉為秋分)兊西方主秋分(易/通)
(卦/驗)七星見(尚書云宵中星虛以殷仲秋註云虚𤣥武之/中星亦以七星皆以秋分日見以正三秋)
物類强(孝經援神契云/秋分物類强)鷙鳥摯𤣥鳥歸(易通卦驗云秋/分閶闔風至鷙)
(鳥摯𤣥/鳥歸)雷始收水始涸(禮記云仲秋之月日夜/分雷乃收聲水始涸)同度量
平權衡(禮記云中秋之月日夜分則同/度量平權衡正鈞石角斗甬)
　　　夏至二十三
斗指午為夏至(孝經緯云芒種後十/五日斗指午為夏至)離南方夏至(易通/卦驗)
(云離南方也夏至日中赤氣出直離此正氣/也氣出右萬物半死氣出左赤地千里補)夏至隂動
於下(五經通義云夏至隂動/于下陽動于上故太熱)風雨之㑹(周禮云日至之/景尺有五寸謂)
(之地中天地之所合也四時之所交也風雨之所㑹也/隂陽之所和也然則百物阜安乃建王國焉註曰土圭)
(之長尺有五寸以夏至之日立八/尺之表其景適與土等謂之地中)隂陽之㑹(春秋繁露/云夏至隂)
(陽之/㑹)日永星火(尚書云日永星/火以正仲夏)日在内衡(孝經緯云日/周天有七衡)
(夏至日/在内衡)隂氣為水夏至温(淮南子云陽氣為火隂/氣為水火勝故夏至温)離氣
不至日無光(易通卦驗云離氣不至日/無光五穀不榮人民病目)日長至(禮記云/仲夏之)
(月日長至孔疏曰謂此月之時日長之至極太史漏刻/夏至晝漏六十五刻夜漏三十五刻是日長至也補)
木槿榮(易通卦驗云夏至/蟬始鳴木僅榮)夏至物茂(春秋繁露云夏至/之後萬物茂盛)
夏至麥熟(管子云夏至之日麥始/熟鹿角解蜩始鳴補)石湖恒氷夏至乃解
(神異經云北方荒中有石湖方千里岸深/五丈餘恒氷唯夏至左右五六日乃解)夏至日後焦
金爛石(春秋繁露云南方物動於上/故夏至日後熱焦金爛石)至日閉關后不省
方(易云雷在地中復先王以至/日閉關商旅不行后不省方)不設政事以助微氣(五/經)
(通義云隂始動而未達故寢兵鼓/不設政事所以助微氣之養也補)爵有德封有功(京房/易妖)
(占云夏至景風用事人/君當爵有德封有功)身欲寧志欲靜(蔡邕獨斷云夏/至隂風始起鹿)
(角解故寢兵鼓身欲/寧志欲靜不聽事)朱索連葷(續漢書云仲夏之月萬/物方盛日夏至隂氣萌)
(作恐物不楙其禮以朱索連葷菜彌牟朴蠱/鍾以桃印書文以施門户代以所尚為飾補)五采辟兵
(風俗通云夏至著五采辟兵題曰遊光/厲鬼知其名者無温疾五采辟五兵也)
　
　
　北堂書鈔卷一百五十五
欽定四庫全書
　北堂書鈔巻一百五十六
　　　　　　　　　　　唐　虞世南　撰
　　　　　　　　　　　明　陳禹謨　補註
　歲時部四
　　冬至篇二十四　　　　寒篇二十五
　　熱篇二十六　　　　　豐稔篇二十七
　　凶荒篇二十八
　　　冬至二十四
冬至隂之復也(易象云雷在地中復先王以至日閉關/商旅不行后不省方註曰方事也冬至)
(隂之復也夏至陽之復也故為復則至于寂然大靜先/王則天地而行者也動復則靜行復則止事復則無事)
(也/)斗指子為冬至(孝經疏云斗指子為冬至有三義一/者隂極之至二者陽氣始至三者日)
(行南至故/謂之至補)一隂下藏一陽上舒(史記云冬至則一/隂下藏一陽上舒)隂氣
去陽氣生(易通卦驗云冬至晷長一/丈三尺隂氣去陽氣生也)陽氣動(孝經援神/契云冬至)
(陽氣/動也)太隂奮於上青陽萌於下(易通/卦驗)日短星昴(書云日/短星昴)
(以正/仲冬)日在外衡(孝經緯云日在外衡/牽牛之初冬至之日)黄鍾以應(揚雄太/𤣥經云)
(調律者截竹為管蘆莩為灰列之九門之内漠然無動/寂然無聲微風不起纎塵不形冬至夜半黄鍾以應)
晷景鍾律(續漢書云天子常以冬夏至日御前殿合八/能之士陳八音聽樂均度晷景候鍾律權土)
(炭傚陰/陽也)菖蒲生(吕氏春秋云冬至後五旬十日菖蒲生/菖者百卉之先生者也註曰菖蒲水草)
(也/)射干生(易通卦驗云冬至/射干生麋角解)鵲始巢(淮南子曰冬/至鵲始巢)致鬼
神(周禮云以冬至/日致天神人鬼)獻履襪(魏曹植獻履襪表云伏見舊/儀國家冬至獻履貢襪所以)
(迎福踐長補日案崔駰襪銘有建子之月助養元氣之/事陽升于下  永于天長履景福至千億年後魏崔浩)
(女儀云近古婦人常以冬至日進履襪于舅姑踐長至/之義也酉陽雜俎云北朝婦人常以冬至日進襪及鞾)
(附/)擊磬石(淮南子云冬至衣/黑采擊磬石補)脩邊境完要塞(又曰冬至/之日命司)
(徒行積聚脩城郭警門閭脩楗閉/慎管鑰固封璽脩邊境完要塞)繕宫殿封倉庫(京房/易妖)
(占云冬至繕/宫殿封倉庫)君子安身百官絶事(續漢書云冬至前後/君子安身靜體百官)
(絶事不聽政擇/吉辰而後省事)添線(歲時記云晉魏間宫中以紅線量/日影冬至後日添長一線續補)
從樂(易通卦驗云冬至之始人主與羣臣左右從樂五/日天下之衆亦家從樂五日為迎日至之禮註云)
(從就也/續補)書雲(左傳云僖公五年辛亥朔日南至公既視/朔遂登觀臺以望而書禮也凡分至啓閉)
(必書雲物為/備故也續補)迎日(史記云黄帝得寳鼎宛朐問于鬼㬰/區對曰黄帝得寶鼎神䇿是歲己酉)
(朔旦冬至得天之紀終而復始于是黄帝/迎日推䇿後卒二十歲復朔旦冬至續補)豆粥(歲時記/云共工)
(氏有不才子以冬至日死為人/厲畏赤豆故作粥禳之續補)黍糕(崔實四民月令云/冬至之日薦黍糕)
(先薦𤣥㝠以及祖襧其進酒肴/及謁賀君師耆老如正日續補)駿狼(淮南子云冬至在/駿狼之山續補)
養犬(四民月令云冬至五日買/白犬養之以供祖續補)數日驗歲(淮南子云以/冬至日數至)
(來歲正月朔日五十日者民食不足不滿五十日者減/一升有餘則日日益一升四時纂要云此占最有據也)
(續/補)天竺冬至(西域諸國志云天竺十一月十六日為冬/至則麥秀十二月十六日為臘則麥熟續)
(補/)
　　　寒二十五
天道有寒(五經通義云寒暑和合以成歲也故易日/月運行一寒一暑乾道成男坤道成女)地
冽為寒(黄帝/素問)火見清風戒寒(國語云火見而清風戒/寒清風至而脩城郭)日
在牽牛則寒(五經通義云日在牽牛則寒在東井則暑/牽牛宿外逺人故寒東井宿内近人故温)
熱生寒(太𤣥經云陽不極則隂不萌隂不極則陽亦不/牙極寒生熱極熱生寒信道致詘詘道致信補)
冬德寒(吕氏春秋云冬之德寒寒生不信其地不成剛/地不成剛則凍閉不開天地之大四時之化而)
(猶不能以不剛成/物又况人乎)黍谷地寒(劉向别録云燕有/黍谷地美而寒)不周地寒
(括地圖云不/周之國地寒)龍涸常寒(沙州記云六月二十六日發龍/涸晝夜肅肅常寒不復得脫𥜗)
(袴將從七十二人面/盡黎黑口唇青□補)朔方之寒(尸子云朔方之/寒氷厚六尺)雲南特
寒(漢書云雲南郡有㸃蒼山特/寒四月五月中猶積雪皓然)凝氷結澗(陸機樂府苦/寒行云凝氷)
(結重澗積/雪被長巒)沉寒凝海(陸機連珠云列火流金不能/燮景沉寒凝海不能結風)寒不
可勝(傳𤣥詩云季冬時/慘烈猛寒不可勝)寒不可忍(英雄記曰袁尚熈被/公孫康伏兵縳之坐)
(于凍地尚曰未死之時寒不可忍謂康/求席熈曰頭顱方行萬里何席之為補)氣出為凌(博物/志云)
(北方地寒氷厚三/尺氣出口為凌)血流成氷(豫章耆舊志云龍碩字顯/先太皇幸㝷陽遊獵諸郡)
(詔不得干犯碩乃作章陳理髠頭割耳要候/大駕于道以叩頭流血時大寒後流血成氷)寒破肌骨
(張英與延篤書云大隂之地/寒破肌骨此非老憊所堪)寒入肌膚(風角云大寒/入人肌膚内)寒
折骨(應璩詩云嵐山寒/折骨面目盡生瘡)風截耳(傅𤣥詩云季冬時慘烈/猛寒不可勝嚴風截人)
(耳素雪随/地凝補)士卒凍饑(漢書云宋義遣其子襄相齊身送/之無鹽飲酒髙㑹因天寒大雨士)
(卒凍/饑)士卒墮指(又云上聞韓王信降匈奴上將擊之連/戰乗勝逐北至樓煩㑹天寒士卒墮指)
(者十/二三)將士皸瘃(又云神爵元年趙充國伐羌勅書讓充/國曰今冬虜皆當畜食多藏匿山中依)
(險阻將軍士寒手足皸瘃寧有利哉/案文穎曰皸拆裂也瘃寒創也補)將從青􁀙(沙州記/見上)
大寒水道氷(魏志云文帝黄初六年文帝入淮是/歲大寒水道氷舟不得入乃引還補)大凌
破河橋(晉朝雜事云永寧二年/十二月大寒凌破河橋)扶木顦顇(傅𤣥大寒賦/云扶木顦顇)
(于湯火若單/寒落于濛泥)園菓摧折(曹植慰情賦云黄初八年正月/雨北風飄寒園菓墮水枝幹摧)
(折/)虹蟄火龍藏金(袁淑七言詠寒云魚戢鱗兮/鳥衿翰虹蟄火兮龍藏金)魚衿鱗
鳥失條(張衡思𤣥賦云魚衿鱗而/并陵兮鳥登木而失條)曽子耕天寒不得歸
(琴操云曽子嘗耕于太山之下遭天雨/雪寒凍旬日不得歸乃作憂思之歌)嚴遵學夜寒不
得寢(鍾離意别傳云嚴遵昔與光武俱為諸生暮夜宿/息二人勤學不得寢更相謂曰後日豪貴憶此勿)
(相忘别後數年光武/有天下徴遵不至)葛仙公與客談時天大寒(葛仙公/别傳云)
(公與客談語時天大寒仙公謂客曰居貧不能人人得/爐火請作一大火共致煖者仙公因吐氣火赫然從口)
(出須臾滿屋/客皆熱脫衣)戎夷如魯時天大寒(吕氏春秋云戎夷違/齊如魯時天大寒而)
(後與門弟子一人宿于郭外寒愈甚謂其弟子曰子與/我衣我活也我與子衣子活也我國士也為天下惜死)
(子不肖人也不足愛也子與我子之衣弟子曰夫不肖/人也又惡能與國士之衣哉戎夷太息嘆曰嗟夫道其)
(不濟夫解衣與弟子/夜半而死弟子遂活)魏文入淮是歲大寒(魏志/見上)桓𤣥入
宫是月酷寒(晉中書云桓𤣥入建康宫逆風迅激旌旗/不立法章儀飾一皆傾偃是月酷寒補)
靈公鑿池民寒罷役(吕氏春秋云衛靈公天寒鑿池苑/春諫曰天寒恐傷民公曰何寒哉)
(春曰君衣狐裘坐熊席四陬有火是以不寒民衣弊不/補履決不苴君則不寒民則寒矣公曰善命罷役補)
景公起臺役餒罷之(晏子曰景公起大臺歲寒役之凍/餒者鄉有焉公延晏子坐飲酒樂)
(晏子歌曰庶人之凍我若之何奉上/靡弊我若之何歌終喟然流涕也)師人多寒巡軍勉
之(左傳云楚子圍蕭申公巫臣曰師人多寒/王巡三軍撫而勉之三軍之士皆如挾纊)當户而寒
絶糧賑之(尸子曰天雨雪楚莊王被裘當户曰我猶寒/彼百姓賓客甚矣乃遣使巡國内百姓賓客)
(無居絶糧者賑/之國人大恱)當户有寒出裘衣之(賈子云楚王當户/而立愀然有寒色)
(曰寡人尚然奈百姓何/乃出府裘以衣寒者)范叔寒取袍以賜之(史記云范/睢相秦睢)
(微行弊衣閒步見須賈賈驚曰范叔/一寒如此哉乃取一綈袍以賜之)老人寒解裘以衣
之(戰國䇿云田單為齊相遇淄水有老人涉/淄而出寒不能行坐沙中單乃解裘衣之)重衾無暖
(張華詩云重衾無/暖氣挾纊如懷氷)被薄知寒(傅𤣥雜詩云浮雲含秋氣/悲風坐自難年過憂命短)
(被薄知/天寒)饑寒衣敝(史記云東郭先生因/饑寒衣敝履不完)饑寒並至(蔡邕/云居)
(處浮溧如樹之無根/饑寒並至無以自安)饑寒俱解(東觀記云王郎起兵上/自薊東南馳至蕪蔞亭)
(時天寒烈衆皆饑疲馮異上豆粥明/旦謂諸將曰昨日得豆粥饑寒俱解)寒風凄其永至(張/衡)
(思𤣥賦云寒風凄其永/至兮拂穹岫之騷騷)北風興兮増涼(張華永/懐賦)箕飊振
地作(任豫雪詩云箕飊振/地作畢隂駭増髙)凜厲寒氣升(曹毗詠/冬詩)鰩魚碎
寒(神異經云東南海中有温湖其中/有鰩魚長八尺食之宜暑碎寒風)磎鼠却寒(又云北/方層氷)
(萬里厚百丈有磎鼠在氷之土中焉形如鼠食草木肉/重千斤可以作脯其毛八尺可以為褥卧之却寒補)
胡貉能寒(漢書鼂錯上疏曰夫胡貉之地積隂之處也/木皮三寸氷厚六尺食肉而飲酪其人宻理)
(鳥獸毳毛/其性能寒)方士忍寒(桓子新論曰元帝時漢中送方士/王仲都詔問何所能對曰能忍寒)
(乃于盛寒日載以駟馬車于昆明池上環水/而走御者厚衣狐裘甚寒而仲都獨無變色)
　　　熱二十六
夫寒盛生於熱(黄帝素問黄帝問岐伯人傷于寒而/轉為熱何也曰夫寒盛則生于熱也)離
氣見歲大熱(易通卦驗云離氣見/立秋分則歲大熱)十日代出(楚辭云魂/兮歸來東)
(方不可以託十日/代出流金礫石)九日重光(曹植大暑賦曰暎暑桑/之髙熾燎九日之重光)流
金鑠石(楚辭/見上)焦金爛石(春秋繁露云夏至隂陽之㑹北/方物動于下南方物動于上故)
(至日後為熱/焦金爛石)煎砂(賈誼旱雲賦云隆盛暑而無聊兮煎/砂石而爛渭湯風至而含熱兮羣生)
(悶滿而愁潰畎畆枯槁而/失澤兮壤石相聚而為害)壤石(見/上)海沸礫爛(曹植大暑/賦云温風)
(赫戲草木垂幹山/折海沸砂融礫爛)海沸砂融(傅𤣥雜詩云大暑時/鬱蒸海沸砂石融)熈天
灼地(傅咸羽扇賦云熾九日之隆赫然髙燎/于扶桑熱熈天而灼地沸巨海而成湯)沸海焦陵
(傅咸感涼賦云踐朱明之中月暑鬱隆以/肇興赫融融以彌熾乃沸海而焦陵補)獸喘處　鳥
戢翼(劉公幹暑賦云獸喘處/於𤣥景鳥戢翼於髙危)赫風灼守(潘岳狹室賦云/當祝融之御節)
(熾朱明之隆景暑日曄/以曜庭赫風湛其灼守)炎氣燎房(傅𤣥䊵扇賦曰隆暑/翕以鬱蒸炎氣燎于)
(幽/房)草木垂幹(曹植大暑/賦見上)祍席營灼(壬癸大/暑賦云)體□如鑠汗
揮如雨(潘岳狹室賦云沸體□/其如鑠珠汗揮其如雨)汗珠隕玉體(傅咸感涼/賦云獸竄)
(伏于幽林兮鳥垂翼而弗升汗/珠隕于玉體兮粉附身而沾凝)珠汗洽玉體(傅𤣥詩云/珠汗洽玉)
(體呼吸氣鬱蒸塵垢自/成泥素粉隨手凝補)穿㟁(馬援傳云援征武陵五溪/蠻夷進營壺頭賊乗髙守)
(隘水疾舩不得上㑹暑甚士卒多疫死援/亦中病遂因乃穿岸為室以避炎氣續補)入水(抱朴子/云葛洪)
(從祖仙公每大醉及夏天盛熱輒入深水底/入日乃出者正以能閉氣胎息故耳續補)冷蛇(酉陽/雜俎)
(云申王有肉疾腹垂至骭𤣥宗召南方取冷蛇數條賜/之蛇長數尺色白不螫人執之冷如握氷申王腹有數)
(約夏月置于約中/不復覺煩暑續補)暑犀(神異經云文宗延學士于内庭/討論經義李訓講周易微義頗)
(叶于上意時方盛夏遂命取氷玉腰帶及辟暑犀如意/以賜訓訓謝之上曰如意足以與卿為談柄也續補)
露臺(關中記云桂館一名甘泉作/迎風觀寒露臺以避暑續補)氷室(抱朴子云指氷/室不能起暍子)
(之熱/續補)
　　　豐稔二十七
君乗木王嘉榖並生(禮斗威儀曰君乗木而王/則草木豐茂嘉穀並生)君賢臣
職五榖豐滋(京氏别對/災異云)寒温節則年熟(晏子云景公伐/魯傳許得東門)
(無澤公問焉魯之年榖何如對曰隂氷厥陽氷厚五寸/不知以告晏子晏子對曰君子也問年穀而對氷禮也)
(隂氷厥陽氷厚五寸者寒温節節則刑政平平則上下/和和則年穀熟年充衆和而伐之臣恐罷民弊兵不成)
(君之意請禮魯以息吾怨遣其執/以明吾德公曰善迺不伐魯補)祭祝得宜五榖豐(禮/稽)
(命徵云天子祭祝天地宗廟六/宗五岳得其宜則五穀豐登)天雨榖歲大熟(京房易/妖占云)
天雨甑歲大熟(同/上)歲欲豐甘草先生(子野占云帝問子/野曰吾欲知歲苦)
(樂善惡可知否子野曰歲/豐甘草先生甘草薺菜也)歲在辛酉乞漿得酒(袁子正/書云)
正月黄氣其歲大熟(物理論云正月朝四方黄氣其歲/大豐此黄帝用事土氣均和四方)
(並熟/補)冬至見雲其鄉歲美(易通卦驗云冬至之日見雲/從其鄉來歲美不災疫也)
銅雀再鳴五榖熟(魏文帝歌詩云長安城西雙圓闕上/有一雙銅雀一鳴五穀生再鳴五榖)
(熟/)容雞至則年穰(南越志云髙興縣多容雞其/形如雞而五采至則年穰)龍掘見
境大豐(南海記云程溪蒲口有蒲母養龍斷其/尾因名曰龍掘村人見之則境大豐也)井氷厚
尺大有年(續漢書云靈帝光和六年/井中氷厚尺餘大有年)米砂偏饒其方豐
穰(王子記云新喻縣有水沸涌白砂如米兩岸各數十/斛呼為米砂以之候歲若一岸偏饒者則其方之鄉)
(豐饒/也)黄雲覆車五榖大熟(東方朔/别傳云)髙下皆熟(鹽鐵論云/周公時天)
(下太平丘陵/髙下皆熟)一縣遍熟(益部耆舊傳曰趙瑤字元珪為/閬内令遭旱率掾吏齋戒請雨)
(靈應一/縣遍熟)開江漑田歲當豐熟(風俗通云秦昭王使陳永/為蜀郡太守開成都兩江)
(漑田萬頃無復水/旱之災歲當豐熟)長我禾黍(漢書云大始二年趙申大/夫白公復奏穿渠引涇水)
(首起谷口尾入櫟陽註謂中袤二百里因名曰白渠民/得其饒歌之曰田于河所池陽谷口鄭谷在前白渠起)
(後舉臿為雲決渠為雨涇水一石其泥數斗且漑且/糞長我禾黍衣食京師億萬之口言此兩渠饒也補)決
漳水灌鄴旁終古斥鹵生稻粱(吕氏春秋云魏襄王使/史起為鄴令引漳水灌)
(田民得興利為歌曰鄴有令為史公/決漳水灌鄴旁終古斥鹵令生稻粱)亦有髙廩萬億及
秭(詩傳曰廩所以藏齍盛之穗也數萬至萬曰億數億/至億曰秭箋云亦大也萬億及秭以言榖數多補)
我倉既盈我庾維億(詩傳云露積庾萬萬曰億箋云隂/陽和風雨時則萬物成萬物成則)
(倉庾充/滿矣)彼有遺秉此有滯穗(詩云彼有不穫穉此有不/歛穧彼有遺秉此有滯穂)
(伊寡婦之利傳云秉把也箋云成王之時百榖既多種/同齊熟收刈促遽力皆不足而有不穫不歛遺秉滯穗)
(故聽矜寡取/之以為利補)榖石五錢(漢書云宣帝即位歲/數豐稔榖石至五錢)榖石數錢
(桓子新論云世俗咸曰漢文帝儉約脩道德躬/先天下天下化之故致充實殷富穀石數十錢)米流出
門(梅陶書云古人就食于/安里今三州米流出門)粟敗不食(漢書云武帝之初/國家無事天下富)
(饒太倉之粟/腐敗不可食)
　　　凶荒二十八
天有四殃水旱饑荒(周書/云)天既喪亂饑饉荐臻(詩註曰/荐重也)
(臻至/也)榖不熟為饑　蔬不熟為饉(爾雅云榖不熟曰饑/蔬不熟曰饉菓不熟)
(為荒仍饑/為荐補)仍饑(見/上)荐饑(左傳曰晉荐饑使乞糴于秦秦/伯謂百里奚與諸乎對曰天災)
(流行國家代有救災恤鄰道也行道有福平鄭之子豹/在秦請伐晉秦伯曰其君是惡其民何罪秦于是乎輸)
(粟于晉自雍及絳相繼/命之曰汎舟之役補)五榖不升為大饑(榖梁傳云五/榖不升為大)
(饑一榖不升謂之嗛二穀不升謂之饑三穀不升/謂之饉四穀不升謂之㱂五榖不升謂之大侵補)一榖
不升謂之嗛　二榖不升謂之饑　三榖不升謂之饉
　四榖不升謂之㱂　五榖不升謂大侵(並見/上)九榖不
登(政書云比年九穀不登/菜蔬不熟不可不深慮)三麥不收(曹植云太和三年/大旱三麥不收百)
(姓饑/饉)蜂食民苗(鴻範五行云秦昭王三十八年上郡大/饑山木盡死蜂食民苗民無所食)虫
鼠為害(王洽臨呉郡上表云前民辭求相鬻賣一則救/民也二則供官也方今之要當課功受業又虫)
(鼠為害瓜/麥已盡也)囷鹿空(國語云越大夫種謀曰今呉既罷而/荒大荐饑市無赤米而囷鹿空虚其)
(民必移就蒲羸于東海之濱補/案註云圓者為菌方者為簏附)瓜麥盡(王洽臨呉郡/上表見前)民
多饑饉(東觀漢記云王莽末南方枯/旱民多饑饉掘􁔈茨而食)民饑告糴(國語云/魯饑臧)
(文仲以玉磬/如齊告糴)金斤易粟(東觀云王莽末天下旱連年榖/不成建武元年耕作者少民饑)
(饉黄金一斤/易粟一斗)米斛萬錢(漢書髙祖二年關/中大饑米斛萬錢)米石二千(又/云)
(王莽時雒陽米石二千遣大/夫謁者教民煮木實為酪補)榖斛五十萬豆麥二萬(英/雄)
(記云李傕等相攻戰長安中盜賊不禁白日擄/掠是時榖一斛五十萬豆麥二萬人相食補)士卒菜
菽雜半(漢書云宋義遣其子襄相齊身送之無鹽飲酒/髙㑹天寒大雨士卒凍饑項羽曰將戮力而攻)
(秦久留不行今歲饑民貧卒食半菽軍無見糧迺飲酒/髙㑹不恤士卒而徇私宴非社稷之臣也註曰士卒食)
(蔬菜以菽/雜半之補)大夫糟糠不足(呉志云駱統母改適為華歆/小妻統時八歲遂與親客歸)
(㑹稽事嫡母甚謹時饑荒鄉里及逺方客多有困乏統/為之飲食衰少其姊仁愛有行寡居無子見統甚哀之)
(數問其故統曰士大夫糟糠不足我何心獨飽姊曰誠/如是何不告我而自苦若此乃自以私粟與統又以告)
(母母亦賢之遂使/分施由是顯名補)士食藻菜(東觀記云赤眉還入長安/鄧禹與戰敗走至髙陵軍)
(士饑餓皆/食藻菜)民食桑榆(魏大尉司馬懿奏云秋雨潦傷五/穀又無蔬菜比萬民已有食桑榆)
(皮/者)黎藿給食(典畧云從興平元年至建安元年其間四/歲咸陽蕭條後賊李傕等始將部曲入長)
(安居董卓故塢中取棗藜藿/以給食發塚取衣蓋形補)桑椹為糧(英雄記云五穀/不登民人以桑)
(椹為/糧)使民輸芋(汝南先賢傳云袁安為隂平長時年/饑荒民皆菜食租入不畢使民輸芋)木
實為酪(漢書王/莽見上)桑榆為飯(謝承後漢書云袁術在/壽春百姓以桑榆為飯)噉弩
煮履(東觀漢記隗囂時民/饑饉乃噉弩煮履)掘野鼠以食之(晉中興書云/中原亂徐龕)
(石勒左右交侵百姓饑饉野無生/草時或掘野鼠捕蟄鷰而食之)發苑果以活民(韓子/云秦)
(大饑應侯請發五/苑果棗栗以活民)開倉廩以賑民(魏志云黄初三年民/饑使尚書杜畿持節)
(開倉廪/以賑民)膳不祭肺馬不食榖(禮記云歲凶年穀不登君/膳不祭肺馬不食穀馳道)
(不/除)凶札則無關門之征(周禮司關職掌國貨之節以聯/門市司貨賄之出入者掌其治)
(禁與其征廛凡貨不出于關者舉其貨罰其人凡所逹/貨賄者則以節傳出之國凶札則無關門之征猶幾補)
無陳充庭戲作樂(續漢書云永初四年詔此年饑加有/軍旅且勿設戲作樂正旦無陳充庭)
(車/也)
　
　
　
　
　
　北堂書鈔卷一百五十六
欽定四庫全書
　北堂書鈔巻一百五十七
　　　　　　　　　　　唐　虞世南　撰
　　　　　　　　　　　明　陳禹謨　補註
　地理部一
　　地篇一　　　　　　　丘篇二
　　陵篇三　　　　　　　崗篇四
　　峴篇五　　　　　　　堆篇六
　　阜篇七　　　　　　　隴篇八
　　阪篇九　　　　　　　培塿十
　　坑十一　　　　　　　窟十二
　　谷十三(續/補)　　　　　　洞十四(續/補)
　　　地一
積隂為地(黄帝素問積隂為/地故地者濁隂也)積形成地(吕氏春秋云山/丘河海金石水)
(火此積形而/成乎地者)重濁為地(說文云元氣初分重濁/為地萬物所陳列也)淹滯為
地(淮南子云重濁/者淹滯而為地)地者天之根(物理論云地者底也底/之言著也隂體下著也)
(其神曰祗祗成也育生萬物備成也形有髙下氣有剛/柔物有巨細味有甘苦顯之以五嶽積之以丘陵播之)
(以四瀆流之以百川蓋氣自然之體也發氣黄泉周伏/迴轉以生萬物也天之根本也雲雨于是乎出日月星)
(辰于是乎陳霜雪于是乎降形西北髙而東南下東西/長而南北短其盡四海者也炎氣鬱蒸景風盪色地之)
(張也秋風蕩生涼氣/肅然地之閉也補)地者政之本(管子云地者政之本/也是知地可以正政)
(也地不平均和調/則政不可正也)丘陵墳衍惣謂之地(聖證論云普天/之下華岳列居)
(河海所流丘陵/墳衍惣謂之地)原隰阪險惣而曰地(蔡邕月令章句云/丘陵原隰阪險惣)
(而曰/地)崑崙山為地軸(河海括地象云崑/崙之山横為地軸)洞庭穴為地脈
(山海經云洞庭穴在長沙巴陵今呉縣南太/湖内有山山有洞庭穴地道潛行號曰地脈)地有八柱
(河圖云天有九部八紀地有九州/八柱天地精通神明列序也補)地有九域(張衡靈憲/云元氣剖)
(判清濁異位地定于内而體于隂地/有九域聖人始紀綱而經緯之補)地有六體(干寳晉/記云裴)
(秀制地圖有六體一曰分率二曰準望三/曰道里四曰髙下五曰方斜六曰迂直)地無兩形(蔣/子)
(萬機論云夫土地者百姓之所蹈也殊/無兩形之政矣而談者强謂之異體也)立地之道曰柔
與剛(易註曰剛柔/者言其形也)地道不作是以常靜(申子云地道不/作是以常靜帝)
(是以正方舉事為/之乃有恒常之靜)鎮之以五嶽積之以丘陵　播之以
四瀆流之以百川(並物理/論見上)立地制形(春秋明命厯序云/神農始立地制形)
(甄度/四海)在地成形(易註云形謂/山川之屬)形有髙下氣有剛柔　炎
氣鬱蒸地之張也　秋氣蕩生地之閉也(並物理/論見上)交易
變化含吐應節(春秋元命苞曰地者易也言養物懐仁/交易變化含吐應節故其立字土力于)
(一者為/地補)周伏迴轉萬物以生(物理論/見上)定寧無不載　廣
厚無不容(文子云地承天故定寧地定寧萬物形地廣/厚萬物聚定寧無不載廣厚無不容地勢深)
(厚水臬入聚地道/方廣故能久長補)雲雨於是乎出　霜雪於是乎降(物/理)
(論見/上)蓋藏之主(樂聲儀云下元者地氣也為/萬物始生育長養蓋藏之主)萬物所陳
(說文/見上)成萬物(洪範五行傳云/地者成萬物也)載萬物(釋名云地底也其/體底下載萬物也)
生萬物(物理論/見上)含萬物(禦冦子云大小相含無窮極也/含萬物者亦如含天地也含萬)
(物也故不窮含/天地也故無極)莫厚於地(張衡靈憲云地深一億萬六/千二百五十里故至厚莫如)
(地/)厚德載物(易云地勢坤君/子以厚徳載物)地厚三萬里(王嬰古/今通論)地有
十二分(春秋内事云地有十/二分王侯之所居也)西北髙東南下　東西長
南北短(並物理/論見上)東西為緯南北為經(家語子夏曰商聞/山書云地東西為)
(緯南北為經山為積徳川為積刑髙者/為生下者為死丘陵為牡川谷為牝補)千乗之國百里
之地(鹽鐵論云古者制地足以養民民足以乗其上/千乘之國百里之地公侯伯子男各充其求贍)九
地(太𤣥經云九九地一為沙泥二為澤池三為沚崖四/為下田五為中田六為上田七為下山八為中山九)
(為上/山)五地(周禮大司徒辨五地之物一曰山林二/曰川澤三曰丘陵四曰墳衍五曰原隰)地財
不憂人貧(慎子曰地有財不憂人之貧地雖不憂人/貧伐木刈草必取己富焉則地無事也)山
陵非地不制(春秋說題辭云地之為言嫓也承天行其/義山陵之大非地不制含功以牧生也)
墨翟以地為仁(墨子云禽子問天與地孰仁墨子云翟/以地為仁民衣焉食馬死焉冢焉地終)
(不責德焉故/以地為仁補)文王畫地為境(鹽鐵論云文王宣德而懐/四夷普天下畫地為境人)
(莫犯/之)地得一以寧(老子云天得一以/清地得一以寧)夢地身自安(夢書/云地)
(為隂者下𡨕人之/夢見地者身安寧)鑿山鑚石則地痛(劉向别録云鑿山/鑚石則見地痛)
蚤虱衆多則地癢(又云人民衆蚤/虱多則地癢)地平如案(諸葛/亮云)地無
私載(禮記云地無私載謹案/地道普載故無私矣)棊局(晉天文志天圓如倚/蓋地方如棊局天周)
(于外地如卵/黄焉續補)方輿(淮南子云圓天為蓋方地為輿言為/蓋則無不覆為輿則無不載也續補)
七表(河圖云天有五行地有五岳/天有七星地有七表續補)十形(物理論云夫土/地皆有形名而)
(人莫察焉有龜龍體有鱗鳯貌有弓弩勢有斗升象有/張舒形有塞閉容有隱真之安有累卵之危有髙腴之)
(利有塉埆之害此十形者氣/勢之始終隂陽之所極也補)八澤八紘(淮南子云九州/之外乃有八殥)
(亦曰八澤方千里自東北方曰大澤曰元通東方曰大/渚曰少海東南方曰具區曰厄澤南方曰大夢曰浩澤)
(西南方曰渚資曰丹澤西方曰九甌曰泉澤西北方曰/大夏曰海澤北方曰大𡨕曰寒澤八殥之外有八紘東)
(北之紘曰和丘曰荒土東方之紘曰棘林曰桑野東南/之紘曰大窮曰衆女南方之紘曰都廣曰反户西南方)
(之紘曰焦僥曰炎土西方之紘曰金丘曰沃野西北之/紘曰一目曰少所北方之紘曰積水曰委羽八紘之外)
(有八極東北方曰方土之山曰蒼門東方曰東極之山/曰開明門東南方曰波母之山曰陽門南方曰南極之)
(山曰暑門西南方曰編駒之山曰白門西方曰西極之/山曰閶闔之門西北方曰不周之山曰幽都門北方曰)
(北極之山曰寒門又晉地理志云八極之廣東西南北/相去各二億三萬餘里自地至天半八極之數續補)
四極四荒(爾雅云東至泰逺西至邠國南至濮鉉北至/祝栗謂之四極孤竹北戸西王母日下謂之)
(四荒又山海經云禹使大章步自東極至于西極二億/三萬三千五百里七十五步使䜿亥步自北極至于南)
(極亦然/續補)
　　　丘二
髙土曰丘(周禮/註)小陵曰丘(廣/雅)一成為敦丘(爾雅云丘一/成為敦丘註)
(云成猶重也周禮云為壇三成/今江東呼地髙堆者為敦補)再成為陶丘(爾雅註曰/今濟隂定)
(陶城中/有陶丘)如椉者椉丘(爾雅註云形似車椉也或云椉者/謂稻田塍埒補  案地理志云泰)
(山有椉丘春秋莊十五年公敗宋/師于椉丘是因丘以為名乎附)陳有宛丘(爾雅註云/今在陳郡)
(陳/縣)晉有潛丘(爾雅註云今在/太原晉陽縣)神民之丘(山海經云有鹽/長之國有人焉)
(鳥首名曰鳥氏有九丘以水絡之名曰陶唐之丘有叔/得之丘孟盈之丘昆吾之丘黑白之丘赤望之丘參衛)
(之丘武夫之/丘神民之丘)崑崙之丘(山海經云崑崙之丘是實惟帝/之下都  案註云天帝都邑之)
(在下者/也補)陶唐之丘(山海經/見上)五陵丘(陳留風俗傳云雍/江縣有五陵之邱)九
子丘(陳留記云縣/西有九子丘)隱盆之丘(莊子云遊於𤣥水之上/登隱盆之丘逍遙無為)邐
迤沙丘(爾雅註云/旁行連延)圓丘(外國圖云圓丘之上有不死樹/食之乃壽有赤泉飲之不老)
宛丘(詩云子之湯兮/宛丘之上兮)尼丘(史記云叔梁紇禱于尼丘而/生孔子孔子生而首上圩頂)
(故因名曰/丘字仲尼)平丘(山海經云平/丘在三桑東)虵丘(外國圖云虵丘/衆虵居其上)瑕丘
(禮記云公叔文子升于瑕丘蘧伯玉從/丈子曰樂哉斯丘也死則我欲葬焉)髙丘(春秋元命/苞云堯為)
(天子季秋下旬夢白帝遺馬啄子其母始升/髙丘覩白帝上有雲虎之狀感而生臯陶)營丘(禮記/云太)
(公封于營丘比及/五世皆反葬于周)秘丘(博雅云丘上/有木為秘)丹丘(阮籍詩云日/夕宿明光註)
(云明光/丹丘也)青丘(外國圖云青丘之/民食穀衣野絲)梧丘(戰國䇿童謠曰大/冠如箕長劍拄頤)
(攻狄不下/累於梧邱)葵丘(左傳云僖九年夏㑹于葵丘㝷盟且脩/好禮也補  案孔疏云葵丘杜曰齊地)
(臨淄縣西有地名葵丘傳稱齊候不務徳而勤逺畧西/為此㑹則此地逺處齊西不得近在臨淄故釋例以為)
(宋地陳留外黄縣東有葵丘或/曰河東汾隂縣為葵丘非也附)虵丘衆虵居之(外國圖/見上)
蕭丘羣犬居之(外國圖云蕭丘多風無人民羣犬/居之  案一云蕭丘有涼燄補)神丘
火穴光照千里(外國圖云神丘有/火穴其光照千里)高丘雲氣感生臯陶
(春秋元命/苞見上)
　　　陵三
大阜曰陵(爾/雅)深谷為陵(詩註大/阜曰陵)南陵息慎(爾雅云東陵/帆南陵息慎)
(西陵威夷中陵朱膝北陵西隃鴈門是也補門案疏云/此五方之陵名也其義及所在未詳註云鴈  是也者)
(此指解北陵也即/鴈門山是也附)西陵威夷(見/上)堯生於丹陵(帝王世紀/云慶都河)
(渚有赤龍感而孕懐/堯十四月生于丹陵)堯山有平陵(始興記云堯山下有/平陵上有堯故亭)
德至山陵(孝經援神契云德/至山陵則景雲出)殽有二陵(左傳云蹇叔送/其子曰殽有二)
(陵其南陵夏后臯陶之墓其/北陵文王之所避風雨也)
　　　崗四
山脊曰崗(爾/雅)崗者亢也(釋名云崗亢/也在上言也)玉女崗(安城記云/萍鄉西津)
(里有五山里/名玉女崗)金牛崗(武昌記云鳯闕南十里有金牛崗/古老相傳云有金牛出此崗崗今)
(半崩坑深數丈牛踐/崗邊遺跡尚存補)靈壽崗(衡山記衡山有靈壽/崗上多芝草靈壽木)芙蓉
崗(始興記云郡西南有芙蓉崗髙/若玉山鄰枕郊郭可四十里)班竹崗(江陵記云州/城五十里有)
(楚平王冡/班竹崗)黄龍崗(相書曰黄龍/崗利宫啇)青龍崗(南康記云陳蕃/墓有青龍崗土)
(人傳云昔見一物龍形而通身/純青數出此崗頂因以為名)白鹿崗(始興記云含淮/縣白鹿城南有)
(白鹿崗晉咸和中縣令張魴有/德惠白鹿羣遊崗上因以為名)曾青崗(衡山記云衡山/有曾青崗出曾)
(青可以/合仙藥)雲丹崗(髙海記云魯城縣有雲/丹崗日色出照之晃曜)芝草崗(衡山記/見上)
龍崗(廬山記云廬/山有龍崗)鳯崗(荆州記云灄陽縣東南有鳯崗/四十里古者相傳云昔鳯産乳)
(其/山)鸞崗(豫章記云洪井西有鸞崗舊/說洪崖先生乗鸞所憇處)髙崗(毛詩云陟彼/髙崗我馬𤣥)
(黄/)沈崗(閻墓書云經言葬遇沈崗逺至二十年皆絶世/無後葬遇浮崗隨世沈浮著土必安終無災厄)
(葬遇飛崗奕世富/貴亦出神仙補)浮崗(見/上)長崗(京口記云有龍目湖秦/始皇東遊觀地勢云此)
(有天子氣使諸徒三千人鑿/此三湖見長崗因名丹徒)
　　　峴五
青沙峴(從征記云青沙/峴一名小峴)白石峴(京口記云去城/九里有白石峴)銅冶峴
(齊地記云萊蕪谷有/銅冶峴古鑄銅處)石皷峴(武昌記云城東南有金牛/崗西有石皷峴上有三石)
(皷皷鳴/天必雨)鸑鷟峴(齊道記云黄丘北/十里有鸑鷟峴)翻車峴(江乗地記云/城東四十五)
(里竹里山王途所經甚/傾險行者號為翻車峴)兎頭峴(續述征記云兎頭峴雖/無峭嶮然連林脩坂數)
(十/里)
　　　堆六
漢武堆(梁州記云南鄭城泝漢上五十里水邊有漢武/堆漢武嘗遊此以為釣臺後人觀其崇基謂之)
(漢武/堆)髙堆(爾雅郭璞註云江東呼堆為墩晋書云劉曜/追石虎至髙堆又潘岳西征賦云慿髙望之)
(陽堆長安圖云髙望堆/在延望朔南八里補)沙堆(阮脩患雨賦云景元二年/余耕陽武之地在乎沙堆)
(汴之/陽)五鳯堆(述異記云當陽縣南有龍川鳯引漢武帝/時八龍五鳯常遊于此亦呼為五鳯堆續)
(補/)振履堆(安定圖經云振履堆者故老云夸/父逐日振履于此故名之續補)
　　　阜七
大阜曰陵(韓壽云積土髙大/曰阜大阜曰陵)無石曰阜(博雅云山無石/曰阜細土也)
土山曰阜(地圖云土山曰/阜阜髙厚也)芒坂曰阜(風俗通曰阜者茂/也言平地隆踊不)
(屬于山/陵也)琨瑤之阜(呉都賦云其琛賂則琨瑤之阜銅/鍇之垠火齊之寳駭雞之珍補)培
塿小阜(沙州記云塞北有/數山皆培塿小阜)岻阜(華陽國志云𤣥道縣有/岻阜江水所出之處)
曲阜(左傳云魯公伯禽宅曲阜之地今/曲阜在魯城内中委曲長七八里)厲阜(濟地記云/髙宻縣城)
(西北十五里有厲/阜鄭康成所筮處)大阜(詩云升彼大/阜從其羣醜)
　　　隴八
天水大阪(說文云隴天/水大阪也)隴名三斷(廣志云流沙在玉門/關外東西數百里有)
(三斷名/三隴)北人升隴(三秦記曰北人升隴歌曰隴頭流/水其聲嗚咽遙望秦川肝腸斷絶)清
晨登隴(張華詩云清晨登/隴首坎壈行山難)
　　　阪九
隥者阪也(博/雅)坡者曰阪(爾雅註云阪/地不平也)陂陁長阪(司馬相/如哀二)
(世賦云登陂陁之長阪/兮坌入曽宫之嵯峨補)逶迤長阪(述征記云黄卷阪者/傍絶澗以昇潼關長)
(阪十餘里九阪/皆逶迤長阪補)阪有長松(穆天子傳曰天子南還升于/長松之阪註曰阪有長松)
阪若黄馬(潘尼惡/道賦)馬摶頰阪(華陽國志云楚道有牛叩/頭阪馬搏頰阪其險如此)
牛叩頭阪(見/上)羊腸阪(新序云趙簡子上羊腸之阪羣臣/皆推車宗㑹獨當㦸行歌簡子云)
(人臣而侮其主其罪若何宗㑹云其罪死君亦聞人君/而侮其臣乎則智者不為謀辨者不為鬬則其國危乎)
(簡子云善以宗/㑹為上客補)羊羮阪(潘尼惡/道賦)黄卷阪(述征記/見上)赤土阪
(漢書云西域有赤土之阪上/即令人身熱無色頭痛嘔吐)玉輪阪(益州記云汶江/水源出玉輪阪)義
婦阪(列女後傳云吕榮者呉都許升之妻也升為賊所/害榮貞烈自守黄巾賊陳寳欲穢之榮執節不聽)
(寳遂殺之是夕疾風暴雨雷電晦暝寳恐懼叩頭葬之/而去糜府君聞榮髙行出錢助縣為塚因名曰義婦阪)
九折阪(漢書云王陽為益州刺史至卭僰九折阪歎曰/奉先人遺體奈何數乗此險後以病去及王尊)
(為刺史至其阪問吏曰此非王陽所畏道耶尊叱其馭/曰駈之王陽為孝子王尊為忠臣補益州記云卭僰有)
(九折阪王陽案轡/王尊駈馬之處附)三道登(穆天子傳云天子南/還升于三道之隥)𡨕軨阪
(漢書云河南大/陽縣有𡨕軨阪)當陽阪(蜀志云先生至當陽/長阪為曹公所追)平阪(東方/朔别)
(傳云孝武皇帝時上幸甘泉至平阪上馳道/聞有赤虫朔曰情氣所生此必秦之置獄處)長阪(漢書/云河)
(東有蒲阪縣註曰秦始皇東/巡見有長阪故以長阪名)黄阪(西征記云黄阪去終/南六十里少華山西)
(補/)脩阪(續述征記/見前峴山)王陽案轡　王遵駈馬(並益州/記見上)九曲
(水經註云洛水東逕九曲其/地十里有九阪之曲續補)八特(地里志云函谷東阪/謂之八特阪續補)
赤須(班彪北征賦云登赤須之長阪入義渠之舊城註/云赤須阪在北地郡水經註云赤須水出須谷西)
(南流註羅水阪以/水得名也續補)白馬(舊唐書云垂拱中詔有司白馬/阪營大像糜費鉅萬蘇珦以妨)
(農上疏切諫則/天納焉續補)
　　　培塿十
培塿小山(說/文)培塿阜類(風俗通云培塿者即阜之類也/今齊魯之間田中少髙者名為)
(之培/塿)培塿無松栢(左/傳)培塿生松栢(墨/子)
　　　坑十一
種瓜坑谷(古今竒字云秦時令/人種𤓰坑谷内温處)立祠坑際(南康記云南/康上隴左一)
(坑有石人出水内名曰魁星/甚有靈應百姓立祠于坑際)白起坑趙卒(史記曰秦將/白起坑趙降)
(卒四十/萬人)項羽坑秦軍(漢書項羽坑秦/軍二十餘萬)公房祠北有坑(梁/州)
(記云有仙人唐公房祠有碑一所北有大坑碑文云是/其田宅公房舉宅登仙故以為坑也旁有穴道至洞庭)
瞿坑(晉中興書云泰元末有瞿坑先生不知名姓居宣/城又有瞿坑因以名焉桓温徃視之見生無被坐)
(石室神無忤色温/命伏滔銘讃之)
　　　窟十二
居營窟(禮記云古者未有宫室/冬則營窟夏則橧巢)在壑谷(左傳曰鄭伯有/耆酒為窟室而)
(夜飲酒擊鐘焉朝至未已朝者曰/公焉在其人曰吾公在壑谷補)彭祖窟(列仙傳云瀝/陽有彭祖仙)
(窟請雨/輒得)唐術窟(秦州記云河崖旁有二窟一曰唐術窟/深四十餘丈中有三佛寺流泉浴池而)
(作佛像其西二里則曰時亮窟廣二丈深三十丈亦有/泉水藏古書五巻補註云唐術時亮皆古之孝行士也)
(附/)公和土窟(王隱晉書云魏末有孫登字公和無家屬/時人子汲縣北山窟内得之夏則編草為)
(裳冬則以髮自覆為/人無言好讀易鼓瑟)意期土窟(神仙傳云李意期蜀人/于成都作一土窟居之)
(冬夏單衣髮長剪去之皆使長/五寸或二百日三百日不出窟)董卓窟室(典畧曰董卓/雖愛吕布恐)
(終被其害乃養死士于窟室時卓詣宫賀布先置死/士以邀之卓墮車顧布所在布下馬曰有詔遂殺之)孔
章劍窟(豫章記云豐城縣有雷孔/章掘神劍窟方廣七八丈)馮煖三窟(戰國䇿馮/煖謂孟嘗)
(君曰狡兎有三窟僅得免其死耳今有一窟未得髙枕/而卧也請為君復鑿二窟孟嘗君予車五十乗金五百)
(斤西遊于梁說梁王遣使者黄金十斤車百乗徃聘孟/嘗君齊王聞之君臣恐懼遣太傅齎黄金千斤文車二)
(駟服劍一封書一迎孟嘗君反國馮煖誡孟嘗君曰願/請先王之祭器立宗廟于薛廟成還報孟嘗君曰三窟)
(已就君姑髙枕為樂矣孟嘗君為相數/十年無纎介之禍者馮煖之計也補)落星窟時見電
光(南康記云野浮水去郡五里有落/星窟深不測底時見電光出其上)蛟龍窟時有霧氣
(南康記云湘源下流百里有峽兩岸皆髙山/峽岸下數十里有蛟龍窟時時有霧氣起)豹窟(博物/志云)
(豹死/守窟)兎窟(潘尼惡/道賦)
　　　谷十三(續/補)
注谿曰谷(爾雅云水注谿/曰谷注谷曰溝)注谷曰溝(見/上)有空大谷(詩云/大風)
(有隧有/空大谷)無底之谷(列子云渤海之東有大/壑焉實維無底之谷)飲水延壽(抱/朴)
(子云南陽酈縣有甘谷水左右生甘/菊花墮其中飲此水者無不延壽)吹律生温(劉向别/録云燕)
(有谷地美而寒不生五榖鄒衍乃吹/律而温氣至堪植黍今人謂之黍谷)石崇金谷(晉書云/石崇有)
(别館在河/陽之金谷)子真鄭谷(韻府鄭子真耕/于谷曰鄭谷)
　　　洞十四(續/補)
𤣥中(茅君内傳云大天之内有𤣥中之洞三十六所其/八海之中崑崙蓬萊方丈瀛洲滄波白山八停之)
(神山山皆有洞宫不在三十六天之洞數也羅鄷山之/洞周一萬五千里名曰北帝死生之天皆死神所治五)
(帝之宫考謫之府也鬼神所治又有二十八山洞天之/隂宫或地宫所在者不能一一記其洞山之名其餘有)
(六洞天句曲山洞宮之中本有神仙人郭四朝者治其/宫亦司三宫領羅鄷師晨候四朝燕人也兄弟四人得)
(道四朝是/長兄也)諸葛(郡邑志云黔中郡南石崖屹立傍有石/洞數丈相傳諸葛亮征九溪蠻嘗過此)
(留宿洞中設一床懸粟一握以秣/馬後遂化為石床石粟至今猶存)清涼(郡邑志云鉅野/金鄉山北有石)
(洞山清涼深十餘丈内鑿石作四小閣閣外一堂陛髙/三尺堂外兩門門外兩大閣石道長三十丈濶十有六)
(尺世傳秦始/皇避暑宮也)含輝(劉禹錫集云薛景晦為道州刺史得/異境于近郊有石穹然如夏屋因名)
(其地曰/含輝洞)玉泉(白集云荆州玉泉寺近青溪諸山山洞徃/徃有玉泉窟中多乳交流有白蝙蝠如鴉)
(千歲之後體如白雪/蓋飲乳水而長生也)金沙(揚妃外傳云驪山/有金沙洞玉蘂峯)寳仙(元宗/本紀)
(云天寳九載十月庚申幸華清宫太白/山人王元翼言𤣥元皇帝降于寳仙洞)大隱(唐書云韋/夏卿晚歲)
(將罷歸署其/居曰大隱洞)猗玗(唐書云元結作自釋曰天下兵/興逃亂入猗玗洞稱猗玗子)白鹿
(郡邑志云貞元中洛陽人李渤與兄涉同隱居讀書于/廬山五老峰下洞中養白鹿自娯後因以名洞寳厯中)
(渤為江州刺史即洞/創臺榭引流植花焉)
　北堂書鈔卷一百五十七
欽定四庫全書
　北堂書鈔卷一百五十八
　　　　　　　　　　　唐　虞世南　撰
　　　　　　　　　　　明　陳禹謨　補註
　地理部二
　　穴十五　　　　　　　水十六(續/補)
　　海十七(續/補)　　　　　　江十八(續/補)
　　河十九(續/補)　　　　　　淮二十(續/補)
　　漢二十一(續/補)　　　　　濟二十二(續/補)
　　洛二十三(續/補)　　　　　渭二十四(續/補)
　　涇二十五(續/補)
　　　穴十五
神農穴(水經注云夏平縣有重山即烈山也山/下有一穴父老相傳是神農所生處補)大禹穴
(漢書司馬遷上㑹稽探禹穴又有禹井揚都賦云洞/穴蒼梧註云有零陵人言從禹穴入至蒼梧出也補)穴
中風出(外國圖云風山之首髙三十/里有風穴春風自此出也)穴中水流(續搜神/記云長)
(沙醴陵縣有小水有二人乗船取樵見岸下土穴中水/流出有新斫木片逐水流上有人迹異之相謂曰可試)
(入水中看何由爾一人便以笠自鄣入穴穴纔/容一人行數十步便開明朗然不異世上補)仙鼠撲
火(潯陽記云赤山下有石穴有人取鍾乳者經宿不知/所窮水恒流出過數里輒見有光聞内有聲若霹靂)
(其人遽出竟無所以測/逺近有仙鼠撲火補)蝙蝠撲火(武昌記云蕪菁山有/龍穴其水深闇少得)
(入者人採鍾乳乗火而入下有/水深數尺多有蝙蝠來撲火補)石臺仙穴(荆州記云縣/北九十里有)
(石臺髙十五丈廣三丈有穴深一/里内甚平平整虛寂謂之仙穴補)虎室蛇穴(晏子云景/公出獵上)
(山見虎下澤見蛇歸召晏子而問之曰今日寡人出獵/上山則見虎下澤則見蛇殆所謂不祥也晏子對曰國)
(有三不祥夫有賢而不知一不祥知而不用二不祥用/而不任三不祥也所謂不祥乃若此者今上山見虎虎)
(之室也下澤見蛇蛇之穴也如虎之/室如蛇之穴而見之曷為不祥也補)鶴穴(沈約宋書云/桓𤣥之國過)
(荆州行至鶴穴見一老翁驅青牛形色瓌異桓以所乗/馬易之乗至靈溪駿駛非常因息飲牛牛徑入水不出)
(𤣥遣人覘守/經日無所見)蟻穴(晉書陳頵云百尋之屋突直而焚燎/千里之隄蟻穴而穿敗古人防小以)
(全大慎微/以杜萌補)熊穴(山海經云熊山有穴曰熊穴恒有神人/夏啟而冬門是穴若冬啟夏閉必有兵)
馬穴(宜都記云西陵北三十里有石穴名馬穿嘗有白/馬出穴食人逐之入穴潜出漢中漢中人失馬亦)
(嘗出此穴相/去數千里補)穟穴(後漢書云髙驪國東有大穴號穟穴/以十月終國中大㑹迎稼神祭之)
氷穴(臧榮緒晉書王祥繼母朱氏不慈而祥愈恭謹母/有疾常欲生魚時天寒水凍祥解衣將剖氷求之)
(氷忽自解雙鯉從穴躍出/祥持歸以奉母母疾愈)岩居穴處(崔鴻蜀録云西山/范長生岩居穴處)
(求道養志李雄/迎以為君長)冬穴夏巢(帝王世紀云天地開闢有天/皇氏地皇氏人皇氏或冬穴)
(夏巢或食/禽獸之肉)穴得珠璧(謝承後漢書云李敬遷趙國相其/奴僕嘗于舍内鼠穴中得珠璧及)
(璫珥敬即出問主簿主簿白言前相後夫人諸侯女也/昔亡珠璣不知處所疑子婦竊之去婦殺婢敬即遣吏)
(送珠付前相/慚乃還去婦)穴為塚壙(詩云維此奄息百夫之特臨其/穴惴惴其慄彼蒼者天殱我良)
(人如可贖兮人百其身鄭註云穴謂塚壙中也秦/人哀傷此奄息之死臨視其壙皆為之悼慄補)金穴
(范後漢書光武郭皇后弟况遷大鴻臚帝數幸其第㑹/公卿諸侯親家飲燕賞賜金錢縑帛豐盛莫比京師號)
(况家為/金穴補)丹穴(莊子云越人三世殺其君王子搜患之迯/于丹穴而越人無君從之丹穴王子捜不)
(肯出穴人薰之以/艾承以王輿補)四蛇入穴(說苑云介子推與母俱隱/至死不復見晉文公推從)
(者憐之乃懸書宫門曰有龍矯矯頃失其所五蛇從之/周徧天下龍饑無食一蛇割股龍反其淵安其壤土四)
(蛇入穴皆有處所一蛇無穴號于中野文公出見書曰/嗟此介子推也吾方憂王室未圖報其功使人召之則)
(亡遂求其所在聞其入綿上山中于是文公表/綿上山中而封之以為介推田號曰介山補)秋蛇同
穴(易林曰秋蛇同/穴不失其節)龍穴(廬山記曰北面大嶺對鼓山東/接黄龍山西連雞栖山山下有)
(洞穴世傳有/黄龍出焉)蛇穴(拾遺記云禹鑿龍關之山亦謂之龍/門至一空穴深數十里幽暗不可復)
(行禹乃負火而進有獸狀如豕銜夜明之珠其光如燭/又有青犬行吠于前禹計可十里迷于晝夜即覺漸明)
(見向來豕犬變為人形皆著𤣥衣又見一神蛇身人/面禹因與語神即示禹八卦之圖列于金板之上補)行
人畏憚(名山記云白丕山頂有穴常有僧從上/窺瞰見色爛然行人畏憚無敢入者)民庻避
難(述征記云金鄉縣焦氏山有/穴民庶遭亂則避難于此穴)有聲如雷(輿地紀勝云/湘水中有穴)
(名太濩不知通何許毎春夏江漲數百步外水皆奔入/穴中有聲如雷開寳中有人徃覘之但見厯年所沉板)
(木縱横其間兩/蚌大如車輪補)石色如畫(南康記云郡西南有通天穴/四壁石色如畫下有石牀又)
(有石子/彈丸)鑿穴縱牛(史記云燕攻齊唯即墨不下田單乃/收城中得千餘牛為絳繒衣畫以五)
(采龍文束兵刀于其角而灌脂束葦于尾燒其端鑿城/數十穴夜縱牛壯士五千人隨其後牛尾熱怒而奔燕)
(軍燕軍大/駭敗走補)丙穴出魚(周地圖記云沮水經丙穴而過毎/春三月上旬有魚長八九寸或二)
(三日連綿從穴出躍相傳名為嘉魚/蜀都賦所謂嘉魚出于丙穴是也)石穴(孫資别傳云/諸葛亮出在)
(南鄭時議者以為可因大發兵就討之帝意亦然以問/資資曰昔武皇帝征南鄭取張魯陽平之役危而後濟)
(又自徃拔出夏侯淵軍數言南鄭直為天獄中斜谷/道為五百里石穴耳言其深險喜出淵軍之辭也補)陶
穴(詩云陶復陶/穴未有家室)穴處(詩云我來自東零雨其濛鸛鳴于/垤婦歎于室毛傳云垤塏塚也將)
(隂雨則穴處先知之矣/鸛好水長鳴而喜也)穴居(王制云北方曰狄衣羽/毛穴居有不粒食者矣)靈
府洞室(徐州記云延陵縣南有茅君山其山有靈府/洞室交通四方有五穴南二東西北各一)燃
燈懸鏡(三十六國春秋曰京兆劉𢎞挾左道于天/機第五山燃燈懸鏡于山穴中以為光明)地脈
(風土記云太湖中有包山下有洞庭/穴傍行地中無所不通謂之地脈)聖穴(水經註云黄/谷内西洪邊)
(有一洞深數丈去地千/餘仞俗謂之聖人穴)人之巢穴(襄陽耆舊傳云龎公/者南郡襄陽人也居)
(峴山之南未嘗入城府夫妻相敬如賓荆州刺史劉表/數延請不能屈乃就候之曰夫保全一身孰若保全天)
(下乎龎公笑曰鴻鵠巢于髙林之上暮而得所栖黿鼉/穴于深淵之下夕而得所宿夫趣舎行止亦人之巢穴)
(也且各得其栖宿而/已天下非所保也)寒則入穴(北燕録云突國其人穴/居多猪羊少馬牛夏衣)
(魚皮衣俗無尊卑之别寒/則入穴聚案突與突同補)擲劒于穴(後漢巴蠻有五姓/皆出武洛鍾離山)
(其山有赤黑二穴巴氏之子赤穴四姓之子皆生黑穴/未有君長俱事鬼神乃共擲劒于石穴約能中者奉以)
(為君巴氏子務相乃獨中之衆/皆歎因共立之是為廩君補)得鍾于穴(南燕録曰慕/容德時王瓉)
(得古銅鍾四枚于山穴獻之列/于太極殿前賜瓉爵關内侯)石穴有聲(錢塘記云靈/隱山有石穴)
(傍入行數十步有水廣丈餘昔有人/採鍾乳見龍跡聞穴内搔搔有聲補)溪穴潜通(荆州記/云宜都)
(佷山縣有山山有風穴口大數尺名為風井夏則風出/冬則風入樵人有冬過者置笠穴口風吸之經月還涉)
(長陽溪而得其笠/則知溪穴潜通補)請乞得水(宜都記云佷山縣有石穴/平居無水有渴者至請乞)
(輒得水戲乞/則不得補)將雨雲應(顧愷之曰婁江有馬鞍山南面/有石穴髙丈餘容十數人天將)
(雨輒有雲從南來山/亦出雲應之即大雨)中聞浪聲(婁地記云洞庭山有三/穴並有清泉流出惟西)
(北一穴傴僂纔得入呉大帝使人持行三十餘里而反/云土聞有浪聲有大蝙蝠如鳥拂火穴中髙處火照不)
(見穴有鵝管鍾乳氷寒/可得入春夏不可入補)卵有人形(宋書云元徽中暨陽/女人于黄中山穴中)
(得二卵如石/割視有人形)見書二十巻(呉都賦序云虢州楊震宅西/有龍望原南崖有太尉公藏)
(書穴太元初有人入/穴見古書二十餘巻)見書三卷(神境記云滎陽郡北三/十里有何家巖傍有一)
(穴始入幽峽而甚闇昔有/採鍾乳至此見有書三卷)
　　　水十六
立字(元命苞云水之為言演也隂化淖濡流施潜/行也故其立字兩人交一以中出者為水)包天
(元命苞云水者天地之包幕五行之/始萬物之所由生元氣之津液也)浮天載地(𤣥中記/云天下)
(之多者水焉浮天載地髙/下無不至萬物無不潤)懐山襄陵(見/書)冬春凝泮(淮南/子云)
(夫水向冬則凝而為/水迎春則泮而為水)深淺揭厲(見/詩)　臭過椒蘭(列子曰/禹治水)
(土迷之一國無風雨霧露不生鳥獸山名壺領頂有口/若圓環名曰滋穴有水湧出名曰神瀵臭過椒蘭味過)
(醪/醴)利穿金石(淮南子云水之為物擊之無創射之不傷/斬之不斷焚之不然利穿金石功濟天下)
五色不得不彰(禮曰水無當于五/色五色不得不彰)百事不得不成(淮南/子云)
(天下之物莫柔弱于水上天則為雨露下地/則為潤澤萬物不得不生百事不得不成)不惡小谷
(墨子云江河不惡小谷之滿已也故/能大是故江河之水非一源之流)不逆衆流(老子云/江河所)
(以能為百谷王者以其無不受/之茍有所逆衆流不至者多矣)百川灌河(莊子云秋水/時至百川灌)
(河/)百川派别(左太沖賦云百川/派别歸海而會)異源(淮南子云百川/異源皆歸于海)納
汙(左傳云川澤納/汙山藪藏疾)通為川塞為淵(李蕭逺云水通之斯/為川塞之斯為淵)
氣之導水之鍾(國語云古之長民者不防川不/竇澤川氣之導也澤水之鍾也)原委(文/子)
(云原泉所出也委泉所聚也泉案爾雅及詩註云水本/曰源源曰泉正直上出曰濫  從上流下曰下泉湧出)
(曰濆泉側出曰汍泉泉所出同所/歸異曰肥泉異出同流曰瀵泉)灌浸(漢書溝洫志云/泉流灌浸所以)
(育五/榖)
　　　海十七(續/補)
四海為總(博物志云天地四方皆海水相通地在其中/蓋無幾也七戎六蠻九夷八狄形類不同總)
(而言之謂之四海/言皆近于海也)四海為脈(門令内傳云天有五億五/萬五千五百五十里地亦)
(如之各以/四海為脈)水宗(易林云海為水宗聰明且/聖百流歸德無有畔逆)地紀(蜀都賦/云天以)
(日月為綱地/以四海為紀)浮天(文選海賦云浮天無岸銑註曰皆/漫波狀貌廣大無岸若天浮于上)連
山(文選云波如連山翰註曰風/起波髙如山之連合散不定)大明鑣轡于金樞之穴
(文選海賦云大明鑣轡于金樞之穴翔陽逸駭于扶桑/之津濟註曰大明月也月有御故云鑣轡金樞西方月)
(之没處月有窟故云穴也翔陽日也日中有烏/故云翔陽逸駭日出疾也扶桑之津日出處)翔陽逸
駭于扶桑之津(見/上)如天輪(文選向註云波濤相連/如輪環旋而不絶也)似地
軸(向註云波濤似地軸抜出/于地而波浪爭為迴復也)崩雲屑雨(文選良註曰大/波之飛相磨激)
(勢相拂如雲之崩如/雨之屑屑猶分散也)蕩雲沃日(文選濟註曰水畔生雲/故蕩之日光浮于中故)
(沃/之)包乾之奥括坤之區(海賦濟註云言其氣廣/大包括天地之深要)惟神是
宅亦祗是廬(海賦云惟神是宅亦祗是廬何依不有何/怪不儲良註曰宅居也言神祗之所居處)
(竒怪之/所儲積)傾㵼百川(魯都賦云巨海/分焉傾瀉百川)逥洑萬里(呉都賦云/百川派别)
(歸海而㑹潮波/汩起迴洑萬里)鯷壑(漢書云㑹稽海外有東鯷壑/分為二十餘國以歲時來獻)鯤溟
(莊子曰北溟有/魚其名曰鯤)窮髮(莊子云窮髮之北/有溟海者天池也)聶耳(山海經云/聶耳國在)
(無腸國東兩手聶/其耳懸居海水中)蜃樓(漢書云海傍有/蜃氣為樓臺)鮫室(木𤣥虛海/賦云天深)
(水怪鮫/人之室)金臺(幽明録海中有金臺山高百丈結搆巧麗/窮盡神工横立巖渚竦曜星門臺内有金)
(機彫文/備制)銀城(大志經云大意初入海中至白銀城次至/黄金城次至水精城次至琉璃城龍王各)
(與明/月珠)三德(又云海有三德一曰深廣無邊二曰清靜不/受雜穢三曰藏積無量珍寳菩薩之德義同)
(海/也)五德(海志云海有五德一澄靜不受屍二多出妙寳/三大龍澍雨沛如車軸受而不溢四風月不能)
(竭五淵/深不測)
　　　江十八(續/補)
出物可貢(風俗通云江者貢也為/其出珍物可貢獻也)出物必共(釋名云江/者公也小)
(水流入其中出物/不私所以公共也)蒲博投江(晉書陶侃叅佐或以戲廢/事者侃取其蒲博之具悉)
(投于/江)以羽扇畫水(晉書呉猛年四十許邑人丁義始授/神方因還豫章江水甚急猛不假舟)
(楫以白羽扇/畫水而渡)拔劒斫水(謝承後漢書云王閎渡錢塘江/遭風船欲覆閎拔劒斫水罵伍)
(子胥風/息得濟)厲聲鼓楫(漢書云張禹拜揚州刺史當過江行/部中土人皆以江有子胥之神難于)
(濟涉禹厲聲言曰子胥如其有靈知其/志在理察枉訟豈危我哉遂鼓楫而過)温嶠燃犀(晉書/云温)
(嶠至牛渚磯傳言水深不可測乃燃犀角照之須臾見/水族竒怪或乘車馬至夜夢人謂曰與君幽明道隔何)
(苦相照嶠甚惡/之未幾而卒)周穆叱黿(紀年云周穆王東至于/九江叱黿鼉以為梁)聿經
始于洛沫(郭璞江賦云咨五才之並用實水德之靈長/惟岷山之導江初發源乎濫觴聿經始于洛)
(沫攏萬川乎巴梁衝巫峽以迅激躋江津而起漲極泓/量而海運壯滔天以淼芒總括漢泗兼包淮湘并吞沅)
(澧汲引沮漳源二分于/崌崍流九派乎潯陽)攏萬川乎巴梁(見/上)綱絡羣流啇
搉涓澮(江賦云綱絡羣流啇㩁涓澮表神委于江都混/流宗而東㑹注五湖以漫漭灌三江而漰沛)
呼吸萬里吐納靈潮(江賦云呼吸萬里吐納靈潮自然/徃復或夕或朝激逸勢以前驅乃)
(鼓怒而/作濤)流風蒸雷(江賦良註曰流風激/鬱蒸之氣如雷聲也)騰虹揚霄(良註/云騰)
(起虹蜺復飄而為/薄雲霄薄雲也)豃如地裂(文選向註云豃深穴言水/為烈風所吹四面浪起中)
(為深穴則豃/然如地裂)豁若天開(向註云風波既息煙霧/盡銷則豁然若天開)黄龍負
舟(郭璞江賦云駭黄龍之負舟識伯禹之仰嗟翰註曰/駭驚也禹濟江有黄龍負舟舟人大驚禹乃仰天而)
(嗟曰余受命于天竭才養人/生死命也何憂焉龍乃去之)荆飛擒蛟(郭璞江賦云能/荆飛之擒蛟終)
(成氣乎太阿良註曰荆佽飛得太阿寳劒從楚王渡江/江神將奪之風波大起兩蛟挾舟佽飛以劒斬蛟風乃)
(止故思而壯之終/能成劎之神氣)要離圖慶(江賦云悍要離之圖慶在/中流而推戈翰註云悍勇)
(也要離呉之勇人也呉王欲殺慶忌慶忌走捷王以六/馬逐之不及要離乃與慶忌俱渡江江中拔劒殺慶忌)
(故云在中流而推戈戈與/劒皆刃器故叶韻而言戈)靈均任石(江賦云悲靈均之/任石歎漁父之櫂)
(歌銑註曰靈均屈原字也任懐也漁父常隱于江見屈/原笑而歌曰滄浪之水清可以濯吾纓悲屈原至忠遭)
(遇放逐而懐石自投于江/歎漁父賢人不為時所用)遇風長嘯(王廙别傳云廙字/世將髙明豪率王)
(導庾亮遊于石頭㑹廙至爾日迅風飛颿廙倚樓船長/嘯神氣甚逸導謂亮曰世將為復識事亮曰正是舒其)
(逸/耳)讀表失笑(呉録步隲表言曰北降人王潛等說北相/部伍圖以東向多作布嚢欲以盛沙塞江)
(以大向荆州夫備不豫設難以應卒宜為之防權曰此/曹衰弱何能有圖必不敢來若不如孤言當以牛千頭)
(為君作主人後有吕範諸葛恪為說隲所言云毎讀步/隲表輒失笑此江與開闢俱生寧有可以沙囊塞理也)
大貝(春秋運斗樞云瑤/光得則江吐大貝)大龜(書云九江/納錫大龜)
　　　河十九(續/補)
上應天漢(援神契云河者水/之伯上應天漢)下處通流(釋名云河下也/隨地下處而通)
(流/也)九折注海(淮南子云河水九折注海而/流不絶者有崑崙之輸也)兩源出闐(漢/書)
(云河有兩源一出䓗嶺一出于闐在南山/下其河北流與䓗嶺河合東注蒲昌海)舜觀河洛(運/斗)
(樞云舜于諸侯觀河洛有黄龍負圖出置帝前䠠入水/而前去註云䠠去也之逝切案䠠尺制切二足行又寺)
(劣/切)漢填決河(史記云元光中天子臨瓠子決河沈白馬/玉璧令羣臣從官自將軍以下皆負薪填)
(決河取淇園之竹以為楗天子/悼功之不成乃作瓠子之歌)三日五變(易乾鑿度云/天降嘉應河)
(水先清三日清變為白白變為/赤赤變為𤣥𤣥變為黄各三日)千年一清(拾遺記云丹/丘千年一燒)
(黄河千年一清皆至聖之君以/為大瑞又黄河清而聖人生)授河圖(水經註云禹理/水觀于河見白)
(面二人魚身出曰吾河精/也授禹河圖而還于淵)出馬圖(禮云河/出馬圖)石門(山海經/云積石)
(之山其下有石門/河水冐以西南流)龍門(慎子云河下龍門流駃/竹箭駟馬追不可及)緑字(晉/地)
(理志云大禹觀于/濁河而受緑字)緑圖(隋巢子云姬氏之/興也河出緑圖)斗泥(桓譚新/論大司)
(馬張仲議曰河水濁石水六斗泥而民競決河溉田令/河不通利至三月桃花水至則決以其噎不泄也可以)
(禁民而/復引河)寸膠(抱朴子云寸膠不能理黄河/之濁尺水不能却蕭丘之火)沈珪(穆天子/傳云王)
(子朝以成周之寳珪沈于河津人得/之河上自浮出水將賣之則為石)投璧(左傳云晉文/公入秦及河)
(子犯以璧授公子曰臣之罪甚多請由此亡公子/曰所不與舅氏同心者有如白水投其璧于河)灌四
郡(漢書云成帝時河決潰金隄凡灌四郡河隄使者王/延世塞以竹落長四丈大九圍盛以小石兩船夾載)
(而下之三十六日河/隄成改年為河平)潤九里(張璠漢紀曰郭純為穎川/太守光武詔曰賢能太守)
(去帝城不逺河潤九/里冀京師并蒙其福)
　　　淮二十(續/補)
遶揚(釋名云淮圍也圍遶/揚州自北界東至海)均務(說題辭云淮出桐栢/淮者均也均其務)淮
奔二山(水經註云平阿縣有堂塗山淮出于荆山之/左當塗之右奔二山之間而揚濤北注也)淮
有三洲(詩云鼓鍾伐/鼛淮有三洲)天之奥府(易林云江河淮漢天之/奥府衆利無聚可以饒)
(有/)天之都市(易林變占云江河淮漢天之/都市商人受福國家富有)禹乂(禹貢曰/淮沂其)
(乂孔註云/二水治也)晉竭(臧榮緒晉書云永/嘉中淮濮水竭)化枳(周禮云橘踰淮/而北化為枳此)
(地氣/然也)變禽(郭璞遊仙詩云六龍安可頓運流/有代謝淮海變徵禽吾生獨不化)釣淮(水經/註云)
(淮水東經淮隂縣漢髙祖封韓信為/侯國昔韓信去下鄉而釣于此處)浮淮(王粲浮淮賦/云從王師兮)
(南征浮淮水而遐逝背渦浦之曲流兮望馬丘之髙澨/泛洪櫓于中潮兮飛輕舟乎濱濟建衆檣以成林兮譬)
(無山之/樹藝)蠙珠(禹貢淮夷/蠙珠鱀魚)玉璽(臧榮緒晉書云安帝義熈/十二年左衛兵陳陽于東)
(府前淮水中/得玉璽一枚)潛周鼎于江淮(楚辭云潛周鼎于江淮兮/釁王鬵于中宇註曰言藏)
(九鼎于江/淮之中)沈魏璧于淮汜(魏畧文帝黄初六年帝以舟/軍入淮遣使者沈璧于淮汜)
㑹于泗沂(禹貢導淮自桐栢東/㑹于泗沂入于海)經于譙沛(山海經云淮/水出餘山餘)
(山在朝陽東義鄉西入海註曰今淮水出義陽平氏縣/桐栢山東北經汝南淮南譙國沛國下邳經淮隂縣入)
(海/也)
　　　漢二十一(續/補)
東流為漢(尚書孔註云泉始出山為漾水東/南流為沔水至漢中東行為漢水)南國之紀
(詩云滔滔江/漢南國之紀)涉漢遇兕(紀年云周昭王十六/年伐楚涉漢遇大兕)入水截蛟
(荆州記云沔水隈潭極深先有蛟為害鄧遐為襄陽太/守拔劒入水蛟繞其足遐自揮劒截蛟數段流血丹水)
(勇冠當時于/後遂無蛟害)過三澨(尚書云東為滄浪之水過/三澨至于大别南入于江)近二别
(左傳云呉師伐郢楚子常濟/漢而陳自小别至于大别)鱣湍(水經註云漢水東經/西城縣為鱣湍洪波)
(漭盪漰浪雲頺古者舊言有鱣魚奮/鬐望濤直上至此𦢊腮因以名湍焉)龍泉(水經註云漢/水經西城縣)
(故城南又東為龍泉泉上有胡鼻山石/類胡人鼻故也下臨龍井渚泉深數丈)蔡侯執玉(左傳/蔡昭)
(侯為兩珮與兩裘以如楚獻一珮一裘于昭王子常欲/之不與三年止之蔡侯歸及漢執玉而祝曰余所濟漢)
(而南者有/若大川)張公亡劒(水經註云襄陽故城北枕沔/水昔張公遇害亡劒于此)含珠
(荆州記云荆藴玉以潤/其區漢含珠而清其域)隱玉(蜀都賦云流漢湯湯驚浪/雷奔望之天逈即之雲昏)
(水物殊品鱗介異族/或藏蛟螭或隱璧玉)配天漢(蔡邕漢津賦云夫何大川/之浩浩兮洪流淼以𤣥清)
(配命位乎天漢兮/披厚土而載形)對月谷(水經註云漢水右對月谷山/有月坂有月川于其中黄壤)
(沃/衍)黄金水(水經註云漢水經大小黄金山南/有黄金峭北對黄金谷有黄金戌)白石灘(水/經)
(註云漢水東經魏興郡之錫縣故城/北為白石灘縣故春秋之錫穴地也)七軍皆没(魏志云/曹仁拜)
(征南將軍屯樊時關某攻樊/漢水暴溢于禁等七軍皆没)六師盡喪(紀年云周昭王/十九年天大曀)
(雉兎皆震喪/六師于漢)
　　　濟二十二(續/補)
源出河北(釋名云濟濟也言源/出河北濟河而南也)水出河東(山海經云濟/水出河東垣)
(縣王屋山初名沇水東/出温縣西北始名濟水)鬭水東流(西征記云濟水自大/伾入河與河水鬭而)
(東/流)沇水東流(禹貢云導沇水東流為濟入于河溢為滎/孔註云濟水入河並流數千里而截河又)
(並河數里/溢為滎澤)重源(水經註云濟水重源出河内縣西北平/地水有二源所發因復謂之濟源合西)
(源出原城西東流/注城南東合北水)異岸(述征記云河内温縣有濟入于/黄河謂濟之源按二濟南北異)
(岸而相逺亦/踰千里也)清泉(通典云天寳六載/濟瀆封為清泉公)清濟(韓子云清濟/濁河足以為)
(限長城巨防/足以為塞)呉溝(呉越春秋云呉王夫差興兵伐齊/掘深溝通于商魯之間北屬之濟)齊
阻(戰國䇿張儀說秦王/曰齊據濟足以為阻)
　　　洛二十三(續/補)
言水繹耀(春秋說題辭云洛出熊耳山洛/之為言繹也言水繹繹光耀也)忌水加佳(典/畧)
(云洛字或作雒初漢火行忌水故洛去水而加佳魏為/土行土水之母水得土而流土得水而柔故去佳加水)
㑹于澗瀍(書云導洛自熊耳東北㑹于澗/瀍又東㑹于伊又東北入于河)觀于河洛(河/圖)
(云洛水地理隂精之官帝王明聖龜書出文天以與命/地以授瑞接河令際居中䕶羣王道和洽吐圖佐神逆)
(名亂教摘亡弔存/故聖人觀河洛也)魚躍于壇(典畧云湯東觀洛沈/璧黄魚雙躍出于壇)鳯翔
于洛(曹植兩儀篇云帝者化八極養萬/物和隂陽隂陽和鳯至河洛翔)赤龍銜圖(尚書/中候)
(曰武王觀于河沈璧禮畢且退至于日昧榮光並塞河/沈璧青雲浮洛赤龍臨壇銜𤣥甲之圖吐之而去江淹)
(詣建平王上書云今聖厯欽明/天下樂業青雲浮洛榮光蜜河)元龜負書(尚書中侯云/堯率羣臣東)
(沈璧于洛退侯至于下稷赤光起元/龜負書出赤文成字注曰稷讀曰側)洛出龜書(沈約宋/書云元)
(龜洛書者天符也王者/德至川泉則洛出龜書)洛見鯉文(河圖曰黄帝遊于洛/見鯉魚長三丈青身)
(無鱗赤文/成字也)河洛龍見(易乾鑿度曰帝王始興河洛龍見/察其黑首者人正白者地正赤者)
(天/正)河洛鳯集(沈約宋書云黄帝齋于中宫坐于元扈洛/水之上有鳯凰集不食生虫不履生草其)
(雄自歌其/雌自舞)温九日(易乾鑿度云帝盛德之應洛水先/温九日乃寒五日變為五色𤣥黄)雨
七夜(帝王世紀云黄帝時天大霧六日帝遊洛水之上/見大魚殺五牲以醮之天乃甚雨七日七夜魚流)
(始得/圖書)洛竭夏亡(史記云周幽王二年西周三川皆震伯/陽甫曰昔伊洛竭而夏亡今周德若二)
(代之季山崩川/竭亡之徴也)洛鬭周亂(國語云周靈王時榖洛鬬將/毁王宫王欲壅之太子晉諫)
(曰不可晉聞古之長民者不墮山不崇藪不防川不竇/澤夫山土之聚也藪物之歸也川氣之導也澤水之鍾)
(也夫天地成而聚于髙歸物于下疏為川谷以導其氣/陂唐汚痺以鍾其美今吾執政無乃實有所辟而滑夫)
(二川之神使至于爭明以妨王宫王而飾之無乃不可/乎王卒壅之  案賈逵註曰榖洛二水名也鬬者兩水)
(格有似/于鬬)底有礐石(述征記云洛水底/礐石故上無氷)中有藻玉(山海經/云秦冐)
(之山洛水出焉東流/注于河其中有玉藻)洛伯(竹書云洛伯用與河馮/夷鬭蓋洛水之神也)洛神
(漢書音義云宓妃宓羲/氏之女溺死洛水為神)沈璧(帝王世紀云湯沈璧于/洛獲黄魚黑玉之瑞)墜
鐘(孫嵓宋書云髙祖平關洛致/虡舊器南還一大鐘墜洛水)
　　　渭二十四(續/補)
流行(春秋說題云渭之為/言布也渭謂流行貌)同穴(山海經云鳥鼠同穴之/山其上多白虎白玉渭)
(水出焉而東流注于河註云山今在隴西首陽縣西南/山有鳥鼠同穴鳥名曰䳜鼠名曰鼵鼵如人家鼠而短)
(尾䳜似燕而黄色穿地入數尺鼠在内鳥在外而/共處尚書傳云共為雌雄地理記云不為牡牝也)象天
河(三輔記云秦都咸陽渭水貫都/以象天河橋横南渡以法牽牛)出地幹(河圖曰鳥獸/同穴山地之)
(幹也渭/出其中)水秦祠(沈約宋書云秦漢都西京涇渭水雖不/在祀典以近咸陽故盡得比大川之祠)
漢拜(漢書云文帝親拜㶚渭之㑹以郊見/渭陽五帝如淳註曰二水之合也)龍飲(三秦記/云昔有)
(黒龍從南山出飲渭/水其行道為龍首山)雞翔(符書云苻健皇始四年冬山/雞來入人家栖宿養子而去)
(羣聚傍渭水而游/翔與家雞無異)渭陽應德(漢書云昔三代居三河而/河洛出圖書秦居渭陽而)
(水數赤瑞異/應德之効也)涇渭失紀(易林云山崩谷絶天福盡/竭涇渭失紀王厯既闕)張寛
知星(益部耆舊傳云漢武帝時張寛為侍中從祀甘泉/至渭橋有女子浴于渭水乳長七尺上怪其異遣)
(問之女曰帝後第七車知我所來時寛在第七/車對曰天星主祭祀者齋戒不潔則女人星見)方朔相
氣(神仙傳云駙馬都尉北海巫炎字子都武帝出子都/見于渭橋上見頭上鬱鬱有紫氣髙丈餘帝召東方)
(朔使相此君有何道術/曰此君有隂道之術)為壘(臧榮緒晉書云諸葛亮率/衆出斜谷髙祖拒亮遂濟)
(渭水背/水為壘)設壇(裴景仁符書云苻健至長安賈𤣥等上尊/號依舊儀立百官設壇城南于渭水之陽)
出周鼎(史記云文帝十五年趙人新垣平以望氣/見因說上設立渭陽五帝廟欲出周鼎)得燕
璽(南燕書云姚秦皇初三年歲在丁酉于/長安渭濱得赤璽上有文曰天命燕得)馬化龍(龍馬/賛云)
(明皇帝在位靈昌郡得異馬于河其狀龍鱗虺尾拳尾/環目肉鬛居帝閑二十年遇禍亂帝西幸馬至咸陽西)
(入渭水化為龍游/泳去不知所終)蛙如鼎(唐志云神龍中渭水有蛙大/如鼎里人聚觀數日而失)
　　　涇二十五(續/補)
出涇谷(山海經云涇西五十里曰涇谷/之山涇水出焉東流注于渭)屬渭汭(尚書孔/註云水)
(北曰汭言治/涇水入于渭)雍州之川(周禮曰雍州/其川涇汭)鄭國之渠(史記云/韓聞秦)
(之好興利欲罷之無令東伐乃使水工鄭國間說秦/令鑿涇自中山西抵瓠口為渠溉田因名鄭國渠)毒
流(左傳云晉侯伐秦師諸侯之師濟涇/而次秦秦人毒涇上流師人多死)壅流(史記漢成/帝河平四)
(年長陵臨涇岸/岸頺壅涇流)合渭(三秦記云涇渭合流/三百里清濁不雜)厯峽(水經註/云涇水)
(東流厯峽/謂之涇峽)秦崇(史記云秦二世夢白虎齧其左驂殺之/卜涇水為祟二世乃齋望夷宫欲祠涇)
周震(史記云周幽王二年西周三川皆震伯陽/甫曰周將亡矣註曰三川謂涇渭洛也)造舟至
涇(薛瑩後漢書云章帝北巡下長平御/池陽宫東至髙陵造舟至于涇而還)沈馬于涇(水經/註云)
(秦二世將祠涇/沈四白馬于涇)
　
　
　
　
　
　
　
　
　
　
　北堂書鈔巻一百五十八
欽定四庫全書
　北堂書鈔巻一百五十九
　　　　　　　　　　　唐　虞世南　撰
　　　　　　　　　　　明　陳禹謨　補註
　地理部三
　　沙二十六　　　　　　泥二十七
　　湖二十八(續/補)　　　　　溪澗二十九(續/補)
　　池三十(續/補)　　　　　　潮三十一(續/補)
　　井三十二(續/補)　　　　　氷三十三(續/補)
　　　沙二十六
揚沙(易通卦驗云巽氣不至則城中多大風發屋揚沙/禾稼盡卧  案史記項王圍漢王三匝于是大風)
(從西北而起折木發屋揚沙石窈㝠晝晦逄迎楚/軍楚軍大亂壊散而漢王乃得與數十騎遁去補)聚沙
(家語云得其人如聚沙而雨/之非其人如㑹聾而聲之)西被流沙(書云東漸于海/西被于流沙)
西涉流沙(史記秦始皇二十八年作瑯邪臺立石刻頌/秦德曰西涉流沙南盡北户東有東海北過)
(大夏/補)但食沙石(河圖云崑崙之東十萬里有大秦之國/人長三十丈壽萬八千歲不知禾稼但)
(食沙/石)益廣沙丘(史記云殷紂厚賦税以實鹿臺之錢而/盈鉅橋之粟益牧狗馬竒物充仞宫室)
(益廣沙丘苑臺多取野獸蜚鳥置其中慢于鬼神大最/樂戲于沙丘以酒為池縣肉為林使男女倮相逐其間)
(為長夜/之飲補)含沙射人(搜神記云有物浮于江水其名曰蜮/一曰短狐能含沙射人以術方抑之)
(則得沙石/于肉中補)以沙為屯(魏書云袁紹連營依沙為屯東/西數十里曹公分營與相當)沙
中坐語(史記云上在雒陽宫從複道望/見諸將徃徃相與坐沙中語)沙中設壇(東觀/記云)
(朱鮪等共㑹洧水上沙/中設壇立聖公為天子)水少沙見(說文云沙水石也水/少沙見楚東有沙見)
地震沙涌(續漢書云沖帝建康元年九月京/師及太原鴈門二郡地震沙涌)坐置沙上
(韓詩外傳云孔子南遊適楚至于河谷之隧有處子佩/瑱而浣者孔子曰彼婦人其可與言矣乎抽觴以授子)
(貢曰善為之辭以觀其語子貢曰吾北鄙之人也將南/之楚逢天之暑思心潭潭願乞一飲以表吾心婦人對)
(曰阿陽之隧隱曲之氾其水載清載濁流而趨海欲飲/則飲何問婢子乎受子貢觴迎流而挹之奐然而棄之)
(促流而挹之奐然而溢之坐置之沙上曰禮/固不親受子貢以告孔子曰丘知之矣補)坐于沙中
(戰國䇿云齊襄王立田單相之過淄水有老人涉水/而寒不能行坐沙中田單見其寒解裘而衣之補)黄
沙(晉陽秋云惠帝咸寧十年洛中謠曰/南風烈烈吹黄沙遙望魯國鬱嵯峨)丹沙(列仙傳云/王柱者不)
(知何許人也與道士共上宕山言此有丹砂可得數萬/斤宕山長吏知而上山封之砂流出飛如火乃聽柱取)
(邑令章君明餌砂三年得神砂飛雪/服之五年能飛行遂與柱俱去云補)蚩尤食沙(龍魚河/圖云蚩)
(尤兄弟八十一人皆銅/頭銅額食沙石續補)石蕃負沙(博物志云石蕃衛官/也皆能負石沙續補)
盛沙壅水(漢書云韓信擊龍且夾濰水陳信乃夜令人/為萬餘囊盛沙以壅水上流引兵半渡擊龍)
(且續/補)起沙為城(曹瞞傳云公軍毎渡渭輒為馬超騎所/衝突營不得立地又多沙不可築壘婁)
(子伯說公曰今天寒可起沙為城以水灌之可一夜而/成公從之乃多作縑囊以運水夜渡兵作城比明城立)
(由是公軍盡/得渡渭續補)沙内聞聲(郡國志云伊州鐵勒國路多沙/漬漬内聞呌喚聲不見人或聞)
(歌笑之聲蓋/鬼物也續補)沙能愈疫(劉根别傳云潁川太守髙府君/到官民人疫郡中掾吏死者過)
(半夫人郎君悉得病從根求消除病氣之術根曰于㕔/事之亥上穿地取土沙三斛著以淳酒三升沃其上府)
(君從之病者悉得/愈疫氣絶續補)
　　　泥二十七
需泥致冦(易曰需于泥致冦至註云以剛逼難欲進其/道所以招冦而致敵也猶有須焉不陷其剛)
(冦之來也自我所招敬/慎防備可以不敗補)猶泥在鈞(漢書董仲舒對䇿曰/夫上之化下下之從)
(上猶泥之在鈞唯甄者之所為/猶金之在鎔唯冶者之所鑄補)塗泥(禹貢云厥土惟塗/泥孔傳云地泉隰)
(也/)汙泥(詩含神霧云夫齊之地處孟春之位海/岱之間土地汙泥流之所歸利之所聚)夢入于
泥(左傳晉楚將戰吕錡夢射月中之退入于泥占之曰/姬姓日也異姓月也必楚王也射而中之退入于泥)
(亦必死矣及戰/射共王中目)用之割玉(帝王世紀云周穆王征犬戎/得煉剛赤刀用之割玉如割)
(泥/焉)泥在水中(說文泥黒土/在水中者也)泥行乗毳(漢書云夏書禹堙/洪水十三年過家)
(不入門陸行載車水行乗舟泥行乗毳山行則梮以别/九州隨山浚川任土作貢補  案孟康曰毳形如箕擿)
(行泥上如淳/曰毳音茅附)井泥(易曰井泥不/食下也續補)丸泥(東觀漢記曰隗囂/將王元説囂背漢)
(曰元請一丸泥為大王東封/函谷關此萬世一時也續補)青泥封書(東觀記云詔以/鄧訓將黎陽營)
(兵屯狐奴以防其變訓撫綏邊民為幽部所歸六年遷/䕶烏桓校尉黎陽故人知訓好青泥封書從黎陽步推)
(鹿車于洛陽市藥還過趙國易陽并載青/泥一襆至上谷遺訓其得人心如是續補)紫泥封璽(隴/右)
(記云武都紫水有泥其色亦紫而粘貢/之用封璽書故詔誥有紫泥之美續補)聚土作泥(神仙/傳云)
(董奉居廬山下時大旱縣令丁士彦議曰聞董君有道/當能致雨乃自齎酒脯見奉陳大旱之意奉曰雨易得)
(耳因視屋曰貧道屋皆見天恐雨至何堪令解其意曰/先生但致雨當為立架好屋明日士彦自將人吏百餘)
(輩運竹木起屋立成方聚土作泥擬數里取水奉曰不/須爾暮當大雨乃止至暮即大雨髙下皆平方民大悅)
(續/補)
　　　湖二十八(續/補)
流瀆四面(風俗通云湖都也流/瀆四面所畏都也)周行百里(呉録云五湖/者太湖之别)
(名以其周行五百餘/里故以五湖為名)青草(荆州記云巴陵南有青草湖/週廻數百里日月出没其中)
(湖南青草山/故因以為名)赤沙(水經註云澧水經南安縣又東與/赤沙湖㑹湖水通江南注澧水也)荆
州之藪(荆州記云華容縣東南有雲/夢澤一名巴丘湖荆之藪也)揚州之浸(周禮職/方氏云)
(東南曰揚州其山鎮曰㑹稽其澤藪曰其區其川三江/其浸五湖鄭註其區五湖在呉南浸可以為陂灌溉者)
白龍升天(秦州記云武都郡前有湖/義熈初有白龍于湖升天)大魚輒下(永嘉記/云懐化)
(縣有蔣公湖父老傳云先代有/祭祀祈請者湖輒下大魚與之)銅船(交州記云有一湖/去合流北四十里)
(至隂日百姓樵捕見銅船出/水上又有水牛在湖之中)金牛(錢塘記云明聖湖在/縣南父老相傳湖中)
(有金牛古嘗有見其映寳雲泉照/耀流精神化莫測遂以明聖為名)祈禱分風(荆州記云/宫亭湖廟)
(神甚有靈驗塗旅經過無不祈禱能使湖中分風而/帆南北  案宫亭即彭蠡澤也謂之彭澤一名匯澤)動
搖起雨(荆州記云南康有平湖湖中艑/底浮在湖中動搖便起風雨)秦憇(錢塘記云/去邑十里)
(有詔息湖古老相傳昔秦始皇/巡狩經塗暫憇因以詔息為名)蠡浮(先賢傳云勾踐滅/呉謂范蠡曰吾將)
(與子分國而有之蠡曰君行令臣/行意乃乗扁舟浮五湖終不返)三山(豫州記云城父/縣有巢湖湖中)
(有三/山)五渚(史記註五渚/在洞庭湖)臨平石函(呉志云孫皓時呉郡/言臨平湖邊得石函)
(中有小石青白色刻上/作皇帝字改元為天璽)𤣥武銅斗(謝綽宋拾遺云張永/開𤣥武湖冡上得一)
(銅斗有柄太祖訪之朝士何承天曰此是新威斗王莽/王公亡皆賜之一在冡内一在冡外于是江左唯有甄)
(邯為大司徒俄而又得一/斗復有石書稱甄邯之墓)湖名(水經及地理志云居巢/縣有巢湖楊泉湖呉郡)
(有臨平湖女墳湖鄲縣有萬金湖山隂有鏡湖迴踵湖/蘭湖華湖魚湖山隂湖溧陽有長塘湖阜陵有麻湖建)
(業有後湖一名𤣥武湖蔣陵湖髙湖潯陽有招湖無錫/有射瀆湖尸小湖耆湖乗湖猶湖招湖譙湖雍湖昆湖)
(招湖即海鹽縣淪陷為也江東有滆湖郢城有赤湖蜀/有白于湖山陽郡有樊梁湖射陽湖津湖新安有白馬)
(湖常熟有赤山湖下駕湖丹陽湖張昭湖昭封婁侯又/因名婁湖髙平湖太傅湖太傅即謝安也著作簿湖劉)
(南蠻湖侍巾湖張侯湖葛塘湖倪塘湖庾氷湖東陽有/徐湖永嘉有蔣公湖自婁已下謂皆獨擅一湖之利武)
(昌有長湖瑯琊有攝湖錢塘有明聖湖淮湖承湖一名/詔息湖京口有醴湖孟佐湖半陽湖龍日湖刼亭湖新)
(豐湖呉興有欣湖武陵有丹坡湖始興有滄湖武原淪/陷為當湖又有洋湖錡湖梅湖荆州有大井湖髙沙湖)
(大滻湖馬骨湖支湖波湖赤湖沔湖酃縣有鄙湖南康/有平湖豫州有芍陂湖南越有石湖蘄春有菜黄湖曲)
(阿有後湖王子年拾遺記云員嶠山有方湖又東方/朔神異經云亶州有温湖北方有石湖其水恒氷)
　　　溪澗二十九(續/補)
水注川曰溪(爾雅註曰有水/曰溪無水曰谷)山有水名澗(爾雅疏云山/間有水者名)
(澗/)百仞(家語云東流之水不息/流行赴百仞之溪也)千仞(文選云清溪千餘/仞中有一道士)
為牝(家語云溪/谷為牝)守雌(老子云知其雄守/其雌為天下谿)夏恒有寒(武昌/記云)
(樊山東有小溪夏時居之/懐袖恒有寒氣謂之寒氣)水沸如火(廣州記云管溪周/圓丈餘水極沸涌)
(如猛火/煎油聲)横溪(荆州記云桂陽郡西南宿山水出注大溪/號曰横溪水甚深冬夏不乾俗謂之貪泉)
(飲者輒冐/于財賄)竹溪(唐史云李白與孔巢父韓準裴政張叔/明陶沔居徂徠日沈飲號竹溪六逸)
好溪(地理志云處州東十里有惡溪多水怪宣宗時/刺史段成式有善政水怪潜去民謂之好溪)愚
溪(桞河東集愚溪詩序云灌水之陽有溪焉東流入于/瀟水或曰冉氏嘗居也故姓是溪為冉溪或曰可以)
(染也名之以其能故謂之染溪余以愚觸罪謫瀟水上/愛是溪入二三里得其尤絶者家焉古有愚公谷今予)
(家是溪而名莫定土之居者猶齗齗/然不可以不更也故更之為愚溪)馬跳澗(後燕録云/晉劉牢之)
(與慕容垂戰敗牢之走馳馬/跳五丈澗苻堅救至乃免)馬落澗(異苑云符堅為慕/容沖所襲堅馳騧)
(馬墮而落澗追兵無及計無由出馬即踟蹰臨澗/垂控與堅不能及又跪而授焉遂得登岸而走)金谷
澗(緑珠傳石季倫有别廬在河東界金谷澗中下有清/泉茂樹百菓竹木草藥之屬又石崇别墅澗中有金)
(谷/)廣武澗(漢書云沛公與項籍臨廣/武澗而語數籍以十罪)采蘋(詩云于以采/蘋南澗之濱)
考槃(詩云考槃在/澗碩人之寛)
　　　池三十(續/補)
停水曰池(孔安/國云)開地為池(風俗通云孫子有金城湯池/之說後人因此開地為池以)
(養魚鱉圓曰/池曲曰沼)秦廣樂(穆天子傳云天子西征至于𤣥池/三日休于𤣥池之上乃奏廣樂而)
(歸是曰/樂池)歌白雲(穆天子傳天子觴西王母于瑤池/之西王母為天子歌白雲之謠)中有
樓船(西京雜記云昆明池中有戈船樓船各數百艘樓/船上建樓櫓戈船上建戈矛四角悉垂幡毦旍葆)
(麾蓋照/灼涯涘)中有方丈(漢書云建章宫北治大池漸臺髙二/十餘丈名曰太液池中有蓬萊方丈)
(瀛洲壺梁象海中/神山龜魚之屬)𤣥武(魏志武帝還鄴作/𤣥武池以肄舟師)靈芝(魏志黄/初三年)
(穿靈/芝池)流杯(宋志云明帝天淵池南/設流杯石溝燕羣臣)流觴(伽藍記云柰林/西有都堂有流)
(觴池堂東有扶桑海皆有石竇流于地下西通榖水東/連陽渠亦與翟泉相連若旱魃為害榖水注之不竭離)
(畢滂潤陽榖泄之不盈至于鱗甲異/品羽毛殊類濯波浮浪如似自然也)出入日月(張衡西/京賦云)
(乃有昆明靈沼黑水𤣥沚日月/于是乎出入遂扶桑與濛氾)吐納雲霧(張載濛氾池/賦云幽瀆滂)
(集潜流注仰承/河漢吐納雲霧)
　　　潮三十一(續/補)
潮汐(說文云朝曰潮夕曰汐經案髙麗圖經云潮汐徃/來為天地至信又山海  云海鰌出入之度浮圖)
(書云神龍變化所致竇叔蒙海嶠志云隨月盈虧盧肇/海潮賦云日出于海衝擊而成抱朴子云天河激湧洞)
(真經云地機翕張封演云月周而/潮應余安道云水徃從月之禮)大小(抱朴子云潮汐/者一月之中天)
(再東再西故潮水再大再小又夏時日居南宿隂消陽/盛而天髙一萬五千里故夏潮大冬時日居北宿隂盛)
(陽消而天卑一萬五千里故冬潮小春日居東宿天髙/一萬五千里故春潮漸起也秋日居西宿天卑一萬五)
(千里故秋/潮漸減也)沓潮(番禺記云早潮上晚潮/下兩水相合謂之沓潮)射潮(呉越備史/梁開平中)
(錢武肅王始築捍海塘在候潮通江門外江濤晝夜衝/擊沙岸版築不能就因命强弩數百以射濤頭又親祝)
(胥山祠仍為詩一章函置海門既而濤頭遂趨西陵乃/運巨石盛以竹籠植巨材捍之城基始定其重濠纍塹)
(通衢廣陌亦/由是而成焉)陽侯(廣雅云陽侯/濤大波神也)潮候(臨安志云一日子/時二日子末三日)
(丑時四日丑末五日寅時六日寅末七日夘時八日夘/末時有變更氣有盛衰而浙潮之所至亦因之建酉之)
(月則隂陽之交氣以交而盛故潮大異于餘月朔/望之候則天地之變以變而盛故潮大異于餘日)數丸
(酉陽雜俎云數丸生江海邊如蟛蜞取土作/丸數至三日則潮至人以為侯因名數丸)陵山(番禺/記云)
(濤水者潮取物多者其力盛來逺者其勢大今潮水從/東地廣道逺陵山觸岸從直赴曲其勢不泄故涌起成)
(濤/)鰌魚(風土記云鰌魚長數千里穴居海底魚入穴/則潮上出則潮退出入有節故潮水有期)牛
魚(博物志云東海中有牛魚其形如牛/剥其皮懸之潮至則毛起潮去則伏)揚濤(呉越春秋/云呉王賜)
(子胥屬鏤之劒而死乃取其屍盛以䲭夷之器投/之于江中子胥因隨流揚波依潮來徃蕩激崩岸)辯濤
(論衡云書言呉王殺子胥投之于江實也言其恨恚驅/水為濤者虛也屈原懐恨自投湘江湘江不為濤申徒)
(狄蹈河而死河水不為濤夫地之有百川也猶人之有/血脈也血脈流行汎揚動靜自有節度百川亦然其朝)
(夕徃來猶人之/呼吸氣出入也)瓊海濤(寰宇記瓊管志云江浙欽廉之/潮皆有定候瓊海之潮半月東)
(流半月西流潮之大小隨/長短星不係月之盛衰)聖水潮(廣西誌云桂林府聖/水巖子時潮上午時)
(潮落三五十/年有一大潮)送女潮(西呉記云長興呉山下有溪名呉/山灣昔呉王送女至此有潮髙三)
(尺倒流七十里/名呉王送女潮)尹公潮(圖經云苕溪在餘杭夾岸多苕/花因得名相傳云古有尹公者)
(善推候有異術鄉人王氏有女美質尹公求之不得叱/水成潮以溺其居至今日暮則風生水長數尺號為尹)
(公/潮)
　　　井三十二(續/補)
清潔(釋名云井清也/泉清潔者也)通用(易傳云井通/也物所通用)不變(字林周云/井以不變)
(更為義師說井/以清潔為義)無竭(風俗通云井法也節也言法制/居人令節其飲食無窮竭也)八
家為井(說文云八家為/井象構幹形)二舍共井(墨子云二/舍共一井)素練寒漿
(古歌曰後園作井銀作/牀金瓶素練汲寒漿)冬温夏涼(風土記云靈井謂/冬温夏涼石包也)華
山鳥巢(異苑云蘭陵華山有井鳥巢其中金翅而/黒色見則大水井不可窺窺者盈歲輒死)北宫
水溢(漢書云成帝北/宫井水溢出)銅人掩泉(南康記云雩都盤固山/其峯有井大銅人常守)
(之五十年一涌水起數/十丈銅人毎以手掩之)金人持杵(荆州記云衡陽溢陽/縣有平岡岡有金井)
(數百所深者不測相傳有金人/以杵撞地輒便成井故曰金井)抱罋出井(莊子云子貢/遇漢隂見一)
(丈人方將為圃畦鑿隧而入井抱罋而出灌子貢曰有/械于此後重前輕汲水若抽名曰桔橰日浸百畦用力)
(寡而見功多/子不欲乎)負缶入井(說苑云衛有五丈夫俱負缶入/井出而灌韮終日竟一區鄧析)
(過下車教之曰為機重其後輕其/前命曰桔橰終日溉韮百區不倦)金墉脩井(水經註云/南鄭大城)
(内有小城環帶金墉有七/十井皆漢髙祖所脩築)江陵潜室(荆州記云江陵縣/有天井臺東臨天)
(井井周二里許中有潜/室人時見之輒有兵)鬱林司命(廣州記云鬱林郡有/古井名曰司命井)
豫章洪涯(豫章記云獻源山有洪井飛流懸/注其深無底舊說洪涯先生井也)華林繢石
(水經註云華林園中有古井悉以/珉玉為之繢石為口工作精密)陵雲擲石(朱超石與/兄書云陵)
(雲臺上有竒井望之幽然/以一石子擲之久方聞聲)轆轤博山(西征記云太極殿/上有井博山轆轤)
(交龍負山于井又/有金獅子在龍下)蟾蜍含水(魏畧云明帝九龍殿前為/玉井蟾蜍含受神龍吐水)
流謙(孔寗云天髙聽卑載厚流謙揮鋒既擊跪拜亦/霑惟益有作德逺事兼明王用汲人具爾瞻)澄
澈(蘇味道云玲瓏映玉檻澄澈㵼銀牀流聲集孔雀帶/影出羵羊桐落秋蛙散桃舒春錦芳帝力終何有機)
(心庶/此忘)
　　　氷三十三(續/補)
隂所聚(韓詩云說氷者窮谷隂氣/所聚不洩則結而為伏隂)隂始凝(易云履霜堅/氷隂始凝也)
春釋(淮南子云夫水向冬則凝/而為氷迎春則釋而為水)朝覿(左傳云古者日在/北陸而藏氷西陸)
(朝覿而出之其藏也黒牡秬黍以享/司寒其出也桃弧棘矢以除其災)夏頒(周禮云淩人/夏頒氷註云)
(賜羣/臣)冬抱(呉越春秋云越王欲復呉怨苦思勞心夜以/接日冬寒則抱氷夏熱則握火愁心苦志懸)
(膽于戸出入嘗/之不絶于口)氷凌(風俗通云積氷曰凌氷壯/曰凍氷流曰澌氷解曰判)風壯(左/傳)
(云氷以風壯而以風出其藏之也周其用之也徧則冬/無愆陽夏無伏隂春無凄風秋無苦雨厲疾不降民不)
(夭/札)六尺積胡貉(漢書􁆭錯上書曰胡貉之地積/隂之處木皮三寸氷厚六尺)五斛給
汝南(八王故事曰汝南/王葬詔賜氷五斛)一尺(論衡云夫燻一炬火爨一/鑊水終日不熱也倚一尺)
(氷置庖厨中/終夜不寒也)五寸(晏子曰景公伐魯得東門無澤問曰/魯年榖何如對曰隂不凝陽氷厚五)
(寸者寒温節也寒温節則政平/政平則年穀熟請禮魯以息怨)狐聽(述征記云狐聽氷/河水無聲狐方行)
魚上(禮云立春後/十日魚上氷)北方鼷鼠(神異經云北方有氷萬里/厚百丈鼷鼠在氷下土中)
(焉其毛長八尺/可為槈却風寒)東海氷蠶(拾遺記云東海員嶠山有氷/蠶長七寸有鱗角以霜雪覆)
(之始為繭其色五綵織為/文錦入水不濡投火不燎)闔廬室(越絶書云呉閶門外/郭巾家者闔廬氷室)
瑯邪井(薛瑩後漢書云靈帝光和六年/冬北海東萊瑯邪井氷厚丈餘)魚負(易通卦驗/云大雪魚)
(負氷鄭𤣥註云/負氷上近氷也)鳥覆(詩云誕寘之寒/氷鳥覆翼之)激素(司馬彪云烈/烈𤣥颷起粲)
(粲繁霜凝勁風迴/白雪長川激素氷)隂潭(沈君攸云日華照氷彩灼爍自/相明隂潭欲半解陽岸已全輕)
(未釋苔文隱將銷草氣生稍得觀魚上/非獨見狐驚儻逢魏后術當驗可為城)
　北堂書鈔巻一百五十九
欽定四庫全書
　北堂書鈔卷一百六十
　　　　　　　　　　　唐　虞世南　撰
　　　　　　　　　　　明　陳禹謨　補註
　地理部四
　　石三十四　　　　　　山三十五(續/補)
　　泰山三十六(續/補)　　　　華山三十七(續/補)
　　衡山三十八(續/補)　　　　恒山三十九(續/補)
　　嵩山四十(續/補)　　　　　名山四十一(續/補)
　　　石三十四
山體(釋名云山體曰石石/格也堅捍格也補)土精(物理論云土精為石石/氣之核也氣之生石猶)
(人筋絡之生/爪牙也補)山含(春秋說題辭云周易艮為山為小石/石隂中之陽陽中之隂隂精輔陽故)
(山含/石)熊渠射虎(韓詩外傳云楚熊渠子夜行見寢石以/為伏虎射之飲羽晝視知其石也因復)
(射之莫/能入補)初平叱羊(神仙傳云皇初平年十五家使牧羊/有道士見其良謹將至金華居石室)
(中四十餘年不念其家其兄初起行索初平見道士引/至山與弟語畢問平羊何在平與兄徃至山東見白石)
(因叱之石皆起/成羊數萬頭補)王翦超距(史記云王翦擊荆荆兵數挑/戰終不出久之翦使人問軍)
(中戲乎對曰方投石超/距翦曰士卒可用矣補)延壽拔距(漢書韓延壽少以良/家子善騎射為羽林)
(投石拔距絶/於等倫補)以石為槨(史記張釋之為中郎將從行至/覇陵主意慘悽悲懐顧謂羣臣)
(曰嗟乎以北山石為槨用紵絮斮陳絮漆其間豈可動/哉左右皆曰善釋之前進曰使其中有可欲者雖錮南)
(山猶有郄使其中無可欲者雖/無石槨又何戚焉文帝稱善補)立石封祀(史記二十八/年始皇東行)
(郡縣上鄒嶧山立石與魯諸儒生議刻石頌秦德議封/禪望祭山川之事乃遂上太山立石封祠祀下風雨暴)
(至休于樹下因封/其樹為五大夫補)晉言(左傳云石言于晉魏榆晉侯問/于師曠曰石何故言對曰石不)
(能言或慿焉不然民聽濫也抑臣又聞之曰作/事不時怨讟動于民則有非言之物而言補)宋隕(左/傳)
(云隕石于宋/五隕星也補)立石(周禮云大司冦以嘉石平罷民有罪/者坐諸嘉石以肺石達窮民凡㷀獨)
(老㓜欲復于上而求達者立于/肺石鄭註云嘉文石肺赤石補)煮石(列仙傳云卭疏者/周封史也能行氣)
(練形煮石髓而服之謂之石鍾乳至數百/年徃來入太室山中有卧石床枕焉補)抱石(孔叢子/云抱石)
(救溺愈/不濟也)負石(列仙傳云湯克桀得天下以讓/務光光遂負石自沈于蓼水補)石室(列仙/傳云)
(仇生者不知何所人也常食松脂在尸鄉北/山上自作石室至周武王幸其室而祀之)石榻(列仙/傳云)
(脩羊公者魏人也在華隂山上石室中有懸石榻卧其/上石盡穿陷略不食時取黄精食之後以道干景帝帝)
(禮之使止王邸中數歲道不可得有詔問脩羊公能何/日發語未訖牀上化為白羊題其脇曰脩羊公謝天子)
(後煮石羊于靈臺上羊/後復去不知所在補)砥石(史記云虢太子死扁鵲至/虢門下問中庶子喜方曰)
(聞太子不幸而死臣能生之中庶子以扁鵲言入報虢/君虢君聞之大驚出見扁鵲扁鵲使弟子子陽厲鍼砥)
(石以取外三陽五/㑹有間太子蘇補)矢石(漢書鼂錯上書曰戰勝守固則/有拜爵之賞攻城屠邑則得其)
(財鹵以富家室故能使其衆/蒙矢石赴湯火視死如生補)燔於東郡(史記云始皇三/十六年熒惑守)
(心有墜星下東郡至地為石黔首或刻其石曰始皇帝/死而地分始皇聞之遣御史逐問莫服盡取石旁居人)
(誅之因燔銷其石始皇不樂使博士為仙真/人詩及行所游天下傳令樂人謌弦之補)祠彼榖城
(史記張良見下邳圯上老人出一編書云讀是則為王/者師後十三年見我濟北榖城山下黄石即我也良後)
(果得黄石寳而祠之乃死/并葬黄石伏而祠之補)磁石禦衝(鮑照蕪城賦云/製磁石以禦衝)文
石欵梓(樂資春秋傳云秦人鄭客為始皇使還至關見/華山上有素車白馬既而素車上人謂客曰吾)
(華山使願託一牘書致鎬池君所子之咸陽道過鎬池/見一大梓樹下有文石取以欵樹當有應者即以書與)
(之客如其言果有人從樹出受書入有頃宫中讙曰祖/龍死有一婦行哭出謝鄭客煩苦乃上白璧客讓之婦)
(人曰此鬼神事願毋讓鄭客受璧至始皇二十八年/渡江沈所受璧乃賜鄭客金三百斤詔無泄語補)公
幹不動(文士傳曰魏文在東宫宴諸文學酒酣命甄后/出拜衆皆伏劉楨仰觀之太祖聞之怒罰令徒)
(作後太祖閱諸徒諸徒咸敬而楨坐磨石不動太祖問/石如何性楨對曰石出荆山懸崖之下彫之不増文磨)
(之不加瑩太祖曰名豈虛/得也補  案楨字公幹附)長房不移(神仙傳云壺公内/費長房于石室頭)
(上有大石方數丈以茅繩懸之諸蛇齧繩/欲斷長房不移公撫之曰子可教矣補)肅慎砮(帝王/紀云)
(周成王時肅慎氏來獻/楛矢石砮長尺有咫補)臨海矢(異物志云夷州上無銅/鐵取磨礪青石以作弓)
(矢此石砮楛/矢之類補)秩石(魏略云明帝青龍三年起太極諸殿/築總章觀髙十餘丈建翔鳯于其上)
(又于芳林園中起陂池楫櫂越歌又于列殿之北立八/坊諸才人以次序處其中貴人夫人以上轉南附焉其)
(秩石擬百官之數帝嘗遊宴在内乃選女子知書/可付信者六人以為女尚書使典信外奏事補)采石
(穆天子傳云天子升于采石之山于是取采石/焉天子使重□之民鑄以成器于黑水之上)提若無
重(呉猛别傳云豫章縣東山中有石笥厯代不能開呉/猛徃遂得發之多有石䐑古字弟子莫有曉者猛亦)
(不言弟子數十人力舉蓋不/動如山猛亦手提若無重焉)升若平路(呉猛别傳云縣/南山有石直立)
(水中峻崿千仞猿猴不能至猛乃䇿/杖升之令二弟子隨後忽若平路)石行(崔鴻前燕録/云慕容旣四)
(年棘城有大/石自立而行)石浮(崔鴻夏録赫連勃勃時有青石大如/馬頭浮水上逆流而行行人見而送)
(之羣臣咸賀以為石者沈物浮隱者自/出之義逆行荆呉入朝之象勃大悅)石立(崔鴻後趙/録云塗中)
(有大石二丈許自立石勒命斷之有魚羊之文于是字/𤣥羊  案漢書孝昭元鳯三年正月泰山萊蕪山南匈)
(匈有數千人聲民視之有大石自立髙丈五/尺大四十八圍入地深八尺三石為足補)石鳴(崔鴻/趙録)
(云石虎末洛陽西北九里石牛在青山上忽鳴/聲聞三十里遣人打落兩耳及肩鐵釘四脚)石髓如
飴(晉書稽康遇王烈共入山烈嘗得石髓/如飴即自服半餘半與康皆凝而為石)石碑生金(臧/榮)
(緒晉書云懷帝時魏故豫州刺史/賈逵墓西碑生黄金採取即復生)司馬為槨(禮宋桓司/馬自為石)
(槨三年而不成夫子曰若是/其靡也死不如速朽之愈也)樊重為室(荆州記云樊重/母畏雷為石室)
(避之/續補)繫石没水(孝子傳云霍子者不知何許人也早失/母後母常以其亡母名召呼之不應輒)
(楚撻霍子泣涕不忍聞亡母之名念言之則喪後母不/言而死則虧父名自游于河宻以石繫其腰而没人皆)
(以為游不工而死/不言父母之過補)負石赴河(孫卿子云負石而赴河行/之難者也申徒狄能之續)
(補/)形似芙蓉(名山志云芙蓉渚有聳石頭/如初生芙蓉色青白續補)䃡名霹靂(𤣥/中)
(記云玉門西南有一國國中有山石䃡數千枚名為霹/靂䃡從春雷而䃡咸至秋䃡盡續補  案䃡子林反)
明岌墓首(三十國春秋云燕黄門郎明岌將死誡其子/曰吾所以在此朝者非要貴也直是避禍全)
(身耳葬可埋圓石于吾墓首引之晉/有微臣明岌之冢以遂吾本志也)趙岐墓前(後漢書/趙岐曰)
(吾死後置一圓石墓前刻曰漢有一人/姓趙名岐有志無時命也何如續補)大秦九色(魏略/云大)
(秦國石為城郭出/九色玉石續補)沔陽八陣(梁州記云沔陽城泝漢上/十五里有諸葛武侯所鎮)
(在漢水南背山向水門前累石以為陣/水至壊其行列水去輒復故也續補)灌之便熱(異志/云豫)
(章有石黄白色而理疎以水灌之便熱加鼎于上炊/足以熱冷則灌之雷煥以問張華華曰燃石也續補)煎
之得鹽(華陽國志云汶山有/鹽石煎之得鹽續補)辰韓押頭(魏志云辰韓在/馬韓之東兒生)
(便以石押頭欲其扁今/辰韓人頭皆扁續補)孫荆礪齒(晉書云孫子荆謂王/武子曰當枕流漱石)
(王曰石非可漱流非可枕孫曰枕/流欲洗其耳漱石欲礪其齒續補)狗吠(郡國志云宋武/北伐南燕至吠)
(狗山夜聞狗吠明日/視之見石狗焉續補)雁飛(潯陽記云廬山頂上有池中/有三石雁霜降則飛續補)
石廩(臨川記云石廩其中可容千斛廩/口開則歲儉閉則年豐也續補)石倉(鄱陽記云/錢倉石在)
(饒州石形如倉囷昔漁人夜宿石上忽見石/開窺其石中有錢取之盈艇因名焉續補)石脂(越絶/書云)
(呉中穹窿山赤松/子取赤石于此)石首(呉歸云石首魚至秋/化為鳬鳥頭中有石)蜀女化石
(蜀記云梓桐縣有五婦山昔秦遺蜀五美人蜀遣五/丁迎之至此五丁踏地大呼五女皆化為石續補)塗
山化石(淮南子云禹娶塗山化為石在嵩山下/語曰歸我子石破北方而生啓續補)授石吞
聰悟(西京雜記五鹿充宗授學于彌成子彌成子嘗遇/人以文石如卵授之成子吞之遂聰悟後成子病)
(吐出此石授充宗充宗/吞之又為明學續補)採石治宫室(鄴中記云榖城山/土中有文石鮮明)
(石虎使取以/治宫室續補)乞子(郡國志云乞子石在馬湖南岸東石/腹中出一小石西石腹中懐一小石)
(故僰人乞子于此/有驗因號焉續補)磨刀(荆州記云臨賀有青石上有磨/刀斧迹春夏明淨秋冬蕪穢云)
(是雷公磨/刀續補)鵲化(捜神記云張顥為梁相有鳥如山鵲飛/翔入市市人擲之墮地化為圓石顥椎)
(破之得金印文曰/忠孝侯印續補)燕墮(西京雜記云竇太后在家嘗有/白燕衘石大如指墮后績筐中)
(后取石剖為二中有文曰母天地后乃合之遂不/復開後為皇后常并置璽櫝中號曰天璽也續補)煮石
為糧(神仙傳云白石生者常煮白/石為糧常就白石居續補)以石為藥(後漢書火/山山旁石)
(皆焦鎔流數十里乃/凝堅人取以為藥)孝子取水(蜀中記云隗叔通僰人/也性至孝母毎食必須)
(江水水深難汲一旦水中石為之出叔通/因之以汲今江中有石號孝子石續補)女郎浣衣(郡/國)
(志云梁州女郎山張魯女浣衣于石上女便懐孕生二/龍及女死將殯柩車忽騰躍升此山遂葬焉其浣衣石)
(猶在謂之女/郎山續補)補天(列子云天地亦物也有/不足石以補其闕續補)佐岳(王隱晉/書云陳)
(總遷殿中侍御史詔遣詣終南山請雨總先除小石祠/惟存大石一所而祈之上文曰峩峩大石佐岳通理含)
(滋吐潤惠我/四海續補)
　　　山三十五(續/補)
宣氣(說文云山宣也宣氣散生/萬物有名而髙象形也)産物(釋名云山産也言/産生萬物  案山)
(頂曰冡亦曰巔亦曰椒山脊曰岡山大而髙曰嵩小而/髙曰岑鋭而髙曰嶠卑而大曰扈小而衆曰巋上大下)
(小曰巘山有草木曰岵無草木曰垓石戴土曰岨土戴/石曰崔嵬山東曰朝陽山西曰夕陽山足曰麓山穴曰)
(岫山邊曰崖崖之髙曰巖上秀者曰峰陬獨高者曰岊/山坡曰坂山三襲曰陟山再成曰坯山中絶曰陘未及)
(上曰翠微山屬曰嶧山狹而髙曰巒巒山曰墮土山曰/阜曲阜曰阿大阜曰陵小陵曰丘山精曰䕫亦曰跂亦)
(曰雲陽祭/山曰􁍘)崖館(盧諶詩云逸居游名山松喬共/相追層崖成崇館巖阿結重闈)雲府(庾/肅)
(之山讃云懸崖杳翳神明/攸居官府風雲懐吐川渠)動靜蒙險(易卦序論云險而/止山也險而動泉)
(也動靜皆蒙/險故曰山)含澤布氣(春秋說題辭云山含/澤布氣調五神也)視三公(禮/云)
(天子祭名山大川五岳視三/公鄭註云視者牲器之數)植萬物(韓詩外傳云山者/萬人之所瞻仰草)
(木生焉萬物植焉飛/鳥集焉走獸㐲焉)地基(春秋運斗樞云/山者地基也)地鎮(漢書翟/方進傳)
(張晏註云元延中岷山崩山地/之鎮宜固而崩所以示人患也)九山(國語云禹封九山/山者土之聚也)
名山(管子云几天下名山五千三百七十出鐵之山三/千六百有九上有丹砂者下有黄金上有磁石者)
(下有銅金上有緑石者下/有鉛錫上有赭下有鐵)岪鬱(司馬相如云其山則/盤紆岪鬱隆崇嵂崒)巉
巖(宋玉云登巉/巖而下望)隱天(班固云崇/山隱天)映逺(蕭詮云青山照落/暉逺映望連飛仙)
(峰看玉笥關路視金微鼓吹聲疑盡香/爐烟覺稀共君流水别勞此送將歸)刻削(庾肩吾云/層雲霾峻)
(嶺絶潤倒危峰刻削/臨千仞崖峩起百重)清暉(謝靈運云昏旦變氣候山水/含清暉清暉能娯人游子澹)
(忘歸出谷日尚/早入舟陽已微)髙鳥路(隋劉斌詠山詩云石梁/髙鳥路瀑水近天河)近天河
(見/上)買山(晉書云戴符山人問襄陽節/度于頔求買山錢頔與百萬)濟勝(世說云許掾/好游山水體)
(便登陟時云許非徒/有勝情實有濟勝具)
　　　泰山三十六(續/補)
東嶽(地理志云泰山為東嶽/兖州鎮山實萬物之始)天孫(博物志云泰山一曰/天孫言為天帝孫也)
(主召人魂魄東方萬物始/成故知人生命之長短)隂陽交代(風俗通云泰山山/之尊一曰岱宗岱)
(始也宗長也萬物之始隂陽交代/故為五嶽長王者受命恒封禪之)封禪髙厚(白虎通云/王者受命)
(必封禪封者増髙也禪者廣厚也皆刻石紀號著己之/功績以自効也天以髙為尊地以厚為德故増泰山之)
(髙以示報天禪梁/甫之阯以報地)仙人閭(漢書云武帝封泰山禪石閭/注云石閭在泰山下南方土)
(人言仙/人閭)鬼神府(福地記云泰山多芝草玉石下/有洞天周迴三千里鬼神之府)與河五
祠(漢書云五嶽四瀆皆有常祀惟泰山與/河歲五祠江水四餘皆一禱而三祠)空洞三宫(茅/君)
(内傳云岱宗之洞/名三公空洞之天)金床玉几(列仙傳云岱宗石室中上/下懸絶其中金床玉几)
金筴玉策(風俗通云古封太山禪梁甫說岱宗上有金/篋玉策能知人年壽脩短漢武帝探策得十)
(八因倒讀八十其/後果壽長八十)鉏父生白光(神仙傳云泰山下老父/者失其姓名漢武帝東)
(遊見老父鉏于/道間頭生白光)芝童乗白鹿(曹植飛龍篇云晨游泰山/雲霧窈窕忽逢二童顔色)
(鮮好乗彼白/鹿手翳芝草)三廟(從征記云泰山有上中下三廟廟前/有大井水極香冷異于凡水不知何)
(代所/掘)千株(泰山記云盤道屈曲而上凡五十餘盤經小/天門大天門仰視天門如從穴中視天窻矣)
(自下至古封禪處凡四十里山頂西巖為仙人石閭東/巖為介丘東南巖名日觀月觀者雞一鳴時見日始欲)
(出長三丈所又東南名秦觀秦觀者望見長安呉觀者/望見㑹稽周觀者望見齊黄河去泰山二百餘里于祠)
(所瞻黄河如帶若在山阯山南有廟悉種栢千株大者/十五六圍相傳云漢武所種小天門有秦時五大夫松)
(見/在)雨徧天下(公羊傳云觸石而出膚寸而合不/崇朝而徧雨天下者惟泰山乎)雲起封
中(漢書云武帝封泰/山有白雲起封中)稷丘擁琴(列仙傳云稷丘君者泰/山下道士漢武東巡泰)
(山乃擁/琴來拜)文子賣藥(列仙傳云崔文子泰山山人好黄老/術潜居山下作黄丸賣藥有疫氣者)
(飲藥/即愈)鑿石釡(崔鴻前秦録云處士張忠隱于泰山巖棲/谷飲脩導養之法鑿石為釡泰山人于今)
(法/之)禪玉簡(劉義恭詩云大明總神武乗時以/御天金牒封梁甫玉簡禪岱山)刺天(謝靈/運云)
(岱宗秀維岳崔崒刺雲天岞崿既嶮巇觸石輒遷綿/登封瘞崇壇降禪藏肅然石閭何晻藹明堂秘靈雲)起
雲(張九齡云泰山/起雲無逺不被)
　　　華山三十七(續/補)
萬物生華(白虎通云西方華山少隂/用事萬物生華故曰華山)一名太華(山海經/云華山)
(一名太華太華之山削成而/四方髙五千仞其廣十里)二華(張衡西京賦云綴以/二華註云二華謂太)
(華少華也少/華在華山西)二岑(述征記云華山有二岑直上數千仞/自下小岑疊秀迄于嶺表有如削成)
蓮峰(華山記云華山/頂生千葉蓮花)栢箭(韓子云秦昭王令工施鈎梯/而上華山以松栢之心為博)
(箭長八尺棊長八寸而勒之/曰昭王嘗與天神博于此)三峰(華山記云山上有三/峰直上晴霽可觀謂)
(蓮花毛/女􁍲也)二泉(華山記云華山頂上方七里有靈/泉二所一名蒲池一名太上泉)稱太上
(昭文館記云上有三峰上接三光中有石池二十八所/上應二十八宿青松緑竹叢生髙岡白雲翠藹施于幽)
(草懐緼金玉蓄藏風雷為大帝之别/宫乃神仙之窟宅也一稱太上山)通帝座(搔首集李/白登落雁)
(峰曰此山最髙呼吸/之氣相通帝座矣)馭風慿雲(唐栁公權舊聞記云兹/山峭拔若削自非馭風)
(慿雲亦無/有去理)受西居中(張旭序云布五方則受其西列三/條則居其中若廣獸竒虫山經有)
(紀經有望秩之禮典有生殖之/祀蓋所以宗山川而報功也)石鼓(華山記云華山頂/有石鼓父老傳云)
(嘗有聞/其鳴者)玉漿(郭璞讃曰華岳靈峻削成四方爰有神女/玉漿是挹  案詩含神霧云華山上有明)
(星玉女持玉漿得上服/之即成仙道險僻不通)雲臺峰(華山志云嶽東北有雲/臺峰其山兩峰崢嶸四)
(面懸絶上冠景雲下通地脈嶷然獨秀有若雲臺下有/穴昔有人入此穴出東方山行雲經黄河底上聞流水)
(之/聲)集靈宫(桓譚仙賦序云華山下有集靈宫漢武帝/欲懐集仙者故名殿為存仙門為望仙)足
跡猶存(西京賦註云華山對河東首陽山黄河流于二/山之間古語云此本一山當河河水過之而曲)
(行河神巨靈以手擘開其上以足蹈離其下中分為兩/以通河流今岳上有指掌之形首陽山下足跡亦存焉)
馬跡尚存(華山志云有神馬自華山出帝令置内棧馬/不久留令人尋之見在山谷中石龕下故名)
(藏馬谷藏馬龕東北澗/中石上馬跡尚存焉)百丈崖(華山記云山下自華岳/廟列栢南行十一里又)
(東廻三里至中祠又西南出五里至南祠南入谷口七/里又至一祠又南一里至天井天井纔容人上可長六)
(丈餘出井如望空視明如在室窺窻矣出井東南二里/至峻坂斗上又東上百丈崖皆須攀繩挽葛而後行又)
(西南出六里又至一祠名胡越寺/神又行二里便屇山頂上方七里)五里霧(後漢書云張/楷字公超能)
(為五里霧所居成市後/華山南有公超霧市)文公發狂(國史補云韓文公登/華山之巔顧視其險)
(絶恐慄度不可下乃發狂慟哭而欲縋/山以下遣書為訣時譏其好竒之過)東夷拜禮(唐語/林云)
(東夷人有識山者徧拜五嶽一拜而退惟入關望華山/自關西門拜禮至山下仰望咤曰京師衣冠文物之盛)
(由此/而致)
　　　衡山三十八(續/補)
灊霍為副(搜神記云衡山南嶽也至軒轅乃以灊霍之/山為副焉故爾雅云霍山為南嶽因其制也)
(至漢武南巡又以衡山遐逺道隔江漢乃徙南嶽之祭/于廬江潜縣之霍山此亦承軒轅副義也  案山海經)
(云衡山一名岣嶁山其上多青雘鳥多鸜鵒/又爾雅註云霍山在廬江郡潜縣别名天柱)㝠宿上承
(荆州記云南嶽衡山朱陵之靈臺太虚之寳洞上承𡨕/宿銓德鈞物故名衡山下踞離宫攝位火向赤帝館其)
(嶺祝融託其陽故號南嶽周旋數百里髙四千一十丈/東南臨湘川自湘川至長沙七百里九向九背然後不)
(見/)陣雲(湘中記云衡山/遙望如陣雲)迴鴈(地記云衡山一峰極髙鴈/不能過過春北歸故名迴)
(鴈或曰峰勢如/鴈之囘故名)山聳五秀(長沙志云衡山軒翔聳拔九/千餘丈尊卑差次七十二峰)
(巖洞溪澗泉石之勝交錯于中又有數十洞十五巖三/十八泉二十五溪九池九潭六源八洞九井三穿三漏)
(此最著者七十二峰最大者五芙蓉/紫蓋石廩天柱祝融而祝融最髙)山有三峰(南嶽記/云衡山)
(有三峰其一名紫蓋天景明徹有一雙白鶴徊翔其上/一峰名石囷下有石室中常聞諷誦聲一峰名芙蓉上)
(有泉水飛流/如舒一幅練)絃歌(湘中記云衡山九疑皆有舜廟太守/至官常遣戸曹致敬脩祀則如有弦)
(歌之/聲)神書(呉越春秋云禹傷父功不成乃巡衡山血馬/以祭之仰天而嘯忽然而卧夢見赤繡文衣)
(男子自稱𤣥夷蒼水使者謂禹曰欲得我山神書者齋/焉禹乃退齋三日遂獲金簡玉字之書得治水之要刻)
(石山之/髙處)入山採藥(臧榮緒晉書云劉鱗之好游山澤採/藥至衡山深入忘返見有一澗水水)
(南有二石囷一開/一閉水深不得過)遊山得書(異苑云湘東姚祖太元中/為郡吏經衡山望巖下數)
(少年並執筆作書祖謂行旅休息乃過之未至百步少/年相與飛颺遺一紙書在坐處前數句古時字自後皆)
(鳥跡一又荆州記云初有採藥衡/山見  老翁四五年少對坐執書)結宇(宋書云宗炳尋/名山西陟荆巫)
(南登衡岳因結宇衡/山欲懐尚平之志)憇輿(桓𤣥云姑洗之旬始暨衡/岳憇輿素石映濯水湄)
　　　恒山三十九(續/補)
并州之鎮(周禮云并州/之鎮恒山也)北嶽常山(爾雅云恒山謂之常/山風俗通云恒常也)
(萬物伏北方有常也白虎通云北方有常/山者何隂終陽始其道常久故曰常山)醫閭(韓愈云/北嶽醫)
(閭鬼神/受職)天極(魏文帝云天極搆髙人暉/肇啓幽明合歡百神同悅)鎮冀(程咸云奕/奕恒山作)
(鎮冀方伊趙建/國在嶽之陽)繞河(王褒云秋風吹木葉還似洞庭波/常山臨代郡亭障繞黄河心悲異)
(方樂腸絶隴頭歌薄暮/臨征馬失道北山阿)服神草(五岳圖云恒山髙三千/七百丈七尺上方三十)
(里周迴三千里有太𤣥之泉/神草十九種服之可度世)置侍祀(後魏書云道武立/廟于其上置侍祀)
(九十人歲時/祈禱水旱)五名(括地志云北岳有五别名一曰蘭臺/府二曰列女宫三曰華陽臺四曰紫)
(微宫五曰太乙/宫或云大茂山)四種(管子云恒山北臨代南俯趙東接/河海之間早生而晚殺五榖之所)
(蕃熟四種/五獲焉)簡子藏符(史記趙簡子謂諸子曰吾藏寳符/于恒山中徃得者立為後諸子皆)
(競徃無所得無恤曰恒山臨代代/可取也簡子曰是知符矣遂立之)慕容得璧(前燕録云/慕容雋壽)
(光二年恒山得璧七十圭七十三光色精/竒有異玉雋以為神岳之命以太牢祠之)神䕶(神農本/草云常)
(山有草名神䕶置/之門上每夜吠人)率然(孫子兵法曰常山之蛇名曰率/然一身而兩頭擊其一頭則一)
(頭至擊其中/則兩頭俱至)畢昴精(春秋元命苞云畢散為冀州分為/趙國立為常山註云常山即恒山)
(也是畢/昴之精)蓬蔂根(列仙傳云昌容者恒山道士自稱殷女/食蓬蔂根徃來山下見者二百餘年顔)
(色如二/十許人)
　　　嵩山四十(續/補)
中嶽(白虎通云中央之岳獨加髙字者何/中央居四方之中而髙故曰嵩髙山)髙崧(釋名云/嵩字或)
(為崧山大/而髙曰崧)石室(西征記云嵩山東曰太室西曰少室相/去十七里嵩其總名也謂之室者以其)
(下各有石室焉少室髙八百六十/丈方十里與太室相埓但小耳)仙宫(嵩山廟碑云九/天地險五岳天)
(中蛇龍同穴/日月仙宫)龍門(道書云自岳神廟東北二十里至一/山名東龍門其東有三臺山昔漢武)
(東巡過此山見學仙/女帝觀之遂以名焉)石孔(仙經云嵩山東南大巖下石/孔方圓一丈西方北入五六)
(里有大室髙三十餘丈周圍三百步自然明燭相見如/日月無異中有十六仙人云月光童子常在天台時亦)
(徃來此中人非/有道不得望見)緱山鶴駕(雜道書云昔周靈王太子晉/好吹笙作鳯鳴遊伊洛間道)
(士浮丘公接上嵩山三十餘年徃/來緱氏山嵩山之西曰緱氏山)嵩山仙館(劉義慶云/嵩髙山北)
(有大穴晉時有人誤堕穴中見二人圍棊下有一杯白/飲與墮者飲氣力十倍棊者曰汝欲停此否墮者曰不)
(願停棊者曰從此西行有天井中有蛟龍但投身入井/自當出若餓井中物食之墮者如言可半年乃出蜀中)
(至洛下問張華曰此仙館夫所/飲者玉漿所食者龍穴石髓)神像光潤(嵩山記云岳/廟神像有玉)
(人髙五寸五色光潤制作亦佳莫知所造蓋/岳神之像山中人云屢失之或經旬乃見)佛圖竒妙
(仙經云嵩髙山大巖下有佛圖竒妙有一大金像在中/來語寺僧宻公宻公時在嵩寺寺在嵩山脚下聞之欣)
(然即與人披林求索時白霧昏迷宻公荒迷失路一徃/看之即入山中唯見一麝香出入三四步側足雙跳步)
(步囘顧復去十步中有青/炎出就視之有自然天地)石牀(關中記云嵩髙山石室/十餘孔有石牀池水食)
(飲之具道士多/遊之可以避世)銅銚(嵩山記云嵩山正是栖神之靈藪/長松緑栢生于嶺澗左右古人住)
(止處有銅銚器物東北出/雲有自然五榖神芝仙藥)作萬歲亭(西征記云漢武帝/于太室山作登仙)
(臺及萬/歲亭)聞萬歲聲(漢書武帝禮登中岳聞有言萬歲聲/三于是以三百戸封奉祀命曰崇髙)
(為嵩/髙)赤理(山海經云太室之中山上有木/焉葉狀如黎而赤理服者不妬)貝多(道書云/漢時有)
(道士從外國將貝多子于嵩髙西麓種之/有四樹與衆木異一年三花白色香美)
　　　名山四十一(續/補)
終南(關中記云其山一名中南言在天之中居都之南/故曰中南五經要義云終南山長安南山也一名)
(太一又漢書云太一/山古文以為終南山)太行(李庾云太行枕甸登阯崇垓/李白云見軍乘騶馬知上太)
(行道此地果摧/輪全身以為寳)首陽(馬融云首陽山在河東蒲坂縣華/山之北河曲之中  案夷齊冡廟)
(在蒲之蒲坂首陽山之南馬融顔師古之說同而髙誘/乃以為洛東南去二十里之首陽山杜預阮籍之徒咸)
(以為然即今二山皆有夷齊冢廟九域志兩從之首山/之名所在固不一曹大家云在隴西今隴西有地曰首)
(陽東有鳥鼠山謂之首陽或云首山在遼西今遼之和/順東有山曰首陽其在呉郡亦有首山豈得徧為據邪)
北邙(白居易云賢愚貴賤同/歸盡北邙冢墓髙嵯峨)天台(栁泌云天台山靈仙/所舍多異草願官于)
(此名山略記云天台山在剡縣/即是衆聖所降葛仙公山也)羅浮(羅浮山記云羅浮/者蓋總稱焉羅山)
(浮山二山合體謂之羅浮在増城博羅二縣之境舊說/羅浮髙三千丈有七十石室七十長溪神禽玉樹朱草)
(在/焉)九疑(山海經云南方蒼梧之丘蒼梧之川其/中九疑山為舜之所葬在長沙零陵界)㑹稽(越/傳)
(云禹到越望苗山㑹諸侯爵有德封有功更名苗/山曰㑹稽山又云㑹稽山上多金玉下多瑛石)虎丘
(王珣云虎丘山/先名海湧山)石帆(荆州記云武陵舞陽縣/有石帆山若數百幅帆)石鼓(南康/記云)
(寧都溪西有山狀如鼓相傳謂之石鼓其山去縣/三里璧立百餘丈赫然似朝霞初暉異于帆石)石門
(謝靈運云石門山兩巖間微有門/行故以為稱瀑布飛㵼丹翠交曜)太平(孔靈符云餘姚/江源出太平山)
(東至浹江/口入海)蓬萊(秦本紀云秦始皇言海中有三神山名/曰蓬萊方丈瀛洲仙人居之徐福言請)
(齋戒童男女求之于是遣徐福發童男女數千人入海/求仙人列子云渤海之東有大壑中有五山岱輿圓嶠)
(方壺瀛洲蓬萊臺觀皆金玉所居皆仙聖之種五山之/根無所連著常隨潮波上下帝恐流于西極命禺疆使)
(巨鼇十五舉首戴/之始峙而不動)塗山(栁宗元云夏后氏萬國既同宣/省風教自塗山而㑹諸侯大功)
(立/焉)廬山(伏滔云廬山江陽之名嶽背岷流面彭蠡蟠根/所據亘數百里重嶺傑嶂仰挿雲日俯瞰川湖)
(之流/焉)鍾山(釋門略云建康北十餘里有鍾山舊名金山/漢末金陵尉蔣子文討賊戰亡靈發于山因)
(立蔣侯祠故世號曰蔣山李白/云連山抱金陵霸氣昔騰張)岷山(河圖云岷山之地/為井絡帝以㑹昌)
(神以建福/上為天井)厯山(風土記云始寧剡二縣界上舜所耕田/山下多柞樹呉越之間名柞為櫪故云)
(厯山冀案蘇氏演義云厯山有四一河中府二齊州歴/陽三  州四濮州皆有舜之遺跡一云厯山何止四哉)
(信都之厯山樂史亦以為舜耕在是太原府縣北二十里/為舜城城有舜井有厯山上有堯舜二祠元和郡志謂)
(是兩帝南/巡所至)海上五岳(龍魚河圖云崑崙山天中柱也葛/仙公傳云崑崙一曰𤣥圃一曰積)
(石瑤房一曰閬風臺一曰華蓋一曰天柱皆神仙所居/  案雲笈七籖云崑崙山者天之中岳也廣乗山者天)
(之東岳也長離山者天之南岳也麗農山/者天之西岳也廣野山者天之北岳也)交廣諸山(廣/州)
(記云南海増城縣有白水山有瀑布懸注百許丈始昌/縣有一石望之似牛向江名曰牛鼻山南海四㑹縣有)
(金崗山行人徃徃見金人見形崗側東莞寳安縣有參/里山傳云曽參純孝其所居山林後以為名鬱林郡北)
(有太行山其髙隱天上有池池有石牛祈雨以牛血和/泥著石牛背即雨洗之則晴交州記云浮石山在海中)
(獨峙髙數十丈浮在水中又云有一山神功刻鏤若射/堋去石堂口百步夜常聞射聲裴氏廣記云蒼梧彰平)
(縣有石膏望之皎若霜雪地理記云廣州有靈洲山在/鬱水中栁宗元云栁州山水云甑山之南皆大山多竒)
(人南且西曰駕鶴山壯聳環立張/九齡云山五嶠號白靈謂嶺南也)
　
　
　
　
　
　
　
　
　
　
　
　
　
　
　北堂書鈔巻一百六十
