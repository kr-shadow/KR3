#+TITLE: 玉照定眞經-晉-郭璞
#+DATE: 2016-06-11 12:23:21
#+SOURCE: github.com/kanripo/KR3g0034 master 29efe4a6                
欽定四庫全書　　　　　子部七
　提要
　　玉照定真經一卷　　　術數類五(命書相書之/屬)
　　　　(臣/)等謹案玉照定真經一卷舊本題晉郭璞
　　　　撰張顒註考晉書璞傳不言璞有此書隋志
　　　　唐志宋志以及諸家書目皆不著録惟葉盛
　　　　菉竹堂書目載有此書一冊亦不著撰人盖
　　　　晚出依託之本張顒亦不知何許人勘驗書
　　　　中多涉江南方言疑書與注文均出自張顒
　　　　一人之手而假名於璞以行術家影附往往
　　　　如此不足辨也其書世罕傳本僅元明人星
　　　　命書偶一引之今檢永樂大典所載首尾備
　　　　具猶為完帙雖文句不甚雅馴而大㫖頗簡
　　　　潔明晰猶有珞琭子及李虚中命書遺意所
　　　　言吉凶應驗切近中理亦多有可採如論年
　　　　儀月儀六害三竒三交四象之類尤多所闡
　　　　發惟推及外親女婿以曲説穿鑿不免牽强
　　　　附㑹耳盖舊本相𫝊要有所受究非後來杜
　　　　撰者所能及故録而存之備星命家之一種
　　　　焉乾隆四十六年九月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
欽定四庫全書
　玉照定真經　　　　　　　　　張顒　注
卦逢生氣天德合世世長年(注云生氣三合生方者為/生氣亥夘未人在亥申子)
(辰人在申巳酉丑人在巳寅午戌人在寅須要日時也/又云長生亦名生氣甲乙木到亥丙丁火到寅戊己土)
(壬癸水到申庚辛金到巳此名干隂生氣也上更帶天/月德合者尤為長夀及數世之延長耳天德者正丁二)
(坤三壬四辛五乾六甲七癸八艮九丙十乙十一巽十/二庚天德合者與本命命干合或支合帶天德合假令)
(己亥木人六月甲寅日時六月天德在甲甲又建廟又/有天德又有干合世世長夀耳假令壬子木人四月辛)
(亥日時四月天德在辛木到亥長生然無干合以應假/令丁未水人三月壬午日辛亥時亥夘未生氣三月壬)
(為天德合耳假令庚午土人己夘月土甲申日二/月天德在坤甲巳又合庚午土長生在申外倣此)身命
逢刑返尅時必須天賤(注云支與納音也凡人身命日/時尅破者夭賤也假令辛巳金)
(人五月丙寅日時寅刑巳下火又尅金故為夭賤耳假/令壬申金四月乙巳日時乙巳火四月旺巳又刑申故)
(禄廢之地必大敗假令庚午土人壬午日時壬/午自刑正月木甲木又尅土故應上文外倣此)四陽俱
立定知難有陰尊(注云陽干多而陰干少也陽干者甲/丙戊庚壬為陽干也若胎月日時中)
(帶陽干盛陰干孤見者定母不夀也一若時犯尅者少/年母死不犯尅者亦在二十五嵗或中年母先死假令)
(甲子年金甲為陽丙寅月火丙為陽戊申日土戊為陽/甲寅時水甲為陽丁巳胎土丁為隂干也上應四陽俱)
(立一隂尊人/先主亡化也)陰覆全逢不見陽尊老夀(注云陰干多而/陽干少也乙丁)
(巳辛癸為陰干也若四柱中陰盛陽衰者定陽父不夀/也假令乙丑年金乙為陰也戊寅月土戊為陽丁未日)
(水丁為陰癸夘時金癸為陰己巳胎木巳為陰/只戊寅為陽外四陰一陽也犯陽父先死也)時來破
日音凶而干見還輕(注云凡干尅在頭面音尅在身及/四支也故干輕音重也假令辛巳)
(金人得丁亥日時丁尅辛然干尅下有土生金見之輕/耳主先貧而後富先賤而後貴又須詳太常在其中無)
(氣之鄉而言之應耳假令辛巳金人得己丑日時己丑/火尅辛巳金納音尅重而凶耳假令辛巳金人乙丑日)
(乙未月丁亥時六月土旺金印故得丁鬼/為官也若五月乙丑日丁亥時者為鬼也)患難官災逺
近而自分得失(詳限四柱如何吉凶若返吟者他州死/亡凶咎假令丁未水人得丁丑日時或)
(丁丑日得丁未時辛未日時若伏吟者在家得失返吟/者他處吉凶但本命日時又得本命為伏吟若相衝則)
(返吟值本命則伏吟本命本地吉返吟則他鄉吉又云/若相刑者見旺氣尅身則官事凶假令戊申土人正月)
(甲寅月甲辰日己巳時甲為戊之鬼己巳木又刑戊申/土如此則有刑鬼旺木旺刑巳身因官凶患若死氣多)
(經難休氣多經患耳假令庚午土人八月庚子日土乙/夘時土休囚則防脾病而終假令壬申金人壬寅月金)
(乙未日金丙戌時土春水休金囚又逢刑日防囚刑禁/而後有病凶又云見干則近支又次下納音又逺視於)
(逺近耳在胎主小年月主/初年日主中道時為末也)兩分交戰識取尊卑(年尊胎/次月又)
(次日又次時為卑也凡遇上尅下為順下尅上則逆不/可下尅上也若時破胎者祖破敗破月門及父敗破日)
(身及弟兄妻財敗外倣此凡命尅干主輕尅音尤重耳/假令庚子年丙戌月壬寅日戊申時丁丑胎此者乃應)
(時干尅日干日干尅月干月干尅年干也此雖傷尊人/而於身輕忌之兆耳假令庚子年土壬午月木壬申日)
(金甲辰時火此者應時納音尅日日尅月月/尅主也此言上下尊人夀數天賤之兆爾)三犯月胎
祖宗尤禍(注云二三犯納音月胎者言祖上尊人久禍/患耳假令甲辰火為胎月在日時有丁丑水)
(丙午水者定破祖尊/人早亡敗之兆也)丙戊丁甲時運戌亥道士僧人(注/云)
(甲丙戊也丁多見戌亥者道士僧人也或曰門户出僧/人也假令甲戌人乙亥月丁亥日辛亥時者是也但甲)
(丙戊重見戌亥/者應上文耳)魁罡上見往來加臨獄官屠訟(辰戌往/來四柱)
(見之為公吏獄人屠兒鬪訟不義之人又云若四柱旺/官相財得者因不義而得也不相得者主不義而愚下)
(爾又云若旺多在辰戌者為獄官也相多在辰戌者為/不道之人也死囚休廢者為屠兒獄吏争訟不義之人)
(也假令庚辰年丙戌月庚戌日庚辰時九月金相之氣/所勝廢因不義而見財也假令庚戌年壬辰月壬辰日)
(庚戌時者因其氣多則為獄訟口也假令戊午年壬戌/月壬辰日庚辰時此因氣多則為獄訟口舌不義之道)
(耳倣/此)寅申庚甲商路吏人(寅為功曹主曹吏申為傳送/主道路上又見庚甲者商路)
(或公吏人也又云甲為青龍庚為白虎白虎主道路青/龍主文書財物故上言耳假令庚寅人甲申月時或甲)
(申人甲申日或子午夘酉諸命/但有庚甲寅申者應上文也)子午逢之他鄉外立(子/午)
(為陰陽二路上見庚甲者主他鄉外立也為庚甲二干/至水火之真路而敗也假令甲子人逢庚戌甲午日時)
(外頗/同)癸乙壬加夘酉男女私情(癸為𤣥武乙為六合壬/為天后夘酉為私門忌)
(之男女多姦私也假令乙夘年/壬午月癸亥日乙夘時此應耳)乙辛丁巳亥酉官事隂
人常有(乙六合主私事辛太陰主暗昧丁主女人己/亥赤口主口舌酉門户故言官事隂人常有)
(也假令丁夘人乙巳月辛/酉日己亥時應爾外頗同)干神支墓須詳上下吉凶(干/者)
(天干也支者十二支也下者納音也辨三才入墓詳其/上下言之凡干者甲乙在未丙丁到戌庚辛到丑戊巳)
(壬癸到辰此者干墓也凡有干墓若無旺氣者墓也有又/旺氣者庫也假令甲寅人十月乙未日己夘時十月相)
(得乙禄在夘復旺相有未非墓也假令甲子人五月丙/申日乙未時五月甲乙休又日時全敗此者墓也支者)
(寅夘逢未巳午到戌申酉見丑亥子辰戌丑未到辰納/音者木未火戌金丑水土辰又云干防尊老同身尅防)
(同類妻妾下防陰小也故自古今言辰戌丑未防害為/五墓在焉今以正上文而應爾假令甲子人正月乙丑)
(日時先庫後納音墓終有陰死亡人兆假令甲子人四/月乙未日時墓在干在尊長爾假令丙子水人四月壬)
(辰日時支與音同墓上尊人/中陰人妻妾下陰小外倣此)德合與吉干相逢視於逺
近(德合者陽干德日女陰干在支合也甲德自干乙德/在庚丙德自干丁德在壬戊德自干已德在甲庚德)
(自干辛德在丙壬德自干癸德在戊也相逢者視其合/也若合在胎者逺合合月者初合合日者近合合時者)
(晚德也假令乙未金人七月庚申日時七月金旺又得/庚申日此發早近立耳假令甲子人正月甲寅日時以)
(與同推也假令乙丑人五月庚戌日時五月乙庚敗又/落空亡自合凶耳凡陽干德在已禄陰德在夫也倣此)
甲寅辛丑定因官事刑凶(甲為功曹主功吏曹官辛到/丑在甲之官墓也下有辛丑)
(丑土傷甲寅水故有因官而刑咎之象耳假令/甲寅月水辛丑日時但有二干下尅上者是也)癸未庚
申盗賊亡歿(癸者𤣥武到未為折足庚白虎到申臨亭/白虎主道路道路見𤣥武故主盗賊而死)
(亡或道路而退敗之兆假令庚申日/癸未時應耳但有此二干音者應也)火逢盛土見庚而
生向途中(火有土多則化而為土庚者白虎白虎主道/路若有庚午庚子庚辰者定在道路生也假)
(令戊子納音火人丁巳月/土庚午日庚辰時應耳)戊巳俱氣休囚而生大疾(戊/寅)
(己夘見者防生大疾不然四肢風病之象又云若在甲/相者以主上疾在休囚更為應耳假令己未年火癸酉)
(月金庚子日土戊寅時土八月土休戊巳又休戌者戊/也此干為休氣之病者令人左癱右痪手足不安見重)
(者主大風疾也或曰戊寅日外全見者主門户出大風/疾之人也年月日時胎視在胎月主門户尊人日時主)
(巳身妻子也假令戊寅人土十月己夘/日時十月土囚主巳身妻子之咎倣此)丙丁亥子投於
江水溝河(丙到亥丁到子日時見之主投江河因水而/凶災也又須視無合而言之若丙見辛亥丙)
(辛化真水而旺耳丁人見壬子丁壬化木而在丁相生/不為前說若非二干上文應耳假令丙子人四月丁亥)
(日時丁丑人二月丙/子日時皆應上文耳)己午庚辛男女病多心血(庚辛金/也己午)
(火也火下金上辛巳庚午見之壬生者男女/多病心血之災假令庚午日辛巳時應耳)甲申乙酉
小兒風多病肝經(甲乙木也申酉金也木上金下甲申/乙酉見之主小皃多病肝風之災假)
(令乙酉日甲申/時應耳外頗同)辛夘庚寅尤忌大人勞骨病(金上木下/庚辛主筋)
(骨寅夘主山林山林主身身既為金所尅尤/忌勞血内氣之病假令辛夘日庚寅時應耳)門中有土
上全而腰脚須沈(夘酉主門户又主闗格己夘己酉全/而見之主腰脚沈滯之象或門户有)
(也依四柱主/限言之見矣)申巳雙加遇刑則臂肢有患(申巳為胷為/臂申人巳日)
(時巳刑申又見相尅主此應耳假令壬申/金人乙巳火日時巳火到申金故應耳)丙丁嵗日癸
壬眼目之灾(丙丁火人能照物象人眼目忌為壬所尅/故此假令丙子人二月壬子日時應終防)
(眼目之/灾也)甲乙居前見庚辛忌為頭面(甲乙木也主頭面/庚辛金也主已有)
(所傷忌於頭面假令甲子日庚午時/若與本干為鬼者尤凶不尅輕應耳)水土同來寅夘平
生隔氣風痰(水土為身到寅夘主風痰之病也假令戊/申土人三月乙夘日戊寅時此水土日到)
(寅夘外/倣此)再入天罡小腸腹急(水土到辰為聚墓之地若/二象同見入辰位者主小)
(腸腹急病女人血氣之疾耳假令庚子年土壬辰日/時水土同會辰中主男子小腸女人血海外倣此)五
行十干畧定一端其外參詳依經用法(五行金木水火/土也十干者甲)
(乙丙丁戊己庚辛壬癸十干也十二支者子丑寅夘辰/巳午未申酉戌亥也甲乙主頭面丙丁主肢膈眼目戊)
(巳主脾胃腹肚庚辛主筋骨四肢壬癸主腰腎血海支/者未頭午面申巳胷背夘酉中膈辰胃肚寅亥膝子丑)
(為足五行者金主肺木主肝水主腎血火主心眼熱病/土主脾胃内氣凡在上見行年太嵗逢休氣而言故上)
(文立一端而取百千及萬也須要臨時識造化耳假令/丙子水人六月丁夘日時六月丙火休又丁夘火休此)
(生心眼闗膈中主有病詳太嵗到尅日時處為灾期假/令乙夘嵗乙食丁水尅火此應灾期外倣此分三主而)
(言之/妙)東金西木定生五逆之男(東方青龍六合木位不/愛金也西方白虎太陰)
(金位不愛木也却有金木交雜者主門户生五逆之子/也不則子孫多不定也假令癸夘日時或辛酉日時皆)
(納音逆若乙酉辛夘者干逆也非/但本命其外見干音逆者倣此)丙北壬南必有破逃
之客(水火相易也各離本位故丙子壬午為倒也其外/甲申乙酉庚寅辛夘癸巳丁亥皆易離本位定主)
(逃移人口背外之人也假令庚寅人甲申日時/或甲申人庚寅日時丙子人壬午日時外倣此)壬多艮
坎道士須尊(壬主水也水數一萬物從一生二二生三/三生萬物也艮者丑也坎子也子丑為宫)
(觀故犯子丑位壬水多者定出僧道九流之/人也假令壬子人壬寅月子丑日時倣此)戌亥連陰
家生盗賊(戌亥天空連陰者壬癸水多也如逢壬戌癸/亥全見者主門户生盗賊之人也外頗同此)
丑中立癸甲見而釋教之人(丑為十二月之盡也甲為/十干之初又云功曹為道)
(士义首尾二干見本干有休囚氣者為僧道耳假令/甲寅人五月癸丑日時五月甲休癸上囚應上文耳)乙
犯天罡陰人媒氏(六乙人或乙日夘辰全者主門户出/陰人媒人巫婆藥婆之象假令乙亥)
(人夘日辰時/應門户出耳)甲乙同來寅夘定出長髪師姑(甲寅乙夘/全也若更)
(在旬日空亡尤為應耳如甲辰旬中甲寅乙夘甲子旬/中甲戌乙亥甲戌旬中甲申乙酉甲午旬中甲辰乙巳)
(甲申旬中甲午/乙未外倣此)庚辛向申酉之方人亡兵刃(庚申辛酉/全也若更)
(在大旺之鄉者凶兆假令寅人得庚申辛酉全者主應/又云辛酉癸酉全者亦應但金多在申酉金地大生大)
(旺者/主之)當生有虎怕入山巖狼虎之傷嵗刑足病(六庚為/白虎見)
(寅夘也非鬼干見之小應而輕正尅干音尤重假令甲/申人得庚寅重庚寅得庚寅輕應嵗刑足病疾者是嵗)
(尅干音之年假令庚寅日嵗到丙申尅干也當有口/舌官事如見壬申當有傷如尅身當憂足病外頗同)雀
逢天后翅翼中道難安(六丙為朱雀六壬為天后二干/見之須慎兄弟左右假令丙子)
(人得壬午日/時外倣此)戊巳朝仁田宅而腫瘡獄訟(六戊到寅或/見甲六巳到)
(夘或見乙主田宅/瘡痍刑獄倣此)癸丁加干鬼賊心血常行(六丁見六/癸也小人)
(鬼賊心血之/疾耳防上灾)青龍與六合逢金男女尊人之禍(甲青龍/到申或)
(見庚乙六合到酉或見辛主尊/長陰小之禍患耳詳三主言之)太陰失路平生婦女之
憂(六辛到無氣之地多防陰人病滯憂耳假令/丙戌人辛夘日時辛絶在夘乂是丙妻也)天后狂
情到魁罡忌於身厄(六壬為天后見辰戌多有水土/之病不爾隂人暗昧多厄滯也)六
癸還生四柱旺相鬼賊奔流休囚腎病(癸在亥子申無/土者多奔流而)
(不定在休囚之鄉/者主血胃病耳)休囚九干墓死而九病之原(四時取/休囚言)
(之辛夘肝病庚寅骨病乙酉肺病丙子心病癸巳足病/癸丑目病戊寅脾病見休囚而言之假令壬午人二月)
(壬辰日時當憂婦人血病中道耳假令甲子人四月/甲申日時夏木休見甲申當憂男子腎病耳倣此)月
德雙加有合而十分作福(寅午戌丙辛月合月德亥夘/未甲巳德合申子辰丁壬徳)
(合巳酉丑乙庚徳合若單見月德者有德行貴人扶助/也更有合尤佳也假令丙寅人甲午月丙戌日辛夘時)
(也假令壬申人十一月壬子丁巳日丁未時丁壬十一/月德合重也假令甲人二月己夘日甲子時二月月徳)
(在甲巳/月合)見陽而貴士多昇遇陰干隂人財力(凡見月德/陽干者主)
(貴人扶助接引也見月合者主陰人用力也假令甲子/人二月甲辰日時二月月德在甲甲為陽干也假令甲)
(子人二月己夘日時二月月合/在巳者應上文若全合尤佳耳)尊卑同視十二宫所主
何神(干尊音卑同見視其吉凶十二宫者一命二兄弟/三妻妾四子孫五財帛六田宅七官祿八奴僕九)
(灾厄十福德十一相貌十二父母也凡命生月上虚起/神命陽順陰逆數之到天上生時為命宫假令甲子男)
(丙寅月辛巳日癸巳時丁巳胎更從生月上加子順數/至天上生時為命宫從丙寅上起次丁夘戊辰己巳庚)
(午到辛未上見己巳命宫從辛未壬申癸酉甲戌乙亥/依宫起之若甲子陰人從未上逆行辛未一命庚午弟)
(兄己巳三夫戊辰四子逆行耳又須/與行年太嵗相生相尅言之外倣此)三限見詳於四柱
(把三主月日時合十二宫言之假令二十五前將生月/主事二十五已後五十之前將生日為主五十後時為)
(主十五以前胎元主事将嵗運/共詳入那一宫應那一主耳)鬼逢生旺後生兮貴氣
峥嶸(言干與納音若干有制鬼者為官也若納音為鬼/後有生鬼者納音為官也假令戌人先寅後甲中)
(旺者官也納音者土以木/為鬼鬼旺後有水生官也)進退干音識辨要明得失(若/生)
(干則尊人見喜旺相則因富貴人進身生納音則中下/人吉或後人進旺返此則凶退耳假令庚逢巳者生干)
(也外干同推假令水逢/金者亦佳返此為咎)全逢本卦相應而出自尊顔(木/為)
(身得亥夘未逢旺相火得寅午戌依上土得四季金巳/酉丑水申子辰但得本家卦更犯旺相者富貴矣假令)
(丙子水人庚子月土庚辰金日甲申時水十一月水旺/又得申子辰潤下卦又云水旺相無土則不成氣象金)
(有土成用之象若不得時得本卦者/乃客卦也似富貴而不貴也倣此)返戰無功定出軍
人作賊(火為身得申子辰水為身得四季土土為身得/亥夘木木為身得巳酉丑金為身得寅午戌但)
(卦返尅身/者是也)命前胎月再見墳塋(凡命前一位逢胎月者/冄立墳坵之兆耳日時)
(月推假令甲子人丁丑月日時也此者破墳/墓之兆凡陽干前一位陰干後一位者是也)命後逢之
家宅難為建立(凡命後一位為破宅陽干後一位/假令丙子人己亥月日時外倣此)生逢
酉戌小人奴婢多憂(如酉戌見金者多與小人奴婢憂/患耳以酉為婢戌為奴故有此也)
(假令酉日/戌時外同)丁旺巽坤女子詩書好酒(丁未洒女丁巳詩/女丁酉孤女丁夘)
(玉女只丁巳丁未見之主女子詩書己/酉出麗之人也假令見丁巳或丁未耳)龍常亥未夘寅
同利路絲綿(申青龍巳太常有亥未寅夘者主絲綿利/路之道也假令甲寅人己亥日丁夘時是)
(餘外/同)甲乙壬癸全逢女作烟花之色(甲乙木也壬癸水/也水木太和則生)
(色木也假令甲子人壬申月乙夘日癸未時甲/乙壬癸全也主門户出烟花之人外倣此)艮金痩小
離坎髙雄(金為身到寅土為身到巳火為身在亥木為/身到申水為身到已凡遇此假令甲子金人)
(得壬寅日時外離於髙雄者若子午夘酉上帶旺氣者/主為事髙雄也不然身大也又云凡上生下者小下生)
(上者大納/音也外同)三丁二丙到金口舌生瘡(為丙丁多而到申/酉病死之地主口)
(舌生病之非外壬癸到寅夘則腎疾冷病甲乙到己午/則風肝之病戊巳到寅夘則四肢脾病庚辛到亥子則)
(肺寒之病/其外頗同)子午陰陽見盛衰兩分卦兆(凡火為午子為/水木為夘金為)
(酉不可盛又不可衰盛則太過少則不及凡火太過則/炎盛盛旺中有失水太旺則旺中有流木太過則折傷)
(金太過則凶不及又不可剛均平可言耳假令丙子水/人癸巳月水癸亥日水癸亥時水甲申水胎水多則太)
(過太過則奔流而不定也若不及者絶敗之象須/要盛盛則要鬼衰則要生身敗有財不困外頗同)南多
北少家破人亡(只有晝而無夜也純陽也假令戊辰年/木丁巳月土己未日火庚午時土乃應)
(辰巳午未陽多陰少/也外見陽多者准此)返此之方女男消落(只有夜無晝/也假令戌年)
(亥月子日丑時見者/應又主女男敗之兆)東方全見妻兒難保長春(只有東/王翁也)
(乃薫風中陽也假令寅年夘月/辰日巳時應耳但東多者是也)西望東衰金盛則家翁
不吉(只有西王母也主尊人不吉之象假/令申年未月戌日酉時戌胎應也)癸壬亥子工
巧之人(壬癸主智亥子又主智智者主巧性/假令壬子人癸亥日時外倣此也)癸甲壬全
鬍人狡佞(癸𤣥武甲主鬍壬隂暗見之主髭假令甲/寅人癸酉月壬日時主門户出此人也)月
胎嵗合祖立他門(如丙戌年辛夘月或/辛夘人丙戌胎頗同)嵗日朝時自身
舍立(如庚人乙日時丙人辛日時是但/嵗干與日時干合者自身舍居)合分内外取於
進退之方(有内合外合也假令甲人有巳合為内合也/丙辛丁壬戊癸乙庚合非本有合者此為外)
(合也主本有合者為内合也月内合主/内立外合主外立進退合而言之耳)畧取其强足見
夫妻之勢(若夫在旺相之地者夫强妻在旺相之地者/妻强假令庚午人乙酉日時者夫强也申酉)
(上庚旺乙敗也若乙夘者妻/强也假令在夘乙旺也倣此)合逢四位後來妻再立兒
郎(四重干合也假令甲子人己巳月丁夘日壬/寅時甲己丁壬四重合也應後妻立子外同)隔合居
中妻子財門見破(有合人中有隔其合者也假令甲子/人庚午月己夘日甲為庚所隔故應)
(上文假令丁人先有戊/後見壬也其外倣此)造於偏地見多而二姓三名(合/在)
(無力之鄉臨破絶者是也假令乙庚合在寅丑之地又/見戊癸合戌亥之地但合真五行在墓絶之地者主此)
(也假令甲巳土乙庚金丙辛水戊癸火真五行到墓絶/之地多見者應假令甲子年己巳月甲巳化真土到巳)
(火也己夘日乙丑時庚申胎乙庚化真/金到丑上墓絶故主二姓三名外同)時日暗投孤兒
寡女(主義兒女孤兒孩也癸巳辛巳壬午甲午丁亥戊/子但時日見暗合者是假令癸巳日時或戊子日)
(時應/耳)地刑兩見他母所生(犯地殺兩重也申子辰人兩/見戌巳酉丑人兩見未寅午)
(戌兩見辰亥夘未兩見丑假令甲戌人戊辰月己未/日戊辰時應耳但一見地殺時居上者應耳外同)壬
乙於命敗之鄉出於偏房外妾(壬天后主婦人乙六合/主男子壬乙相㑹此二)
(干名私門干主邪淫身不正之人也故主外婦小下奸/妾所生也假令壬午人乙夘時或乙夘人壬辰時外同)
(下則主此出身則/主私奸外頗同)干合身敗須信男女娼淫(凡干合身/到敗地者)
(主男女娼淫之兆假令戊寅人土得癸酉日時土/敗在酉上見干合也假令庚午土人乙酉日時同)身到
旺鄉有鬼者自須貴顯(身如到建申之地有官貴者貴/也有到食者財也假令庚申木)
(人丙寅日時辛夘木人丁夘日時癸夘金人丁酉日時/辛亥金人丁巳日時外見官見鬼干皆要旺者也外頗)
(同/)坎離子午丙壬重多兒女雙生(子午為隂陽之路丙/為長男壬為中女丙)
(多或丁多到寅長生見三兩重長生者主雙生兒壬癸/亥到申上者主女雙生也二三干到四位長生者主雙)
(生兒/女也)時與胎連月合必須延月(生時與胎月合者主延/月假令癸夘胎戊寅時)
(也戊癸合或日與胎合/者非也只言胎時應耳)辛多旺相老婦長年(六辛為太/陰太陰主)
(婦人多而有旺相氣者定主陰人夀長生假/令辛夘人七八月辛巳日辛夘時外頗同)金盛逢刑
非法亡沒(金為身見三刑尅身者定逢殺傷亡沒之灾/也假令乙未金人得甲戌火日時戌刑未火)
(尅金非但此例外見/有刑身尅破之鬼)甲逢壬癸生於江水之中(一重木/四重水)
(也假令一甲四壬癸也如壬寅定於江海逝水之/地生也假令甲子年壬申月壬寅日癸夘時應耳)逺泛
他鄉孤木柱逢多水(木有一支水逢四柱此者飄蓬也/假令己巳年木丙子月水逢癸巳)
(日水癸亥時水水盛木少/無根也飄蓬外倣此耳)辛乾巽丙術士醫流(或亥為/天門為)
(天醫辰巳為地户為地醫丙灸醫師乾為老陽老陽主令/天門辛為針丙火又為灸藥故有此為九流之人也假)
(丙辰人見戌亥上有丙辛也/或亥子人辰巳上有丙辛也)干傷支有相刑生人斜眼
(天干上尅我者干下有相刑身者主頭面眼目之患假/令甲辰人得壬辰日時或庚辰日時但見到食鬼干無)
(救者應假令丁丑逢癸未未/刑丑癸尅丁外見同推耳)旺中戊巳兒孫為里内之
官(假令六月七月戊巳多見者主後人為鄉内之官也/若利者富也假令戊巳多見四月五月見之為財外)
(同/)太乙與神后休囚隂謀争訟(太乙者巳也神后者子/也子主陰婬已主争訟)
(見之時日主此耳假令子日巳時/六月生六月水死巳火休外倣此)五陽前建定出清官
(甲乙丙丁戊為陽干逢禄建財旺地者門出清顯之人/假令戊午年火四月丁夘日乙巳時丁旺四月戊建又)
(犯巳時戊丁乙/皆前也外倣此)後五逢之犯刑空盗賊非刼(己庚辛壬/癸也如犯)
(刑害空殺者主非盗横事之灾假令庚午人辛巳月己/亥日癸酉時壬申胎己亥空亡自刑刼殺癸酉自刑時)
(金破日日破年月刑胎/己庚辛壬癸見全也)相衝辰戌丙戌居墓者終凶(辰/戌)
(土見母墓丙辰丙戌/戊辰戊戌見者也)辰多而鬬訟官嗔(辰主鬬訟/故曰罡也)戌見
而凶頑小輩(戌主虚詐小下之/人故曰天魁也)旬中六甲多主尊榮(甲/子)
(旬得甲子甲戌旬得甲戌甲申得甲申甲午得甲午甲/辰甲寅同為六甲旬中見六甲者更相得者尊榮若有)
(氣則貴無則近貴耳假令己夘人得/甲戌日時己夘在甲戌旬中外倣此)天綱如逢日時散
失(天綱者十干盡處為天綱也若逢六癸主其凶失人/口不逢六癸尚免散失耳假令壬申人得癸巳日時)
(是矣又云但六甲/盡處定癸者是耳)木逢金盛配逓兒郎(木為身四柱金/尅身者是也日)
(時最重假令壬子木人庚戌日辛巳時者應/耳又云非但木人凡有尅身多者以此應)金上安仁
門中耗散(夘酉為門户凡夘上見上為隔主隔塞為門/户生不遂之門又多生小兒瘡病假令春已)
(夘日時春土死夘上見土外同酉上見木主門户小通/終有耗散耳假令辛酉日時又論四時不得氣者重日)
(得氣者/輕也)五行太過復為怯敗之宗(凡太過與不及同推/假令辛未土人庚寅)
(月木再犯庚寅時庚辛一/片旺而罕制與弱同論)三命復元推之正道(凡三命/均平者)
(久長也不犯太過不及者也又太過者要降氣不及者/要旺氣也假令甲子人丙寅月戊寅日丙辰丁巳時又)
(甲午丙寅又見寅若時却得退禄者元者本也要干不/失其氣也假令甲乙東方丙丁南方戊巳四季庚申辛)
(酉壬癸亥子皆本/氣須要均平耳)八方之卦能推陰女盛衰(将八卦推/婦女之象)
(乾老陽主翁父坤老陰主婆母艮少男震長男坎中男/巽長女離中女兊少女八卦言之又云凡人命犯死絶)
(無氣者定為好人家也若有干合支合三合多者定夫/不真也忌旺相多也忌壬癸多也得用有庚辛為富貴)
(受禄忌馬也假令甲以辛為夫視其辛道辛家上見者/干在何方位也假令甲子金人六月辛未月為夫道八)
(月癸酉為夫家若四柱無破夫道夫家須旺在辛壬相/之地者定夫安老也反此則不貴也外者乙以庚為夫)
(丙以癸為夫丁以壬為夫戊以乙為夫巳以甲為夫庚/以丁為夫辛以丙為夫壬以巳為夫癸以戊為夫皆視)
(其家道耳八卦所尅大忌須問尅甚也假令壬寅日金/丑寅艮也為長男位乙巳時火時尅日尅長男也立長)
(女巽長女外翁婆夫兒女同此又/云見正鬼者為偏夫偏夫以不正)明路九宫更辨陽男
得失(九宫者坎一坤二震三巽四中五乾六兊七艮八/離九将生時上下數共合多少數便從所得之宫)
(起之九宫者一吉二宜三生四殺五鬼六害七傷八難/九厄假令甲子時上下十八數也甲九子九上下一十)
(八數也於九宫筭外令數入九宫也假令乙夘時乙八/夘六六八四十八於九宫除之九爻漸退有零數是也)
(五九四十五外有三也從震上起三生宫陽/人順陰人逆也九宫一吉二宜三生吉也)人逢建破
妨害尊卑(凡有建破者主妨害也假令五月建庚午日/時再得午者是也外月建同也破者月建相)
(衝者是也主破門離土之象忌爾假令五/月建午日時得子者是也外同推之耳)癸巳與乙夘
庚申連戌亥九流之士(癸巳暗合戌宫乙夘水昇閑水/庚申白虎守連戌亥天門之象)
(主出九流人或身九流假令癸巳月乙夘日/丙癸戌時者應耳但三元有上文者應之耳)各推前五
祖宗連後代皆知(凡𣅿前五位知祖月前五位知父母/門户日前五位知巳身弟兄妻也時)
(前五位知子孫其位與支干如何假令甲子年丙寅月/己酉日戊辰時丁巳胎胎前五位得壬戌祖上隂人犯)
(忌而亡也上祖多病水氣而貧下耳日前五位得甲寅/主自身功曹官吏立身或多近財帛之象時前五位得)
(癸酉應子孫為作顛人也六癸為𤣥武故有此應出陪/近貴人甲到酉為暗官於癸酉前五位取孫得戊寅多)
(孫髙耳外倣此迤邐推之/落空主絶後也外頗同)丙丁多或到深山陽孤陰亂
(寅為山見火多主門出陽人孤隂人亂也假/令丙寅火人寅長生見火多者應耳外同)乙庚同㑹
女子娉婷(几乙庚在旺相主門户出秀麗之/女也乙未人七月庚申日時應耳)乙庚旺相
之鄉男子和明進顯(乙庚真金也在旺相之方主男子/和明進顯也假令庚戌金人己夘)
(乙夘日時乙庚真/金旺也頗同也)空中有合門生虛道閑人(三合六合/干合者為)
(此也假令庚午人甲戌日乙亥時甲子自戌亥年空亡/乙庚故相合也應上文假令庚辰月乙酉日時干合合)
(入空亡/外同)丁巳與丁夘冬生門内官人進納(六丁在月日/與壬為德合)
(也故有丁夘丁巳丁亥冬十月門/出進納或出身之官也外仿此)土居四季見全而多
有田林(辰戌丑未上見土者久立田園之兆要不相尅/也假令甲子人辛未月土丁巳日土辛丑時土)
(壬戌胎水四/季土見土也)四柱五行定於内外(四分柱也將子午夘/酉定四方也在丑寅)
(夘辰巳生人以東為内西為外未申酉戌亥生人西為/内東為外午人南為内北為外子人北為内南為外此)
(法定内外立身也假令丁夘生人四柱在丑寅/夘辰巳者為内在未申酉戌亥為外立也仿此)命之前
後陽前而陰後五辰定見家宅禍福(陽前隂後陽命前/五辰為宅後五辰)
(為墓陰命後五辰宅前五辰墓此法視當生年中月上/布者干見者下與三主相生相尅而取之應也假令甲)
(寅水人辛未月為宅癸酉為墓取大小運取吉凶凡視/太嵗嵗下神煞取見入宅者言之應也假令甲子金人)
(太嵗到辛巳金年甲子人前五巳巳木為宅太嵗金金/尅木宅也主門户殃咎之兆耳假令太嵗到癸未太嵗)
(木甲子人金辛未土為墓太嵗尅墓也凡大小運同/尅宅宅内憂患若尅墓主墳墓憂患言内宅外宅也)生
逢兄弟不相親終見交争(如甲寅水人得乙丑日時者/甲乙弟兄甲兄乙弟弟在上)
(兄在下逆也若乙/夘者弟兄順也)父子夫妻親外皆同前法(此法定尊/卑父母兄)
(弟夫妻兒女其法一揆而推之假令甲寅人乙弟庚兒/辛女丙壻戊父癸母巳妻凡逆者須與尊卑逆也順者)
(孝順也假令甲寅人得己巳日者妻逆也巳/建者妻順也父子兄弟上下親類皆仿前法)視於日時
識辨子妻(凡生日為妻日小則妻小日大則妻大也假/令甲子人丁丑日者妻小十三嵗也若辛酉)
(日者妻大三嵗外同子法者時上取三變而言之方見/生甚子也假令甲午時變庚午壬午也須生金土木子)
(也外同空不/言隂人同推)胎月尊人推於父母(凡胎月上干音言父/母是生命之人假令)
(庚戌胎月者知父母是金土之/人也但取干音言其親類也)巽離旺相丙丁全足見
髙門(己午之地見丙丁多門髙也假/令丁巳人丙午日時外仿此)壬癸庚辛土木同
法(甲乙庚辛戊己壬癸/旺相吉無氣凶兆矣)刑衝破害戊辛多定出軍人(戊/為)
(戈辛為金鋒之刃故戊辛多定出軍人假/令戊寅人辛酉月辛丑日時夘同或門兵)從魁與亥未
辛丁遇太常酒家利路(從魁酒神登明漿神小吉主酒/食丁巳太乙主酒家假令酉亥)
(未上見辛丁巳/者主應上文)亥逢金盛癱患長生(亥子上見金或庚/辛到亥上主有此)
(疾也如庚戌年金人干支見/辛亥金金病在亥也外頗同)水立金中門生陰病(水到/申酉)
(上主門生隂怯病耳假令/壬申金有甲申水外同此)太衝辛乙無氣而道士抽簪
(夘酉上見辛乙相尅者應也辛主觀夘酉/主日月之門又主陰私在上又主私罪耳)從魁辛乙相
加又主還俗和尚(乙酉見辛夘辛酉生也為尼/為沙門辛為寺舍故主耳)辛亥夘
上定生唇缺之人(乙夘木兔缺辛反尅之主頭面之記/或缺唇也缺病之人假令辛夘㫖辛)
(夘時尅休/氣而言)酉上逢丁後須絶嗣(丁者蛇也蛇入人門丁/酉者凶門也酉者辛者)
(立後嗣也金為火尅必無/後嗣也如得丁酉是矣)戊巳如生四柱未申中三四
同行必出甘泉肥夀(戊巳土為重厚之物如到未申長/生故應之建旺者門出近建有夀)
(也/)庚辛向無火之鄉不義軍人孤女(庚辛多或金多不/見上下火皆門户)
(定出軍人孤女子也假令辛未年庚寅月辛酉日/辛夘時辛巳胎金鄉多見無丙丁干也故應上文)木多
繁盛空亡而定主飄蓬(木主仁多則不仁主飄蓬散無/居立不成實之兆甲乙多或木)
(多/也)有氣逢金定為顯赫(木多或甲乙多在有氣之地/逢庚辛或金有貴氣之兆也)十
干五行見同上法(其外火多見水水多見土土多見木/木多見金金多見火上下皆同上法)
壬癸都向旺中必須流落(壬癸多則散而流也或水多/亦同若無土者不成氣象散)
(漫/也)盛則太過少則不及(太多要鬼/太少要旺)四清本旺俱全而文
武兩昇(四孟上見干旺氣者是也假令甲寅庚申癸亥/丁巳皆干清旺也主文武清貴耳又云納音旺)
(者為濁榮也假令庚申木甲申水乙/巳火丁亥土此者納音生旺也外同)四仲見之有旺則
門主生貴(子午夘酉上見旺則以貴耳上干下納音耳/假令癸酉金人戊午火月丙子水日辛夘木)
(時乃四柱各見納音旺耳如乙夘辛酉丙午/壬子者下也分陰陽清濁上下言之其外同)季中全犯
有升而庫藏之官(辰戌丑未上見旺氣者主/庫藏之官尤與上法同推)我去刑辰
必掌兵刑之任(上刑下是也假令庚戌金人逢癸未日/時木上刑下也返此者犯法横死之命)
(須視其/真假也)乙庚旺方外聲名(金方四角也主聲主有頭角/主四方之聲名也見旺相而)
(言之假令庚戌人六月乙酉日時六/月乙庚金相而土又旺故主此耳)戊癸炎輪多生禮
德(戊癸真火在旺相之地/主門生禮義德智耳)丙辛真化水盛陰淫(真水多/則主智)
(太盛陰/淫之象)甲巳同交交之有信(甲巳真土也主信/厚而重之記耳)諸卦吉
凶視於逺近(旺則吉凶近休/囚則吉凶逺也)木中有土鬼怪常聞(先有/辛夘)
(木後見己夘土主門/户驚恐怪異之状耳)金上安仁門中虛耗(先有癸酉金/後有辛酉木)
(主虗耗在/於門户)火加金位孤寡貧窮(火為身到申/酉之地主耳)炎到水鄉
女人癱痪(火入水中主/陰人患病耳)巽離同乾宫出冷勞男子(己午/干或)
(丙丁干到戌亥者/主此應上文耳)丙壬同震陽惑陰亂之宫(丙長男壬/長女夘私)
(門見之主男女不正或甚不道假令壬午人/乙夘日時或丙子人己夘日時其外仿此)木入烟中
疾為小下(五行胎伐地也假令戊辰木人得己午未多/也或立為不道之士小下之人也外無氣破)
(同/耳)旺相休(囚/)問於進退(在旺相者尊有死絶/者卑下與上法同耳)壬來朝甲
有真官中女須榮(六壬人到寅上甲巳有合者應上文/耳假令壬人己酉月甲寅日時頗同)
胎月朝時建旺則祖先富貴(乃胎月祖門也時日引之/建旺建禄建貴者有祖道)
(富貴耳假令己丑火胎得壬午日時己禄在下故禄發/祖也假令庚午月土得甲申日時庚禄在申者門旺有)
(父母力外日有則巳/身妻財時子孫也)三交四聚因官而借出其名(胎朝/月月)
(朝日日朝時名倍禄也但非本禄馬四柱去换有禄馬/者皆居因富貴人引薦而進耳假令乙酉水人甲申月)
(水丙寅日火癸巳時水/甲朝寅丙朝巳故借貴)帶刑全申巳寅定有官刑嗔訟
(寅天成申天史巳太乙申天馬皆為官訟之神也若四/柱見之主應刑獄官嗔之兆假令寅年巳月申日時應)
(外/同)自刑重見自死自凶(辰午酉亥為自刑也若更下尅/上者主自凶之兆假令戊申土)
(人得乙酉日時當先有官事而後投井死也或水病而/凶又戊辰獄刑争訟戊午勾陳持戊丁酉鬼火驚憂癸)
(酉𤣥武得路但依見尅身者言之假令戊辰/木人得癸酉日時應𤣥武鬼賊所失外頗同)子夘相刑
門無禮德(夘為三光之户子為神水之元各有勢而/相刑既見相侵子夘見之多無禮德之兆)丑
逢戌未犯支刑肢病難痊(丑大吉戌天魁未小吉各有/金火木之墓毒氣故犯者多)
(有四肢病難痊也假令己丑火人/甲戌火月丁未日時應上文耳)辰夘相加必有獄刑
腰脚(夘者陰賊辰者天/罡見者主應耳)寅來加巳子孫憂愠燒身(寅木/也巳)
(火也木入火中故有此應也假令/甲寅水人得巳巳日時外同此)已立功曹必見尊官
所失(寅為功曹寅刑巳巳到寅者受其刑也故有/應耳假令己巳人得甲寅或壬寅日外同)午逢
丑位久病内氣之災(午旺火丑墓金火金相/加故心有内氣之病耳)丑入炎陽
必有四肢深厄(丑墓金入旺火故主四肢深厄之/患假令辛丑人得壬午日時外同)子臨
井宿須生脾胃之殃(子水到未土土尅水故主上也假/令丙子水人得辛未日時外頗同)
未到子鄉定見尊凶婦厄(未小吉也土神子神后主婦/人又主尊人假令未人子丑)
(時/應)亥申二勢争强不爾道路散失(各持臨官之勢又云/亥隂賊申傳送多生)
(争競道路失散之象假令申/人得亥亥人得申皆應上法)建逢酉戌鬼賊門病終憂
不爾小人相害(戌火之墓酉旺金金火相加故見此/又戌奴婢故主小人相害外同耳)旺
中有卦本全而出自清名(亥夘未人春得亥夘未寅午/戌人夏得寅午戌申子辰人)
(冬得申子辰巳酉丑人秋得巳酉丑四季人六月/得辰戌丑未也若遇此本家卦主門出富貴人也)五卦
頗同文武尊卑自顯(水木主文火土金主武又云若太/嵗得用者尊不用者卑也假令甲)
(寅水人得寅午戌火卦者乃應此卦也若戌午寅者進/也寅午戌者退也若丙寅火人得寅午戌者主貴氣外)
(五卦/頗同)分三辨五旺相尊名死囚休廢卑賤(分三者分三/主也天地人)
(三方也辨五者指年月日時胎中有何喜/何憂若旺相為吉死囚休廢為凶憂也)子來合丑宫
觀閑人(子為帝釋之宫丑為雲室之房/子合丑者不順丑合子者順也)丑到子鄉復為
真吉(丑人合子順/子合丑不順)亥朝寅位滋養外人(亥者無氣之水/寅者天梁之木)
(亥必奔流木必有/根故亥合寅不順)寅入天宫顯然之兆(寅木就亥水滋/生吉凡寅生合)
(亥吉/順也)天魁到夘破敗土田(戍者天都之山/夘者三光之户)木人天魁復
為吉兆(夘合戌順戌合夘不/順户可就山之吉)酉朝罡上金土兩和(酉金/合辰)
(上兩合和/合之象耳)罡到金中和中有訟(土人金者先和而後怯/也故言後訟之象耳)
已刑𫝊送道路長行(巳刑申巳火刑申金上尅下/故順刑道路長行之兆耳)申到
巳中行人返復(申金人巳火逆也/故行人返復也)未午合分得失未吉
午凶(未土逢火生吉/午火逢未土凶)細視陰陽居分得失(何先何後何/吉何凶細視)
(之三/元下)全逢下尅四親孤尤忌二尊(攴尅干也假令癸未/木壬戌月庚午日己)
(夘時癸丑胎皆下尅上主/四親二尊人尤忌之象)復立上宫多常退陰人小口
(干尅攴多也假令甲辰年甲戌月丙/辰日己亥時上尅多隂人小口尤忌)三來尅下官嗔(三/干)
(尅三支也假令乙丑年甲戌月丁/酉日皆是三上尅下也外頗同)三制上時鬼賊(三支/尅三)
(干也假令甲子年庚午月乙酉日甲/申時三下尅上應鬼賊小人之害)二上二下同類妻
財之事(二上尅下兄弟之/憂妻財之災耳)一尅則論於勝負尤分背我
之情(我尅柱則吉/柱尅我則憂)四時明辨吉凶災福自然明矣(識四/時之)
(吉凶也春甲乙丙丁戊己庚辛/壬癸皆視甲相死囚休言之)干要天分支言十二周
還(十干也甲為齊乙為夷丙楚丁蠻戊韓已魏庚秦辛/戎壬燕癸狄干分也支者寅燕夘宋辰鄭巳楚午周)
(木秦申晋酉趙戌/魯亥魏子齊丑吴)地理山岡足見清濁之用(言地理之/内甲麒麟)
(乙天獄丙鳯凰丁刑戮戊黄龍巳白/虎庚章無辛地禍壬玉堂癸死喪耳)大小凶衰四神更
兼蒿里(四神吉者甲丙庚壬吉外六干凶蒿里/者傳送功曹如年姓墓者塟之大吉耳)上推日
月山河(甲主日乙主月丙主天丁主地戊主山巳/主城庚主國辛主土壬主江河癸主大海)中見
人之内外(甲乙主頭頂内主肝外主目丙丁主肩内主心/外主舌戊巳主腹内主脾胃外主唇庚辛主)
(骨内主肺外主鼻壬癸主脚膝/内主腎外主耳皆取十干言之)循環八卦總推真假五
行(乾者老陽坤者老隂艮少男震長男坎中男/巽長女離中女兊少女八卦見而言之矣)將干之
神言其面色(甲青乙碧丙赤丁紫戊黄己紅庚白/辛淡壬黒癸緑日干時干合言之)把音
神見身貌真詳(日時納音有氣者大下生上/大上生下小日時無小言之)干傷定頭
面之災(日時尅嵗干者/主頭面之損耳)音損者四肢為患(納音日時尅嵗/音者主身及)
(四肢不全/之患耳)今施前聖諸經共作一家之論(郭公所施諸/聖為祖者以)
(尊其/上文)正道歌用法先看真五行(甲己真土乙庚真金丙/辛真水丁壬真木戊癸)
(真火此/真五行)假真成敗細推尋(造化合在長生冠帶臨官建/旺者真五行也無氣者假)
陰干遇陽官印貴(凡陰干遇合者官印貴夫/也須要有氣真無氣假)陽逢陰化
是妻因(凡陽遇隂合為/妻財之說也)合在敗鄉添外姓(凡合在無墓/絶者應上文)
(之/兆)造於旺相後人亨(造化在長生冠帶臨官/建旺者後人昌盛也)又說天元
分内外(分内合外合也若自己有合者為内合也合因/祖而成就也或在本主非本合者主外立或失)
(鄉假令見甲巳為内合壬人見/甲巳非本干合者為出合仿此)且須四柱視孤門(此法/非孤)
(辰寡宿乃是年月日時胎中有孤令者應耳假令年孤/令者逺祖身孤月孤令者父母門孤日孤令者弟兄妻)
(及身孤時孤令者子孫孤也假令甲子年/丁丑月辛亥日甲午時者子孫孤也外同)上來生下身
貧賤(論納音也凡年生月月生日日生時者身必貧賤/也然富貴亦非長久也假令甲子金年丁丑月水)
(戊辰日木戊午時火皆/應上生下也外頗同)下如生上進前程(時生日日生/月月生年胎)
(者皆下生上也應進發之命假令甲子年金辛未月土/己夘日土癸酉時金壬戌胎水時生胎月日生命應進)
(名財/也)有食有鬼為官貴(前見食神後見禄鬼為官官要/有氣也假令甲子金人丙寅月)
(火庚辰日金庚鬼也先為丙所制制為官假/令金人先有水後見火者然也干音同推之)先財後逆
也須榮(先見財神後見到食為官印假令甲子人戊辰/月壬寅日時壬食神為先有戊所制制却為推)
(印之說外/見同斷)四柱往來交互尅(上下相尅者視之若時日/尅嵗胎月者視其上下也)
須向局中問救神(視其干音所救耳假令金人/見火為鬼若有水為救神)純陰純
陽孤寡象(陽干多陽孤陰干多陰寡/晝多者陽孤夜多者陰寡)合盛夫妻再立婚
(合多妻多也男/妻多女夫多耳)支干五行推地利(干音要得地利者識/貴賤得失進退耳)
更詳天祿馬之情(此法非本禄本馬也乃言天祿天馬/者是也假令甲子年金丙寅為祿馬)
(本地得者非為至貴也若諸位見丙/丙有氣者為天祿天馬也外頗同此)神殺刼亡非本理
(非用神殺言/貴賤得失耳)支干五帝是元根(十干五行/為真用耳)空亡叠犯空
偏正(凡陽見陽陰皆落空也陰/見陽陽見隂非落空也)六害三刑辯五行(凡六/害三)
(刑刑衝破敗一歸只不尅/身者無咎尅者有凶也)三竒逆順非真貴(見三竒者/要陽竒順)
(陰竒逆也假令甲戊庚陽也要順隨太陽行假令乙丙/丁為陰竒陰竒要逆隨太陰行也但本干在時有氣者)
(見竒為富貴若非此者為虚竒/也九流之人實則為真貴耳)六儀之神有降昇(六儀/者甲)
(子旬中甲子甲戌甲申甲午甲辰甲寅同為旬中見年/順干為儀也假令辛未年得庚午者乃有儀有貴耳此)
(者年儀也又有月建日時有月者為之月儀也假令/甲午人辛未日時當年六月是辛未乃有貴有儀)五
行太盛逢吞發(在旺相之地有干/鬼到食者發祿耳)干敗音囚忌戰争(自/巳)
(干無力者要安/静之兆忌争)旺鄉有鬼為官貴(納音在建旺相有氣/之地見干音鬼貴也)
敗地逢官也不仁(身干立敗地見/官殺却為鬼也)不俱四緒生成建月
日時中借氣分(若太嵗不得四時之氣者待月日時中/干音借用以有力也胎則不取假令甲)
(子金人丙子月水辛巳日金乙未時金詳丙辛乙未立/建旺之地者以為用非但本干耳假令四十六後入辛)
(巳運乃丙子辛巳二主皆/喜以名借氣之限外同)木見旺金多主强生合須仁
反不純(木多遇金者主强生旺多者仁/多入敗地者仁中不仁之咎)火入離中生萬
物旺相生多夀不倫(火多無水者太過/太過者無後也)金向旺中須損
折有火三光保利名(金多則損折耳/有火則成器耳)土積山岡多不動
真宫有路廣田林(土多者成山成岱也多種而不/動田林廣巨薄者好逰厯也)水盛
定須防走失(水多則/走失耳)智若逢多則不寧(水旺相則/不寧之兆)干支進
退知先後(十干從上至下為退/從下至上為進耳)五行昇降定衰興(干定/昇降)
(旺相興衰/干音耳)四孟全清逢應發(凡四孟見有力/之鄉者發耳)四仲俱安
柄不輕(子午夘酉上見旺/相氣主富貴耳)四季土刑刑忌殺犯者家宅
不利尊(辰戌丑未四季/見者主上文耳)卦見本家須富貴(申子辰水人/見本卦吉午)
(人得之返/尅凶卦同)返尅之人定有嗔(火人得申子辰水人得土/卦土人得木卦木人得金)
(卦金人/得火卦)三限嵗逰大小吏納限行宫度送迎(月日時為/三主三主)
(與太嵗大小二運納限諸吉凶在甚宫取吉凶而言之/假令甲子人三月戊辰月辛未日癸巳時己未胎便以)
(生月上加子順數到天上生時為命宫從戊辰到酉上/見已得癸酉為命宫甲戌二兄弟乙亥三妻妾丙子四)
(子孫丁丑五資財戊寅六田宅己邜七官禄庚辰八/奴僕辛巳九災厄壬午十福徳癸未十一相貌甲申)
(十二父母男子順行女人逆行/視大小運嵗限相生相尅言之)再問命中何得失(推其/真假)
(得失/之路)吉凶行逰辨主星(三主推之二十五前月主事五/十前日主事五十後時主事以)
(主星/言之)詳限下音依卦法(詳論當生年中得何卦言之假/令申子辰者水也詳水之得失)
(外巳酉丑亥夘未/寅午戌頗同耳)天將神門及貴人(甲也青龍乙六合/丙朱雀丁螣蛇戊)
(勾陳巳太常庚白虎辛太隂壬天后癸𤣥武問所/得者干言之假令甲寅月六行青龍主限外同)印墓
神藏兼氣德(五印甲戌火印壬辰水印丙辰土印乙丑/金印癸未木印氣旺為印氣敗為墓若輕)
(建旺為庫不輕旺相為墓子細視之德者甲德/自處巳德在甲但陽在自已陰在夫合外仿此)吉將朝
元我命應(假令甲子人丙寅為禄馬吉將也得/甲戌月生者凶門也與命如何外同)草木東
方分甲乙(甲木/乙草)灰火非同是丙丁(丙火/丁灰)戊巳中央歸土
糞(戊土/巳糞)金石之化到庚辛(庚金/辛石)癸陰大海壬江水(壬江/河癸)
(湖/海)謹須照下細推呈
