#+TITLE: 齊民要術-後魏-賈思勰
#+DATE: 2018-05-12 10:17:38
#+SOURCE: github.com/kanripo/KR3d0001 master c05a9eb4                
齊民要術序(貴賤故謂之齊人者古今言/文記曰齊人無蓋藏如淳注)
　　　　　後魏髙陽太守賈　思勰　撰
蓋神農爲耒耜以利天下堯命四子教受要
時舜命后稷食爲政首禹制土田萬國作乂
殷周之盛詩書所述要在安民冨而教之管
子曰一農不耕民有飢者一女不織民有寒
者倉廩實知禮節衣食足知榮辱丈人曰四
體不勤五穀不分孰爲夫子傳曰人生在勤
勤則不匱語曰力能勝貧謹能勝禍蓋言勤
力可以不貧謹身可以避禍故李悝為魏文
侯作盡地力之教國以富强秦孝公用商君
急耕戰之賞傾奪鄰國而雄諸侯淮南子曰
聖人不耻身之賤也愧道之不行也不憂命
之長短而憂百姓之窮是故禹爲治水以身
鮮於陽盱之河湯由苦旱以身禱於桑林之祭
神農憔悴堯瘦癯舜黎黒禹胼胝由此觀之
則聖人之憂勞百姓亦甚矣故自天子以下
至于庶人四肢不勤思慮不用而事治求贍
者未之聞也故田者不强囷倉不盈將相不
强功烈不成仲長子曰天爲之時而我不農
穀亦不可得而取之青春至焉時雨降焉始
之耕田終之簠簋惰者釡之勤者鍾之矧夫
不爲而尚乎食也㢤譙子曰朝發而夕異宿
勤則菜盈傾筐且苟有羽毛不織不衣不能
茹草飲水不耕不食安可以不自力㢤眺錯
曰聖王在上而民不凍不飢者非能耕而食
之織而衣之爲開其資財之道也夫寒之於
衣不待輕煖飢之於食不待甘旨飢寒至身
不顧廉恥一日不再食則飢終歲不製衣則
寒夫腹飢不得食體寒不得衣慈母不能保
其子君亦安能以有民夫珠玉金銀飢不可
食寒不可衣粟米布帛一日不得而飢寒至
是故明君貴五糓而賤金玉劉陶曰民可百
年無貨不可一朝有飢故食爲至急陳思王
曰寒者不貪尺玉而思短褐飢者不願千金
而羙一食千金尺玉至貴而不若一食短褐
之惡者物時有所急也誠㢤言乎神農倉頡
聖人者也其於事也有所不能矣故趙過始
爲牛耕實勝耒耜之利蔡倫立意造𥿄豈方
縑牘之煩且耿壽昌之常平倉桑弘羊之均
輸法益國利民不朽之術也諺曰智如禹湯
不如嘗更是以樊遲請學稼孔子答曰吾不
如老農然則聖賢之智猶有所未達而况於
凡庸者乎猗頓魯窮士聞陶朱公冨問術焉
告之曰欲速冨畜五㹀乃畜牛羊子息萬計
九真廬江不知牛耕每致困乏任延王景乃
令鑄作田器教之􁇼闢嵗嵗開廣百姓充給
燉煌不曉作耬犁及種人牛功力旣費而收
穀更少皇甫隆乃教作耬犁所省庸力過半
得穀加五又燉煌俗婦女作裙孿縮如羊腸
用布一匹隆又禁改之所省復不貲茨充爲
桂陽令俗不種桑無𧖟織絲麻之利類皆以
麻枲頭貯衣民惰窳(切/羊主)少麤履足多剖裂
血岀盛冬皆然火燎炙充教民益種桑柘養
𧖟織履復令種紵麻數年之間大頼其利衣
履温煖今江南知桑𧖟織履皆充之教也五
原土冝麻枲而俗不知織績民冬月無衣種
細草臥其中見吏則衣草而岀崔寔爲作紡
績織絍之具以教民得以免寒苦安在不教
乎黄覇爲頴川使郵亭郷官皆畜雞豚以贍
鰥寡貧窮者及務耕桑節用殖財種樹鰥寡
孤獨有死無以葬者郷部書言覇具為區處
某所大木可以為棺某亭豚子可以祭吏徃
皆如言龔遂為渤海勸民務農桑令口種一
株榆百本䪥五十本葱一畦韭家二母􁒠五
母雞民有帶持刀劍者使賣劍買牛賣刀買犢
曰河爲帶牛佩犢春夏不得不趣田畒秋冬
課收歛益蓄果實菱芡吏民皆冨實召信臣
爲南陽好爲民興利務在冨之躬勸耕農岀
入阡陌止舍離郷亭稀有安居時行視郡中
水泉開通溝瀆起水門提閼凡數十處以廣
漑灌民得其利蓄積有餘禁止嫁娶送終奢
靡務岀於儉約郡中莫不耕稼力田吏民親
愛信臣號曰召父僮种為不其令率民養一
猪雌雞四頭以供祭祀死買棺木顔裴爲京
兆乃令整阡陌樹桑果又課以閑月取材使
得轉相教匠作車又課民無牛者令畜豬投
貴時賣以買牛始者民以爲煩一二年間家
有丁車大牛整頓豊足王丹家累千金好施
與周人之急每歲時農收後察其强力收多
者輒歴載酒肴從而勞之便於田頭樹下飲
食勸勉之因留其餘肴而去其惰孏者獨不
見勞各自恥不能致丹其後無丕力田者聚
落以至殷冨杜畿爲河東課民畜㹀牛草馬
下逮雞豚皆有章程家家豐實此等豈好爲
煩擾而輕貴損㢤蓋以庸人之性率之則自
力縦之則惰窳耳故仲長子曰叢林之下爲
倉庾之坻魚龞之堀為耕稼之愓者此君長
所用心也是以太公封而斥鹵播嘉穀鄭白
成而關中無飢年蓋食魚鱉而藪澤之形可
見觀草木而肥嘵之勢可知又日稼穡不修
桑果不茂畜産不肥鞭之可也柂落不完垣
墻不牢掃除不淨笞之可也此督課之方也
且天子親耕皇后親𧖟况夫田父而懷窳惰
乎李衡於武陵龍陽汎洲上作宅種甘橘千
樹臨死勑兒曰吾州里有千頭木奴不責汝
衣食嵗上一匹絹亦可足用矣呉末甘橘成
嵗得絹數千匹恒稱太史公所謂江陵千樹
橘與千户侯等者也樊重欲作器物先種梓
􁈍時人嗤之然積以嵗月皆得其用向之笑
者咸求假焉此種植之不可巳巳也諺曰一
年之計莫如樹穀十年之計莫如樹木此之
謂也書曰稼穡之艱難孝經曰用天之道因
地之利謹身節用以養父母論語曰百姓不
足君孰與足漢文帝曰朕爲天下守財矣安
敢妄用㢤孔子曰居家理治可移於官然則
家猶國國猶家是以家貧則思良妻國亂則
思良相其義一也夫財貨之生旣艱難矣用
之又無節凡人之性好懶惰矣率之又不䔍
加以政令失所水旱爲災一穀不登胔腐相
繼古今同患所不能止也嗟乎且飢者有過
甚之願渴者有兼量之情旣飽而後輕食旣
暖而後輕衣或由年糓豐穰而忽於蓄積或
由布帛優贍而輕於施與窮窘之來所由有
漸故管子曰桀有天下而用不足湯有七十
二里而用有餘天非獨為湯雨菽粟也蓋言
用之以節仲長子曰鮑魚之肆不自以氣爲
臭四夷之人不自以食為異生習使之然也
居積習之中見生然之事夫孰自知非者也
斯何異蓼中之蟲而不知藍之甘乎今採捃
經傳爰及歌謡詢之老成驗之行事起自耕
農終於醯醢資生之業靡不畢書號曰齊民
要術凡九十二篇分為十卷卷首皆有目錄
於文雖煩尋覧差易其有五穀果蓏非中國
所殖者存其名目而巳種蒔之法蓋無聞焉
捨本逐末賢哲所非日冨嵗貧飢寒之漸故
啇賈之事闕而不錄花草之流可以悅目徒
有春花而無秋實匹諸浮僞盖不足存鄙意
曉示家童未敢聞之有識故丁寧周至言提
其耳毎事指斥不尚浮辭覧者無或嗤焉
雑說
夫治生之道不仕則農若昧於田疇則多匱
乏只如稼穯之力雖未逮扵老農規畫之間
竊自同扵后稷所為之術條列後行
凡人家營田湏量已力寧可少好不可多惡
假如一具牛緫營得小畝三頃據齊地大畝
一頃三十五畝也每年二易必奠頻種其雜
田地即是来年穀資欲善其事先利其器悅
以使人人忘其勞且湏調習器械務令快利
秣飼牛畜事須肥徤撫恤其人常遣歡悅觀
其地勢乾濕得所示秋收了先耕蕎麥地次
耕餘地務遣深細不得趂多看乾濕隨時蓋
磨著切見世人耕了仰著土塊並待孟春盖
若冬乏氷雪連夏亢陽徒道秋耕不堪下種
無問耕得多少皆湏旋盖磨如法如一具牛
兩箇月秋耕計得小畒三頃經冬加料餵至
十二月内即須排比農具使足一入正月𥘉
未開陽氣上即更盖所耕得地一徧凡田地
中有良有薄者即湏加糞糞之其踏糞法凡
人家秋收治田後場上所有穰糓􁵡等並湏
收貯一處每日布牛脚下三寸厚每平旦收
聚堆積之還依前布之经宿郎堆聚計經冬
一具牛踏成三十車糞至十二月正月之間
即載糞糞地計小畒畒别用五車計糞得六
畒匀攤耕盖著未湏轉起自地亢後但所耕
地隋餉盖之待一段緫轉了即横盖一徧計
正月二月兩䓢月又轉一徧然後㸔地冝納
粟先種黑地微帶下地即種糙種然後種髙
壤白地其白地候寒食後榆莢盛時納種以
次種大豆油麻等田然後轉所糞得地耕五
六徧每耕一徧蓋兩徧最後盖三徧還縱横
盖之侯昏房心中下黍種無問穀小畒一升
下子則稀穊得所侯黍粟苗未與壠齊即鋤
一徧黍經五日更報鋤第二徧侯未蠶老畢
報鋤第三徧如無力即止如有餘力秀後更
鋤第四徧油麻大豆並鋤兩徧止亦不厭早
鋤糓苐一徧便科定每科只留兩莖要不得
留多每科相去一赤兩壟頭空務欲深細第
一徧鋤未可全深茅二徧唯深是求第三徧
較淺於第二徧第四徧較淺
凡蕎麥五月耕絰三十五日草爛得轉并種
耕三徧立秋前後皆十日内種之假如耕地
三徧即三重著子下兩重子黒上頭一重子
白皆是白汗滿似如濃即須收刈之但對梢
相荅鋪之其白者日漸盡變為黒如此乃為
得所若待上頭緫黒半已下黒子盡總落矣
其所糞種黍地亦刈黍子即耕兩徧熟盖下
糠麥至春鋤三徧止
凡種小麥地以五月内耕一徧看乾濕轉之耕三
徧為度亦秋社後即種至春能鋤得兩徧最好
凡種麻地須耕五六徧倍蓋之以夏至前十日
下子亦鋤兩徧仍須用心細意抽拔全稠閙細
弱不堪留者即去却一切但依此法除蟲災外
小小旱不至全損何者縁蓋磨數多故也又
鋤耨以時諺曰鋤頭三寸澤此之謂也堯湯旱
澇之年則不敢保雖然此乃常式古人云耕
鋤不以水旱息功必獲豐年之收如去城郭近
務須多種苽菜茄子䓁且得供家有餘岀賣
只如十畒之地灼然良沃者選得五畒二畒半
種葱二畒半種諸雜菜似邵平者種苽蘿蔔其
萊每至春二月内選良沃地二畒熟種葵蒿苣
作畦栽蔓菁收子至五月六月拔諸萊先熟並
順盛寰亦收子訖應空閑地種蔓菁萵苣蘿蔔
等看稀稠鋤其科至七月六日十四日如有車
牛盡割賣之如自無車牛輪與人即取地種秋
菜葱四月種蘿蔔及葵六月種蔓菁七月種芥
八月種苽二月種如擬種苽四畒留四月種並鋤
十徧蔓菁芥子並鋤两徧葵蘿蔔鋤三徧葱但倍
鋤四徧白豆小豆一時種齊熟且免摘角但能依
此方法即萬不失一
齊民要術序
紹興甲子夏四月十八日龍舒張使君專使
貽書曰比因暇日以齊民要術刋板成書將
廣其傳求僕爲序以冠其首謹按齊民要術
舊多行於東州僕在兩學時東州士夫有以
要術中種植蓄飬之法爲一時羙談僕喜聞
之欲求善本寓目而不得今使君得之於
薌林居士向伯恭伯恭自少留意問學故一
時名士大夫多與之遊而喜傳之書蓋此書
乃天聖中崇文院校本非
朝廷要人不可得使君得之刋于州治欲使
天下之人皆知務農重榖之道使君之用心
可知矣僕嘗觀周公戒成王以無逸之書有
曰不知稼穡之艱難乃逸乃諺既誕否則侮
厥父母曰昔之人無聞知夫惟不知稼穡之
艱難其禍至於侮厥父母而不知懼其害教
豈小小者哉嘗謂古今親民之官莫如守令
故守令皆以勸農爲職漢循吏如召信臣龔
遂軰類皆躬勸耕農出八阡陌至於使民賣
刀買犢賣劍買牛者今使君以書載耕稼之
要足以爲齊民法其爲賢當不在西漢循吏
之下况舒之爲州沃壤千里冨饒魚稻爰自
吳魏以來爲耕戍實邊之地又得賢使君勸
相乎其間其爲舒緩不疑矣僕流落州縣間
晩得小壘而爲之有民人社稷於此得使君
所遺墨本日以縱觀庶㡬有𥙷於斯民且無
負於勸農之官不亦幸乎使君名轔彦聲其
字濟南佳士也嘗爲越之上虞令縣多力穡
之農而令實爲之勸故租賦之入不勞而辦
又嘗爲九江郡丞而化行乎江漢之間自九
江擢守龍舒聞譽益羙功利益博又以其餘
力刋書累編貽訓于後他日得
君行道豈易量哉四月十八日左朝散郎權
發遣無爲軍主管學事兼管内勸農營田事
鎮江葛祐之序
齊民要術卷第一
　　　　　耕田第一
　　　　　收種第二
　　　　　種榖第三
　　　　耕田第一
(鉏耨以墾草莽然後五榖與助百果蔵實世本曰倕作耒耜倕神/周書曰神農之時天雨粟神農遂耕而種之作陶冶斤斧為耒耜)
(曰斪斸鋤也名定纂文曰養苗之道鋤不如耨耨不如鏟鏟柄長/農之臣也吕氏春秋曰耜博六寸爾雅曰斪斸謂之定犍為舍人)
(木也斸斫也齊謂之鎡基一曰斤柄性自曲者也田陳也樹榖曰/二赤刅廣二寸以剗地除草許慎説文曰耒手耕曲木也耜耒端)
(釋名曰田填也五糓填滿其中犂利也利則發土絶草根耨似鋤/田象四口十阡陌之制也耕犁也從耒井聲一曰古者井田劉熈)
(以誅鋤物根株也/嫗耨禾也斸誅也主)
凡開荒山澤田皆七月芟艾之草乾即放火
至春而開墾(苜功/根朽)其林木大者􁣑(反/烏更)殺之葉
死不扇便任耕種三嵗後根枯莖朽以火燒
之(盡也/入地)耕荒畢以鐵齒􁓰楱(切/爼侯)再徧杷之
漫擲黍穄勞(反/郎到)亦再徧明年乃中為榖田
凡耕髙下田不問春秋必須燥濕得所為佳
若水旱不調寧燥不濕(觧濕耕堅垎/數年不佳/燥耕雖塊一經得雨地則粉)
(耕者白背速􁓰楱之亦無傷否則大惡也/諺曰濕耕澤鋤不如歸去言無益而有損濕)春耕㝷手勞
(人亦名勞曰摩鄙語曰耕曰摩勞也/古曰耰今曰勞説文曰耰摩田器今)秋耕待白背勞(既/春)
(不勞不如作暴盖言澤難遇喜天時故也桓寛鹽鐵論曰茂木之/多風若不㝷勞地必虚燥秋田㙷/實㙷勞令地硬諺曰耕而)
(之間無美苗/下無豐草大塊)凡秋耕欲深春夏欲淺犂欲亷勞
欲再(勞地熟旱亦保澤也/犂亷耕細牛復不疲再)秋耕䅖(反/一感)青者為上
(者其美與小豆同也/比至冬月青草復生)初耕欲深轉地欲淺(不熟轉不/耕不深地)
(土也/淺動生)菅茅之地冝縱牛羊踐之(根浮/踐則)七月耕
之則死(復生矣/非七月)凡美田之法緑豆為上小豆
胡麻次之悉皆五六月中䆊(反漫掩也/美/懿)種七月八月
犁䅖殺之為春榖田則畒收十石其美與蠶
矢熟糞同凡秋收之後牛力弱未及即秋耕
者榖黍穄粱秫茇(反/古末)之下即移羸速鋒之
也恒潤澤而不堅硬乃至冬初常得耕勞不
患枯旱若牛力少者但九月十月一勞之至
春(反/湯歴)種亦得禮記月令曰孟春之月天
子乃以元日祈榖於上帝(天春秋傳曰春郊祀后稷/鄭玄注曰謂上辛日郊祭)
(郊而后耕上帝太㣲之帝/以祈農事是故啓蟄而郊)乃擇元辰天子親載耒耜
帥三公九卿諸侯大夫躬耕帝籍(吉辰也帝籍/元辰盖郊後)
(所治之田也/為天神借民力)是月也天氣下降地氣上騰天地
同和草木萌動(土長冐橛陳根可拔耕者急發也/此陽氣蒸達可耕之候也農書曰)命田
司(主農之官/司謂田畯)善相丘陵阪險原隰土地所冝五
榖所殖以教導民田事既飾先定凖直農乃
不惑仲春之月耕者少舍乃脩闔扇(蟄蟲啓户/舍猶止也)
(木曰闔用竹葦曰扇/耕事少閒而治門户用)無作大事以妨農事孟夏之
月勞農勸民無或失時(来之/重力勞)命農勉作無
休於都(禮曰無宿於國也/急趣農也王居明堂)季秋之月蟄蟲咸俯
在内皆墐其户(此避殺氣也/墐謂塗閉之)孟冬之月天氣上騰
地氣下降天地不通閉藏而成冬勞農以休
息之(正齒位是也/黨正屬民飲酒)仲冬之月土事無作慎無發
蓋無發屋室地氣且泄是謂發天地之房諸
蟄則死民必疾疫(一月耕者匪直逆天道害蟄蟲地亦無/大隂用事尤重閉蔵案今世有十月十)
(薄少也/膏潤收必)季冬之月命田官告人出五種(告民出/命田官)
(事將起也/種大寒過農)命農計耦耕事脩耒耜具田器(之金耜/耜者耒)
(鎡錤之屬/廣五寸田器)是月也日窮于次月窮于紀星迴于
天數將㡬終(市於故墓次舍也紀猶舍也/言日月星辰運行至此月皆)嵗且更始專
而農民毋有所使(思於辨稼之事不可徭役則志散失其業/而猶汝也言專一汝農民之心令人預有)
(也)孟子曰士之仕也猶農夫之耕也(仕之為急若/趙岐注曰言)
(耕不可/農夫不)魏文侯曰民春以力耕夏以強耘秋以
收歛雜隂陽書曰亥為天倉耕之始吕氏春
秋曰冬至後五旬七日昌生昌者百草之先
生也於是始耕(昌蒲水草也/髙誘注曰昌)淮南子曰耕之為事
也勞織之爲事也擾擾勞之事而民不舍者
知其可以衣食也人之情不能無衣食衣食
之道必始於耕織物之若耕織始𥘉甚勞終
必利也衆又曰不能耕而欲黍粱不能織而
喜縫裳無其事而求其功難矣汜勝之書曰
凡耕之本在於趣時和土務糞澤早鋤早穫春
凍觧地氣始通土一和解夏至天氣始暑隂
氣始盛土復觧夏至後九十日晝夜分天地
氣和以此時耕田一而當五名曰膏澤皆得
時功春地氣通可耕堅硬強地黒壚土輒平
摩其瑰以生草草生復耕之天有小雨復耕
和之勿令有塊以待時所謂強土而弱之也
春候地氣始通椓橛木長赤二寸埋赤見其
二寸立春後土塊散上没橛陳根可拔此時
二十日以後和氣去即土剛以時耕一而當
四和氣去耕四不當一杏始華榮輒耕輕土
弱土望杏花落復耕耕輒藺之草生有雨澤
耕重藺之土甚輕者以牛羊踐之如此則土
強此謂弱土而強之也春氣未通則土歴適不
保澤終嵗不宜稼非糞不解慎無旱耕湏草
生至可種時有雨即種土相親苗獨生草穢
爛皆成良田此一耕而當五也不如此而旱
耕塊硬苗穢同孔出不可鋤治反為敗田秋
無雨而耕絶土氣土堅垎名曰腊田及盛冬
耕泄隂氣土枯燥名曰脯田脯田與腊田皆
傷田二嵗不起稼則一嵗休之凡麥田常以
五月耕六月再耕七月勿耕謹摩平以待種
時五月耕一當三六月耕一當再若七月耕
五不當一冬雨雪止輒以藺之掩地雪勿使
從風飛去後雪復藺之則立春保澤凍蟲死
來年冝稼得時之和適地之冝田雖薄惡收
可畒十石崔寔四民月令曰正月地氣上騰
土長冐橛陳根可拔急菑強土黒壚之田二
月隂凍畢澤可菑羙田緩土及河渚小處三
月杏華盛可菑沙白輕土之田五月六月可
菑麥田崔寔政論曰武帝以趙過為搜粟都
尉教民耕殖其法三犁共一牛一人將之下
種挽耬皆取備焉日種一頃至今三輔猶頼
其利今遼東耕犁轅長四赤廽轉相妨既用
兩牛兩人牽之一人將耕一人下種二人挽
耬凡用兩牛六人一日纔種二十五畒其懸
絶如此(州巳西猶用長轅犁兩脚耬長轅耕平地尚可於山澗/案三犁共一牛若今三脚耬矣未知耕法如何今自濟)
(柔便也兩脚耬種壠穊亦不如一脚耬之得中也/之間則不任用且廼轉至難費力未若濟人蔚犁之)
　　　收種第二
(揔名三榖各二十種為六十蔬果之實助榖各二十凡為百種故/楊泉物理論曰粱者黍稷之揔名稻者溉種之揔名菽者衆豆之)
(百榖也/詩曰播厥)凢五榖種子浥鬰則不生生者亦㝷
死種雜者禾則早晚不均春復减而難熟糶
賣以雜糅見疵炊爨失生熟之節所以特冝
存意不可徒然粟黍穄粱秫常嵗嵗别收選
好穗純色者劁(反/才彫)刈髙懸之至春治取别
種以擬明年種子(家田所須種子多少而種之/耬耩䅖種一斗可種一畝量)其别種
種子甞須加鋤(無秕也/鋤多則)先治而别埋(窖埋又勝器盛/先治埸浄不雜)
還以所治蘘草蔽窖(為雜之患/不爾必有)將種前二十許
日開出水洮(則無莠/深粃去)即曬令燥種之依周官相
地所冝而糞種之汜勝之術曰牽馬令就糓
堆食數口以馬踐過為種無虸厭虸蚄蟲也
周官曰草人掌土化之法以物地相其冝而
為之種(以物地占其形色為之種黄白冝以種禾之屬/鄭玄注云土化之法化之使美若汜勝之術也)凢
糞種騂剛用牛赤緹用羊墳壤用麋渴澤用
鹿鹹潟用貊勃壤用狐埴壚用豕彊㯺用蕡
輕㸑用犬(也赤緹縓色也渴澤故水處也潟鹵也貊貒也勃/此草人軄鄭玄注曰凡所以糞種者皆謂煮取汁)
(作蚠杜子春挈讀爲騂謂地色赤而土剛強也鄭司農云用牛以/壤粉解者埴壚黏䟽者強㯺強堅者輕㸑輕脆者故書騂為挈墳)
(䑕也壤白色蕡麻也玄謂墳壤潤觧/牛骨汁漬其種也謂之糞種墳壤多蚠)淮南術曰從冬至
日數至來年正月朔日五十日者民食足不
滿五十日者日減一斗有餘日日益一斗汜
勝之書曰種傷濕鬰熱則生蟲也取麥種候
熟可穫擇穗大彊者斬束立場中之髙燥處
曝使極燥無令有白魚有輒揚治之取乾艾
雜蔵之麥一石艾一把蔵以瓦器竹器順時
種之則收常倍取禾種擇髙大者斬一節下
把懸髙燥䖏苗則不敗欲知嵗所冝以布囊
盛粟等諸物種平量之埋隂地冬至後五十
日發取量之息最多者嵗所冝也崔寔曰平
量五榖各一升小罌盛埋垣北牆隂下餘法
同上師曠占術曰杏多實不蟲者來年秋禾
善五木者五榖之先欲知五榖但視五木擇
其木盛者來年多種之萬不失一也
　　　種糓第三(為粟類故/稗附岀稗)
種糓(稷為糓望俗名之耳爾雅曰粢稷也説文曰粟嘉糓實也/糓稷也名粟糓者五糓之揔名非止謂粟也然今人專以)
(青稷有雪白粟亦名白莖又有白藍下竹頭莖青白逯麥擢石精/郭義㳟廣志曰有赤粟白莖有黑格雀粟有張公班有含黄倉有)
(也按今世粟名多以人姓字為名囙亦有觀形立名亦有會義為/盧狗蹯之名種云郭璞注爾雅曰今江東呼稷為粢孫炎曰稷粟)
(黄百日糧有起婦黄辱稻糧奴子黃/音加支糓焦金黄䳺/稱聊復載之云耳朱糓髙居黄劉猪獬道愍黄聒谷雀懊黄續命)
(味美今堕車下馬㸔百群羊懸蛇赤尾罷虎黄雀民溱馬洩韁劉/履命一名麥争埸此十四種早熟耐旱免蟲聒谷黄辱稻糧二種)
(南木隈隄黄宋冀癡指張黄兎脚青恵日黄冩風赤一睍/黃/猪赤李浴黄阿摩糧東海黄石䮑民臥嵗蘇臥青莖青黒好黄附)
(種易舂寳珠黄俗得白張鄰黄白鹺糓䬲千黄張蟻白耿虎黄都/山鹺/頓/黄此二十四種穗皆有毛耐風免雀暴一睍黄一)
(白僧延黄赤粱糓靈忽黄獺尾青續得黄稈容青孫延黄猪矢青/奴赤茄蘆黄薰猪赤魏爽黄白莖青竹根黄調母梁磊碨黄劉沙)
(蹄黄餓狗倉可憐黄米糓鹿橛青阿邏邏此三十八種中租火糓/煙熏黄樂婢青平夀黄鹿橛白鹺折筐黄/穇阿居黄赤巴粱鹿)
(橝糝樂婢青二種易舂竹葉青石抑闕創怪竹葉青一名胡糓水/白鹺榖調母粟二種味羙捍容青阿居黄猪矢青有三種味悪黃)
(堆黄青子規此十種晚熟耐水有蟲災則盡矣/黒糓忽泥青衝天棒雉子青鴟脚糓鴈頭青攬)
凡糓成熟有早晩苗稈有髙下收實有多少
質性有強弱米味有美惡粒實有息耗(苗短而/早熟者)
(苗者長青白黒是也收少者美而耗收多者悪而息也/收多晚熟者苗長而收少強苗者短黄糓之屬是也弱)地勢有
良薄(晚早亦無害薄地冝早晚必不成實也/良田冝/種晚薄田冝種早良地非獨冝)山澤有異冝
(田種弱苗以求華實也/山田種强苗以避風霜澤)順天時量地利則用力少
而成功多任情返道勞而無獲(魚手必虚迎風散/入泉伐木登山求)
(圜其勢難/水逆坂走)凢糓田緑豆小豆底為上麻黍胡麻
次之蕪菁大豆為下(本既不論聊復記之/常見瓜底不减緑豆)良地一
畒用子五升薄地三升(田加種也/此為植糓晚)糓田必須
嵗易(薄矣䬇尹絹反/䬇子則莠多而收)二月三月種者為植禾四
月五月種者為穉禾二月上旬及麻菩(音勃/音倍)
楊生種者為上時三月上旬及清明節桃始
花為中時四月上旬及棗葉生桑花落為下
時嵗道冝晚者五月六月初亦得凡春種欲
深宜曵重撻夏種欲淺直置自生(曵撻則根虚雖/春氣冷生遲不)
(亦不湏撻必欲撻者冝須待白背濕撻令地堅硬故也/生輒死夏氣熱而生速曵撻遇雨必堅垎其春澤多者或)凡種
糓雨後為佳遇小雨宜接濕種遇大雨待薉
生(則令苗瘦薉若盛者先鋤一徧然後納種乃佳也/小雨不接濕無以生禾苗大雨不待白背濕/輾)春若遇
旱秋耕之地得仰壟待雨(不中也/春耕者)夏若仰壟匪
直盪汰不生兼與草薉俱出凡田欲早晚相
雜(有所冝/防嵗道)有閏之嵗節氣近後冝晩田然大
率欲早早田倍多於晩(其收任多少從嵗所冝非関早/早田浄而易治晚者蕪穢難治)
(晚榖皮厚米少而虚也/晚然早榖皮薄米實而多)苗生如馬耳則鏇鋤(得糓馬/諺曰𣣔)
(角切/耳鏃初)稀豁之處鋤而𥙷之(利益動能百倍/用功蓋不足言)凢五糓
唯小鋤為良(者草根繁茂用功多而收益少/小鋤者非直省功糓亦陪勝大鋤)良田率
一赤留一科(鋤而去之諺云迴車倒馬擲衣不下皆十石而/劉章耕田歌曰深耕穊種立苗𣣔䟽非其類者)
(之收皆均平也/收言大稀大穊)薄地㝷壠躡之(故/不耕)苗出壟則深
鋤鋤不猒數周而復始勿以無草而暫停(者/鋤)
(米息鋤得十徧便得八米也/非止除草乃地熟而實多糠薄)春鋤起地夏為除草故
春鋤不用觸濕六月巳後雖濕亦無嫌(淺隂未/春苗既)
(害矣管子曰為國者使農寒耕而熱芸芸除草也/覆地濕鋤則地堅夏苗隂厚地不見日故雖濕亦無)苗既出
壟每一經雨白背時輒以鐵齒􁓰楱縱横杷
而勞之(傷苗如此令地熟軟易鋤省力中鋒止/杷法令人坐上數以手斷去草草塞齒則)苗髙一
赤鋒之(皆佳/三徧者)耩(反/故項)者非不壅本苗深糓草益
實然令地堅硬乏澤難耕鋤得五徧巳上不
煩耩(下令突起則潤澤易耕/必欲耩者刈糓之後即鋒菱)凢種欲牛遲緩行
種人令促步以足躡壠底(跡相接者亦不可煩撻也/牛遲則子匀足躡則苗茂足)
熟速刈乾速積(濕積則藁爛積晚則損耗連雨則生耳/刈早則鎌傷刈晚則穂折遇風則收减)
凡五榖大判上旬種者全收中旬中收下旬
下收雜隂陽書曰禾生於棗或楊九十日秀
秀後六十日成禾生於寅壯於丁午長於丙
老於戊死於申惡於壬癸忌於乙丑
凡種五榖以生長壯日種者多實尤惡死日
種者收薄以忌日種者敗傷又用成收滿平
定日為佳汜勝之書曰小豆忌夘稻麻忌辰
禾忌丙黍忌丑秫忌寅未小麥忌戍大麥忌
子大豆忌申夘凡九糓有忌日種之不避其
忌則多傷敗此非虚語也其自然者燒黍穰
則害瓠(不可委曲從之諺曰以時及澤為上䇿也/史記曰隂陽之家拘而多忌止可知其梗槩)
禮記月令曰孟秋之月修宫室坯垣墻仲秋之
月可以築城郭穿竇窖修困倉(也墮曰竇方曰窖按諺曰/鄭玄曰為民當入物當藏)
(實土功之時一勞永逸亦貧家之寳也/家貧無所有秋墻三五堵盖言秋墻堅)乃命有司趣民收歛
務畜菜多積聚(冬之備/始為御)季秋之月農事備收(盡也/備猶)
孟冬之月謹蓋蔵循行積聚無有不歛(薪蒸之/謂芻禾)
(也/屬)仲冬之月農有不收蔵積聚者取之不詰
(者不罪所以警其主也/此收歛尤急之時有人取)尚書考靈曜曰春鳥星昬
中以種稷(鶉火也/鳥朱鳥)秋虚星昬中以收歛(枵也/虚玄)莊子
長梧封人曰昔予為禾耕而鹵莽之(反/忙𥙷)則其
實亦鹵莽而報予芸而㓕裂之其實亦滅裂
而報予(脱末略不盡其分/郭象曰鹵莽㓕裂輕)予來年變齊(反/在細)深其
耕而熟耰之其禾繁以滋予終年猒飱孟子
曰不違農時榖不可勝食(違奪其農時則五糓饒穰/趙岐注曰使民得務農不)
(食也/不可勝)諺曰雖有智惠不如乘勢雖有鎡錤(下其/上鎡)
不如待時(器耒耜之屬待時謂農之三時/趙岐曰乗勢居富貴之勢鎡錤田)又曰五榖
種之美者也茍為不熟不如稊稗夫仁亦在
熟而已矣(稊稗之草其實可食為仁不成亦猶是/趙岐曰熟成也五糓雖美種之不成不如)淮南
子曰夫地勢水東流人必事焉然後水潦得
谷行(通之使得循谷而行也/水勢雖東流人必事而)禾稼春生人必加功焉
故五榖遂長(蓘芸耕之也遂成也/髙誘曰加功謂是/是)聴其自流待其
自生大禹之功不立而后稷之智不用禹決
江䟽河以為天下興利不能使水西流后稷
闢土墾草以為百姓力農然而不能使禾冬
生豈其人事不至㦲其勢不可也(冬蔵四時不可/春生夏長秋收)
(也/易)食者民之本民者國之本國者君之本是
故人君上因天時下盡地利中用人力是以
群生遂長五糓蕃殖教民養育六畜以時種
樹務修田疇滋殖桑麻肥磽髙下各因其冝
丘陵阪險不生五榖者樹以竹木春伐枯槁
夏取果蓏秋畜蔬食(榖食曰食/菜食曰蔬)冬伐薪蒸(水曰蒸/火曰薪)
以為民資是故生無乏用死無轉屍(也/轉棄)故先
王之制四海雲至而修封疆(二月也/四海雲至)蝦蟇鳴
燕降而通路除道矣(三月/燕降)隂降百泉則修橋梁
(泉十月/隂降百)昏張中則務樹糓(南方朱鳥之宿/三月昏張星中於)大火中即
種黍菽(中六月/大火昏)虚中即種宿麥(九月/虛昏中)昴星中則
收歛蓄積伐薪木(季秋之月收歛蓄積/昴星西方白虎之宿)所以應時修
備冨國利民霜降而樹榖冰泮而求穫欲得
食則難矣又曰為治之本務在安民安民之
本在於足用足用之本在於勿奪時(之農要時/言不奪民)
勿奪時之本在於省事省事之本在於節欲
(欲貪/節上)節欲之本在於反性(天之正性也/反其所受於)未有能揺其
本而靖其末濁其源而清其流者也夫日廽
而月周時不與人遊故聖人不貴尺璧而重
寸隂時難得而易失也故禹之趨時也履遺
而不納冠挂而不顧非争其先也而争其得
時也吕氏春秋曰苗其弱也欲孤(小時欲得孤特/弱小也苗始生)
(茂好也/疏數遍則)其長也欲相與俱(不偃仆/言相依植)其熟也欲
相扶(不傷折/相扶持)是故三以為族乃多粟(也/族聚)吾苗有
行故速長弱不相害故速大横行必得從行
必術正其行通其風(列也/行行)鹽鐵論曰惜草芳者
耗禾稼恵盗賊者傷良人汜勝之書曰種無期
因地為時三月榆莢時雨膏地強可種禾薄
田不能糞者以原蠶矢雜禾種種之則禾不
蟲又取馬骨剉一石以水三石煑之三沸漉
去滓以汁漬附子五枚三四日去附子以汁
和蠶矢羊矢各等分撓(攪也/呼老反)令洞洞如稠粥
先種二十日時以溲種如麥飯狀常天旱燥
時溲之立乾薄布數撓令則乾明日復溲天
隂雨則勿溲六七溲而止輒曝謹蔵勿令復
濕至可種時以餘汁溲而種之則禾稼不蝗
蟲無馬骨亦可用雪汁雪汁者五糓之精也
使稼耐旱常以冬蔵雪汁器盛埋於地中治
種如此則收常倍
汜勝之書區種法曰湯有旱災伊尹作為區
田教民糞種負水澆稼區田以糞氣為美非
必湏良田也諸山陵近邑髙危傾阪及丘城
上皆可為區田區田不耕旁地庶盡地力凢
區種不先治地便荒地為之以畒為率令一
畒之地長十八丈廣四丈八赤當横分十八
丈作十五町町間分為十四道以通人行道
廣一赤五寸町皆廣一赤五寸長四丈八赤
赤直横鑿町作溝溝一赤深亦一赤積穰於
溝間相去亦一赤嘗悉以一赤地積穰不相
受令弘作二赤地以積穰種禾黍於溝間夾
溝為兩行去溝兩邉各二寸半中央相去五
寸旁行相去亦五寸一溝容四十四株一畒
合萬五千七百五十株種禾黍令上有一寸
土不可令過一寸亦不可令减一寸
凡區種麥令相去二寸一行一溝容五十二
株一畒凡四萬五千五百五十株麥上土令
厚二寸
凡區種大豆令相去一赤二寸一溝容九株
一畒凢六千四百八十株(黍亦少此少許大豆一斗/禾一斗有五萬一千餘粒)
(千餘粒/一萬五)
區種荏令相去三赤
胡麻相去一赤
區種天旱常溉之一畒常收百斛
上農夫區方深各六寸間相去九寸一畒三
千七百區一日作千區
區種粟二十粒羙糞一升合土和之畒用種
二升秋收區别三升粟畒收百斛丁男長女
治十畒十畒收千石嵗食三十六石支二十
六年
中農夫區方九寸深六寸相去二赤一畒千
二十七區用種一升收粟五十一石一日作
三百區
下農夫區方九寸深六寸相去二赤一畒五
百六十七區用種六升收二十八石一日作
二百區(劉仁之老成懿徳謂余言曰昔在洛陽於宅田以七/諺曰頃不比畒善謂多悪不如少善也西兖州刺史)
(畒之收有過百石矣少地之家所冝遵用之/十步之地試為區田收粟三十六石然則一)
區中草生茇之區間草以利剗之若以鋤鋤
苗長不能耘之者以􁗳鎌比地刈其草矣汜
勝之曰驗美田至十九石中田十三石薄田
一十石尹擇取减法神農復加之骨汁糞汁
種種剉馬骨牛羊猪麋鹿骨一斗以雪汁三
斗煑之三沸取汁以漬附子率汁一斗附子
五枚漬之五日去附子擣麋鹿羊矢分等置
汁中熟撓和之候晏温又溲曝狀如后稷法
皆溲汁乾乃止若無骨煑繰蛹汁和溲如此
則以區種之大旱澆之其收至畒百石以上
十倍於后稷此言馬蠶皆蟲之先也及附子
令稼不蝗蟲骨汁及繰蛹汁皆肥使稼耐旱
終嵗不失於穫穫不可不速常以急疾為務
芒張葉黄撻穫之無疑
穫禾之法熟過半斷之孝經援神契曰黄白
土冝禾説文曰禾嘉糓也以二月始生八月
而熟得之中和故謂之禾禾木也木王而生
金王而死崔寔曰二月三月可種植禾美田
欲稠薄田欲稀汜勝之書曰稙禾夏至後八
十九十日常夜半候之天有霜若白露下以
平明時令兩人持長索相對各持一端以㮣
禾中去霜露日出乃止如此禾稼五榖不傷
矣汜勝之書曰稗既堪水旱種無不熟之時
又特滋茂盛易生蕪穢良田畒得二三十斛
冝種之備㓙年稗中有米熟時擣取米炊食
之不减粱米又可釀作酒(使典農種之頃收二千斛/酒勢美釅尤踰黍秫魏武)
(若值豊年可以飯牛馬猪羊/斛得米三四斗大儉可磨食也)蟲食桃者粟貴楊泉物
理論曰種作曰稼稼猶種也收歛曰穡穡猶
收也古今之言云爾稼農之本穡農之末本
輕而末重前緩而後急稼欲熟收欲速此良
農之務也漢書食貨志曰種糓必雜五種以
備災害(也種即五榖謂黍稷麻麥豆也/師古曰嵗田有冝及水旱之利)田中不得有樹
用妨五糓(直妨耕種損禾苗抑亦堕夫之所休息竪子之所/五糓之田不冝樹果諺曰桃李不言下自成蹊匪)
(之奈何管子對曰沐塗樹之枝公令謂左右伯沐涂樹之枝朞年/嬉遊故管子曰桓公問於飢寒室屋漏而不治垣墻壊而不築為)
(樹而百乘息其下以其不稍也衆鳥居其上丁壯者挾九操彈居/民被布帛治屋築垣墻公問此何故管子對曰齊夷華之國也一)
(日方中無尺隂行者疾走父老㱕而治産丁壯㱕而有業/其下終日不㱕父老謝枝而論終日不去今吾沐凃樹之枝)力耕
數耘收穫如㓂盗之至(之至謂促遽之甚恐為風而所/師古曰力謂勤作之也如冦盗)
(損)還廬樹桑(還繞也/師古曰)菜茹有畦(曰饉𬞞菜緫名也凡草/爾雅曰菜謂之/不熟)
(熟曰茹猶生曰草死曰廬/菜可食通名曰蔬案生曰菜)瓜瓠果蓏(果草實曰蓏張晏曰有/郎果反應劭曰木實曰)
(草曰蓏許慎注淮南子曰/在樹曰果在地曰蓏鄭玄注周官曰果/核曰果無核曰蓏臣瓉案木上曰果地上曰蓏説文曰在木曰果在)
(實曰果無實曰蓏宋沈約注春秋元命苞曰木實曰果蓏瓜瓠之/桃李屬蓏瓠屬郭璞注爾雅曰果木子也髙誘注吕氏春秋曰有)
(果蓏者物之實/屬王廣注易傳曰)殖於疆易(曰詩小雅信南山云中田有廬/張晏曰至此易主故曰易師古)
(即謂此也/疆易有瓜)雞豚狗彘毋失其時女脩蠶織則五
十可以衣帛七十可以食肉入者必持薪樵
輕重相分班白不提挈(不提挈者所以優老人也/師古曰班白者謂髮雜色也)
冬民既入婦人同巷相從夜績女工一月得
四十五日(為十五日凡四十五日也/服䖍曰一月之中又得夜半)必相從者所以
省費燎火同巧拙而合習俗(費也燎所以為明火/師古曰省費燎火之)
(燎音力召反/所以為溫巴)董仲舒曰春秋他糓不書至於麥
禾不成則書之以此見聖人於五糓最重麥
禾也
趙過為捜粟都尉過能為代田一畮二甽(曰甽/師古)
(反字或作畎/壟也音工犬)嵗代處故曰代田(代易也/師古曰)古法也后
稷始甽田以二耜為耦(兩耜而耕/師古曰併)廣赤深赤曰
甽長終畮一畮三甽一夫三百甽而播種於
甽中(種謂榖子也/師古曰播布也)苗生葉以上稍耨隴草(耨鋤也/師古曰)
因隤其土以附苗根(下之也音頽/師古曰隤謂)故其詩曰或芸或
芓黍稷儗儗(盛貎芸音云芓音子儗音擬/師古曰小雅甫田之詩儗儗)芸除草也耔
附根也言苗稍壯每耨輒附根比盛暑隴盡
而根深(音必寐反/師古曰比)能風與旱(讀曰耐也/師古曰能)故儗儗而
盛也其耕耘下種田器皆有便巧率十二夫
為田一井一屋故畮五頃(屋夫百畊於古為十二頃/鄧展曰九夫為井三夫為)
(為畮古千二百畮則得今五頃/故百步為畮漢時二百四十步)用耦犁二牛三人一嵗
之收常過縵田畮一斛以上(甽者也縵音莫幹反/師古田縵田謂不為)
善者倍之(過縵田二斛已上也/師古曰善爲甽者以)過使教田太常三輔
(有民故亦課田種/蘓林曰太常主諸陵)大農置功巧奴與從事爲作
田器二千石遣令長三老力田及里父老善
田者受田器學耕種養苗狀(法意狀也/蘓林曰爲)民或苦
少牛亡以趋澤(及也澤雨之潤澤也/師古曰趨讀曰趣趣)故平都令光
教過以人輓犁(引也音晚/師古曰輓)過奏光以爲丞教民
相與庸輓犁(共作也義亦與庸賃同/師古曰庸功也言換功)率多人者田日
三十畮少者十三畮以故田多墾闢過試以
離宫卒田其宫壖地(常居也壖餘也官壖地謂外垣之/師古曰離宫别䖏之宫非天子所)
(離宫卒閑而無事因令於壖地爲田也壖音而緣反/内内垣之外也諸緣河壖地廟垣壖地其義皆同守)課得糓
皆多其旁田畮一斛以上令命家田三輔公
田(曰命謂爵命者命家謂受爵命一爵為公士以上令得田公/李竒曰令使也命者教也令離宫卒教其家田公田也韋昭)
(曰令音力成反/田優之也師古)又教邉郡及居延城(縣也時有田卒也/韋昭曰居延張掖)
是後邉城河東弘農三輔太常民皆便代田用
力少而得糓多
齊民要術卷第一
齊民要術卷第二
　　　　　後魏高陽太守賈　思勰　撰
　　　　黍穄第四
　　　　粱秫第五
　　　　大豆第六
　　　　小豆第七
　　　　種麻第八
　　　　種麻子第九
　　　　大小麥第十(附/瞿麥)
　　　　水稻第十一
　　　　旱稻第十二
　　　　胡麻第十三
　　　　種諸色瓜第十四(附/茄子)
　　　　種瓠第十五
　　　　種芋第十六
　　　黍穄第四
(黍可以為酒廣志云有牛黍有稲尾黍秀成赤黍有馬草大黒黍有秬/爾雅曰秬黒黍秠一稃二米郭璞注云秠亦黒黍但中米異耳孔子曰)
(種案今俗有鴛鴦黍白蠻黍半夏黍有驢反穄崔寔曰􁍍黍之秫熟者/黍有温屯黄黍有白黍有塸芒鷰鴿之名穄有赤白黒青黄鶯鴿凡五)
(穄也/一名)凡黍穄田新開荒為上大豆底為次糓底為
下地必欲熟(者下種後再勞為良/再轉乃佳若春夏耕)一畒用子四升三
月上旬種者爲上時四月上旬爲中時五月上
旬爲下時夏種黍穄與稙榖同時非夏者大率
以椹赤爲候(釐種黍時/諺曰椹釐)燥濕候黄塲(切/始章)種訖不曳
撻常記十月十一月十二月凍樹日種之萬不
失一(皆倣此十月凍樹冝早黍十一月凍樹冝中黍十二月凍樹冝晚/凍樹者凝霜封著木條也假令月三日凍樹還以月三日種黍他)
(凍樹者早晩黍悉冝也/黍若從十月至正月皆)苗生隴平即冝杷勞鋤三徧乃
止鋒而不耩(多折也/苗晚耩即)刈穄欲早刈黍欲晚(零落黍/穄晚多)
(穄青侯黍折頭/早米不成諺曰)皆即濕踐(熡踐多兠年/乆積則滬欝)穄踐訖即蒸而裛
(切/於刼)之(則易舂米堅香氣經夏不歇也/不蒸者難舂米碎至春土臭蒸)黍冝曬之令燥(則鬰/濕聚)凡
黍黏者收薄穄味美者亦收薄難舂
雜隂陽書曰黍生於榆六十日秀秀後四十
日成黍生於已壯於酉長於戍老於亥死於
丑惡於丙午忌於丑寅夘穄忌於未寅
孝經援神契云黒墳冝黍麥
尚書考靈曜云夏火星昬中可以種黍菽(方蒼/火東)
(在南方菽大豆也/龍之宿四月昏中)汜勝之書曰黍者暑也種者必待暑
先夏至二十日此時有雨疆土可種黍(䲭張後十/諺曰前)
(近夏至也盖可以種晚黍也/羗襄欲得黍近我傍我傍謂)一畒三升黍心未生雨灌
其心心傷無實黍心初生畏天露令兩人對
持長索搜去其露日出乃止凡種黍覆土鋤
治皆如禾法欲疎於禾(及空令穊雖不科而米白且/疎黍雖科而米黄又多減)
(云欲踈於禾其義未聞/均熟不減更勝疎者汜氏)
崔氏曰四月蠶入簇時雨降可種黍禾謂之上
時夏至先後各二日可種黍蟲食李者黍貴也
　　　粱秫第五
(梁粟皆好榖也摙為舍人日是伯夷叔齊所食酋陽草也廣志曰/爾雅曰虋赤苗也芭白苗也郭璞注曰虋今之赤粱粟芭今之白)
(曰秫黏粟也廣志曰秫黏粟有赤有白者有胡秫早熟及麥説文/有具粱解梁有遼東赤粱魏武帝甞以作粥爾雅曰粟秫也孫炎)
(粱糓秫桑根秫櫶天棓秫也/曰秫稷之粘者案今世有黃)粱秫並欲薄地而稀一畒
用子三升半(苗穊穂不成/地良多雉尾)種與稙榖同時(不收也/晚者全)燥
濕之冝杷勞之法一同糓苗收刈欲晚(早刈損實/性不零落)
　　　大豆第六
(也小豆荅也豍/豆豌豆留豆也胡豆䜶/䝄也/廣志曰種小豆/爾雅曰戎叔謂之荏菽孫炎注曰戎叔大菽也悵楫廣雅曰大豆菽)
(為麫生朱提建寜大豆有黄落豆有御豆其豆角長有楊豆葉可食/一嵗三熟槧甘白豆麤大可食刺豆亦可食秬豆苗似小豆紫花可)
(二種及長稍牛踐之名小豆有菉豆赤白三種黄髙麗豆黒髙麗豆/胡豆有青有黄者本草經云張騫使外國得胡豆今世大豆有白黒)
(豆江豆䝁豆小豆類也/鷰豆豍豆大豆類也)春大豆次稙糓之後二月中
旬為上時(子八升/一畒用)三月上旬為中時(一斗/用子)四月
上旬為下時(斗二升/用子一)嵗冝晚者五六月亦得然
稍晚稍加種子地不求熟(過熟者苗茂而實少/秋鋒之地即摘種地)收刈
欲晚(刈早損實/此不零落)必湏耬下(强苗深則及澤/種欲深故豆性)鋒耩各一
鋤不過再葉落盡然後刈(則難治/葉不盡)刈訖則速耕
(耕則無澤也/大豆性雨秋不)種茭者用麥底一畒用子三升先漫
散訖犁細淺㽟(反/良輟)而勞之(莖不髙深則土厚不生/旱則萁堅葉落稀則苗)若
澤多者先深耕訖逆垡擲豆然後勞之(否為其/澤少則)
(不主/浥欝)九月中候近地葉有黄落者速刈之(黄必浥/葉少不)
(落盡遇雨則爛不成/欝刈不速逢風則葉)
雜隂陽書曰大豆生於槐九十日秀秀後七
十日熟豆生於申壯於子長於壬老於丑死
於寅惡扵甲乙忌於夘午丙丁
孝經援神契曰赤土冝菽也
汜勝之書曰大豆保嵗易為宜古之所以備
凶年也謹計家口數種大豆率人五畒此田
之本也三月榆莢時有雨髙田可種大豆土
和無塊畒五升土不和則益之種大豆夏至
後二十日尚可種戴甲而生不用深耕大豆
湏均而稀豆花憎見日見日則黄爛而根焦
也穫豆之法莢黒而莖蒼輒收無疑其實將
落反失之故曰豆熟於場於場穫豆即青莢
在上黒莢在下汜勝之區種大豆法坎方深
各六寸相去二赤一畒得千六百八十坎其
坎成取美糞一升合坎中土攪和以内坎中
臨種沃之坎三升水坎内豆三粒覆上土勿
厚以掌抑之令種與土相親一畒用種二升
用糞十六石八斗豆生五六葉鋤之旱者溉
之坎三升水丁夫一人可治五畒至秋收一
畒中十六石種之上土纔令蔽豆耳
崔寔曰正月可種豍豆二月可種大豆又曰
三月昬參夕杏花盛桑椹赤可種大豆謂之
上時四月時雨降可種大小豆美田欲稀薄
田欲稠
　　　小豆第七
小豆大率用麥底然恐小晚有地者常湏兼
留去嵗榖下以擬之夏至後十日種者為上
時(子八升/一畒用)初伏斷手為中時(于一斗/一畒用)中伏㫁手為
下時(一斗二升/一畒用子)中伏以後則晚矣(得豆者指謂冝晚之嵗/諺曰立秋葉如倚錢猶)
(為常矣/耳不可)熟耕耬下以為良澤多者耬耩漫擲而
勞之如種麻法(勞之極佳/未生白背)漫擲犁㽟次之樀(反/上歴)
種為下鋒而不耩鋤不過再葉落盡則刈之
(治而易濕也/葉未盡者難)豆角三青兩黄拔而倒竪籠叢之生
者均熟不畏嚴霜從本至末全無秕减乃勝
刈者牛力若少得待春耕亦得樀種凢大小
豆生既布葉皆得用鐡齒􁓰楱(切/爼遘)縦横杷而
勞之
雜隂陽書曰小豆生於李六十日秀秀後六
十日成成後忌與大豆同
汜勝之書曰小豆不保嵗難得椹黒時注雨
種畒五升豆生布葉鋤之生五六葉又鋤之
大豆小豆不可盡治也古所以不盡治者豆
生布葉豆有膏盡治之則傷膏傷則不成而
民盡治故其收耗折也故曰豆不可盡冶養
羙田畒可十石以薄田尚可畒取五石(作豆田斯/諺曰與他)
(可惜也/言良美)
龍魚河圗曰嵗暮夕四更中取二七豆子二
七麻子家人頭髪少許合麻豆著井中呪勑
井使其家竟年不遭傷寒辟五方疫鬼
雜五行書曰常以正月旦亦用月半以麻子
二七顆赤小豆七枚置井中辟疫病甚神驗
又曰正月七日七月七日男吞赤小豆七顆
女吞十四枚竟年無病令疫病不相染
　　　種麻第八
(苴麻盛子者崔寔曰牡麻無實好肥理一名為枲巴/爾雅曰黂枲實枲麻/苧麻母孫炎注曰黂麻子苧)凡種麻用
白麻子(亦不中種市糴者口含少時顔色如舊者佳如變黒者/白麻子為雄麻顔色雄白齧破枯燥無膏潤者秕子也)
(無實兩頭鋭而輕浮/裛崔寔曰牡麻青白)麻欲得良田不用故墟(點葉夭折/故墟亦良有)
(作布也/之患不任)地薄者糞之(得崔寔曰正月糞疇疇麻田也/糞宜熟無熟糞者用小豆底亦)耕不
厭熟(則麻無葉也/縱横七徧以上)田欲嵗易(則節髙/抛子種)良田一畒用
子三升薄田二升(稀則麤而皮悪/穊則細而不長)夏至前十日為
上時至日為中時至後十日為下時(麻黄種麥/麥黄種麻)
(月及澤父子不相借言及澤急説非辭也夏至後者匪唯淺短皮/亦良候也諺曰夏至後不没狗或荅曰但雨多没橐駝又諺曰五)
(之間尚不相假借而况他人者也/亦輕薄此亦趨時不可失也父子)澤多者先潰麻子令
牙生(百步頃漉出著席上布令厚三四寸數攪之令均得地氣/取雨水浸之生芽疾用升水則生遲浸法著水中如炊雨)
(滂沛十日亦不生/一宿則牙出水若)待地白背耬耩漫擲子空曳勞
(生痩待白背者麻生肥/截雨脚即種者地濕麻)澤少者暫浸即出不得待牙
生耬頭中下之(曳撻/不勞)麻生數日中常驅雀(乃止/葉青)布
葉而鋤(而鋤者便傷麻/頻頻再徧止髙)勃如灰便收(勃者收皮不成放/刈拔各隨鄉法未)
(而即驪/勃不收)欲小􁭖欲薄(易乾/為其)一宿輒翻之(皮黃也/得霜露則)
穫欲浄(憙爛/有葉者)漚欲清水生熟合冝(少則麻脆生則/濁水則麻黑水)
(凍冬日漚者最為柔明也/難剝大爛則不任暖泉不氷)
䘙詩曰蓺麻如之何衡從其畒(從獵之種之然後得麻/毛詩注曰蓺樹也衡獵之)
汜勝之書曰種枲太旱則剛堅厚皮多節晚則
皮不堅寧失於早不失於晚穫麻之法穗勃
勃如灰拔之夏至後二十日漚枲枲和如絲
崔寔曰夏至先後各五日可種牡麻(花無實/牡麻有)
　　　種麻子第九(者苧麻是也一名黂/崔寔曰苴麻麻之有藴)
止取實者種斑黒麻子(又實而重擣治作燭不作麻/斑黒者饒實崔寔曰苴麻子黒)
耕須再遍一畒用子二升種法與麻同三月
種者為上時四月為中時五月初為下時大
率二赤留一根(不耕/穊則)鋤常令浄(少實/荒則)既放勃拔去
雄(者則不成子實/若未放勃去雄)
凡五榖地畔近道者多為六畜所犯冝種胡
麻麻子以遮之(大收此二實足供美燭之費也/胡麻六畜不食麻子齧頭則科)慎勿於
大豆地中雜種麻子(而收並薄/扇他兩損)六月中可於麻
子地間散蕪菁子而鋤之擬收其根
雜隂陽書曰麻生於楊或荆七十日花後六
十日熟種忌四季辰未戍丑戊己
汜勝之書曰種麻豫調和田二月下旬三月
上旬傍雨種之麻生布葉鋤之率九赤一樹
樹髙一赤以蠶矢糞之樹三升無蠶矢以溷
中熟糞糞之亦善樹一升天旱以流水澆之
樹五升無流水曝井水殺其寒氣以澆之雨
澤時適勿澆澆不欲數養麻如此美田則畒
五十石及百石薄田尚三十石穫麻之法霜
下實成速斫之其樹大者以鋸鋸之
崔寔曰二三月可種苴麻(者為苴/麻之有實)
　　　大小麥第十(附/瞿麥)
(麥似大麥出凉州旋麥三月種八月熟出西方赤小麥赤而肥出/爾雅曰大麥麰也小麥䅘也廣志曰虜水麥其實大麥形有縫)
(有秃芒大麥有黒穬麥陶隠居本草云大麥為五榖長即今倮麥/鄭縣語曰湖豬肉鄭稀熟山提小麥至粘弱以貢御有半夏小麥)
(麥種别名異而世人以為一物謬矣按世有落麥者秃芒是也又/也一名麰麥似穬麥唯無皮耳穬麥此是今馬食者然則大穬二)
(穬麥也/有春種)大小麥皆須五月六月暵地(其收倍薄崔寔/不暵地而種者)
(番麥田也/曰五月一日)種大小麥先㽟逐犁䅖種者佳(省種/再倍)
(得然不如作䅖耐旱/子而科大逐犁擲之亦)其山田及剛強之地則耬下之
(五省於下田/其種子冝加)凡耬種者匪直土淺易生然於鋒鋤
亦便穬麥非良地則不須種(穬麥髙下田皆得用但必須/薄地徒勞種而必不收凡種)
(豆目可專用下田也/良熟耳髙田借擬禾)八月中戊社前種者為上時(畒用/擲者)
(升半/子二)下戊前為中時(三升/用子)八月末九月初為下時
(半或四升/用子三升)小麥冝下田(穗男兒在他鄉那得不憔悴/歌曰髙田種小麥稴穇不成)八月上
戊社前為上時(一升半也/擲者用子)中戊前為中時(二升/用子)下戊
前為下時(升半/用子二)正月三月勞而鋤之三月四
月鋒而更鋤(勞鋤各得再遍馬良也/鋤麥倍收皮薄麵多而鋒)今立秋前治訖
(則蟲生/立秋後)蒿艾簟盛之良(法必須日曝令乾及熱埋之/以蒿艾蔽窖埋之亦佳窖麥)多種久居
供食者冝作劁(切/才彫)麥倒刈薄布順風放火火
既著即以掃箒撲滅仍打之(唯中作麥飯及麵用耳/如此者無夏蟲不生然)
禮記月令曰仲秋之月乃勸人種麥無或失
時其有失時行罪無疑(續乏之糓尤冝重之/鄭玄注曰麥者接絶)
孟子曰今夫麰麥播種而耰之其地同樹之
時又同浡然而生至於日至之時皆熟矣雖
有不同則地有肥磽雨露之所養人事之不齊
雜隂陽書曰大麥生於杏二百日秀秀後五
十日成麥生於亥壯於夘長於辰老於巳死於
午惡於戍忌於子丑小麥生於桃二百一十日
秀秀後六十日成忌與大麥同蟲食杏者麥貴
種瞿麥法以伏為時(于五升薄田三四升/一名地麵良地一畒用)畒收十
石渾蒸曝乾舂去皮米全不碎炊作飱甚滑
細磨下絹簁作餅亦滑美然為性多穢一種
此物數年不絶耘鋤之功更益劬勞
尚書大傳曰秋昬虚星中可以種麥(月昬中見於南方/虚北方玄武之宿八)
説文曰麥芸糓秋種厚埋故謂之麥麥金王
而生火王而死
汜勝之書曰凡田有六道麥為首種種麥得
時無不善夏至後七十日可種宿麥早種則
蟲而有節晚種則穗小而少實當種麥若天
旱無雨澤則薄漬麥種以酢(反/且故)漿并蠶矢夜
半漬向晨速投之令與白露俱下酢漿令麥
耐旱蠶矢令麥忍寒麥生黄色傷於太稠稠
者鋤而稀之秋鋤以棘柴耬之以壅麥根故
諺曰子欲冨黄金覆黄金覆者謂秋鋤麥曳
柴壅麥根也至春凍觧棘柴曳之突絶其乾
葉須麥生復鋤之到榆莢時注雨止候土白
背復鋤如此則收必倍冬雨雪止以物輒藺
麥上掩其雪勿令從風飛去後雪復如此則
麥耐旱多實春凍觧耕和土種旋麥麥生根
茂盛莾鋤如宿麥
汜勝之區種麥區大小如中農夫區禾收區
種凡種一畒用子二升覆土厚二寸以足踐
之令種土相親麥生根成鋤區間秋草縁以
棘柴律土壅麥根秋旱則以桑落時澆之秋
雨澤適勿澆之麥凍觧棘柴律之突絶去其
枯葉區間草生鋤之大男大女治十畒至五
月收區一畒得百石以上十畒得千石以上
小麥忌戍大麥忌子除日不中種
崔寔曰凡種大小麥得白露節可種薄田秋
分種中田後十日種美田唯􁟧早晩無常正
月可種春麥豍豆盡二月止
青稞麥(伏日用碌碡碾/特打時稍難唯)右每十畒用種八斗與
大麥同時熟好收四十石八九斗麵堪作飯
及餅飥甚美磨揔盡無麩(不鋤亦得/鋤一徧佳)
　　　水稻第十一
(芒稻赤芒稻白米南方有蝉鳴稻七月熟有蓋下白稻正月種五/爾雅曰稌稻也郭璞注曰沛國今呼稻為稌廣志云有虎掌稻紫)
(月熟此三稻大而且長米半寸出益州稉有烏稉黒穬青函白夏/月穫穫訖其莖根復生九月熟青芋稻六月熟累子稻白漢稻七)
(之青穗米皆青白也字林曰秜/稻今年死來年自生曰秜案今/之名説文曰䆏稻紫莖不粘者稉稻屬風土記曰稻之紫莖稴稻)
(甲稻烏陵稻大香稻小香稻白地稻孤灰稻一年再熟有秫稻秫/世有黄瓮稻黄陸稻青稗稻豫章貴稻尾紫稻青杖稻飛蜻稻赤)
(馬牙秫長江秫恵成秫黄般秫方滿秫虎皮秫薈柰秫皆米也/稻米一名糯/米俗云亂米非也有九䅂秫雉目秫大黄秫棠秫)
稻無所縁唯嵗易為良選地欲近上流(薄水清/地無良)
(美也/則稻)三月種者為上時四月上旬為中時中旬
為下時先放水十日後曳陸軸十遍(多為良/遍數唯)地
既熟净淘種子(秋則生稗/浮者去之)漬經五宿漉出内草
篅(反/市規)中裛之復經三宿牙生長二分一畒三
升擲三日之中令人驅鳥稻苗長七八寸陳
草復起以鎌侵水芟之草悉膿死稻苗漸長
復須薅(虎髙切/拔草曰薅)薅訖决去水曝根令堅量時
水旱而溉之將熟又去水霜降穫之(而不堅晚/早刈米青)
(而損收/刈零落)北土髙原本無陂澤隨逐隈曲而田者
二月氷觧地乾燒而耕之仍即下水十日塊
既散液持木斫平之納種如前法既生七八
寸拔而栽之(亦不死故湏栽而薅之/既非嵗易草稗俱生芟)溉灌收刈一
如前法畦㽟大小無定須量地冝取水均而
已藏稻必須用簞(地氣則爛敗也/此既水榖窖埋得)若欲久居者
亦如劁麥法舂稻必湏冬時積日燥曝一夜
置霜露中即舂(不經霜不燥曝則米碎矣/若冬舂不乾即米青赤脉起)秫稻法
一切同
雜隂陽書曰稻生於栁或楊八十日秀秀後
七十日成戊巳四季日為良忌寅夘辰惡甲
乙
周官曰稻人掌稼下地(之稼者有似嫁女相生/以水澤之地種糓也謂)以豬
畜水以防止水以溝蕩水以遂均水以列舍
水以澮寫水涉揚其芟作田(傳曰町原防規偃豬以/鄭司農説豬防以春秋)
(田中舉其芟鉤也杜子春讀蕩為和蕩謂以溝行水也玄謂偃豬/列舍水列者非一道以去水也以涉揚其芟以其水冩故得行其)
(也合田尾去水大溝作猶治也開遂舍水於列中田涉之揚去前/者畜流水之陂也防豬旁隄也遂田首受水大溝也列田之畦㽟)
(而治田種稻/年所芟之草)凡稼澤夏以水殄草而芟夷之(絶也鄭/殄病也)
(言芟刈其禾於下種麥也玄謂將以澤地為稼者必於夏六月之/司農説芟夷以春秋傳曰芟夷藴崇之今時謂禾下麥為夷下麥)
(生者至秋水涸芟之明年乃稼/時大雨時行以水病絶草之後)澤草所生種之芒種(農云/鄭司)
(種芒種芒種稻麥也/澤草之所生其地可)
禮記月令云季夏大雨時行乃燒薙行水利
以殺草如以熱湯(菜地先薙其草草乾燒之至此月大/鄭玄注曰薙謂迫地殺草此謂欲稼)
(生而萌之夏日至而夷之秋/而芟之冬日至而耜之若欲其/雨流潦畜於其中則草不復生地美可稼也薙氏掌殺草春草)
(水大變之/化也則以)可以糞田疇可以羙土疆(膏澤易行也糞/注曰土潤溽暑)
(強㯺之地/美互文土彊)
孝經援神契曰汗泉冝稻
淮南子曰籬先稻熟而農夫薅之者不以小
利害大穫(蘺水稗/髙誘曰)
汜勝之書曰種稻春凍觧耕及其土種稻區
不欲大大則水深淺不適冬至後一百一十
日可種稻稻地美用種畒四升始種稻欲温
温者缺其堘今水道相直夏至後大熱令水
道錯
崔寔曰三月可種稉稻稻羙田欲稀薄田欲
稠五月可别種及藍盡夏至後二十日止
　　　旱稻第十二
旱稻用下田白土勝黒上(水者不得禾且麥稻田種/非言下田勝髙原但夏停)
(下田種者用功多高原種者與禾同等也/雖澇亦收所謂彼此俱獲不失地利故也)凡下田停水處
燥則堅垎濕則汙泥難治而易荒墝埇而殺
種其春耕者殺種尤甚故冝五六月暵之以
擬􁟧麥麥時水澇不得納種者九月中復一
轉至春種稻萬不失一(五盖誤人耳/春耕者十不收)
凡種下田不問秋夏候水盡地白背時速耕
杷勞頻煩令熟(泥所以冝速耕也/過燥則堅過雨則)二月半種稻為
上時三月為中時四月𥘉及半為下時漬種
如法裛令開口耬耩掩種之(生科又勝擲者/掩種者省種而)即再
遍勞(即不漬種恐牙焦也/若嵗寒早種慮時晚)其土黒堅彊之地種未
生前遇旱者欲得令牛羊及人履踐之濕則
不用一迹入地稻既生猶欲令人踐壠背(茂而/踐者)
(也/多實)苗長三寸杷勞而鋤之鋤唯欲速(能扇草故冝/稻苗性弱不)
(之/數鋤)每經一雨輒欲杷勞苗髙赤許則鋒天雨
無所作冝冐雨薅之科大如穊者五六月中
霖雨時拔而栽之(而直下者聚而不科其苗長者亦可/栽法欲淺令其根鬚四散則滋茂深)
(勿傷其心也/捩去葉端數寸)入七月不復任栽(時晚故也/七月百草成)其高
田種者不求極良唯湏廢地(廢地則無草/過良則苗折)亦秋
耕杷勞令熟至春黄塲納種(濕下/不冝)餘法悉與
下田同
　　　　胡蔴第十三
(茄胡麻也本草經曰胡麻一名巨勝一名鴻蔵案今世有白胡麻/漢書張騫外國得胡麻今俗人呼為烏麻者非也廣雅曰狗虱勝)
(以為版柱治脱之煩也/八稜胡麻白者油多人可)胡麻冝白地種二三月為
上時四月上旬為中時五月上旬爲下時(前種/月半)
(種者少子而多秕也/者實多而成月半後)種欲截雨脚(融而不生/若不縁濕)一畒用
子二升漫種者先以耬耩然後散子空曳勞
(土厚不生/勞上加人則)耬耩者炒沙令燥中和半之(不均壠種/不和沙下)
(用鋒耩/若荒得)鋤不過三遍刈束欲小(打手復不勝/束大則難燥)以五
六束為一叢斜倚之(倒損收也/不尔則風吹)候口開乘車
詣田斗藪(杖㣲打之/倒竪以小)還叢之三日一打四五遍
乃盡耳(損之慮裛者不中為種子然於油無損也/若乘濕横積蒸熱速乾雖曰鬱裛無風吹虧)
崔寔曰二月三月四月五月時雨降可種之
　　　種瓜第十四
(蛌/狸頭白㼐秋無餘縑瓜瓜屬也張孟陽瓜賦曰羊骹累/廣雅曰土芝瓜也其子謂之歉/瓜有龍肝虎掌羊骹兎頭㼔)
(瓜縑瓜狸頭瓜蜜筩瓜女臂瓜羊髓瓜瓜州大瓜大如斛出凉州/錯㼐子廬江廣志曰瓜之所出以遼東盧江燉煌之種為美有烏)
(地温食瓜至冬熟有春白瓜細小小瓣冝藏正月種三月成有秋/猒湏舊陽賦御瓜有青登瓜大如三升魁有桂枝瓜長二赤餘蜀)
(秦破為布衣家貧種瓜於長安城東瓜羙故世謂之東陵瓜從邵/泉瓜秋種十月熟形如羊角色黄黒史記曰邵平者故秦東陵侠)
(文永嘉記曰永嘉襄瓜八月熟至十一月肉青瓠赤香甜清快衆/平始漢書地里志曰燉煌古瓜州地有美瓜王逸瓜賦日落疏之)
(瓜賦曰括樓定桃黄㼐白搏金釵蜜筩小青大班玄骭素腕狸首/瓜之勝廣州記曰瓜冬熟號為金釵瓜説文曰縈小瓜瓞也陸機)
(桂髓起於巫山也/虎蹯東陵出於秦谷)
收瓜子法常嵗嵗先取本母子瓜截去兩頭
止取中央子(瓜子者蔓長二三赤然後結子周後軰子者蔓/本母子者瓜生數葉便結子子復早熟用中軰)
(大去兩頭者近蒂子瓜曲而細近頭子瓜短而喎凡瓜落䟽青黑/長足然後結子子亦晚熟種旱子熟速而瓜小種晚子熟遟而瓜)
(苦瓜子雖爛熟氣香其味猶苦也/者為美黄白及班雖大而惡若種)
又收瓜子法(日曝向燥挼而簸之净而且速也/食瓜時美者收取即以細糠拌之)良田小豆
底佳黍底次之刈訖即耕頻煩轉之二月上
旬種者為上時三月上旬為中時四月上旬
為下時五月六月上旬可種蔵瓜
凡種法先以水净淘瓜子以鹽和之(不籠死/鹽和則)先
卧鋤耬却燥土(雜燥土故瓜不生/不耬者坑雖深大常)然後掊坑大
如斗口納瓜子四枚大豆三箇於堆旁向陽
中(黄䑓頭/諺曰種瓜)瓜生數葉搯去豆(故須大豆為之起土/瓜性弱苗不能獨生)
(汁出更成良潤勿拔之拔之則土虚燥也/瓜生不去豆則豆反扇瓜不得滋茂但豆斷)多鋤則饒子不
鋤則無實(之屬皆如此也/五榖蔬菜粟蓏)五六月種晩瓜
治瓜籠法(後一兩日復以土培其根則逈無蟲矣/旦起露未解以杖舉瓜蔓散灰於根下)
又種瓜法(畒勝一頃/依法種之十)於良美地中先種晩禾
(地膩/晚禾令)熟劁刈取穂欲令茇(反/方末)長秋耕之耕法
弭縛犁耳起規逆耕耳弭則禾茇頭出而不
没矣至春起復順耕亦弭縛犁耳翻之還令
草頭出耕訖勞之令甚平種植榖時種之種
法使行陣整直兩行㣲相近兩行外相逺中
間通步道道外還兩行相近如是作次第經
四小道通一車道凡一頃地中須開十字大
巷通兩乘車來去運輦其瓜都聚在十字巷
中瓜生比至初花必湏三四遍熟鋤勿令有
草生草生脅瓜無子
鋤法皆起禾茇令直竪其瓜蔓本底皆令土
下四廂髙微雨時得停水瓜引蔓皆㳂茇上
茇多則瓜多茇少則瓜少茇多則蔓廣蔓廣
則歧多歧多則饒子其瓜㑹是歧頭而生無
歧而花者皆是浪花終無瓜矣故令蔓生在
茇上瓜懸在下
摘瓜法在步道上引手而取勿聴浪人踏瓜
蔓及翻覆之(令瓜不茂而蔓早死/踏則莖破翻則成細皆)若無茇而種
瓜者地雖羙好正得長苗直引無多槃岐故
瓜少子若無茇處豎乾柴亦得(不妨滋茂/凡乾柴草)凡瓜
所以早爛者皆由脚躡及摘時不慎翻動其
蔓故也若以理慎䕶及至霜下葉乾子乃盡
矣(早晚及中三軰之瓜/但依此法則不必别種)
區種瓜法六月雨後種菉豆八月中犁䅖殺
之十月又一轉即十月中種瓜率兩步為一
區坑大如盆口深五寸以土壅其畔如菜畦
形坑底必令平正以足踏之令其保澤以瓜
子大豆各十枚遍布坑中(雙籍其起土故也/瓜子大豆兩物為)以糞
五升覆之(均平/亦令)又以土一斗薄散糞上復以足
微躡之冬月大雪時速併力推雪於坑上為
大堆至春草生瓜亦生莖葉肥茂異於常者
且常有潤澤旱亦無害五月瓜便熟(瓜之法與/其搯豆鋤)
(搯去之一區四根即足矣/常同若瓜子盡生則太穊冝)
又法冬天以瓜子數枚内熱牛糞中凍則拾
聚置之隂地(以足為限/量地多少)正月地釋即耕逐􁥬布
之率方一步下一斗糞耕土覆之肥茂早熟
雖不及區種亦勝凡瓜逺矣(於熟糞令地小荒矣/凡生糞糞地無勢多)
有蟻者以牛羊骨帯髓者置瓜科左右待蟻
附將棄之棄一三則無蟻矣
汜勝之區種瓜一畒為二十四科區方圎三
赤深五寸一科用一石糞糞與土合和令相
半以三斗瓦甕埋著科中央令甕口上與地
平盛水甕中令滿種瓜甕四靣各一子以瓦
蓋甕口水或减輒増常令水滿種常以冬至
後九十日百日得戊辰日種之又種薤十根
令周迴甕居瓜子外至五月瓜熟薤可拔賣
之與瓜相避又可種小豆於瓜中畒四五升
其藿可賣此法冝平地瓜收畒萬錢
崔寔曰種瓜冝用戊辰日三月三日可種瓜
十二月臘時祀炙萐樹瓜田四角去䗣(蟲謂之䗣/胡濫反瓜)
龍魚河圗曰瓜有兩鼻者殺人
種越瓜胡瓜法四月中種之(令引蔓緣之/胡瓜冝竪柴木)收越
瓜欲飽霜(則爛/霜不飽)收胡瓜候色黄則摘(皮存而肉消/若待色赤則)
(也)並如凡瓜於香醤中蔵之亦佳
種冬瓜法(仙本草謂之地芝也/廣志曰冬瓜蔬/神)傍墻隂地作區圎
二赤深五寸以熟糞及土相和正月晦日種
(月亦傳/二月三)既生以柴木倚牆令其縁上旱則澆之
八月㫁其梢减其實一本但留五六枚(不成也/多留則)
十月霜足收之(則爛/早收)削去皮子於芥子醤中或
美豆醤中蔵之佳
冬瓜越瓜瓠子十月區種如區種瓜法冬則
推雪著區上為堆潤澤肥好乃勝春種
種茄子法茄子九月熟時摘取擘破水淘子
取沉者速曝乾裹置至二月畦種(葵法性冝水常/治畦下水一如)
(澤/須潤)著四五葉雨時合泥移栽之(澈澤夜栽之向日/若旱無雨澆水令)
(令見日/以蓆蓋勿)十月種者如區種瓜法推雪著區中
則不須栽其春種不作畦直如種凡瓜法者
亦得唯須晚夜數澆耳大小如彈圎中生食
味似小豆角
　　　種瓠第十五
(又可淹煮極羙故云瓠葉幡幡采之享之河東及揚州常食之八/衛詩曰匏有苦葉毛云匏謂之瓠詩義疏云瓠葉少時可以為羮)
(約腹瓠其大數斗其腹窈挈縁帶為口出雍縣移種於佗則否朱/月中堅強不可食故云苦葉廣志曰有都瓠子如牛角長四赤有)
(畜皮瓠以為脯蓄積以待冬月用也淮南萬畢術曰燒穰殺瓠物/崖有苦葉瓠其大者受斛餘郭子曰東吳有長柄壺樓釋名曰瓠)
(也/自然)
汜勝之書種瓠法以三月耕良田十畒作區
方深一赤以杵築之令可居澤相去一步區
種四實蠶矢一斗與土糞合澆之水二升所
乾處復澆之著三實以馬箠㱿其心勿令蔓
延多實實細以藁薦其下無令親土多瘡瘢
度可作瓢以手摩其實從蔕至底去其毛不
復長且厚八月微霜下收取掘地深一丈薦
以藁四邉各厚一赤以實置孔中令底下向
瓠一行覆上土厚三赤二十日出黄色好破
以為瓢其中白膚以養豬致肥其瓣以作燭
致明一本三實一區十二實一畒得二千八
百八十實十畒凢得五萬七千六百瓢瓢直
十錢并直五十七萬六千文用蠶矢二百石
牛耕功力直二萬六千文餘有五十五萬肥
豬明燭利在其外
汜勝之書區種瓠法收種子湏大者若先受
一斗者得收一石受一石者得收十石先掘
地作坑方圎深各三赤用蠶沙與土相和令
中半(牛糞亦得/若無蠶沙生)著坑中足躡令堅以水沃之
候水盡即下瓠子十顆復以前糞覆之既生
長二赤餘便揔聚十莖一處以布纒之五寸
許復用泥泥之不過數日纒處便合為一莖
留強者餘悉搯去引蔓結子子外之條亦稻
去之勿令蔓延留子法初生二三子不佳去
之取第四五六區留三子即足旱時湏澆之
坑畔周匝小渠子深四五寸以水停之令其
遥潤不得坑中下水
崔寔曰正月可種瓠六月可畜瓠八月可㫁
瓠作菑瓠瓠中白膚實以養豬致肥其瓣則
作燭致眀
家政法曰二月可種瓜瓠
　　　　種芋第十六
(芋其葉謂之/藉姑水芋也亦曰烏芋廣志曰蜀漢既繁芋民/説文曰芋大葉實根駭人者故謂之芋齊人呼芋為莒廣雅曰渠)
(芋有旁巨芋有青邊芋此四芋多子有談善芋魁大如瓶少子葉/以為資凡十四等有君子芋大如斗魁如杵􁋗有車轂芋有鋸子)
(肥澁得飲乃下有蔓芋縁枝生大者次二三升有雞子芋色黄有/如散蓋紺色紫莖長丈餘易熟長味芋之最善者也莖可作羙臛)
(有九面芋大而不羙有象空芋大而弱使人易飢有青芋有素芋/百果芋魁大子繁多畒收百斛種以百畒以養彘有旱芋七月熟)
(百子芋出葉俞縣有魁芋無旁子生永昌縣有大芋二叔出范陽/子皆不可食莖可為𦵔凡此諸芋皆可乾腊又可蔵至夏食之又)
(芋蔓生根如鵝鷄卵/新鄭風土記曰博士)
汜勝之書曰種芋區方深皆三赤取豆萁内
區中足踐之厚赤五寸取區上濕土與糞和
之内區中萁上令厚赤二寸以水澆之足踐
令保澤取五芋子置四角及中央足踐之旱
數澆之萁爛芋生子皆長三赤一區收三石
又種芋法冝擇肥緩土近水處和柔糞之二
月注雨可種芋率二赤下一本芋生根欲深
斸其旁以緩其土旱則澆之有草鋤之不厭
數多治芋如此其收常倍
列仙傳曰酒客為梁使烝民益種芋三年當
大饑卒如其言梁民不死(今中國多不以此為意後/按芋可以救饑饉度凶年)
(白骨交横知而不種坐致泯滅悲夫人居者安可不督課之哉/生有耳目所不聞見者及水旱風蟲霜雹之災便能餓死滿道)
崔寔曰正月可菹芋
家政法曰二月可種芋也
齊民要術卷第二
齊民要術卷第三
　　　　　後魏高陽太守賈　思勰　撰
　　　　種葵第十七
　　　　蕪青第十八(附岀/菘蘆菔)
　　　　種蒜第十九
　　　　種䪥第二十
　　　　種葱第二十一
　　　　種韭第二十二
　　　　蜀芥芸薹芥子第二十三
　　　　胡荽第二十四
　　　　蘭香第二十五
　　　　荏蓼第二十六
　　　　種薑第二十七
　　　　種蘘荷芹􁋁第二十八(附岀/芹胡蕙)
　　　　苜蓿第二十九
　　　　雜説第三十
　　　種葵第十七
(狗所齧作瘡則不差或至死按今世葵有紫莖白莖二種種别復/廣雅曰蘬丘葵也廣志曰胡葵其花紫赤慱物志曰人食落葵為)
(有鴨脚葵也/有大小之殊又)臨種時必燥曝葵子(然濕種者疥而不/葵子雖經嵗不浥)
(也/肥)地不猒良故墟彌善薄即糞之不冝妄種
春必畦種水澆(省他而菜多一畦供一口/春多風旱非畦不得且畦者)畦長兩歩廣
一歩(不用人足入/大則水難均又)深掘以熟糞對半和土覆其
上令厚一寸鐡齒杷耬之令熟足蹋使堅平
下水令徹澤水盡下葵子又以熟糞和土覆
其上令厚一寸餘葵生三葉然後澆之(夕日中/澆用晨)
(止/便)每一搯輒杷耬地令起下水加糞三搯更
種一嵗之中凡得三軰(種葵法不復條列煩文/凡畦種之物治畦皆如)早
種者必秋耕十月末地將凍散子勞之(升正月/一畒三)
(亦得/末散子)人足踐踏之乃佳(菜肥/踐者)地釋即生鋤不猒
數五月初更種之(生故種此相接/春者既老秋葉未)六月一日種
白莖秋葵(者乾即黒而澀/白莖者冝乾紫莖)秋葵堪食仍留五月
種者取子(故湏留中軰/春葵子熟不均)於此時附地翦却春葵
令根上枿生者柔輭至好仍供常食美於秋
菜(為榜簇/留之亦中)搯秋菜必留五六葉(葉多則科大/不搯則莖孤留)凡
搯必待露觧(葵日中不翦韭/諺曰觸露不搯)八月半翦去(多者則去/留其岐岐)
(亦可去地四五寸/地一二寸獨莖者)枿生肥嫰比至收時髙與人膝
等莖葉皆美科雖不髙菜實倍多(雖髙數赤柯葉/其不翦早生者)
(黄澀至惡煑亦不美看雖似多其實倍少/莖硬全不中食所可用者唯有菜心附葉)收待霜降(爛傷晚/傷早黄)
(澀/黒)榜蔟皆湏隂中(亦澀/見日)其碎者割訖即地中尋
手糺之(者必爛/待萎而糺)
又冬種葵法近州郡都邑有市之處負郭良
田三十畒九月收菜後即耕至十月半令得
三遍每耕即勞以鐡齒杷耬去陳根使地極
熟令如麻地於中逐長穿井十口(則妨地地形狹/井必相當邪角)
(方者作兩三行亦不嫌也/長者井必作一行地形正)井别作桔橰轆轤(轤井淺用/井深用轆)
(橰/桔)栁鑵令受一石(則功貴/鑵小用)十月末地將凍漫散
子唯穊為佳(六升/畒用子)散訖即再勞有雪勿令從
風飛去(澤葉又不蟲/勞雪令地保)每雪輒一勞之若竟冬無雪
臘月中汲井水普澆悉令徹澤(不荒/有雪則)正月地
釋驅羊踏破地皮(皮破即膏潤/不踏即枯涸)春暖草生葵亦
俱生三月初葉大如錢逐穊處㧞大者賣之
(七嵗已上皆得充事也/十手㧞乃禁取児女子)一升葵還得一升米日日常
㧞看稀稠得所乃止有草㧞却不得用鋤一
畒得葵三載合收米九十車車准二十斛為
米一千八百石自四月八日以後日月剪賣
其剪處㝷以手拌斫斸地令起水澆糞覆之
(前雖旱亦不須澆地實保澤雪勢未盡故也/四月亢旱不澆則不長有雨即不湏四月巳)比及剪遍初
者還復周而復始日日無窮至八月社日止
留作秋菜九月指地賣兩畒得絹一疋收訖
即急耕依去年法勝作十頃糓田止湏一乘
車牛專供此園(菜終嵗不閑/耕勞輦糞賣)若糞不可得者五六
月中穊種菉豆至七月八月犁掩殺之如以
糞糞田則良美與糞不殊又省功力(田犁不及/其井間之)
(以種諸菜/者可作畦)
崔寔曰正月可種瓜瓠葵芥䪥大小葱蘇苜
蓿及雜蒜亦可種此二物皆不如秋六月六
日可種葵中伏後可種冬葵九月作葵菹乾
葵
家政法曰正月種葵
　　　　蔓菁第十八
(字林曰豐蕪菁苗也乃齊魯云廣志云蕪菁有紫花者白花者/爾雅曰蕦葑蓯江東呼為蕪菁或為菘菘蕦音相近蕦則蕪菁)種
不求多唯湏良地故墟新糞壞墻垣乃佳(故墟/若無)
(寸灰多則爆不生也/糞者以灰為糞令厚一)耕地欲熟七月初種之一畒
用子三升(得早者作菹晚者作乾/從處暑至八月白露節皆)漫散而勞種不
用濕(堅菜焦/濕則地)既生不鋤九月末收葉(黄落/晚收則)仍留
根取子十月中犁麤㽟拾取耕出者(則留者英/若不耕㽟)
(不繁也/不茂實)其葉作菹者料理如常法擬作乾菜及
䖆(反/人文)菹者(第一好菜醍之其菹法列後條/䖆葅者後年正月始作耳湏留)割訖則㝷手
擇治而辮之勿待萎(辮則爛/萎而後)桂著屋下隂中風
涼處勿令烟熏(則苦/烟熏)燥則上在厨積置以苫
之(碎折久不積苫則澀也/積時冝候天隂潤不爾多)春夏畦種供食者與畦
葵法同翦訖更種從春至秋得三軰常供好
菹取根者用大小麥底六月中種十月將凍
耕出之(早出者根細/一畒得數車)
又多種蕪菁法近市良田一頃七月初種之
(葉雖膏潤根復細小七月初種根葉俱得/六月種者根雖麤大葉復蟲食七月末種者)擬賣者純種
九英(味不羙欲自食者湏種細根/九英葉根麤大雖堪舉賣氣)一頃取葉三十載
正月二月賣作䖆菹三載得一奴
收根依㽟法一頃收二百載二十載得一婢
(猪並得充肥亞於大豆耳/細剉和莖飼牛羊全擲乞)一頃收子二百石輸與壓
油家三量成米此為收粟米六百石亦勝糓
田十頃是故漢桓帝詔曰横水為災五穀不
登令所傷郡國皆種蕪菁以助民食然此可
以度凶年救饑饉乾而蒸食既甜且美自可
藉口何必饑饉(乃活百人耳/若值凶年一頃)
蒸乾蕪菁根法(荻塞瓮裏以蔽口合著釡上繫甑帯以乾/作湯浄洗蕪菁根漉著一斛瓮子中以葦)
(牙真類鹿尾蒸而賣者則收米十石也/牛糞然火竟夜蒸之麤細均熟謹謹著)
種菘蘆菔(反/蒲北)法與蕪菁同(大方言曰蕪菁紫花/菘菜似蕪菁無毛而)
(菁也諺曰生噉蕪菁無人情取子者以草覆之不覆則凍死/者謂之蘆菔案蘆菔根實麤大其角及根葉並可生食非蕪)秋
中賣銀十畒得錢一萬
廣志曰蘆菔一名雹突
崔寔曰四月收蕪菁及芥葶藶冬葵子六月
中伏後七月可種蕪菁至十月可收也
　　　種蒜第十九(附岀/澤蒜)
(王返曰張騫周流絶域始得大蒜蔔薤昔縮傳物志曰張騫使西/説文曰蒜葷菜也廣志曰蒜有胡蒜小蒜黄蒜長苗無科/哀牢)
(歌大蒜甚辛一名葫南人尚有齊葫之言又有胡蒜澤蒜也/域得大蒜胡荽延篤曰張騫大宛之蒜潘尼曰西域之蒜朝)蒜
冝良輭地(七剛强之地辛辣而痩小也/白輭地蒜甜美而科大黒軟次)三遍熟耕九
月初種種法黄揚時以耬耩逐壠手下之五
寸一株(鋤一萬餘株/諺曰左右通)空曵勞二月半鋤之令滿
三遍(鋤不鋤則科小/勿以無草則不)條拳而軋之(獨科/不軋則)葉黄鋒出
則辮於屋下風凉之處桁之(逺行晚則皮鈹而善碎/早出者皮赤科堅可以)
冬寒取糓䎪(反/奴勒)布地一行蒜一行䎪(凍死/不爾則)收
條中子種者一年為獨瓣種二年者則成大
蒜科皆如拳又逾於凡蒜矣(於瓦上以土覆之蒜/尾子壠底置獨瓣蒜)
(嵗之後還成百子蒜矣其瓣麤細正與條中子同蕪菁根其大如/科横濶而大形容殊别亦足以為異今并州無大蒜朝歌取種一)
(其理難推又八月中方得熟九月中始刈得花子全於五穀蔬果/椀口雖種他州子一年亦變大蒜瓣變小蕪菁根變大二事相及)
(壺関上黨苗而無實皆余目所親見非信傳疑盖土地之異者也/與餘州早晚不殊亦一異也并州豌豆度井陘已東山東穀子入)
種澤蒜法預耕地熟時採取子漫散勞之澤
蒜可以香食呉人調鼎率多用此根葉觧𦵔
更勝葱韭此物繁息一種永生蔓延滋漫年
年稍廣間區斸取隨手還合但種數畒用之
無窮種者地熟美於野生
崔寔曰布榖鳴收小蒜六月七月可種小蒜
八月可種大蒜
　　　種䪥第二十
(注曰䪥菜也/爾雅曰䪥鴻薈)䪥冝白輭良地三轉乃佳二月三
月種(秋種者春未生/八月九月種亦得)率七八支為一本(䪥四移葱/諺曰葱三)
(然支多者科圓大故以七八為率/者三支為一本種䪥者四支為一科)䪥子三月葉青便
出之(未滿令䪥痩/未青而出者肉)燥曝挼去莩餘切却彊根(根而/留彊)
(不得肥也/濕者即痩細)先重耬耩地壟燥掊而種之(䪥肥耬/壟燥則)
(白長/重則)率一赤一本葉主即鋤鋤不猒數(荒則羸悪/䪥性多穢)
五月鋒八月初耩(白短/不耩則)葉不用翦(常食者别種/翦則損白供)
九月十月出賣(任也/經久不)擬種子至春地釋岀即
曝之
崔寔曰正月可種䪥韭芥七月别種䪥矣
　　　種葱第二十一
(之薹廣志曰葱有冬春二種有胡葱木葱山葱晉令曰有紫葱/爾雅曰茖山葱注曰茖葱細莖大葉廣雅曰藿壽藸葱也其蓊謂)
收葱子必薄布隂乾勿令浥鬱(鬱浥鬱則不生/此葱性熱多喜浥)
其擬種之地必湏春種緑豆五月掩殺之比
至七月耕數遍一畒用子四五升(薄地四升/良田五升)炒
穀拌和之(均調不炒榖則草穢生/葱子性澀不以糓和下不)兩耬重耩竅瓠
下之以批(反/蒲結)契(反/蘇結)繼腰曵之七月納種至四
月始鋤鋤遍乃翦翦與地平(深翦則傷根/髙留則無葉)翦欲
旦起避熱時良地三翦薄地再翦八月止(則不/不翦)
(不止則葱無𫀆而損白/茂翦過則根跳若八月)十二月盡埽去枯葉枯𫀆(枯葉/不去)
(不茂/春葉則)二月三月出之(薄地三月出/良地二月出)收子者别留之
葱中亦種胡荽㝷手供食乃至孟冬為𦵔亦
不妨
崔寔曰三月别小葱六月别大葱七月可種
大小葱(冬葱曰大/夏葱曰小)
　　　種韭第二十二
(王彪之關中賦曰蒲韭冬藏也/廣志曰白弱韭長一赤出蜀漢)收韭子如葱子法(買韭子/若市上)
(湏臾牙生者好牙不生者是裛欝矣/冝試之以銅鐺盛水於火上微煑韭子)治畦下水糞覆悉
與葵同然畦欲極深(性上跳故湏深也/韭一翦一加糞又根)二月七
月種種法以升盞合地為處布子於圍内(内生/韭性)
(種令科成/不向外畏圍)􁄾令常淨(數㧞為良/韭性多穢)髙數寸翦之(嵗止/初種)
(翦/一)至正月掃去畦中陳葉凍觧以鐵杷耬起
下水加熟糞韭髙三寸便翦之翦如葱法一
嵗之中不過五翦(加糞悉如初/疾翦杷耬下水)收子者一翦即
留之若旱種者但無畦與水耳杷糞悉同一
種永生(也聲類曰韭者久長也一種永生/諺曰韭者懶人菜以其不湏嵗種)
崔寔曰正月上辛日掃除韭畦中枯葉七月
藏韭菁(耙出/菁韭)
　　　種蜀芥蕓薹芥子第二十三
(名水蘇一名勞􁚖/呉氏本草云芥蒩一)蜀芥蕓薹取葉者皆七月半
種地欲糞熟蜀芥一畒(一升/用子)蕓薹一畒(四升/用子)種法
與蕪菁同既生亦不鋤之十月收蕪菁訖時
收蜀芥(亦任為乾菜/中為鹹淡二𦵔)蕓薹足霜乃收(即澀/不足霜)種
芥子及蜀芥蕓薹取子者皆二三月好雨澤
時種(冬則死故湏春種/三物性不耐寒經)旱則畦種水澆五月熟而
收子(取子又得生茹供食/芸薹冬天草覆亦得)
崔寔曰六月大暑中伏後可收芥子七月八
月可種芥
　　　種胡荽第二十四
胡荽冝黑輭青沙良地三遍熟耕(豆處亦得/樹陰下得未)
春種者用秋耕地開春凍觧地起有潤澤時
急接澤種之種法近市負郭田一畒用子二
升故穊種漸鋤取賣供生菜也外舍無市之
處一畒用子一升疎宻正好六七月種一畒
用子一升先燥曬欲種時布子於堅地一升
子與一掬濕土和之以脚蹉令破作兩段(者以/多種)
(則踈宻水裛而不生著土者令土入殻中則生疾而長速種時欲/甎瓦蹉之亦得以木礱礱之亦得子有兩人人各著故不破兩叚)
(所以不求濕下也/燥此菜非雨不生)於旦暮潤時以耬耩作壟以手
散子即勞令平(地正月中凍觧者時節既早雖浸牙不生/春雨難期必須藉澤蹉跎失機則不得矣)
(失嵗計矣便於暖處籠盛胡荽子一日三度以水沃之二三日則/但燥種之不須浸子地若二月始觧者嵗月稍晚恐澤少不時生)
(假令十日二十日未出者亦勿恠之㝷自當出有草乃令㧞之/牙生於旦暮時接潤漫擲之數日悉出矣大體與種麻法相似)菜
生三二寸鋤去穊者供食及賣十月足霜乃
收之取子者仍留根間(反/古莧)㧞令稀(不生/穊即)以草覆
上(食又不凍死/覆者得供生)又五月子熟拔取曝乾(濕則裛欝/勿使令濕)
格柯打出作蒿篅盛之冬日亦得入窖夏還
出之但不濕亦得五六年停一畒收十石都
邑糶賣石堪一匹絹若地柔良不須重加耕
墾者於子熟時好子稍有零落者然後㧞取
直深細鋤地一遍勞令平六月連雨時櫓(吕/音)
生者亦㝷滿地省耕種之勞秋種者五月子
熟㧞去急耕十餘日又一轉入六月又一轉
令好調熟調熟如麻地即於六月中旱時耬
耩作壟蹉子令破手散還勞令平一同春法
但既是旱種不須耬潤此菜早種非連雨不
生所以不同春月要求濕下種後未遇連雨
雖一月不生亦勿恠麥底地亦得種止湏急
耕調熟雖名秋種會在六月六月中無不霖
望連雨生則根彊科大七月種者雨多亦得
雨少則生不盡但根細科小不同六月種者
便十倍失矣大都不用觸池濕入中生髙數
寸鋤去穊者供食及賣作菹者十月足霜乃
收之一畒兩載載直絹三匹若留冬中食者
以草覆之尚得竟冬中食其春種小小供食
者自可畦種畦種者一如葵法若種者挼生
子令中破籠盛一日再度以水沃之令生牙
然後種之再宿即生矣(盖熱不生夜不去虫耬之/晝用箔盖夜則去之晝不)
凡種菜子難生者皆水沃令牙生無不即生
矣
作胡荽菹法湯中渫出之著大瓮中以暖鹽
水經宿浸之明日汲水浄洗出别器中以鹽
酢浸之香羙不苦亦可洗訖作粥津麥䴷味
如䖆芥菹法亦有一種味作裹菹者亦須渫
去苦汁然後乃用之矣
　　　種蘭香第二十五
(美於羅勒之名故即而用之韋弘賦叙曰羅勒者生崐崙之丘出/蘭香者羅勒也中國為石勒諱故改今人因以名焉且蘭香之目)
(而肥者名朝蘭香也/西蠻之俗案今世大葉)三月中候棗葉始生乃種蘭
香(耳天寒不生/早種者徒費子)治畦下水一同葵法及水散
子訖水盡簁熟糞僅得蓋子便止(弱苗故也/厚則不生)晝
日箔蓋夜即去之(夜須受露氣/晝日不用見日)生即去箔常令
足水六月連雨㧞栽之(中亦活/搯心著泥)作𦵔及乾者
九月收(乾惡/晩即)作乾者大晴時薄地刈取布地曝
之乾乃挼取末瓮中盛須則取用(爛又有雀糞/㧞根懸者裛)
(患也/塵土之)取子者十月收(者種法悉與此同/自餘雜香菜不列)
博物志曰燒馬蹄羊角成灰春散著濕地羅
勒乃生
　　　荏蓼第二十六
(也蘇桂荏蘇荏類故名桂荏也本草曰芥𦵔/一名水蘇呉氏曰/紫蘇薑芥薰葇與荏同時冝畦種爾雅曰薔虞蓼注云虞蓼澤蓼)
(蘇之小者謂之穰藁注曰薰葇也/假蘇一名鼠蓂一名薑芥方言曰)三月可種荏蓼(者良黄/荏子白)
(美/者不)荏性甚易生蓼尤冝水畦種也荏則隨冝
園畔漫擲便嵗嵗自生矣荏子秋末成可收
蓬於醤中藏之(實成則惡/蓬荏角也)其多種者如種糓法
(近人家種矣/雀甚嗜之必湏)收子壓取油可以煑餅(愛其氣香美/荏油色緑可)
(爲澤焦人髪研爲羮臛美於麻子逺矣又可以爲燭良地十石多/煑餅亞胡麻油而勝麻子脂膏麻子脂膏並有腥氣然荏油不可)
(與諸田不同/種慱糓則倍取)爲帛煎油彌佳(帛勝麻油/荏油性淳塗)蓼作菹
者長二寸則翦絹袋盛沉於醬瓮中又長更
翦常得嫰者(既堅硬葉又枯燥也/若待秋子成而落莖)取子者候實成
速收之(晩則落盡/性易凋零)五月六月中蓼可為韲以食
莧
崔寔曰正月可種蓼
家政法曰三月可種蓼
　　　種薑第二十七
(生薑也潘尼曰南夷之薑/字林曰薑御濕之菜茈)薑冝白沙地少與糞和熟
耕如麻地不厭熟縱横七遍尤善三月種之
先重耬耩㝷壟下薑一赤一科令上土厚三
寸數鋤之六月作葦屋覆之(熱故也/不耐寒)九月掘出
置屋中(以糓䎪合埋之/中國多寒冝作窖)中國土不冝薑僅可存
活勢不滋息種者聊擬藥物小小耳
崔寔曰三月清明節後十日封生薑至四月
立夏後蠶大食牙生可種之九月藏茈薑蘘
荷其嵗若温皆待十月(之茈薑/生薑謂)
慱物志曰姙娠不可食薑令子盈指
　　　蘘荷芹􁋁第二十八
(也本草曰水靳一名水英􁋁菜似蒯詩義疏曰􁋁苦菜青州謂之/説文曰蘘荷一名葍蒩搜神記曰蘘荷或謂嘉草爾雅曰芹楚葵)
(苞)蘘荷冝在樹隂下二月種之一種永生亦
不須鋤㣲須加糞以土覆其上八月初踏其
苗令死(不滋潤/不踏則根)九月中取旁生根為菹亦可
醤中蔵之十月中以糓麥種覆之(凍死/不覆則)二月
掃去之
食經蔵蘘荷法(火上使小沸以蘘荷稍稍投之小萎便出/蘘荷一石洗漬以苦酒六斗盛銅盆中著)
(蘘荷一行以鹽酢澆上緜覆􁂭口二十日便可食矣/著蓆上令冷下苦酒三斗以三升鹽著中乾梅三升使)
葛洪方曰人得蠱欲知姓名者取蘘荷葉著
病人卧席下立呼蠱主名也
芹􁋁並收根畦種之常令足水尤忌潘泔及
鹹水(則死/澆之)性並易繁茂而甜脆勝野生者
白􁋁尤冝糞嵗常可收
馬芹子可以調蒜􁓖
堇及胡葸子熟時收子收又冬初畦種之開
春早得美於野生惟穊爲良尤冝熱糞
　　　種苜蓿第二十九
(種㱕天子益種離宫别舘旁陸機與弟書曰張騫使外國十八年/漢書西域傳曰罽賔有苜蓿大宛馬武帝時得其馬漢使採苜蓿)
(懷風時人或謂光風光風在其間常肅然自照其花有光彩故名/得苜蓿㱕西京雜記曰樂遊苑自生玫瑰樹下多苜蓿苜蓿一名)
(人謂之連枝草/苜蓿懷風茂陵)地冝良熟七月種之畦種水澆一
如韭法(耬土令起然後下米/亦一翦一上糞鐡耙)旱種者重耬耩地使
壟深闊竅瓠下子批契曵之每至正月燒去
枯葉地液輒耕壟以鐵齒􁓰楱􁓰楱之更以
魯斫斸其科土則滋茂矣(痩矣/不爾)一年三刈留子
者一刈則止春初既中生噉為羔甚香長冝
飼馬馬尤嗜此物長生種者一勞永逸都邑
負郭所冝種之
崔寔曰七月八月可種苜蓿
　　　雜說第三十
崔寔四民月令曰正旦各上椒酒於其家長
稱觴舉夀欣欣如也上除若十五日合諸膏
小草續命丸散法藥農事未起命成童以上
入太學學五經(至二十也/謂十五以上)硯氷釋命㓜童入小學
學篇章(謂六甲九九急就三倉之屬/謂九嵗以上十四以下篇章)命女工趨織布
典饋釀春酒
染潢及治書法(滅白便是不宜太深深則年久色闇也人/凡打𥿄欲生生則堅厚特冝入潢凡潢紙)
(壓訖復擣煑之凡三擣三煑添和純汁者其省四倍又彌明浄冩/浸檗熟即棄滓直用純汁費而無益蘖熟後漉滓擣而煑之布囊)
(不爾入則零落矣豆黄特不冝裛裛則全不入潢矣凡開卷讀書/書經夏然後入潢縫不綻觧其新冩者湏以熨斗縫縫熨而潢之)
(不裂壞卷一兩張後乃以書帶上下絡之者穩而不壞卷書勿用/卷頭首紙不冝急卷急則破折折則裂以書帶上下絡首紙者無)
(太急急則令書腰折騎驀書上過者亦令書腰折書有毁裂酈方/鬲帶而引之匪直帶濕損卷又損首紙令穴當御竹引之書帶勿)
(補織㣲相入殆無際會自非向明舉而看之略不覺補裂若屈曲/紙而補者率皆攣拳瘢瘡硬厚瘢痕於書有損裂薄紙如䪥葉以)
(裂斜紙者則令書拳縮足點書記事多用緋繾繒體硬彊費人齒/者還湏於正𥿄上逐屈曲形勢裂取而𥙷之若不先正元理隨冝)
(直明净無染又紙性相親乆而不落/力俞汚染書又多零落若用紅𥿄者匪)
雌黄治書法(碗中研令極熟曝乾又於甆椀中研令極熟/先於青硬石上水磨雌黄令熟曝乾更於甆)
(永不剝落若於椀中和用之者膠清雖多久亦剥落九雌黄治書/乃融好膠清和於鐡杵臼中熟擣丸如墨丸隂乾以水研而治書)
(不生五月濕熱蠧蟲将生書經夏不舒展者必生蟲也五月十五/待潢訖治者使先治入潢則動書厨中欲得安麝香木瓜令蠧蟲)
(下風凉處不見日處日曝書令書色暍熱卷生蟲彌速隂雨潤氣/日以後七月二十日以前必湏三度舒而卷之湏要晴時於大屋)
(此則數百年矣/尤須避之慎書如)
二月順陽習射以備不虞春分中雷且發聲
先後各五日寢别内外(生子不備/有不戒者)𧖟事未起命
縫人浣冬衣徹複為祫其有嬴帛遂供秋服
(下絹簁投湯中以洗之㓗白而柔肕勝皂莢矣/凡浣故帛用灰汁則色黄而且脆擣小豆為末)可糶粟黍大
小豆麻麥子等收薪炭(煑淅米泔溲之更擣令熟丸如/炭聚之下碎末勿令棄之擣簁)
(得通宵達曙堅實耐久踰灰十倍/雞子曝乾以供籠爐種火之用輒)
漱(反/素鈎)生衣絹法(水㣲臭然後拍出柔肕㓗白大勝用灰/以水浸絹令没一日數度廻轉之六七日)
上犢車蓬軬及糊屏風書袠令不生蟲法(石灰/水浸)
(則無蟲若黏𥿄冩書入潢則黑矣/經一宿浥取汁以和豆黏及作麵糊)
作假蠟燭法(纒之融羊牛脂灌於蒲䑓中宛轉於板上挼令/蒲熟時多收蒲䑓削肥松大如指以為心爛布)
(灌之足得供事其省功十倍也/圓平更灌更展麤細足便止融臘)
三月三日及上除採艾及栁絮(瘡痛/絮止)是月也冬
糓或盡椹麥未熟乃順陽布德振贍窮乏務
施九族自親者始無或藴財忍人之窮無或
利名罄家繼冨度入為出處厥中焉蠶農尚
閑可利溝瀆葺治牆屋修門戸警設守備以
禦春饑草竊之㓂是月盡夏至煖氣將盛日
烈暵燥利用漆油作諸日煎藥可糶黍買布
四月繭既入簇趨繰剖線具機杼敬經絡草
茂可燒灰是月也可作棄蛹以禦賓客可糴
麵及大麥弊絮
五月芒種節後陽氣始虧隂慝將萌煖氣始
盛蠱蠧並興乃㢮角弓弩觧其徽絃張竹木
弓弩㢮其絃以灰蔵旃裘毛毳之物及箭羽
以竿挂油衣勿辟藏(著也/暑濕相)是月五日合止痢
黄連圓霍亂圓採葸耳取蟾蜍(疽瘡藥/以合血)及東行
螻蛄(産婦難生衣不出/螻蛄有刺治去刺療)霖雨將䧏儲米糓薪炭
以備道路䧟滯不通是月也隂陽争血氣散
夏至先後各十五日薄滋味勿多食肥醲距
立秋無食煑餅及水引餅(即堅强難消不幸便為宿/夏月食水時此二餅得水)
(即見驗唯酒引餅入水即爛矣/食傷寒病矣試以此二餅置水中)可糶大小豆胡麻糴
穬大小麥收弊絮及布帛至後糴䴸􁗰曝乾
置甖中宻封(蟲生/使不)至冬可養馬
六月命女工織縑練(糓之属/絹及紗)可燒灰染青紺雜
色七月四日命治麴室具箔槌取净艾六日
饌治五糓磨具七日遂作麴及曝經書與衣
裘作乾糗採葸耳䖏暑中向秋節浣故製新
作祫薄以備始凉糶大小豆麥收縑練
八月暑退命㓜童入小學如正月焉凉風戒
寒趣練縑帛染綵色(灰汁和之攪令匀搦取汁别器盛/河東染御黄法碓擣地黄根令熟)
(廻轉使匀舉看有盛水袋子便是絹熟杼出著盆中㝷繹舒張少/更擣滓使極熟又以灰汁和之如薄粥㵼入不渝釜中煑生絹數)
(之急舒展令均汁冷捩出曝乾則成矣治釜不渝法在醴酪條中/時捩出净搌去滓曬極乾以别絹濾白淳汁和熱杼出更就盆染)
(則好柞柴桑薪蒿灰等物皆得用之/大率三升地黄染得一匹御黄地黄多)擘緜治絮製新浣
故及韋履賤好預買以備冬寒刈雚葦蒭茭
凉燥可上角弓弩繕理檠鋤正縳鎧絃遂以
習射㢮竹木弓弧糶種麥糴黍
九月治埸圃塗囷倉脩蕇窖繕五兵習戰射
以備寒凍窮厄之宼存問九族孤寡老病不
能自存者分厚徹重以救其寒
十月培築垣墻塞向墐户(謂之向/北出牖)上辛命典饋
漬麴釀冬酒作脯腊農事畢命成童入大學
如正月焉五糓既登家儲蓄積乃順時令勑
䘮紀同宗有貧窶久䘮不堪葬者則紏合宗
人共與舉之以親踈貧冨爲差正心平歛無
相踰越先自竭以率不隨先氷凍作涼餳煑
暴飴可柝麻緝績布縷作白履不借(者曰不借/草履之賤)
賣縑帛弊絮糴粟豆麻子
十一月隂陽争血氣散冬至日先後各五日
寝别内外硯氷凍命㓜童讀孝經論語篇章
入小學可釀醢糴秔稻粟豆麻子
十二月請召宗族婚􁈯賔旅講好和禮以篤
恩紀休農息役恵必下浹遂合耦田器養耕
牛選任田者以俟農事之起去猪盍車骨(嵗可/後三)
(膏藥/合瘡)及臘日祀炙􁏱(及樹瓜田中四角去䗣蟲/􁏱一作􁏊燒飲治刺入肉中)東門
磔白雞頭(法藥/可以合)
范子計然曰五糓者萬民之命國之重寳故
無道之君及無道之民不能積其盛有餘之
時以待其衰不足也
孟子曰狗彘食人之食而不知檢塗有餓殍
而不知發(嵗道路之旁人有餓死者不知發倉廪以賑之原/言豊年人君養犬豕使食人食不知法度檢飲凶)
(平倉之濫觴也/孟子之意盖常)人死則曰非我也嵗也是何異於
刺人而殺之曰非我也兵也(使然而曰非我殺之歳/人死謂餓役死者王政)
(而曰非我殺也兵自殺之/不熟殺人何異於用兵殺人)
凡糴五糓菜子皆湏初熟日糴將種時糶收
利必倍凡冬糴豆糓至夏秋初雨潦之時糶
之價亦倍矣蓋自然之數
魯秋胡曰力田不如逢年豐者尤冝多糴
史記貨殖傳曰宣曲任氏為督道倉吏秦之
敗豪桀皆争取金玉任氏獨窖倉粟楚漢相
拒滎陽民不得耕米石至數萬而豪傑金玉
盡歸任氏任氏以此起冨其効也且風蟲水
旱饑饉荐臻十年之内儉居四五安可不預
備凶災也
師曠占五糓貴賤法常以十月朔日占春糶
貴賤風從東來春賤逆此者貴以四月朔占
秋糶風從南来西来者秋皆賤逆此者貴以
正月朔占夏糶風從南来東来者皆賤逆此
者貴
師曠占五糓曰正月甲戍日大風東来折樹
者稻熟甲寅日大風西北来者貴庚寅日風
從西北来者皆貴二月甲戌日風從南来者
稻熟乙夘日稻上場不雨晴明不熟四月四
日雨稻熟日月珥天下喜十五日十六日雨
晩稻善日月蝕
師曠占五糓早晚曰粟米常以九月為本若
貴賤不時以最賤所之月為本粟以秋得本
貴在來夏以冬得本貴在來秋此收糓逺近
之期也早晚以其時差之粟米春夏貴去年
秋冬什七到夏復貴秋冬什九者是陽道之
極也急糶之勿留留則太賤也
黄帝問師曠曰欲知牛馬貴賤秋葵下有小
葵生牛貴大葵不蟲牛馬賤
越絶書曰越王問范子曰今寡人欲保糓為
之柰何范子曰欲保糓必觀於野視諸侯所
多少為備越王曰所少可得為困其貴賤亦
有應乎范子曰夫知糓貴賤之法必察天之
三表即決矣越王曰請問三表范子曰水之
勢勝金隂氣畜積大盛水據金而死故金中
有水如此者歳大敗八糓皆貴金之勢勝木
陽氣蓄積大盛金據木而死故木中有火如
此者歳大羙八糓皆賤金木水火更相勝此
天之三表也不可不察能知三表可以為邦
寳越王又問曰寡人已聞隂陽之事糓之貴
賤可得聞乎荅曰陽主貴隂主賤故當寒不
寒糓暴貴當温不温糓暴賤王曰善書帛致
於枕中以為國寳
范子曰堯舜禹湯皆有預見之明雖有凶年
而民不窮王曰善以丹書帛致之枕中以為
國寳
鹽鐵論曰桃李實多者來年為之穰
物理論曰正月望夜占隂陽陽長即旱隂長
即水立表以測其長短審其水旱表長丈二
赤月影長二赤者以下大旱二赤五寸至三
赤小旱三赤五寸至四赤調適髙下皆熟四
赤五寸至五赤小水五赤五寸至六赤大水
月影所極則正面也立表中正乃得其定又
曰正月朔旦四面有黄氣其嵗大豐此黄帝用
事土氣黄均四方並熟有青氣雜黄有螟蟲
赤氣大旱黒氣大水正朝占嵗星上有青氣
冝桑赤氣冝豆黄氣冝稻
史記天官書曰正月旦決八風風從南方來
大旱西南小旱西方有兵西北戎菽為(也為成也/戎菽胡豆)
趣兵北方為中嵗東北為上嵗東方大水東
南民有疾疫嵗惡正月上甲風從東方來冝
蠶從西方若旦黄雲惡
師曠占曰黄帝問曰吾欲苦樂善一心可知
不對曰嵗欲甘甘草先生薺嵗欲苦苦草先
生葶藶嵗欲雨雨草先生藕歳欲旱旱草先
生蒺藜歲欲流流草先生蓬歳欲病病草先
生艾
齊民要術卷第三
齊民要術卷第四
　　　　　　後魏髙陽太守賈　思勰　撰
　　　　　園籬第三十一
　　　　　栽樹第三十二
　　　　　種棗第三十三(附出/諸法)
　　　　　種桃柰第三十四
　　　　　種李第三十五
　　　　　種梅杏第三十六(附出/杏李麨)
　　　　　種棃第三十七
　　　　　種栗第三十八
　　　　　柰林檎第三十九
　　　　　種柿第四十
　　　　　安石榴第四十一
　　　　　種木瓜第四十二
　　　　　種椒第四十三
　　　　　種茱茰第四十四
　　　　園籬第三十一
凡作園籬法於牆基之所方整深耕凡耕作
三壟中間相去各二赤秋上酸棗熟時收於
壟中槪種之至明年秋生髙三赤許間斸去
惡者相去一赤留一根必湏稀穊均調行伍
條直相當至明年春剥(反/勑傳)去横枝剥必留距
(痕大逢寒即死/若不留距侵皮)剥訖即編為巴籬隨冝夾縳務使
舒緩(得長故也/急則不復)又至明年春更剥其末又復編
之髙七赤便足(亦任人意/欲髙作者)匪直姦人慙笑而返
狐狼亦自息望而廽行人見者莫不嗟嘆不
覺白日西移遂忘前途尚逺盤桓瞻曯久而
不能去枳棘之籬折栁樊園斯其義也其種
栁作之者一赤一樹初即斜挿挿時即編其
種榆莢者一同酸棗如其栽榆與栁斜直髙
共人等然後編之數年成長共相蹙迫交柯
錯葉特似房櫳既圖龍蛇之形復冩鳥獸之
状縁勢嶔崎其貌非一若值巧人隨便採用
則無事不成尤宜作机其盤紓茀鬱竒文互
起縈布錦繡萬變不窮
　　　栽樹第三十二
凡栽一切樹木欲記其隂陽不令轉易(位則難/隂陽易)
(不煩記也/生小小栽者)大樹髠之(揺則死/不髠風)小則不髠先為深坑
内樹訖以水沃之著土令如薄泥東西南北
揺之良久(根虚多死其小樹則不煩爾/揺則泥入根間無不活者不摇)然後下土堅
築(取其柔濶也/近上三寸不築)時時溉灌常令潤澤(燥土覆之覆則/每澆水盡即以)
(則乾涸/保澤不然)埋之欲深勿令撓動凡栽樹訖皆不
用手捉及六畜觚突(生使千人樹之一人揺之則無生/戰國策曰夫栁縱横顛到樹之皆)
(矣/栁)凡栽樹正月為上時(言得時則易生也/諺曰正月可栽大樹)二月為
中時三月為下時然棗雞口槐兎目桑蝦蟇
眼榆負瘤散自餘雜木䑕耳䖟翅各其時(名目/此等)
(生早栽者葉晚出雖然大率寧早為佳不可晚也/皆是葉生形容之所象似以此時栽種者葉皆即)樹大率種
數旣多不可一一備舉凡不見者栽蒔之法
皆求之此條
淮南子曰夫移樹者失其隂陽之性則莫不
枯槁(失猶易/髙誘曰)
文子曰冬冰可折夏木可結時難得而易失
木方盛終日採之而復生秋風下霜一夕而
零(時/非)
(難立/者功)崔寔曰正月自朔暨晦可移諸樹竹漆桐梓
松栢雜木唯有果實者及望而止(五日/望謂十)過十
五日則果少實
食經曰種名果法三月上旬斫取好直枝如
大母指長五赤内著芋魁中種之無芋大蕪
菁根亦可用勝種核核三四年乃如此大耳
可得行種
凡五果花盛時遭霜則無子常預於園中徃
徃貯惡草生糞天雨新晴北風寒切是夜必
霜此時放火作煴少得煙氣則免於霜矣
崔寔曰正月盡二月可剥樹枝二月盡三月
可掩樹枝(嵗已上可移種矣/埋樹枝土中令生二)
　　　種棗第三十三
爾雅曰壷棗邊要棗櫅白棗樲酸棗楊徹齊
棗遵羊棗洗大棗煑填棗蹶泄苦棗晢無實
棗還味棯棗(猶瓠也要細腰今謂之鹿盧棗櫅即今棗子/郭璞注曰今江東呼棗大而鋭上者為壺壺)
(矢棗孟子曰曽子嗜羊棗洸令河東猗氏縣出大棗子如雞卵蹶/白熟樲樹小實酢孟子曰養其樲棗遵實小而員紫黒色俗呼羊)
(安邑棗東郡榖城紫棗長二寸西王母棗大如李核三月熟河内/泄子味苦晢不著子者還味短味也楊徹煑填未詳廣志曰河東)
(人棗大白棗名曰蹙咨小核多肥三星棗駢白棗灌棗又有狗牙/及郡棗一名墟棗東海蒸棗洛暘夏白棗安平信都大棗梁國夫)
(也鄴中記石虎苑中有西王母棗冬夏有葉九月生花十二月乃/雞心牛頭羊矢獮猴細腰之名又有氐棗木棗崎廉棗桂棗夕棗)
(氏本草曰大棗者名良棗西京雜記曰弱枝棗玉門棗西王母棗/熟三子一赤又有羊角棗亦三子一赤抱朴子曰堯山有歴棗吳)
(有樂氏棗曹肌細核多膏肥美為天下第一父老相傳云樂毅破/棠棗青花棗赤心棗潘岳聞居賦有周文弱枝之棗丹棗案青州)
(所有名棗即是也今世有陵棗懅弄棗也/齊時從燕齎来所種也齊郡西安廣饒二縣)常選好味者
留栽之候棗葉始生而移之(早者堅垎生遲也/棗性硬故生晚栽)三
歩一樹行欲相當(耕也/地不)欲令牛馬履踐令浄(堅彊/棗性)
(所以須浄地堅饒實故冝踐也/不冝苗稼是以耕荒穢則蟲生)正月一日日出時反斧
班駮椎之名曰嫁棗(斫則于萎而落也/不斧則花而無實)候火蠶入
蔟以杖撃其枝間振去狂花(不實不成/不打花繁)全赤即
收收法日日撼(切/胡感)而落之為上(肉未充滿乾/半赤而收者)
(赤久不收則皮破復有烏鳥之患/則色黄而皮皺将赤味亦不佳美)
曬棗法先治地令淨(令棗臭/有草莱)布椽於箔下置棗
於箔上以朳聚而復散之一日中二十度乃
佳夜仍不聚(之時乃聚而苫盖之/得霜露氣乾速成隂雨)五六日後别
擇取紅軟者上高厨而暴之(厚一赤亦不壞/厨上者巳乾雖)擇去
胮爛者(之徒令汚棗/胮者永下花留)其未乾者曬曝如法其阜
勞之地不任耕稼者歴落種棗則任矣(炒故/棗性)
凡五果及桑正月一日鷄鳴時杷火遍照其
下則無蟲災
食經曰作乾棗法新收蔣露於庭以棗著上
厚二寸復以新蒋覆之凡三日三夜撤覆露
之畢日曝取乾内屋中率一石以酒一升漱
著器中宻泥之經數年不敗也
棗油法鄭玄曰棗油擣棗實和以塗繒上燥
而形似油也乃成之
棗脯法切棗曝之乾如脯也
雜五行書曰舍南種棗九株辟縣官冝蠶桑
服棗核中人二七枚辟疾病能常服棗核中
人及其刺百邪不復干矣
種㮕棗法(後乃收之早收者澀不任食之也/隂地種之陽中則少實足霜色殷然)說文云
梬棗也似柿而小
作酸棗麨法(僅自淹一沸即漉出盆研之生布絞取濃汁/多收紅軟者箔土日曝令乾大釜中煑之水)
(投一椀水中酸甜味足即成好漿逺行用和米麨飢渇俱當也/塗盤上或盆中盛暑日曝便乾漸以手摩挲取為末以方寸匕)
　　　種桃柰第三十四
爾雅曰旄冬桃榹桃山桃(桃實如桃而不觧核廣志/郭璞注曰旄桃子冬熟山)
(子者桃也本草經曰桃梟在樹不落殺百鬼鄴中記曰石虎苑中/曰桃有冬桃夏曰桃秋白桃襄桃其桃美也有秋赤桃廣雅曰抵)
(下可食金城桃胡桃出西域甘美可食綺蔕桃含桃紫文桃/有句鼻桃重二斤西京雜記曰核桃櫻桃緗核桃霜桃言霜)
桃柰桃欲種法熟時合肉全埋糞地中(地則不/直置凡)
(嵗便結子故不求穀也/生生亦不茂桃性早實三)至春既生移栽實地(則實小而味/若仍處糞中)
(者/苦)栽法以鍬合土掘移之(土率多死矣故湏然矣/桃性易種難栽若離本)又
法(即内牛糞中頭向上取好爛糞和土厚覆之令厚赤餘至春桃/桃熟時於牆南陽中煖處深寛為坑選取好桃數十枚擘取核)
(之萬不失一其餘以熟糞糞之則益桃味/始動時徐徐撥去糞土皆應生芽合取核種)桃性皮急四
年以上冝以刀竪􁋕其皮(急則死/不􁋕者皮)七八年便
老(子細/老則)十年則死(嵗常種之/是以宜嵗)又法(研去枿上生者復/候其子細使附土)
(亦無窮也/為少桃如此)
桃酢法桃爛自零者收取内之於瓮中以物
盖口七日之後既爛漉去皮核宻封閉之三
七日酢成香美可食
術曰東方種桃九根冝子孫除凶禍明桃柰
桃種亦同
櫻桃(子有長八分者有白色/者凡三種禮記曰仲夏之月天/爾雅曰楔荆桃郭璞曰今櫻桃廣雅曰楔桃大者如彈丸)
(或如手指春秋冬夏花實竟嵗吳氏本草所說云櫻桃一名牛桃/子羞以含桃鄭玄注曰今謂之櫻桃慱物志曰櫻桃者或如彈丸)
(英桃/一名)二月初山中取栽陽中者還種陽地隂中
者還種隂地(既入園囿便是陽中故多難得生冝堅實之地/若隂陽易地則難生生亦不實此果性生隂地)
(虚糞也/不可用)
蒲萄(西域有蒲萄蔓延實並似蘡廣志曰蒲萄有黄白黒三種/漢武帝使張騫至大宛取蒲萄實於離宫别館旁盡種之)
(也/者)蔓延性緣不能自舉作架以承之葉宻隂
厚可以避熱(近枝莖薄安黍穰彌佳無穰直安上弗得不冝/十月中去根一歩許掘作坑收卷蒲萄悉埋之)
(根莖麤大者冝逺根作坑勿令莖折其坑外處亦掘土并穰培覆之/濕濕則氷凍二月中還出舒而上架性不耐寒不埋即死其嵗久)
摘蒲萄法(悉皆無遺世人全房折殺者十不收一/逐熟者一一零疊一作摘取從本至末)
作乾蒲萄法(出宻兩分指一分和内蒲萄中煑四五沸漉/極熟者一一零疊摘取力子切去蔕勿令汁)
(倍勝又得夏暑不敗壊也/岀隂乾便成矣非直滋味)
藏蒲萄法(為孔挿枝於孔中選築孔使堅屋子置土覆之經/極熟時全房折取於屋下作廕坑坑内近地鑿壁)
(異也/冬不)
　　　　種李第三十五
爾雅曰休無實李痤樓慮李駁赤李(李麥李細/廣志曰赤)
(柰李離核李似柰有劈李熟必劈裂有經李一名老李其樹數年/小有溝道有黄建李青皮李馬肝李赤陵李有餻李肥黏似餻有)
(季李冬花春熟荆州土地記曰房陵南郡有名李風土記曰南郡/即枯有杏李味小酸似杏有黄扁李有夏李冬李十一月熟有春)
(有朱李黄李紫李緑李青李綺李青房李車下李顔囬李出魯合/細李四月先熟西晉傅玄賦曰河沂黄建房陵縹青西京雜記曰)
(前而熟者李欲栽李性堅實晚五嵗始子是以藉栽栽者三嵗便/枝李羗李燕李今世有木李實絶大而美又有中植李在麥後榖)
(也/結子)李性耐久樹得三十年老雖枝枯子亦不
細
嫁李法正月一日或十五日以塼石著李樹
歧中令實繁又法(月晦日復打之亦足子也/臘月中以杖㣲打歧間正)又法(寒食/以煑)
(多者故多束枝以取火焉/醴酪火掭著樹枝間亦良樹)李樹桃樹下並欲鋤去
草穢而不用耕墾(下犁撥亦死之/耕則肥而無實樹)桃李大率方
兩歩一根(其木冝梅李韓詩外傳云簡王曰春樹桃李夏得/大槪連隂則子細而味亦不佳管子曰三沃之土)
(其實秋得剌焉寡政法曰二月從梅李也/陰其下秋得食其實春種蒺藜夏不得採)
作白李法(合鹽曬令萎手捻之令褊復曬更捻極褊乃止曝/用夏李色黄便摘取於鹽中挼之鹽入汁出然後)
(漉著蜜中可下酒矣/使乾飲酒時以湯洗之)
　　　　種梅杏第三十六
爾雅曰梅柟也時英梅也(梅未聞廣志曰蜀名梅為/郭璞注曰梅似杏實醋英)
(杏類也樹及葉皆如杏而黑耳實赤於杏而醋亦可生噉也煑而/䕩大如鴈子梅杏皆可以為油脯黄梅以熟䕩作之詩義䟽云梅)
(候梅朱梅同心梅紫蔕梅燕脂梅麗枝梅案梅花早而白杏花晚/曝乾為蘇置羮臛韲中又可含以香口亦蜜蔵而食西京雜記曰)
(及韲杏則不任此用世人或不能辨言梅杏為一物失之逺矣廣/而紅梅實小而酸核有細文杏實大而甜核無文采白梅任調食)
(材有文彩蓬莱杏東海都尉于台獻一株花雜五屯云是仙人所/志曰榮陽有白杏鄴中有赤杏有黄杏有柰杏西京雜記曰文杏)
(也/食杏)栽種與桃李同
作白梅法(凢作十宿十浸十曝便成調鼎和韲所在多入也/梅子酸核初成時摘取夜以鹽汁漬之晝則日曝)
作烏梅法(之令乾即成矣烏梅入藥不任調食也/亦以梅子核初成時摘取籠盛於突上薰)
食經曰蜀中藏梅法(經二宿去鹽汁内蜜中月許更易/取梅極大者剥皮隂乾勿令得風)
(如新也/蜜經年)
作杏李麨法(塗盤中日曝乾以手磨刮取之可和水漿及和/杏李熟時多收爛者盆中研之生布絞取濃汁)
(入意也/禾麨所在)
作烏梅欲令不蠧法(梅投之使澤乃出蒸之/濃燒穰以湯沃之取汁以)
釋名曰杏可以為油
神仙傳曰(者使種杏五株輕病愈為栽一株數年之中杏有/董奉居廬山不交人為人治病不取錢重病得愈)
(不湏求報但自取之具一器穀便得一器杏有人少穀徃而取杏/十數萬株欎欎然成林其杏子熟於林中所在作倉宣語買杏者)
(胊山梨張公大谷梨或作縻崔梨也/海地紂寒不枯東王梨出海中别有)種者梨熟時全埋
之經年至春地釋分栽之多著熟糞及水至
冬葉落附地刈殺之以炭火燒頭二年即結
子(梨有十許子唯二子生梨餘皆生杜/若櫓生及種而不栽者則著子遲每)挿者彌疾挿法
用棠杜(上挿得者為上梨雖治十收得一二也/棠梨大而細理杜次之桑梨大悪棗石榴)杜如臂
已上皆任挿(亦得然俱下者杜死則不生也/當先種杜經年後挿之至客俱下)杜樹大
者挿五枝小者或三或二梨葉㣲動為上時
將欲開莩為下時先作麻紉(反/支珍)纒十許匝
以鋸截杜令去地五六寸(者梨枝葉茂遇大風則披/不纏恐挿時皮披留杜髙)
(以土築之令没風時以籠盛梨則免披耳/其髙留杜者梨樹早成然冝髙作蒿簟威杜)斜㩥竹爲籖
剌皮木之際令深一寸許折取其羙梨枝陽
中者(則實少/隂中枝)長五六寸亦斜攕之令過心大小
長短與籖等以刀㣲􁣑梨枝斜攕之際剥去
黒皮(青皮傷即死/勿令傷青皮)㧞去竹籖即挿梨令至􁣑處木
邊向木皮還近皮挿訖以緜莫杜頭封熟泥
於上以土培覆今梨枝僅得出頭以土壅四
畔當梨上沃水水盡以土覆之勿令堅涸百
不失一(之勿使掌撥掌撥則折/梨枝甚肥培土時宜愼)其十字破杜者十不
收一(皮開虚燥故也/所以然者木裂)梨既生杜旁有葉出輒去之
(梨長必遲/不去勢分)
凡挿梨園中者用旁枝庭前者中心(易收中心/勞枝樹下)
(不妨/上聳)用根蒂小枝樹形可憘五年方結子鳩脚
老枝三年即結子而樹醜(可食梨梨多食則損人非/呉氏本草曰金創乳婦不)
(多者無不致病欬逆氣上者尤冝慎之/𥙷益之物産婦蓐中及疾病未愈食梨)
凡逺道取梨枝者下根即燒三四寸亦可行
數百里猶生
蔵梨法初霜後即收(得經夏也/霜多即不)於屋下掘作
深廕坑底無令潤濕收梨置中不湏覆盖便
得經夏(接勿令損傷/接時必令好)
凡醋梨易水熟煑則甜美而不損人也
　榛(蓁詩義疏云蓁栗屬或從木有兩種其一種大小枝葉皆如/周官曰榛似栗而小説文曰榛似梓實如小栗衛詩曰山有)
(蓼葉如牛李色生髙丈餘其核中悉如李生作胡桃味膏燭又美/栗其子形似杼子味亦如栗所謂樹之榛栗者其一種枝莖如木)
(其枝莖生樵爇燭明而無煙/亦可食噉漁陽遼代上黨皆饒)栽種與栗同
　　　　柰林檎第三十九
(赤柰西方例多柰家以為脯數十百斛以為蓄積如收蔵棗栗魏/廣志曰橏掩蓲柰也又曰柰有白青赤三種張掖有白柰酒泉有)
(生物以非時為珍㤙以絶口為厚詔曰此奈從凉州来晉宫閣簿/明帝時諸王朝夜賜東城柰一區陳思王謝曰柰以夏熟今則冬)
(别有素柰朱柰廣志曰理琴以赤柰/曰秋有白柰西京雜記曰紫柰綠柰)柰林檎不種但栽
之(而味不佳/種之雖生)取栽如壓桑法(難求是以湏壓也/此果根不浮蔵栽故)又
法(則生栽矣凡樹栽者皆然矣/於樹旁數亦許掘坑洩其根頭)栽如桃李法林檎
樹以正月二月中飜斧班䮂椎之則饒子
作柰麨法(爛以酒淹病抨之令如粥状下水更抨以羅漉去/拾爛柰内瓮中盆合口勿令蝇入六七日許當大)
(置布於上以灰飲汁如作米粉法汁盡力/大如梳掌於日中曝/受子良久清澄㵼去汁更下水復抨如初臭看無氣乃止㵼去汁)
(得所芳香非常也/乾研作末便成甜酸)
作林檎麨法(擣下細絹篩麤者更磨擣以細盡為限以方寸/林檎赤熟時擘破去子心蔕日曬令乾或磨或)
(則大酸若乾噉者以林檎麨一升和米麵二升味正調適/匙投於椀中即成美漿不去蔕則大苦合子得不度夏留心)
作柰脯法(爆乾即成矣/柰熟時中破)
　　　種柿第四十
(㮕肥細而厚以供御王逸曰苑中牛柿李尤曰鴻柿苦瓜張衡曰/説文曰柿赤實果也廣志曰小者如小杏又曰㮕棗味如柿晉陽)
(潘岳曰梁侯烏椑之柿/山柿左思曰胡畔之柿)柿有小者栽之無者取枝於
㮕棗根上揷之如挿梨法(東/令乾者/杮有樹乾者亦)
食經蔵柿法(乾令汁絶著器中經十日可食/柿熟時取之以灰汁燥再三度)
　　　安石榴第四十一
(安石榴有甜酸二等鄴中記云石虎苑中有安石榴子大如盂捥/陸機曰張騫為漢使外國十八年得塗林塗林安石榴也廣志曰)
(有大磐石可坐數百人垂生山石榴二月中作花色如石榴而小/其味不酸抱朴子曰積石山有苦榴周景式廬山記曰香爐峯頭)
(縣有石榴西京雜記曰有甘石榴也/淡紅敷紫蕚燁燁可愛京口記曰龍剛)栽石榴法三月初
取枝大如手大指者斬令長一赤半八九枝
共為一窠燒下頭二寸(漏汁矣/不燒則)掘圓坑深一赤
七寸口徑赤豎枝於坑畔(令匀調也/圜布枝)置枯骨礓
石於枝間(樹性所冝/骨石此是)下土築之一重土一重骨
石平坎止(頭一寸許也/其土令没枝)水澆常令潤澤既生又
以骨石布其根下則科圓滋茂可愛(立者雖生/若孤根獨)
(佳焉/亦不)十月中以蒲藁裹而纒之(凍死也/不裹則)二月初乃
觧放若不能得多枝者取一長條燒頭圎屈
如牛拘而横埋之亦得然不及上法根彊早
成其拘中亦安骨石其斸根栽者亦圓布之
安骨石於其中也
　　　木瓜第四十二
(枝可為數号一赤百二十節衞詩曰投我以木瓜毛公曰楙也詩/爾雅曰楙木瓜郭璞注曰實如小瓜酢可食廣志曰木瓜子可蔵)
(灰中令萎薦净洗以苦酒豉汁蜜度之可案酒食蜜封蔵百日乃/議䟽曰楙葉似柰葉實如小瓜上黄似著粉香欲啖者截著熱)
(益人/食之甚)木瓜種子及栽皆得壓枝亦生栽種與
李同
食經蔵木瓜法(三升鹽蜜一斗漬之晝曝夜内汁中取令/先切去皮煑令熟著水中車輪切百瓜用)
(亦用濃杬汁也/乾以餘汁蜜蔵之)
　　　　種椒第四十三
(椒出天水案今青州有蜀椒種本啇人居椒為業見椒中黒實乃/爾雅曰檓大椒廣志曰胡椒出西域范子計然曰蜀椒出武都秦)
(芳香形色與蜀椒不殊氣勢㣲弱耳遂分布栽移略通州境也/遂生意種之此種數千枝止有一根生數嵗之後更結子實芬)熟
時收取黒子(數近捉之則不生也/俗名椒目不用人手)四月初畦種之(下水/治畦)
(葵法/如種)方三寸一子篩土覆之令厚寸許復篩熟
糞以盖土上旱輒澆之常令潤澤生髙數寸
夏連雨時可移之移法先作小坑圓深三寸
以刀子圓􁋕椒栽合土移之於坑中萬不失
一(者率多死/若㧞而移)若移大栽者二月三月中移之先
作熟蘘泥掘出即封根合泥埋之(猶得生之/行百餘里)此
物性不耐寒陽中之樹冬湏草裹(即死/不裹)其生
小隂中者少禀寒氣則不用裹(木之性寒暑易容/所謂習以性成一)
(觀鄰識士見友知人也/若朱藍之染能不易質故)候實口開便速收之天晴
時摘下薄布曝之令一日即乾色赤椒好(時收/若隂)
(失味/者色黒)其葉及青摘取可以為菹乾而末之亦
足充事養生
要論曰臘夜令持椒卧房牀傍無與人言内
井中除温病
　　　種茱茰第四十四
(茰則不任食/食茱茰也山茱)二月三月栽之冝故城隄冢髙燥
之處(中種蒔保澤汏壞與平地無差不爾者土堅澤流長物至/凡於城上種蒔者先冝随長短掘壍停之經年然後於壍)
(樹木尚少/遲歴年倍多)候實開便收之挂著屋裏壁上令
廕乾勿使煙熏(而不香也/煙熏則苦)用時去中黒子(鮓偏冝/肉醤魚)
(用/所)
術曰井上冝種茱茰茱萸葉落井中飲此水
者無温病
雜五行書曰舎東種白楊茱茰三根増年益
夀除患害也又術曰懸茱茰子於屋内鬼畏
不入也
齊民要術卷第四
齊民要術卷第五
　　　　　後魏髙陽太守賈　思勰　撰
　　　　種桑柘第四十五(附/養蠶)
　　　　種榆白楊第四十六
　　　　種棠第四十七
　　　　種榖楮第四十八
　　　　種漆第四十九
　　　　種槐柳楸梓梧柞第五十
　　　　種竹第五十一
　　　　種紅藍花及梔子第五十二(澤面脂/燕支香)
(白粉附/手藥紫粉)
　　　　　種藍第五十三
　　　　　種紫草第五十四
　　　　　伐木第五十五(法附/種地黄)
　　　　種桑柘第四十五
(而條長者為女桑樹也檿桑山桑注云似桑材中為弓及車轅搜/爾雅曰桑辨有葚梔注云辨半也女桑桋桑注曰今俗呼桑樹小)
(能為我迎父吾将嫁於汝馬絁韁而去至父所父疑家中有故乗/神記曰太古時省人逺征家有一女并馬一匹女思父乃戯馬云)
(殺馬曬皮於庭女至皮所以足䠞之曰爾馬而欲人為婦自取屠/之而還馬後見女輒怒而奮擊父恠之宻問女女具以告父父射)
(化為蠶績於樹上世謂蠶為女兒古之遺言也因名其樹為桑桑/剥如何言未竟皮蹷然起卷女而行後於大樹之間得女及皮盡)
(荆桑虵桑之名/言䘮也今世有)桑椹熟時收黑魯椹(曰魯桑百豐錦帛/黄魯桑不耐乆諺)
(功省用多/言其桑好)即日以水淘取子曬燥仍畦種(水一如/治畦下)
(法/葵)常薅令淨明年正月移而栽之(春亦得/仲春季)率五
尺一根(須穊不用稀稀通耕犁者心難惧率多死矣且穊則/未用耕故凡栽桑不得者無他故正為犁撥耳是以)
(枝之逺無栽者乃種椹也/長疾大都種椹長遲不如壓)其下常斸掘種菉豆小
豆(潤澤益桑/二豆良美)栽後二年慎勿採沭(長倍遲/小採者)大如臂
許正月中移之(須髠/亦不)率十歩一樹(則妨禾豆/隂相接者)行欲
小掎角不用正相當(則妨犁/相當者)湏取栽者正月二
月中以鈎弋壓下枝令著地條葉生髙數寸
仍以燥土壅之(則爛/土濕)明年正月中截取而種之
(亦如種椹法先穊種二三年然後更移之/住宅上及園畔固冝即定其田中種者)凡耕桑田不用
近樹(所謂兩失/傷桑破犁)其犁不著處斸㫁令起斫去浮
根以蠶矢糞之(犁令樹肥茂也/去浮根不妨耬)又法(蕪菁子收獲之後/嵗嘗繞樹一步散)
(柔軟有勝耕者/放猪啖之其地)種禾豆欲得逼樹(樹散蕪菁者不勞逼也/不失地利田又調熟遶)
剶桑十二月為上時正月次之二月為下(出則/白汁)
(葉/損)大率桑多者冝苦斫桑少者冝省剶秋斫
欲苦而避日中(苦研春條茂/觸熟樹燋枯)冬春省剶竟日得
作春採者必須長梯髙机數人一樹還條復
枝務令淨盡要欲旦暮而避熱時(人不多上下勞/梯不長髙枝折)
(旦暮採令潤澤不避熱條葉乾/條不還枝仍曲採不淨鳩脚多)秋採欲省栽去妨者(採則/秋多)
(條/損)椹熟時多收曝乾之凶年粟少可以當食
(豆閲其有餘以補不足積椹得千餘斛㑹太祖西征天子所將千/魏略曰楊沛為新鄭長興平末人多飢窮沛使民益蓄熟椹收䝁)
(其生口十人絹百匹既欲厲之且以報乾椹也今自河以北大家/人皆無糧沛謁見乃進乾椹太祖甚喜及太祖輔政超為鄴令賜)
(仰以全軀命數州之内民死而生者乾椹之力也/收百石少者尚數十斛故杜葛亂後饑饉荐臻唯)
種柘法耕地令熟耬耩作壟柘子熟時多收
以水淘汰令淨曝乾散訖勞之草生拔却勿
令荒没三年間斸去堪為渾心扶老杖(三文/一根)十
年中四破為杖(二十文/一根直)任為馬鞭胡牀(十文胡牀一/馬鞭一枚直)
(百文/具直)十五年任為弓材(三百/一張)亦堪作履(六十/一兩)裁截碎
木中作錐刀靶(直三文/音覇一箇)二十年好作犢車材
(萬錢/一乗直)欲作鞍橋者生枝長三赤許以繩繫旁
枝木橛釘著地中令曲如橋十年之後便是
渾成柘橋(絹一匹/一具直)欲作快弓材者冝於山石之
間北隂中種之其高原山田土厚水深之處
多掘深坑於坑中種桑柘者隨坑深淺或一
丈文五直上出坑乃扶踈四散此樹條直異
於常材十年之後無所不任(絹十匹/一樹直)
柘葉飼蠶絲好作琴瑟等絃清鳴響徹勝於
凡絲逺矣
禮記月令曰季春無伐桑柘(具曲植筥筐注曰各養/鄭玄注曰愛養蚕食也)
(親帥躬桑以勸𧖟事無為散惰/蚕之器曲箔也植搥也后妃齋戒)
周禮曰馬質禁原蠶者注曰質平也主買馬
平其大小之價直者原再也天文辰為馬蠶
書蠶為龍精月直大火則浴其蠶種是蠶與
馬同氣物莫能兩大故禁再蠶者為傷馬與
孟子曰五畆之宅樹之以桑五十者可以衣
帛矣
尚書大傳曰天子諸侯必有公桑蠶室就川
而為之大昕之朝夫人浴種于川
春秋考異郵曰蠶陽物大惡水故蠶食而不
飲陽立於三春故蠶三變而後消死於七三
七二十一故二十一日而繭
淮南子曰原蠶一歳再登非不利也然王者
法禁之為其殘桑也
汜勝之書曰種桑法五月取椹著水中即以
手漬之以水灌洗取子隂乾治肥田十畒荒
田久不耕者尤善好耕治之每畒以黍椹子
各三升合種之黍桑當俱生鋤之桑令稀䟽
調適黍熟穫之桑生正與黍髙平因以利鎌
摩地刈之曝令燥後有風調放火燒之常逆
風起火桑至春生一畒食三箔蠶
俞益期牋曰日南蠶八熟蠒軟而薄椹採少
多
永嘉記曰永嘉有八軰蠶蚖珎蠶(績/三月)柘蠶(初績/四月)
蚖蠶(初績/四月)愛珎(績/五月)愛蠶(末績/六月)寒珎(末績/七月)四出蠶(初績/九月)寒
蠶(績/十月)凡蠶再熟者前軰皆謂之珍養珍者少
養之愛蠶者故蚖蠶種也蚖珍三月既績出
蛾取卵七八日便剖卵蠶生多養之是為蚖
蠶欲作愛者取蚖珍之卵蔵内甖中隨器大
小亦可十𥿄蓋覆器口安硎(反/苦耕)泉冷水中使
冷氣折其出勢得三七日然後剖生養之謂
為愛珍亦呼愛子績成繭出蛾生卵卵七日
又剖成蠶多養之此則愛蠶也蔵卵時勿令
見人應用二七赤豆安器底臈月桑柴二七
枚以麻卵𥿄當令水髙下與重卵相齊若外
水髙則卵死不復出若外水下卵則冷氣少
不能折其出勢不能折其出勢則不得三七
日不得三七日雖出不成也不成者謂徒績
成繭出蛾生卵七日不復剖生至明年方生
耳欲得隂樹下亦有泥器口三七日亦有成
者
雜五行書曰二月上壬取土泥屋四角冝蠶
吉(蠶児蠶有一生再生之異灰兒蠶秋母蠶秋中蠶老秋兒蠶/按今世有三臥一生蠶四臥再生蠶白頭蠶頡石蠶楚蠶黒)
(臥皆有絲綿之别凡蠶從小與魯桑者乃至大入簇得飼荆魯二/秋末老獬兒蠶綿兒蠶同繭蠶或二蠶三蠶共為一繭凡三臥四)
(桑則有裂腹之患也/桑小食則桑中與魯)
楊泉物理論曰使人主之養民如蠶母之養
蠶其用豈徒絲繭而已哉
五行書曰欲知蠶善惡常以三月三日天隂
如無日不見雨蠶大善又法(槌下令冝蠶/埋馬牙齒於)
龍魚河圖曰埋蠶沙於宅亥地大冨得蠶絲
吉利以一斛二斗甲子日鎮宅大吉致財千
萬
養蠶法收取種繭必取居簇中者(下則子不生也/近上則絲薄近)
泥屋用福徳利上土屋欲四面開䆫𥿄糊厚
為籬屋内四角著火(則冷熱不均/火若在一處)初生以毛掃
(則傷蠶/用荻掃)調火令冷熱得所(冷則長遲/熱則焦燥)比至再眠常
須三箔中箔上安蠶上下空置(上箔防塵埃/下箔障土氣)小時
採福徳上桑著懐中令暖然後切之(見露氣得/蠶小不用)
(衆悪除/人体則)每飼蠶卷牎幃飼訖還下(食多則生長/蠶見明則食)老
時值雨者則壞繭冝於屋裏簇之薄布薪於
箔上散蠶訖又薄以薪覆之一槌得安十箔
又法(戈鴞爪龍牙上下數重所在皆得懸訖薪下㣲生炭以煖/以大科篷蒿為薪散蠶令遍懸之於棟梁椽柱或垂繩鈎)
(浥之憂死蠶旋墜無汚繭之患沙榮不住無瘢㾗之疵欝浥則難/之得煖則作速傷寒則作遲數入候看熱則去火蓬蒿踈凉無欝)
(脫遇天寒則全不作繭用/易練而絲肕日曝死者雖白而/繰繭汚則絲散瘢㾗則緒/無雨蓬蒿簇亦良其在外簇者)
(功堅脆懸絶資生要理安可不知之哉/曹脆縑鍊衣著幾將倍矣甚者虚失嵗)
崔寔曰三月清明節令蠶妾治蠶室塗隙穴
具槌持箔籠
龍魚河圖曰冬以臘月䑕斷尾正月旦日未
出時家長斬䑕著屋中祝云付勑屋吏制斷
䑕蟲三時言功䑕不敢行
雜五行書曰取亭部地中土塗竈水火盗賊
不經塗屋四角䑕不食蠶塗倉簟䑕不食稻
以塞坎百日䑕種絶
淮南萬畢術曰狐目狸腦䑕去其穴(兩目狸腦/注曰取狐)
(千杵塗䑕穴則䑕去矣/大如狐目三枚擣之三)
　　　種榆白楊第四十六
(有朗榆案今世有刺榆木甚牢肕可以為犢車材枌榆可以為車/爾雅曰榆白枌注曰枌榆先生葉却著莢皮色白廣志曰有姑榆)
(剌挾兩種利益為多其餘軟弱例非佳木也/轂及器物山榆人可以為蕪荑凡種榆者冝種)榆性扇地其
隂下五榖不植(三方所扇各與樹等/隨其髙下廣狹東西北)種者冝於園
地北畔秋耕令熟至春榆莢落時收取漫散
犁細㽟勞之明年正月初附地芟殺以草覆
上放火燒之(留一根强者餘悉搯去之/一根上必十數條俱生止)一歳之中長
八九赤矣(長遲也/不燒則)後年正月二月移栽之(移者喜/初生即)
(之三年乃移種/曲故須叢林長)初生三年不用採葉尤忌捋之(則科/捋心)
(燒之則依前茂矣/茹太長更須依法)不用剶沐(雖短麄而無病諺曰不剶不/剶者長而細又多瘢㾗不剶)
(必欲剶者冝留二寸/沐十年成轂言易麄也)於壍坑中種者以陳屋草布
壍中散榆莢於草上以土覆之燒亦如法(還根/陳草)
(糞雖生而瘦既栽移者燒亦如法也/肥良勝糞無陳草者用糞糞之亦佳不)
又種榆法其於地畔種者致雀損穀旣非叢
林率多曲戾不如割地一方種之其白土薄
地不冝五糓者唯冝榆及白榆地須近市(莢葉/賣柴)
(也/省功)梜榆刺榆凡榆三種色别種之勿令和雜
(者春時捋煑賣是以須别也/梜榆莢葉味苦凡榆莢味甘甘)耕地收莢一如前法先
耕地作壟然後散榆莢(五寸一莢稀穊得中/壟者看好料理又易)散訖
勞之榆生共草俱長未須料理明年正月附
地芟殺放火燒之亦任生長勿使掌(反/止兩)近又
至明年正月斸去惡者其一株上有七八根
生者悉皆斫去唯留一根麤直好者三年春
可将莢葉賣之五年之後便堪作椽不梜者
即可斫賣(十文/一根)挾者鏃作獨樂及盞(三文/一箇)十年之
後魁椀瓶榼器皿無所不任(瓶榼各直一百文也/一椀七文一魁二十)十
五年後中為車轂及蒲桃(轂一具直絹三匹/一口直三百車)其
歲歲科簡剶治之功指柴雇人十束雇一人
無業之人爭來就作賣柴之利己自無貲(出/歲)
(十貫莢葉在外也/萬束一束三文則三)况諸器物其利十倍(歲收三十/於柴十倍)
(萬)斫後復生不勞更種所謂一勞永逸能種
一頃歲收千匹唯湏一人守䕶指揮處分旣
無牛犁種子人功之費不慮水旱風蟲之災
比之榖田勞逸萬倍男女初生各與小樹二
十株比至嫁娶悉任車轂一樹三具一具直
絹三匹成絹一百八十匹娉財資遣粗得充
事
術曰北方種榆九根冝蠶桑田糓好
崔寔曰二月榆莢成及青收乾以為㫖蓄(美/㫖)
(酒滑香冝養老詩云我有㫖蓄亦以御冬也/也蓄積也司部收青莢小蒸曝之至冬以釀)色變白将落
可作􁍩䤅隨節早晏勿失其適(音頭榆醤/􁍩音牟䤅)
白楊(一名獨搖/一名髙飛)性甚勁直堪為屋材折則折矣
終不曲撓(天性多曲條直者少長又遲煖積年方得凡屋材/奴孝切榆性軟久無不曲比之白楊不如逺矣且)
(次之榆為下也/松栢為上白楊)
種白楊法秋耕令熟至正月二月中以犁作
壟一壟之中以犁逆順各一到􁥬中寛狹正
似作葱壟作訖又以鍬掘底一坑作小塹斫
取白楊枝大如指長三赤者屈著壟中以土
壓上令兩頭出土向上直竪二赤一株明年
正月中剶去惡枝一畒三壟一壟七百二十
株一株兩根一畒四千三百二十株三年中
為蠶㰅(反/都格)五年任為屋椽十年堪為棟梁以
蠶㰅為率一根五錢一畒歳收二萬一千六
百文(椽柱在外/柴及棟梁)歳種三千畒三年九十畒一年
賣三十畒得錢六十四萬八千文周而復始
永世無窮比之農夫勞逸萬倍去山逺者實
冝多種千根以上所求必備
　　　種棠第四十七
(杜也詩義䟽云今棠梨一名杜梨如梨而小甜酢可食也唐詩曰/爾雅曰杜甘棠也郭璞注曰今之杜梨詩曰蔽芾甘棠毛云甘棠)
(白棠甘棠也酢滑而美赤棠子澁而酢無味俗語云澁如杜赤棠/有枤之杜毛云杜赤棠也與白棠同但有赤白美悪子白色者為)
(者杜則全不用其實三種則異爾雅毛郭以為同未詳也/木理赤可作弓幹案今棠葉有中染絳者有惟中染土紫)棠熟
時收種之否則春月移栽八月初天晴時摘
葉薄布曬令乾可以染絳(復更摘慎勿頗收若遇隂/必候天晴時少㰅葉乾之)
(堪染絳也/雨則浥浥不)成樹之後歲收絹一匹(乃勝桑也/亦可多種利)
　　　種榖楮第四十八
(也盖角榖聲相近因訛耳其皮可以為紙者也/說文曰榖者楮也案今世人乃有名之曰角楮非)楮宜澗谷
間種之地欲極良秋上楮子熟時多收净淘
曝令燥耕地令熟二月耬耩之和麻子漫散
之即勞秋冬仍留麻勿刈為楮作暖(種率多凍死/若不和麻子)
明年正月初附地芟殺放火燒之一歳即没
人(而長亦遲/不燒者瘦)三年便中斫(皮薄不任用/未滿二年者)斫法十二
月為上四月次之(者楮多枯死也/非此兩月而斫)每嵗正月常放
火燒之(然不燒則不滋茂也/自有乾葉在地足得火)二月中間斫去惡
根(亦以留潤澤也/斸者地熟楮科)移栽者二月蒔之亦三年一
斫(失錢無益也/三年不斫者徒)指地賣者省功而利少煑剥
賣皮者雖勞而利大(以供然/其柴足)自能造𥿄其利又
多種三十畒者歲斫十畒三年一徧嵗收絹
百匹
　　　漆第四十九
凡漆器不問真偽過客之後皆須以水净洗
置牀箔上於日中半日許曝之使乾下晡乃
收則堅牢耐久若不即洗者鹽醋浸潤氣徹
則皺器便壞矣其朱裏者仰而曝之朱本和
油性潤耐日故盛夏連雨土氣蒸熱什器之
屬雖不經夏用六七月中各須一曝使乾世
人見漆器暫在日中恐其炙壞合著隂潤之
地雖欲愛慎朽敗更速矣
凡木畫服翫箱枕之屬(雨以布纒指揩令熟徹膠不/入五月盡七月九月中每經)
(生衣厚潤徹膠便皺動處起發颯然破矣/動作光净耐久若不揩拭者地氣蒸熱徧上)
　　　槐柳楸梓梧柞第五十
(聶合而夜炕布者名守宫孫炎曰坑張也/爾雅曰守宫槐葉晝聶霄坑注曰槐葉晝曰)槐子熟時多
收擘取數曝勿令蟲生五月夏至前十餘日
以水浸之(子法也/如浸麻)六七日當芽生好雨種麻時
和麻子撒之當年之中即與麻齊麻熟刈去
獨留槐槐旣細長不能自立根别竪木以繩
欄之(裹不則傷皮成㾗瘢也/冬天多風雨繩欄冝以茅)明年斸地令熟還於
槐下種麻(令長/脅槐)三年正月移而植之亭亭條
直千百若一(中不扶自直/所謂蓬生麻)若隨冝取栽匪直長遲
樹亦曲惡(好未移之間妨廢耕墾也/冝於園中割地種之若園)
種柳正月二月中取弱栁枝大如臂長一赤
半燒下頭二三寸埋之令没常足水以澆之
必數條俱生留一根茂者(滔去/餘悉)别竪一柱以
為依主每一赤以長繩柱欄之(所推不能自立/若不爛必為風)一
年中即髙一丈餘其旁生枝葉即搯去令直
聳上髙下任人取足便搯去正心即四散下
垂婀娜可愛(或斜或曲生亦不佳也/若不搯心則枝不四散)六七月中取春
生少枝種則長倍疾(壮故長疾也/少枝葉青而)
楊栁下田停水之處不得五榖者可以種栁
八九月中水盡燥濕得所時急耕則􁓰楱之
至明年四月又耕熟勿令有塊即作􁥬壟一
畒三壟一壟之中逆順各一到􁥬中寛狹正
似葱壟從五月初盡七月末每天雨時即觸
雨折取春生少枝長一赤已上者挿著壟中
二赤一根數日即生少枝長疾三歳成椽比
如餘木雖微脆亦足堪事一畒二千一百六
十根三十畒六萬四千八百根根直八錢合
收錢五十一萬八千四百文百樹得柴一載
合柴六百四十八載載直錢一百文柴合收
錢六萬四千八百文都合收錢五十八萬三
千二百文嵗種三十畒三年種九十畒嵗賣
三十畒終嵗無窮
慿栁可以為楯車􁔀雜材及枕
術曰正月旦取楊栁枝著户上百鬼不入家
種箕栁法山澗河旁及下田不得五糓之處
水盡乾時熟耕數遍至春凍釋於山陂河坎
之旁刈取箕栁三寸截之漫散即勞勞訖引
水停之至秋任為簸箕五條一錢一畒嵗收
萬錢(河栁白而肕/山栁赤而脆)
陶朱公術曰種栁千樹則足柴十年以後髠
一樹得一載嵗髠二百樹五年一周
楸梓(也然則楸梓二木相類者也白色有角者名為梓以楸有/詩義䟽曰楸梓之踈理色白而生子者為梓說文曰檟楸)
(為栁楸世人見其木黄呼為荆黄楸也/角者名為角楸或名子楸黄色無子者)亦冝割地一方種
之梓楸各别無令和雜
種梓法秋耕地令熟秋末冬初梓角熟時摘
取曝乾打取子耕地作壟漫散即再勞之明
年春生有草抜令去勿使荒没後年正月間
斸移之方兩歩一樹(不得穊栽/此樹須大)
楸旣無子可於大樹四面掘坑取栽移之亦
方兩歩一根两畒一行一行百二十株五行
合六百樹十年後一樹千錢柴在外車板盤
合樂器所在任用以為棺材(松栢/勝於)
術曰西方種楸九根延年百病除
雜五行書曰舍西種梓楸各五根(口告消㓕也/令子孫孝順)
梧桐(知榮桐櫬梧皆梧桐也桐葉花而不實者曰白桐實而皮/爾雅曰榮桐木注云即梧桐也又曰櫬梧注云今梧桐是)
(其皮青號曰青桐也/青者曰梧桐案令人以)青桐九月收子二三月中作
一歩圓畦種之(所以須圓小/才大則難裹)治畦下水一如葵法
五寸下一子少與熟糞和土覆之生後數澆
令潤澤(濕故也/此本冝)當嵗即髙一丈至冬竪草於樹
間令滿外復以草圍之以葛十道束置(凍死也/不然則)
明年三月中移植於􁰽齋之前華净妍雅極
為可愛後年冬不復須裹成樹之後樹别下
子一石(五六少者二三也/子於葉上生多者)炒食甚美(噉亦無妨也/味似菱芡多)白
桐無子(是明年之花房/冬結似子者乃)亦遶大樹掘坑取栽移之
成樹之後任為樂器(不中用/青桐則)於山石之間生者
樂器則鳴青白二材並堪車板盤合木屧等用
柞(杼斗以剜剜似斗故也橡子儉嵗可食以為飯豐年放豬/爾雅曰栩杼也注云柞樹案俗人呼杼為橡子以橡殻為)
(致肥也/食之可以)冝於山阜之曲三徧熟耕漫散橡子
即再勞之生則薅冶常令净㓗一定不移十
年中椽可雜用(十文/一根值)二十嵗中屋槫(百錢/一根直)柴
在外斫去㝷生料理還復凡為家具者前件
木皆所冝種(無求不給/十嵗之後)
　　　種竹苐五十一
(名目竒異者列之於後條也/中國所生不過淡苦二種其)冝髙平之地(冝下田得水則/近山阜尤是所)
(死)黄白軟土為良正月二月中斸取西南引
根并莖芟去葉於園内東北角種之令坑深
二赤許覆土厚五寸(種之教嵗之後自當滿園諺云東/竹性愛向西南引故於園東北角)
(竹種不生生亦不能滋茂故須取其西南引少根也/家種竹西家治地爲滋蔓而来生也其居東北角者老)稻麥糠
糞之(糞不令和雜/二糠各自堪)不用水澆(淹死/澆則)勿令六畜入園
二月食淡竹笋四月五月食苦竹笋(任人所好/蒸煑炰酢)
其欲作器者經年乃堪殺(軟未成也/未經年者)
筍(詩義疏云筍皆四月生唯巴竹笋八月生盡九月成都有之/爾雅曰笋竹萌也說文曰笋竹胎也孫炎曰初生竹謂之笋)
(就酒及食又可米蔵及乾以待冬月也/篃冬夏生始數寸可煑以苦酒漫之可)
永嘉記曰含􁉩竹笋六月生迄九月味與箭
竹笋相似凡諸竹笋十一月掘土取皆得長
八九寸長澤民家盡養黄苦竹永寕南漢更
年上笋大者一圍五六寸明年應上今年十
一月笋土中已生但未出須掘土取可至明
年正月出土訖五月方過六月便有含􁉩笋
含􁉩笋迄七月八月九月已有箭竹笋迄後
年四月竟年常有笋不絶也
竹譜曰(味雞頭竹笋肥美葿竹笋冬生者也/棘竹笋味淡落人髩髪䔇􁣔二笋無)
食經曰(煑糜一斗分五升與一升鹽相和麋熟須令冷内竹笋/淡竹笋法取笋肉五六升者按鹽中一宿出拭鹽令盡)
(淡麋中五日可食也/醎麋中一日拭之内)
　　　種紅藍花梔子第五十二
(月末三月初種也/花地欲得良熟二)種法欲雨後速下或漫散種或
耬下一如種麻法亦有鋤掊而掩種者子科
大而易料理花出欲日日乗凉摘取(則乾/不摘)摘
必須盡(即合/餘留)五月子熟㧞曝令乾打取之(不用/子亦)
(浥/欎)五月種晚花(待新花熟後取子則太晚矣/春初即留子入五月便種若)七月中摘
深色鮮明耐久不黦勝春種者負郭良田種
一頃者嵗收絹三百匹一頃收子二百斛與麻
子同價旣任車脂亦堪為燭即是直頭成米
(三百匹絹超然在外/二百石米已當榖田)一頃花日須百人摘以一家手
力十不充一但駕車地頭每旦當有小兒僮
女十百餘群自来分摘正須平量中半分取
是以單夫隻婦亦得多種
殺花法(飯漿清而醋者淘之又以布袋絞去汁即収取染紅/摘取即確擣使熟以水淘布袋絞去黄汁更擣以粟)
(蓆上攤而曝乾勝作餅作餅者不得乾令花浥欎也/勿弃也絞訖著瓮噐中以布葢上鷄鳴更搗令均於)
作燕脂法預燒落藜藜藿及蒿作灰(灰亦得/無者即草)
以湯淋取清汁(取第三度淋者以用揉花和使好色也/初汁純厚大釅即殺花不中用唯可洗衣)
揉花(盡乃止/十許遍勢)布袋絞取淳汁著瓷椀中取醋
石榴兩三箇擘取子擣破少著粟飯漿水極
酸者和之布絞取瀋以和花汁(醋和飯漿亦得可/若無石榴者以好)
(極酸者亦得空用之/若復無醋者清飯漿)下白米粉大如酸棗(則白/粉多)以
净竹著不膩者良久痛攪蓋冐至夜㵼去上
清汁至淳處止傾著白練角袋子中懸之明
日乾浥浥時稔作小瓣如半麻子隂乾之則
成矣
合香澤法如清酒以浸香(酒令煖冬則小熱/夏用冷酒春秋温)雞舌
香(故爲丁子香也/俗人以其似丁子)藿香苜蓿澤蘭香凡四種以
新緜裹而浸之(再宿冬三宿/夏一宿春秋)用胡麻油兩分豬
脂一分内銅鐺中即以浸香酒和之煎數沸
後便緩火㣲煎然後下所浸香煎緩火至暮
水盡沸定乃熟(盡有烟出無聲者水盡也/以火頭内澤中作聲者水未)澤欲熟
時下少許青蒿以發色以綿羃鐺觜瓶口㵼
著瓶中
合面脂法用牛髓(若無髓空用脂亦得也/牛髓少者用牛脂和之)温酒浸
丁香藿香二種(煎澤方/浸法如)煎法一同合澤亦著青
蒿以發色緜濾著瓷漆盞中令凝若作脣脂
者以熟米和之青油裹之其冐霜雪逺行者
常齧蒜令破以揩脣旣不劈裂又令辟惡(兒/小)
(汁塗之令不皴赤蓬染布嚼以塗面亦不皴也/面患皴者夜燒梨令熟以糠湯洗面訖以暖梨)
合手藥法取豬􁣎一具(其脂/摘去)合蒿葉於好酒
中痛挼使汁甚滑白桃人二七枚(酒觧取其汁/去黄皮研碎)以
綿裹丁香藿香甘松香橘核十顆(碎/打)著􁣎汁
中仍浸置勿出瓷貯之夜煑細糠湯净洗面
拭乾以藥塗之令手軟滑冬不皴
作紫粉法用白米英粉三分胡粉一分(粉不著/不著胡)
(面/人)和合均調取落葵子熟蒸生布絞汁和粉
日曝令乾若色淺者更蒸取汁重染如前法
作米粉法粱米第一粟米第二(米勿使有雜/必用一色純)
使甚細(碎者/簡去)各自純作莫雜餘種(麥黍米榛米作/其雜米糯米小)
(好也/者不得)於木槽中下水脚蹋十徧净淘水清乃
止大瓮中多著冷水以浸米(日冬則六十日唯多日/春秋則一月夏則二十)
(佳)不須易水臭爛乃佳(粉不滑美/日若淺者)日滿更汲新
水就瓮中沃之以手杷攪淘去醋氣多與徧
數氣盡乃止稍稍出著一砂盆中熟研以水
沃攪之接取白汁絹袋濾著别瓮中麤沉者
更研水沃接取如初研盡以杷子就瓮中良
久痛抨然後澄之接去清水貯出淳汁著大
盆中以杖一向攪勿左右廽轉三百餘匝停
置葢瓮勿令塵汚良乆清澄以杓徐徐接去
清以三重布帖粉上以粟糠著布上糠上安
灰灰濕更以乾者易之灰不復濕乃止然後
削去四畔麤白無光潤者别收之以供麤用
(成故無光潤/麤粉米皮所)其中心圓如鉢形酷似鴨子白光
潤者名曰粉英(是以光潤也/英粉米心所成)無風塵好日時舒
布於牀上刀削粉英如梳曝之乃至粉乾足
(反/将仕)手痛挼勿住(不挼則澁惡/痛挼則滑美)擬人客作餅及作
香粉以供粧摩身體
作香粉法唯多著丁香於粉合中自然芬馥
(汁溲粉者皆損色又費香不如全著合中也/亦有擣香末縜篩和粉者亦有水没香以香)
　　　種藍第五十三
(廣志曰有木藍今世有苃赭藍也/爾雅曰葴馬藍注曰今大葉冬藍也)藍地欲得良三徧
細耕三月中浸子令芽生乃畦種之治畦下
水一同葵法藍三葉澆之(澆之/晨夜再)薅治令净五
月中新雨後即接濕耬搆㧞栽之(月浴灌藍蓼/夏小正曰五)
三莖作一科相去八寸(手無令地燥也/栽時冝併工急)白背即
急鋤(急鋤則堅確也􁗁/栽時旣􁊨白背不)五徧為良七月中作坑令
受百許東作麥稈泥泥之令深五寸以苫蔽
四壁刈藍倒竪於坑中下水以木石鎮壓令
没熱時一宿冷時再宿漉去荄内汁於瓮中
率十石瓮著石灰一斗五升急手抨(反/普彭)之
一食頃止澄清㵼去水别作小坑貯藍澱著
坑中候如强粥還出瓮中盛之藍澱成矣種
藍十畒敵糓田一頃能自染青者其利又倍
矣
崔寔曰榆莢落時可種藍五月可刈藍六月
可種冬藍(八月用葉也/冬藍木藍也)
　　　種紫草第五十四
(者本草經曰一名紫丹傳物志曰平民山之陽紫草特好也/爾雅曰藐茈草也一名紫䓞草廣志曰隴西紫草染紫之上)冝
黄白軟良之地青沙地亦善開荒黍穄下大
佳性不耐水必須髙田秋耕地至春又轉耕
之三月種之耬耩他逐壟手下子(二升薄田用子/良田一畒用子)
(升/三)下訖勞之鋤如糓法唯淨唯佳其壟底草
則拔之(則傷紫草/壟底用鋤)九月中子熟刈之候稃(反/芳蒲)燥
載聚打取子(則欎浥/濕載子)即深細耕(則失草矣/不細不深)㝷壟以
耙耬取整理(為良遭雨則損草也/収草冝併手力速竟)一扼隨以茅結之
(彌善/擘葛)四扼為一頭當日則斬齊顛倒十重許為
長行置堅平之地以板石鎮之令扁(長燥鎮則/濕鎮直而)
(賣難售也/碎折不鎮)兩三宿竪頭著日中曝之令浥浥然
(太燥則碎折/不曬則欎黒)五十頭作一洪(外以葛纒絡/洪十字大頭向)著敞屋
下隂凉處棚棧上其棚下勿使驢馬糞及人
溺又忌煙皆令草失色其利勝藍若欲久停
者入五月内著屋中閉户塞向宻泥勿使風
入漏氣過立秋然後開出草色不異若經夏
在棚棧上草便變黒不復任用
　　　伐木第五十五(法附出/種地黄)
凡伐木四月七月則不蟲而堅肕榆莢下桑
椹落亦其時也然則凡木有子實者候其子
實将熟皆其時也(而且脆也/非時者蟲)凡非時之木水漚
一月或火煏取乾蟲皆不生(更益柔肕/水浸之木)周官曰
仲冬斬陽木仲夏斬隂木(隂木秋冬生者松栢之属/鄭司農云陽木春夏生者)
(輭也按栢之性不生蟲蠧四時皆得無所選焉山中雜木自非七/鄭玄曰陽木生山南者隂木生山北者冬則斬陽夏則斬隂調堅)
(取則周官伐木盖以順天道調隂陽未必爲堅肕之與蟲蠧也/月四月兩時殺者率多生蟲無山南山北之異鄭君之說又無)
禮記月令孟春之月禁止伐木(盛徳所在也/鄭元注云爲)孟夏
之月無伐大樹(氣也/逆時)季夏之月樹木方盛乃命
虞人入山行木無為斬伐(堅肕也/為其木)季秋之月草
木黄落乃伐薪為炭仲冬之月日短至則伐
木取竹箭(之極時也/此其堅成)
孟子曰斧斤以時入山林材木不可勝用(注曰/趙岐)
(材木得茂暢故有餘/時謂草木零落之時使)
淮南子曰草木未落斤斧不入山林(草木觧也/髙誘曰九月)
崔寔曰自正月以終季夏不可伐木必生蠧
蟲或曰其月無壬子日以上旬伐之雖春夏
不蠧猶有剖析間觧之害又犯時令非急無
伐十一月伐竹木
種地黄法須黒良田五徧細耕三月上旬爲
上時中旬爲中時下旬爲下時一畒下種五
石其種還用三月中掘取者逐犁後如禾麥
法下之至四月末五月初生苗訖至八月盡
九月初根成中染若須留為種者即在地中
勿掘之待来年三月取之為種計一畒可収
根三十石有草鋤不限徧數鋤時别作小刃
鋤勿使細土覆心今秋取訖至来年更不須
種自旅生也唯須鋤之如此得四年不要種
之皆餘根自出矣
齊民要術卷第五
齊民要術卷第六
　　　　　後魏髙陽太守賈　思勰　撰
　　　　養牛馬驢騾第五十六(諸病方法/相牛馬及)
　　　　養羊第五十七(駒羔犢法羊病諸方並附/氊及酥酪乾酪法收驢馬)
　　　　養猪第五十八
　　　　養雞第五十九
　　　　養鵝鴨第六十
　　　　養魚第六十一(芡芰附/種蓴藕蓮)
　　　養牛馬驢騾第五十六
服牛乗馬量其力能寒温飲飼適其天性如
不肥充繁息者未之有也(編戸齊民以羊馬之肥位/金日磾降虜之煨燼卜式)
(下萬載不寐寗戚以飯牛見知馬以稷牧養發迹莫不自近及逺/登宰相公孫私梁伯鸞牧豕者或位極人臣身名俱泰或聲髙天)
(式曰非獨羊也治民亦如是以時起居悪者輒去無令敗羣也/從㣲至著嗚呼小子何可巳乎故小童曰羊去亂羣馬去害者卜)
諺曰羸牛劣馬寒食下(瘠春中必死/言其乏食瘦)務在充飽調
適而已
陶朱公曰子欲速冨當畜五㹀(之㹀然畜㹀則速/牛馬猪羊驢五畜)
(術也/冨之)
禮記月令曰季春之月合累牛騰馬逰牝于
牧(是月所以合牛馬/累騰皆乗匹之名)仲夏之月遊牝别羣則縶騰
駒(有餘恐相蹄齧也/孕任欲止為其牝氣)仲冬之月牛馬畜獸有放
逸者取之不誥(農畢積聚繼放牛馬/王居明堂禮曰盂冬命)
凡驢馬駒初生忌灰氣遇新出爐者輒死(者則/經雨)
(忌/不)
馬頭為王欲得方目為丞相欲得光脊為将
軍欲得强腹脅為城郭欲得張四下為令欲
得長
凡相馬之法先除三羸五駑乃相其餘大頭
小頸一羸弱脊大腹二羸小脛大蹄三羸大
頭緩耳一駑長頸不折二駑短上長下三駑
大髂(切/括價)短脅四駑淺髖薄　五駑
騮馬驪肩鹿毛　馬驒駱馬皆善馬也
馬生墮地無毛行千里溺舉一脚行五百里
相馬五藏法肝欲得小耳小則肝小肝小則
識人意胏欲得大鼻大則胏大胏大則能奔
心欲得大目大則心大心大則猛利不驚目
四滿則朝暮徤腎欲得小腸欲得厚且長腸
厚則腹下廣方而平脾欲得小膁腹小則脾
小脾小則易養望之大就之小筋馬也望之
小就之大肉馬也皆可乗致致瘦欲得見其
肉(守肉/謂前肩)致肥欲得見其骨(頭顱/骨謂)馬龍顱突目
平脊大腹䏶重有肉此三事備者亦千里馬
也水火欲得分(兩孔間也/水火在鼻)上脣欲急而方口中
欲得紅而有光此馬千里馬上齒欲鈎鈎則
夀下齒欲鋸鋸則怒頷下欲深下脣欲緩牙
欲去齒一寸則四百里牙劒鋒則千里嗣骨
欲廉如織杼而闊又欲長(小骨是/頰下側)自欲滿而澤
眶欲小上欲弓曲下欲直素中欲廉而張(孔上/素鼻)
隂中欲得平(下/股)主人欲小(近前也/股裏上)陽裏欲髙則
怒(近主人/股中上)額欲方而平入肉欲大而明(下/耳)玄中
欲深(近牙/耳下)耳欲小而銳如削筒相去欲促總欲
戴中骨髙二寸(骨也/總中)易骨欲直(下骨也/眼下直)頰欲開赤
長膺下欲廣一赤以上名曰挾(扶/一作)赤能久走
鞅欲方(前/頰)喉欲曲而深胸欲直而出(前向/髀間)鳬間
欲開望視之如雙鳬頸骨欲大肉次之髻欲
桎而厚且折季毛欲長多覆肝胏無病(是也/髪後毛)
背欲短而方脊欲大而抗脢筋欲大(筋也/夾脊)飛鳬
見者怒(筋也/膂後)三府欲齊(中骨也/兩髂及)尻欲頽而方尾欲
減本欲大脅肋欲大而漥名曰上渠能久走
龍趐欲廣而長升肉欲大而明(肉也/髀外)輔肉欲大
而明(下肉/前脚)膓欲充腔欲小(膁/腔)季肋欲張(肋/短)懸薄
欲厚而緩(脛/脚)虎口欲開(内/股)腹下欲平滿善走
名曰下渠日三百里陽肉欲上而髙起(近前/髀外)髀
欲廣厚汗溝欲深明直肉欲方能久走(肉也/髀後)輸
(翰/一作)䑕欲方(下也/直肉)肭肉欲急(也/髀裏)間筋欲急短而減
善細走(下筋/輸鬛)機骨欲舉上曲如懸匡馬頭欲髙
距骨欲出前間骨欲出前後曰(蹄骨也/外鳬臨)附蟬欲
大前後目(眼/夜)股欲薄而愽善能走(前骨/後髀)臂欲長
而膝本欲起有力(上向前/前脚膝)肘腋欲開能走膝欲
方而庳髀骨欲短兩肩骨欲深名曰前渠怒
蹄欲厚三寸硬如石下欲深而明其後開如
鷂翼能乆走
相馬從頭始頭欲得髙峻如削成頭欲重冝
少肉如剥兎頭夀骨欲得大如緜絮苞圭石
(所生䖏也/夀骨者髪)白從額上入口名俞膺一名的顱奴
乗客死主乗弃市大兇馬也
馬眼欲得髙眶欲得端正骨欲得成三角睛
欲得如懸鈴紫豔光目不四滿下脣急不愛
人又淺不徤食目中縷貫瞳子者五百里下
上徹者千里睷亂者傷人目下而多白畏驚
瞳子前後肉不滿皆凶惡若旋毛眼眶上夀
四十年值眶骨中三十年值中眶下十八年
在目下者不借睛却轉後白不見者喜旋而
不前目睛欲得黄目欲大而光目皮欲得厚
目上白中有横筋五百里上下徹者千里目
中白縷者老馬子目赤睷亂齧人反睷者善
奔傷人目下有横毛不利人目中有火字者
夀四十年目偏長一寸三百里目欲長大旋
毛在目下名曰承泣不利人目中五采盡具
五百里夀九十年良多赤血氣也駑多青肝氣
也走多黄膓氣也材知多白骨氣也材　多
黑腎氣也駑用䇿乃使也白馬黑目不利人
目多白却視有態畏物喜驚
馬耳欲得相近而前堅小而厚一寸三百里
三寸千里耳欲得小而前踈耳欲得短殺者
良植者駑小而長者亦駑耳欲得小而促状
如斬竹筒耳方者千里如斬筒七百里如雞
距者五百里
鼻孔欲得大鼻頭文如王火字欲得明鼻上
文如王公五十嵗如火四十嵗如天三十嵗如
小一十嵗如今十八嵗如四八嵗如宅七嵗
鼻如水文二十嵗鼻欲得廣而方
脣不覆齒少食上脣欲得急下脣欲得緩上
脣欲得方下脣欲得厚而多理故曰脣如板
鞮御者啼黄馬白喙不利人
口中色欲得紅白如火光為善材多氣良且
夀即黒不鮮明上盤不通明為惡材少氣不
夀一曰相馬氣發口中欲見紅白色如穴中
看火此皆老夀一曰口欲正赤上理文欲使
通直勿令㫁錯口中青者三十嵗如虹腹下
皆不盡夀駒齒死矣口吻欲得長口中色欲
得　好族毛在吻後為銜禍不利人剌芻欲
竟骨端(齒間肉/剌芻者)
齒左右蹉不相當難御齒不周宻不乆疾不
滿不原不能久走一嵗上下生乳齒各二二
歲上下生齒各四三嵗上下生齒各六四嵗
上下生成齒二(入四方生也/成齒皆背三)五嵗上下著成齒
四六嵗上下著成齒六(受麻子也/兩廂黄生區)七嵗上下
齒兩邊黄各缺區平受米八嵗上下盡區如
一受麥九崴下中央兩齒􁀋受米十嵗下中
央四齒􁀋十一嵗下六齒盡臼十二嵗下中
央兩齒平十三嵗下中央四齒平十四嵗下
中央六齒平十五嵗上中央兩齒􁀋十六嵗
上中央四齒􁀋(下齒次第看/若看上齒依)十七嵗上中央六齒
皆􁀋十八嵗上中央兩齒平十九歲上中央
四齒平二十歲上下中央六齒平二十一歲
下中央兩齒黄二十二嵗下中央四齒黄二
十三嵗下中央六齒盡黄二十四嵗上中央
二齒黄二十五嵗上中央四齒黄二十六歲
上中齒盡黄二十七嵗下中二齒白二十八
嵗下中四齒白二十九嵗下中盡白三十歲
上中央二齒白三十一歲上中央四齒白三
十二歲上中盡白
頸欲得䐊而長頸欲得重頷欲折胸欲出臆
欲廣頸項欲厚而强廽毛在頸不利人
白馬黑髦不利人肩肉欲寧(却也/寧者)雙鳬欲大
而上(邉肉如鳬/雙鳬胸两)
脊背欲得平而廣能負重背欲得平而方鞍
下有廽毛名負尸不利人
從後數其脇肋得十者良凡馬十一者二百
里十二者千里過十三者天馬萬乃有一耳
(里十五肋千里也/一云十三肋五百)
腋下有廻毛名曰挾尸不利人
左脇有白毛直下名曰帶刀不利人
腹下欲平有八字腹下毛欲前向腹欲大而
垂結脉欲多大道筋欲大而直(下抵股者是/大道筋從膓)腹
下隂前兩邊生逆毛入腹帶者行千里一赤
者五百里
三封欲得齊如一(上三骨也/三封者即尻)
尾骨欲髙而垂尾本欲大欲髙尾下欲無毛
汗溝欲得深
凥欲多肉莖欲得麤大
蹄欲得厚而大
踠欲得細而促
髂骨欲得大而長
尾本欲大而强
膝骨欲圓而長大如杯盂
溝上通尾本者蹹殺人
馬有雙脚脛亭行六百里廻毛起踠膝是也
䏶欲得圓而厚裏肉生焉
後脚欲曲而立
臂欲大而短
骸欲小而長
踠欲促而大其間纔容靽
烏頭欲髙(足外節/烏頭後)
後足輔骨欲大(足骸之後骨/輔足骨者後)
後左右足白不利人
白馬四足黒不利人
黄馬白喙不利人
後左右足白殺婦
相馬視其四蹄後兩足白老馬子前兩足白
駒馬子白毛者老馬也
四蹄欲厚且大四蹄顛倒若竪履奴乗客死
主乘弃市不可畜
久歩即生筋勞筋勞則發蹄痛凌氣(則發癰腫/一日生骨)
(生癰也/一曰發蹄)久立則發骨勞骨勞即發癰腫
久汗不乾則生皮勞皮勞者𩥇而不振
汗未善燥而飼飲之則生氣勞氣勞者即𩥇
而不起
驅馳無節則生血勞血勞則發强行
何以察五勞終日驅馳舍而視之不𩥇者筋
勞也𩥇而不時起者骨勞也起而不振者皮
勞也振而不噴氣勞也噴而不溺者血勞也
筋勞者兩絆却行三十歩而已(而絆之徐行三十/一曰筋勞者𩥇起)
(已/里而)骨勞者令人牽之起從後笞之起而已皮
勞者俠脊摩之熱而已氣勞者緩繫之櫪上
逺餧草噴而已血勞者髙繫無飲食之大溺
而已飲食之節食有三芻飲有三時何謂也
一曰惡芻二曰中芻三曰下芻(飽時與善芻引之/善謂飢時與惡芻)
(剉無節蓰去而食之者令馬肥不啌/江自然好矣/令食食常飽則無不肥剉草麤雖足豆榖亦不肥充細)何謂三
時一曰朝飲少之二曰晝飲則胷　水三曰
暮極飲之(水斯言旦飲須節水也每飲食令行驟則消水小/一曰夏汗冬寒皆當節飲諺曰旦起騎榖日中騎)
(其陸梁舒展令馬硬實也/驟數百歩亦佳十日一放令)夏即不汗冬即不寒汗
而極乾
飼父馬令不闘法(及榖豆各自别安唯著䪊頭浪放不繫/多有父馬者别作一坊多置槽廐剉芻)
(須掃除乾地眠臥不濕不汙百匹羣行亦不闘也/非直飲食遂性舒適自在至於糞溺自然一䖏不)
飼征馬令硬實法(之置槽於逈地雖復雪寒勿令安廠下/細剉芻核擲楊去葉專取取和榖豆秣)
(則硬實而耐寒苦也/一日一走令其肉熱馬)
驘(馬然必選七八歲草驢骨目正大者母長則受駒父大則子/驢覆馬生驘則淮常以馬覆驢所生騾者形容壮大彌復勝)
(草騾常須防勿令雜群也/壮草驃不産産無不死飬)
驢大都類馬不復别起條端
凡以豬槽飼馬以石灰泥馬槽馬汗繫著門
此三事皆令馬落駒(馬不畏辟惡消百病也/術曰常繫獼㺅於馬坊令)
治牛馬病疫氣方(猶良不能得肉肝只用屎耳/取獺屎煑以灌之獺肉及肝)
治馬患喉痺欲死方(令潰破即愈不治必死也/纒刀子露鋒刃一十刺咽喉)
治馬黑汗方(及髪令煙出著馬鼻下熏之使煙入馬鼻中須/取燥馬屎置瓦上以人頭亂髪覆之火燒馬屎)
(差也/臾即)
又方(鼻下燒之使烟入馬鼻中須臾即差/取豬脊引脂雄黄亂髪凡三物著馬)
馬中熱方(噉馬三度愈也/煑大豆及熱飯)
治馬汗凌方(使液以手搦之絞去滓以汁灌口汗出則愈矣/取美豉一升好酒一升夏著日中冬則温熱浸豉)
治馬疥方(髮消以愽揩疥令赤及熱塗之即愈也/用雄黄頭髪二物以臘月豬脂煎之令)
又方(糊熱塗之即愈也/湯洗疥拭令乾煑麵)
又方(塗之良/燒栢脂)
又方(體患疥者冝歴落斑駮以漸塗之待差更塗餘處一日之/研芥子塗之差六畜疥悉愈然栢瀝芥子並是躁藥其徧)
(則無不死/中頓塗徧體)
治馬中水方(捉鼻令馬眼中淚出乃止良也/取鹽著兩鼻中各如雞子黄許大)
治馬中糓方(過以鈹刀子刺空中皮令突過以手當刺孔/手捉甲上長總向上提之令皮離肉如此數)
(上又以鹽塗使人立乗數十歩即愈耳/則有如風吹人手則是糓氣耳令人溺)
又方(和草飼馬甚佳也/取餳如雞子大打碎)
又方(和糓飼馬亦良/取麥蘖未三升)
治馬脚生附骨不治者入膝節令馬長跛方
(水和令相著和時用力子不爾破人手當附骨上㧞去毛骨外融/取芥子熟擣如雞子黄許取巴豆三枚去皮留臍三枚亦擣熟以)
(兩頭作三道急裹之骨小者一宿便盡大者不過再宿然要須數/蜜蠟周匝擁之不爾恐藥躁瘡大著蠟罷以藥傳骨上取生布割)
(作餅子著瘡上還以浄布急裹之三四日觧去即生毛而無瘢此/㸔恐骨盡便傷好處看附骨盡取冷水浄洗瘡上刮取車軸頭脂)
(輒乗若瘡中出血便成大病也/法甚良大勝炙者然瘡未瘥不得)
治馬被刺脚方(兒哺塗即愈/用穬麥和小)
馬炙瘡(慎風得差後從意騎耳/未差不用令汗瘡白痂時)
治馬瘙蹄方(毛中使血出愈/以刀刺馬踠叢)
又方(上以布裹之/融羊脂塗瘡)
又方(斗剪去毛以泔清淨洗乾以鹹汁洗之三度即愈/取鹹土兩石許以水淋取一石五斗釡中煎取三二)
又方(裹三度愈若不斷用榖塗五六度即愈/以湯淨洗燥拭之嚼麻子塗之以布帛)
又方(破瓦中煑人屎令沸熱塗之即愈/剪去毛以鹽場淨洗去痂燥拭於)
又方(齒形去之如剪箭括向深一寸許刀子摘令血出色心黑/以鋸子割所患蹄頭前正當中斜割之今上狭下闊如鋸)
(解放即差/出五升許)
又方(煑豬蹄取汁及熱洗之差/先以酸泔清洗淨然後爛)
又方(故布廣三四寸長七八寸以粥糊布上厚裹蹄上瘡處以/取炊底釡湯淨洗以布拭水令盡取黍米一升作稠粥以)
(去之即當差也/散麻纒之三日)
又方(者一壟取七科三壟凡取二十一科淨洗釡中煑取汁色/耕地中拾取禾茇東倒西倒者若東西横地取南倒北倒)
(以禾茇汁熱塗之一上即愈/黒乃止剪却毛泔淨洗去痂)
又方(鉢中研令熟用泔洗蹄以糞塗之再三愈/尿清羊糞令液取屋四角草就上燒令灰入)
又方(毛袋盛漬蹄沒瘡處數度即差也/煑酸棗根取汁淨洗訖水和酒糟)
又方(脂塗四五上即當愈/淨洗了擣杏人和豬)
治馬大小便不通眠起欲死須急治之不治
一日即死(鹽内溺道中須史得溺便當差也/以脂塗人手探榖道中去結屎以)
治馬卒腹脹眠臥欲死方(鹽令消以灌口中必愈/用冷水五升塩二斤研)
治驢漏蹄方(赤削驢蹄令出漏孔以蹄頓著磚孔中傾鹽/鑿厚磚石令容驢蹄深二寸許熱燒磚令熱)
(冷然後放之即愈入水逺行悉不發/酒醋令沸浸之牢捉勿令脚動待磚)
牛岐胡有夀(亦分為三也/歧胡牽兩腋)眼去角近行駃眼欲
得大眼中有白脉貫瞳子最快二䡄齊者供
(䡄従甲至骼為後軏/二䡄從鼻至髀為前)頸骨長且大快壁堂欲得闊
(服間也/壁堂脚)倚欲得如絆馬聚而正也莖欲得小膺
庭欲得廣(胸也/膺庭)天關欲得成(接骨也/天關脊)儁骨欲得
垂(夾欲得下也/儁骨脊骨中)洞胡無夀(至臆也/洞胡從頭)旋毛在珠淵
無夀(眼下也/珠淵當)上池有亂毛起妨主(一曰戴麻也/上池兩角中)倚
脚不正有勞病角冷有病毛拳有病毛欲得
短宻若長踈不耐寒氣耳多長毛不耐寒熱
單膂無力有生癤即决者有大勞病尿射前
脚者快直下者不快亂睫者觝人後脚曲及
直並是好相直尤勝進不甚直退不甚曲爲
下行欲得似羊行頭不用多肉臀欲方尾不
用至地至地劣力尾上毛少骨多者有力膝
上縳肉欲得硬角欲得細横竪無在大身欲
得促形欲得如卷(形側也/卷者其)插頸欲得髙一曰體
欲得緊大膁踈肋難飼龍突目好跳(能行也/又云不)鼻
如鏡鼻難牽口方易飼蘭株欲得大(尾株/欄株)豪
筋欲得成就(後横筋/豪筋脚)豐岳欲得大(株骨也/豐岳膝)蹄欲得
竪(羊脚/竪如)垂星欲得有努肉(覆蹄謂之努肉/垂星蹄上有肉)力柱欲
得大而成(當車/力柱)肋欲得宻肋骨欲得大而張
(廣也/張而)髀骨欲得出儁骨上(骨上也/出背脊)易牽則易使難
牽則難使泉根不用多肉及多毛(所出也/泉根莖)懸蹄
欲得横(字也/如八)隂虹屬頸行千里(毛骨屬頸寗公所/隂虹者有雙筋白)
(也/飰)陽鹽欲得廣(株前兩膁也/陽鹽者夾尾)當陽鹽中間脊骨
欲得䆘(䆘則為單膂/䆘則雙膂不)常有似鳴者有黄
治牛疫氣方(取汁五六升灌口中驗/取人參一兩細切水煑)
又方(水五六升灌之亦良/臘月兎頭燒作灰和)
又方(清酒六合煖灌即差/朱砂三指撮油脂二合)
治牛腹脹欲死方(之即愈此治氣脹也/取婦人隂毛草裹與食)
又方(升許愈此洽生豆腹脹欲垂死者大良/研麻子取汁濕泠㣲熱擘口灌之五六)
治牛疥方(五度即差耳/煑烏頭汁熱洗)
治牛肚反及嗽方(滑以二升灌之即差也/取榆白皮水煑極熱令甚)
治牛中熱方(草吞之不過再三即愈/取兎腸肚勿去尿以裹)
治牛蝨方(亦得凡六畜虱脂塗悉愈/以胡麻油塗之即愈豬脂)
治牛病(灌牛口中差/用牛膽一箇)
家政法曰四月伐牛茭(齊俗不收所失大也/四月毒草與茭豆不殊)
術曰埋牛蹄著宅四角令大冨
　　　養羊第五十七
常留臘月正月生羔爲種者上十一月二月
生者次之(逄寒遇熱故也其八九十月生者雖值秋肥然比/非此月數生者毛必焦卷骨髓細小所以然者是)
(羔小未食常飲熱乳所以亦惡五六七月生者兩熱相仍惡中之/至冬暮母乳巳竭春草未生是故不佳其三四月生者雖茂美而)
(雖枯亦不羸瘦母乳適盡即得春草是以極佳也/甚其十一月及二月生者母旣含重膚軀充儲草)大率十口
二羝(必瘦瘦則匪唯不蕃息經冬或死/羝少則不孕羝多則亂羣不孕者)羝無角者更佳
(觸傷胎所由也/有角者喜相觝)擬供厨者冝剌之(布裹齒脉碎之/剰法生十餘日)牧
羊必湏大老子心性宛順者起居以時調其
冝適卜式云牧民何異於是者(兒者欄約不得必/若使急性人及小)
(驅行無肥充之理将息失所有羔死之患也/有打傷之灾或勞戯不看則有狼犬之害懶不)唯逺水爲良
二日一飲(水而鼻膿/頻飲則傷)緩驅行勿停息(瘦急行則坌塵/息則不食而羊)
(顙也/而蚛)春夏早放秋冬晚出(霜露所以冝晚養生經云/春夏氣軟所以冝早秋冬)
(得隂凉若日中不避熱則塵汗相漸秋冬之間必致癬疥七月已/春夏早起與雞俱興秋冬晏起必待日光此其義也夏曰盛暑湏)
(放之不爾則逢毒氣令羊口瘡腹脹也/後霜露氣降必湏日出霜露晞鮮然後)圏不猒近必須與
人居相連開窻向圏(禦物狼一入圏或能絶羣/所以然者羊性怯弱不能)架北
牆為廠(處慣煖冬月入田尤不耐寒/為屋即傷熱熱則生疥癬且屋)圏中作臺開
竇無令停水二日一除勿使糞穢(水則挾蹄眠/穢則汚毛停)
(脹也/濕則腹)圏内湏並牆竪柴柵令周匝(常自淨不竪/羊不揩土毛)
(又竪柵頭出牆者虎狼不敢踰也/柴者羊揩牆壁土鹹相得毛皆成氊)羊一千口者三四
月中種大豆一頃雜糓并草留之不須鋤治
八九月中刈作青茭若不種豆糓者初草實
成時收刈雜草薄鋪使乾勿令欎浥(蓬藜荆棘/䝁豆胡豆)
(秋刈草非直爲羊然大凡悉皆倍勝崔寔曰十月七日刈蒭茭/為上大小豆箕次之髙麗豆箕充是所便蘆薍二種則不中凡)
旣至冬寒多饒風霜或春初雨落青草未生
時則湏飼不冝出放
積茭之法(茭著柵中髙一丈亦無嫌任羊遶柵柚食竟日通/於髙燥之處竪桑棘木作兩圓柵各五六歩許積)
(擲與十口羊亦不得飽羣羊踐躡而已不得一莖入口/夜口常不住終冬過春無不肥充若不作柵假有千車茭)不收
茭者初冬乗秋似如有膚羊羔乳食其母比
至正月母皆瘦死羔小未能獨食水草㝷亦
俱死非直不滋息或能㓕群斷種矣(二百口茭/余昔有羊)
(殊毛復淺短全無潤澤余初謂家自不冝又疑歲道疫病乃飢餓/豆旣少無以飼一歲之中餓死過半假有在者疥瘦羸弊與死不)
(既少所存者大傳曰三折臂知為良醫又曰亡羊治牢未為晚也/所致無他故也人家八月収穫之始多無庸暇冝賣羊雇人所費)
(安可不存意哉/世事略皆如此)寒月生者湏燃火於其邊(必致煉死/夜不燃火)
凡初産者冝煑糓豆飼之白羊留母二三日
即母子俱放(并母乆住則令乳之/白羊性佷不得獨留)羖羊但留母一
日寒月者内羔子坑中日夕母還乃出之(暖不/坑中)
(眠如常飽者也/苦風寒地熱使)十五日後方喫草乃放之白羊三
月得草力毛牀動則鉸之(洗羊則生白淨毛也/鉸訖於河水之中淨)五
月毛牀將落鉸取之(洗如前/鉸訖更)八月初胡葈子未
成時又鉸之(已降寒氣侵人洗即不益胡葈子成然後鉸/鉸了亦洗如初其八月半後鉸者勿洗白露)
(塞之羊則八月不鉸鉸則不耐寒中國必湏鉸不鉸則毛長相著/者匪直著毛難治又嵗稍晚比至寒時毛長不足令羊瘦損漠北)
(成也/作氊難)
作氊法(是以湏雜三月桃花水時氊第一凡作氊不須厚大/春毛秋毛中半和用秋毛緊强春毛軟弱獨用大偏)
(明年四五月出氊時更買新者此爲長存不穿敗若不數換者非/唯繋薄均調乃佳耳二年敕臥小覺垢黒以九月十月賣作鞾氊)
(費此不朽之功豈可同年而語也/直垢汙穿穴之後便無所直虚成糜)
令氊不生蟲法(臥上者預收榨柴桑薪灰入五月中羅灰/夏月敷席下臥上則不生蟲若氊多無人)
(閣置蟲亦不生如其不爾無不生蟲/徧著氊上厚五寸許卷束於風涼之䖏)
羝羊四月末五月初鉸之(雙生者多易為繁息性既/性不耐寒早鉸寒則凍死)
(䋲索之利其潤益又過白羊/豐乳有酥酪之饒毛堪酒袋兼)
作酪法(屑多著水煑則作薄粥待冷飲牛牛若不飲者莫與/牛羊乳皆得别作和作随人意牛産日即粉糓如糕)
(以手痛挼乳核令破以脚二七偏蹴乳房然後觧放羊産三日直/水明日渴自飲牛産三日以繩絞牛項頸令徧身脉脹倒地即縛)
(核破脉開将乳易得曽經破核後産者不湏復治牛産五日外羊/以手挼核令破不以脚蹴若不如此破核者乳脉細㣲攝身則閉)
(酌三分之中當留一分以與羔犢若取乳太早及不留一分乳者/十日外羔犢得乳力强徤能噉水草然後取乳捋乳之時湏人斟)
(末止従九月一日後止可小小供食不得多作天寒草枯牛羊漸/羔犢瘦死三月末四月初牛羊飽草便可作酪以收其利至八月)
(子别羣至日東南角噉露草飽驅歸捋之訖還放之聽羔犢随母/瘦故也大作酪時日暮牛羊還即間羔犢别著一處凌旦早放母)
(露觧常食燥草無復膏潤非直漸瘦得乳亦少捋訖於鐺釡中緩/日暮還别如此得乳多牛羊不瘦若不早放先捋者比竟日髙則)
(好草既灰汁柴又喜焦乾糞火/無此二患常以杓揚乳勿令溢/火煎之火急則著底焦常以正月二月預取乾牛羊矢煎乳第一)
(五沸便止㵼著盆中勿便揚之待小冷掠取乳皮著别器中以為/出時復徹底縱横直勾慎勿圓攪圓攪喜断亦勿口吹吹則觧四)
(用之不燒若舊瓶已曾臥酪者每臥酪時輙須灰火中燒瓶令津/酥屈木為棬以張生絹袋子濾熟乳著瓦瓶子中臥之新瓶即直)
(㫁不成若日日燒瓶酪猶有㫁者作酪屋中有蛇蝦蟇故也冝燒/出廻轉燒之皆使周匝熱徹好乾待泠乃用不燒者有潤氣則酪)
(煖於人體為合冝適熱臥則酪醋傷冷則難成濾乳訖以先成甜/人髪羊牛角以辟之聞臭氣則去矣其臥酪待冷煖之節温温小)
(乳中仍以杓攪使均調以氊絮之屬茹瓶令煖良乆以單布盖之/酪為酵大率熟乳一升用酪半匙著杓中以匙痛攪令散㵼著熟)
(率一斗乳下一匙餐攪令均調亦得成其酢酪為酵者酪亦醋甜/明旦酪成若去城中逺無熟酪作酵者急榆醋飱研熟以爲酵大)
(須濕茹冬天作者臥時少令熱於人體降於餘月茹令極熱/酵傷多酪亦醋其六七月中作者臥時令如人體直置冷地不)
作乾酪法(之又掠肥盡無皮乃止得一斗許於鐺中炒少許/七月八月中作之日中炙酪酪上皮成掠取更炙)
(不壞以供逺行作粥作漿時細削著水中煑沸便有酪味亦有全/時即出於槃上日曝浥浥時作團大如梨許又曝使乾得經數年)
(得五徧煑不破看勢兩漸薄乃削研用倍省矣/擲一團著湯中嘗有酪味還漉取曝乾一團則)
作漉酪法(滴然下水盡著鐺中蹔炒即出於盤上日曝浥浥/八月中作取好淳酪生布袋盛懸之當有水出滴)
(及生酪然不炒生蟲不得過夏乾漉二酪久停皆暍氣不如年别/時作團大如梨許亦數年不壞削作粥漿味勝前者炒雖味短不)
(管用盡/新作歲)
作馬酪酵法(成取下澱團曝乾後歳作酪用此為酵也/用驢乳汁二三升和馬乳不限多少澄酪)
抨酥法(作一團孔大小徑寸許正底施長柄如酒杷形抨酥酥/以夾榆木椀為杷子作杷子法割却椀半上剜四廂各)
(小甕置甕於日中旦起瀉酪著甕中炙直至日西南角起手抨之/酪甜醋皆得所數日陳酪極大醋者亦無嫌酪多用大甕酪少用)
(少令常半酪乃抨之良乆酥出下冷水多少亦與湯等更急抨之/令杷子常至甕底一食頃作熱湯水觧令得下手寫箸甕中湯多)
(冷水多少如前酥凝抨止水盆盛冷水著盆邊以手接酥沈手盆/於此時杷子不須復達甕底酥巳浮出故也酥旣徧覆酪上更下)
(酥待冷悉凝以手接取搦去水作團著銅器中或不津瓦器亦得/水中酥自浮出更掠如初酥盡乃止抨酥酪漿中和飱粥盆中浮)
(涌出如雨打水聲水乳旣盡聲止沸定酥便成矣冬即内著羊肚/十日許得多少併内鐺中然牛羊矢緩火煎如香澤法當日内乳)
(熟乳著盆中未濾之前乳皮凝厚亦悉掠取明日酪成若有黄皮/中夏盛不津噐初煎乳時上有皮膜以手隨即掠取著别器中冩)
(亦下冷水純是好酪接取作團與大叚同煎矣/亦悉掠取併著甕中以物痛熟研良久下湯又研)
羊有疥者間别之不别相染汚或能合羣致
死羊疥先著口者難治多死
治羊疥方(邊常令煖數日醋香便中用以塼瓦削疥令赤若/取藜蘆根㕮咀令破以泔浸之以瓶盛塞口於竈)
(若多者日别漸漸塗之勿頓塗令徧羊瘦不堪藥勢便死矣/强硬疝厚者亦可以湯洗之去痂拭燥以藥汁塗之再上愈)
又方(灰厚傅再上愈寒時勿剪毛去即凍死矣/去痂如前法燒葵根為灰煑醋澱熱塗之以)
又方(黄塗之即愈/臘月豬脂加薫)
羊膿鼻眼不淨者皆以中水治方(研之極鹹塗之/以湯和鹽用杓)
(差永自去蟲五日後必飲以眼鼻浄為候不差更灌一如前法/為佳更待冷接取清以小角受一雞子者灌两鼻各一角非直水)
羊膿鼻口頰生瘡如乾癬者名曰可妬渾迭
相染易著者多死或能絶羣治之方(圏中箸頭/竪長竿於)
(差此獸辟惡常安於圏中亦好/施横板令獼猴上居數日自然)
治羊挟蹄方(烙之著乾勿令水泥入七日自然差耳/取羝羊脂和鹽煎使熟燒熱令㣲赤著脂)
凡羊經疥得差者至後夏初肥時冝賣易之
不爾後年春疥發必死矣
凡驢馬牛羊收犢子駒羔法(垂欲生者輙買取駒犢/常於市上伺候見含重)
(者因留之以為種惡者還賣不失本價坐羸駒犢還更買懐孕者/一百五十日羊羔六十日皆能自活不復藉乳乳母好堪為種産)
(種餘月生者剰而賣之用二萬錢為羊本必嵗収千口所留之種/一歲之中牛馬驢得兩番羊得四倍羊羔臘月正月生者留以作)
(之利也羊有死者皮好作裘褥肉好作乾腊及作肉醤味又甚美/率皆精好與世間絶殊不可同日而語之何必羊犢之饒又羸酪)
家政法曰養羊法當以瓦噐盛一升鹽懸羊
欄中羊喜鹽自數還啖之不勞人牧
羊有病輒相污欲令别病法當欄前作瀆深
二赤廣四赤徃還皆跳過者無病不能過者
入瀆中行過便别之
術曰懸羊蹄著戸上辟盗賊澤中放六畜不
用令他人無事横截羣中過道上行即不諱
龍魚河圖曰羊有一角食之殺人
　　　養猪第五十八
(彘豬也其子曰豚一嵗曰豵廣志曰豨豠彘鬯豕也/爾雅曰䝐豶幺㓜奏者豱四豴皆白曰􁈱絶有十豝/也糓/爾雅云)
(也/又䝌)母豬取短喙無柔毛者良(牙以上則不煩畜為/喙長則牙多一廂三)
(者墹治難淨也/難肥故有柔毛)牝者子母不同圏(聚不/則不/子母一圏喜相)壮
者同圈則無嫌(家生則喜浪矣/牡性遊蕩若非)圏不猒小(肥疾/圈小則)處
不猒穢(避暑/泥穢得)亦須小厰以避雨雪春夏中生
隨時放牧糟糠之屬當日别與(敗不/糟糠/停故/夏輙)八
九十月放而不飼所有糟糠則畜待窮冬春
初(藻等令近岸豬則食之皆肥/豬性甚便水生之草耙耬水)初産者冝穀飼之
其子三日搯尾六十日後犍(風凡凡犍死者皆/三日招尾則不畏)
(多不犍者骨麤肉少如犍牛法者無風死之患/尾風所致耳犍不截尾則前大後小犍者骨細肉)十二月
子生者豚一宿蒸之(微火蒸之汗出便罷/蒸法索籠盛豚著甑中)不蒸則
腦凍不合出旬便死(不能自煖故須煖氣助之/所以然者豚性腦少寒盛則)
供食豚乳下者佳簡取别飼之愁其不肥共
母同圏粟豆難足冝埋車輪為食湯散粟豆
於内小豚足食出入自由則肥速
雜五行書曰懸臘月豬羊耳著堂梁上大冨
淮南萬畢術曰麻鹽肥豚豕(煑為羮以鹽一升著中/取麻子三升擣千餘杵)
(飼豕則肥也/和以糠三斛)
　　　養雞第五十九
(注曰陽溝巨鶤古之雞名廣志曰雞有胡髯五指金骹反翅之種/爾雅曰雞犬者蜀蜀子雖未成雞健絶有力奮雞三赤曰鶤郭璞)
(雞異物志曰九真長鳴雞㝡長聲甚好清朗鳴未必在曙時潮水/大者蜀小者荆白雞金骹者鳴美吳中送長鳴鷄鷄鳴長倍於常)
(故呼雞者皆言朱朱玄中記云東南有桃都山上有大桃樹名曰/夜至因之並鳴或名曰伺潮雞風俗通云俗說朱氏公化而為雞)
(光照此木天雞則鳴群雞皆隨而鳴也/桃都枝相去三千里上有一天雞日初出)雞種取桑落時
生者良(也守窠少聲善育鶵子/形小淺毛脚細短者是)春夏生者則不佳
(産乳易厭既不守窠則無縁蕃息也/形大毛羽悅澤脚麄長者是逰蕩饒聲)雞春夏鶵二十
日内無令出窠飼以燥飯(濕飯則令臍膿也/出窠早不免烏鴟與)雞
棲冝據地為籠籠内著棧雖鳴聲不朗而安
穩易肥又免狐狸之患若任之樹林一遇風
寒大者損瘦小者或死燃栁柴殺雞雛小者
死大者盲(之流其理難悉/此亦燒穰殺瓠)
養雞令速肥不杷屋不暴園不畏鳥鴟狐狸
法(令得飛出常多收秕稗胡之類以養之亦作小槽以貯水荆/别築牆匡開小門作小廠令雞避雨日雌雄皆斬去六翮無)
(不茹則子凍春夏秋三時則不須直置土上任其産伏留草則蜫/藩為樓去地一赤數埽去屎鑿牆為窠亦去地一赤唯冬天著草)
(其供食者又别作牆匡蒸小麥飼之三七日便肥大矣/蟲生鷄出則著外許以罩籠之如鵪鶉大還内墻匡中)
取榖産雞子供常食法(牆匡斬翅荆樓土窠一如前/别取雌雞勿令與雄相雜其)
(百餘卵不雛並食之無咎餅炙所須皆冝用此/法唯多與糓令竟冬肥盛自然糓産矣一雞生)
瀹(掄/音)雞子法(取生熟正得即加塩醋也/打破寫沸湯中浮出即掠)
炒雞子法(葱白下鹽米渾豉麻油炒之甚香美/打破著銅鐺中攪令黄白相雜細擘)
孟子曰雞豚狗彘之畜無失其時七十者可
以食肉矣
家政法曰養雞法二月先耕一畒作田秫粥
灑之刈生茅覆上自生白蟲便買黄雌雞十
隻雄一隻於地上作屋方廣丈五於屋下懸
簀令雞宿上并作雞籠懸中夏月盛晝雞當
還屋下息并於園中築作小屋覆雞得養子
烏不得就
龍魚河圖曰玄雞白頭食之病人雞有六指
者亦殺人雞有五色者亦殺人
養生論曰雞肉不可食小兒食令生蚘蟲又
令體消瘦䑕肉味甘無毒令小兒消榖除寒
熱炙食之良也
　　　養鵞鴨第六十
(鵞賦序曰于時緑眼黄喙家家有焉太康中得大倉鵞従喙至足/爾雅曰舒鴈鵞廣雅曰駕鵞野鵞也說文曰鵱/野鵞也晉沈充)
(雅曰鶩鴨也廣雅曰野鴨雄者赤頭有距鶩生百卵或一日再生/四赤有九寸體色豐麗鳴聲驚人爾雅曰舒鳬鶩說文鶩舒鳬廣)
(生頓並世蜀口/有露鶩以秋冬)鵞鴨並一嵗再伏者為種(卵少三伏/一伏者得)
(亦多死也/者冬寒雛)大率鵞三雌一雄鴨五雌一雄鵞初
軰生子十餘鴨生數十後軰皆漸少矣(糓飼之/常足五)
(者生子少/生子多不足)欲於厰屋之下作窠(狸驚恐之害/以防豬犬狐)多著
細草於窠中令煖先刻白木爲卵形窠别著
一枚以誑之(若獨著一窠後有爭窠之患/不爾不肯入窠喜東西浪生)生時㝷即
收取别著一煖處以柔細草覆籍之(凍即雛死/停置窠中)
伏時大鵝一十子大鴨二十子小者减之(不周/多則)
數起者不任為種(凍冷也/數起則)其貪伏不起者須五
六日一與食起之令洗浴(身冷雖伏無熱/久不起者飢羸)鵞鴨皆
一月鶵出量鶵欲出之時四五日内不用聞
打鼓紡車大叫猪犬及㫪聲又不用器淋灰
不用見新産婦(自出假令出亦㝷死也/觸忌者鶵多厭殺不能)鶵旣出别作
籠籠之先以粳米為粥糜一頓飽食之名曰
填嗉(羗/量而死/不爾喜軒虚)然後以粟飯切苦菜蕪菁英
爲食以清水與之濁則易(鼻則死/不易泥塞)入水中不
用停久㝷冝驅出(未合久在水中冷徹亦死/此旣水禽不得水則死臍)於籠中
髙處敷細草令寝處其上(不欲冷也/鶵小臍未合)十五日後乃
出籠(又有寒冷兼鳥鴟災也/早放者匪直乏力致困)鵞唯食五糓稗子及草
菜不食生蟲(見此物能食之故鵞辟此物也/葛洪方曰居射土之地常養鵞鵞)鴨靡不
食矣水稗實成時尤是所便噉此足得肥充
供厨者子鵞百日以外子鴨六七十日佳過
此肉硬大率鵞鴨六年以上老不復生伏矣
冝去之少者初生伏又未能工唯數年之中
佳耳
風土記曰鴨春季鶵到夏五月則任啖故俗
五六月則烹食之
　　　作杬子法
純取雌鴨無令雜雄足其粟豆常令肥飽一
鴨便生百卵(亦不成鶵冝以供贍幸無卵之咎也/俗所謂糓生者此卵既非隂陽合生難伏)取
杬木皮(汁赤中蔵卵果無杬皮者虎杖根牛李根並作用爾雅/爾雅曰杬魚毒郭璞注曰杬大木子似栗生南方皮厚)
(草麤大有細刺可以染赤/云蒤虎杖郭璞注云似紅)净洗細莖剉煑取汁率二
斗及熱下鹽一升和之汁極冷内甕中(則致敗/汁熱卵)
(久停/不堪)浸鴨子一月任食煑而食之酒食俱用鹹
徹則卵浮(久停彌善亦得經夏也/吳中多作者至十數斛)
　　　養魚第六十一(芡芰附/種蓴藕蓮)
陶朱公養魚經曰威王聘朱公問之曰聞公
在湖爲漁父在齊爲䲻夷子皮在西戎爲赤
精子在越爲范蠡有之乎曰有之曰公任足
千萬家累億金何術乎朱公曰夫治生之法
有五水畜第一水畜所謂魚池也以六畒地
爲池池中有九洲求懷子鯉魚長三赤者二
十頭牡鯉魚長三赤者四頭以二月上庚日
内池中令水無聲魚必生至四月内一神守
六月内二神守八月内三神守神守者鼈也
所以内鼈者魚滿三百六十則蛟龍爲之長
而将魚飛去内鼈則魚不復去在池中周遶
九洲無窮自謂江湖也至来年二月得鯉魚
長一赤者一萬五千枚三赤者四萬五千枚
二赤者萬枚枚直五十得錢一百二十五萬
至明年得長一赤者十萬枚長二赤者五萬
枚長三赤者五萬枚長四赤者四萬枚留長
二赤者二千枚作種所餘皆得錢五百一十
五萬錢候至明年不可勝計也王乃於後苑
治池一年得錢三十餘萬池中九洲八谷谷
上立水二赤又谷中立水六赤所以養鯉者
鯉不相食易長又貴也(法為池養魚必大豐足終天/如朱公収利未可頓求然依)
(貲之利也/靡窮斯亦無)
又作魚池法(不大欲令生大魚法要須載取藪澤陂湖饒大/三赤大鯉非远江湖倉卒難求若養小魚積年)
(即生大魚盖由土中先有大魚子得水即生也/魚之處近水際土十數載以布池底二年之内)
蓴(苑鳬葵也詩義䟽云苑與葵相似葉大如手亦圓有肥斷著/南越志云石蓴似紫菜色青詩云思樂泮水言采其茒毛云)
(蓴菜或謂之水葵本草云治痟渴熱痺又云冷補下氣雜鯉魚作/手中滑不得停也莖大如箸皆可生食又可汋滑羮江南人謂之)
(謂之水芹服食之家不可多敢/羮亦逐水而性滑謂之淳菜或)
種蓴法(之以深淺為候水深則莖肥而葉少水淺則葉多而/近陂湖者可於湖中種之近流水者可决水為池種)
(糞穢入池即死矣種一斗餘許足以供用/莖瘦蓴性易生一種永得冝潔淨不耐汚)
種藕法(泥中種之當年即有蓮花/春初掘藕根節頭著魚池)
種蓮子法(薄取墐土作熟泥封之如三指大長二寸使蔕頭/八月九月收蓮子堅黑者於瓦上磨蓮子頭令皮)
(薄易生少時即出其不磨者皮旣堅厚倉卒不能生也/平重磨處尖銳泥乾時擲於池中重頭沉下自然周正)
種芡法(雞冠故名曰雞頭八月中收取擘破取子散著池中/一名雞頭一名鴈喙即今芡子是也由子形上花似)
(也/自生)
種芰法(云蓮茭芡中米上品藥食之安中補蔵養神强志除/一名菱秋上子黑熟時收取散著池中自生矣本草)
(和餌之長生神仙多種儉歲資此足度荒年/百病益精氣耳目聦明輕身耐老多蒸曝蜜)
齊民要術卷第六
齊民要術卷第七
　　　　　後魏高陽太守賈　思勰　撰
　　　　貨殖第六十二
　　　　塗甕第六十三
　　　　造神麴并酒第六十四
　　　　白醪酒第六十五
　　　　笨(切/符本)麴第六十六
　　　　法酒第六十七
　　　貨殖第六十二
范蠡曰計然云旱則資車水則資舟物之理
也白圭曰趣時若猛獸鷙鳥之發故曰吾治
生猶伊尹呂尚之謀孫吳用兵商鞅行法是
也漢書曰秦漢之制列侯封君食租歲率户
二百千户之君則二十萬朝覲聘享出其中
庶民農工商賈率亦歲萬息二千百萬之家
則二十萬而更徭租賦出其中故曰陸地牧
馬二百蹏(也蹏古蹄字/孟康曰五十匹)牛蹏角千(七頭牛馬貴賤以/孟康曰一百六十)
(率/此爲)千足羊(者二百五十頭也/師古曰凡言千足)澤中千足彘水居千
石魚陂(歲収千石魚以斤兩爲計/師古曰言有大陂飬魚一)山居千章之楸(方章/楸任)
(曰章觧在百官公卿表/者千故也師古曰大材)安邑千樹棗燕秦千樹栗蜀漢
江陵千樹橘淮北榮南濟河之間千樹楸陳
夏千畒漆齊魯千畒桑麻渭川千畒竹及名
國萬家之城帶郭千畒鍾之田(斛四斗師古曰一/孟康曰一鍾受六)
(凡千畒/畒收鍾者)若千畒梔茜(子可用染也/茜康曰茜草梔)千畦薑韭此
其人皆與千户侯等諺曰以貧求冨農不如
工工不如商刺繡文不如倚市門此言末業
貧者之資也(易以得利也/師古曰言其)通邑大都酤一歲千釀
(甕以釀酒/師古曰千)醯醤千瓨(長頭甖也受十升/胡雙反師古曰瓨)漿千儋(甖也師古/孟康曰儋)
(兩甖儋音丁濫反/曰儋人儋之也一儋)屠牛羊彘千皮榖糴千鍾(曰謂/師古)
(而居之/常糴取)薪藁千車船長千丈木千章(材也舊将作/洪同方藁草)
(曰章曹椽/乙匠掌材者)竹竿萬箇軺車百乘(輕小車也/師古曰軺車)牛車
千兩木器漆者千枚銅器千鈞(斤也/鈞三十)素木鐡
器若梔茜千石(為石素木素器也/孟康曰百二十斤)馬蹏噭千(噭口也/師古曰)
(二百也噭音江釣反/蹏與口共千則為馬)牛千足羊彘千雙僮手指千
(手指以别馬牛蹄角也師古曰手指謂有巧伎者指千則人百/孟康曰僮奴婢也古者無空手游口皆有作務作務湏手指故曰)
筋角丹砂千斤其帛絮細布千鈞文采千匹
(帛之有色者曰采/師古曰文文緒也)荅布皮革千石(古曰麤厚之布也其價/孟康曰荅布白疊也師)
(非白疊也荅者重厚貎/賤故與皮革同其量耳)漆千大斗(粟之斗也今俗猶有大量/師古曰大斗者異於量米)
糵麴鹽豉千合(則斗斛量之多少等亦為合合者相配耦之言/師古曰麴糵以斤石稱之輕重齊則為合鹽豉)
(此則合也說者不曉廼讀為升合之合又改作古竸為觧説失之/耳今西楚荆沔之俗賣鹽䜴者鹽豉各一斗則各爲衆而相随焉)
(矣/逺)鮐鮆千斤(音菭鮆音薺又音才爾反而說者妄讀鮐為夷非惟/師古曰鮐海魚也鮆刀魚也飲而不食者鮐音胎又)
(不知音矣/失於訓物亦)鮿鮑千鈞(鮑今之鮑魚也鮿音輒轉音普各反鮑音/師古曰鯫膞魚也即今不著鹽而乾者也)
(鮑於煏室乾之亦非也煏室乾之即耳盖今巴荆人所呼鰎魚者是也/於業反而說者乃讀鮑為鮠魚之鮠音王回反失義逺矣鄭康成以為)
(耳而煏室乾者本不臭也煏音蒲北反/音居偃反秦始皇載鮑亂臭則是䱒魚)棗栗千石者三之
(三千石/師古曰)狐貂裘千皮羔羊裘千石(故計其數羔羊/師古曰狐貂貴)
(其量也/賤故稱)旃席千具它果采千種(山野采取果實也/師古曰果采謂於)子
貸金錢千貫節駔儈(其餘利比於千乘之家也師古曰/孟康曰節節物貴賤也謂除估儈)
(首率也駔音子朗反儈音二外反/儈者合㑹二家交易者也駔者其)貪賈三之廉賈五之
(而十得其三廉賈貴乃賣賤乃買故十得五也/孟康曰貪賈未當賣而賣未當買而買故得利少)亦比千乘
之家此其大率也卓氏曰吾聞㟭山之下沃
壄下有踆鴟至死不飢(山下有沃野灌漑師古曰孟/孟康曰踆音蹲水郷多鴟其)
(山郡都安縣有大芋如蹲鴟也諺曰冨何卒耕水窟貧何卒亦耕/說非也踆鴟謂芋也其根可食以充粮故無飢年華陽國志曰汶)
(田能貧/水窟言下)丙氏家自父兄子弟約俯有拾仰有
取
淮南子曰賈多端則貧工多伎則窮心不一
也(多伎非一能故心不一也/髙誘曰賈多端非一術工)
　　　塗甕第六十三
凡甕七月坯為上八月為次餘月為下凡甕
無問大小皆須塗治甕津則造百物皆惡悉
不成所以特冝留意新出窰及熱脂塗者大
良若市買者先冝塗治勿便盛水(雨亦惡/未塗遇)塗法
掘地為小圓坑(以引風火/傍開兩道)生炭火於坑中合甕
口於坑上而熏之(熱務令調適乃佳/火盛喜破微則難)數數以手摸
之熱灼人手便下寫熱脂於甕中廻轉濁流
極令周匝脂不復渗(切/所䕃)乃止(猪脂亦得俗人用/牛羊脂為茅一好)
(亦不免津俗人釡上蒸甕者水氣亦不佳/麻子脂者誤人耳若脂不濁流直一徧拭之)以熱湯數斗著
甕中滌盪䟽洗之寫却滿盛冷水數日便中
用(日曝令乾/用時更洗浄)
　　　造神麴并酒等第六十四(瓜卷中九/安麴在藏)
作三斛麥麴法
蒸炒生各一斛炒麥黄莫令焦生麥擇治甚
令精好種各别磨磨欲細磨訖合和之七月取
甲寅日使童子著青衣日未出時靣向殺地
汲水二十斛勿令人潑水水長亦可寫却莫
令人用其和麴之時靣向殺地和之令使絶
强團麴之人皆是童子小兒亦面向殺地有
汙穢者不使不得令人室近團麴當日使訖
不得隔宿屋用草屋勿使瓦屋地湏淨掃不
得穢惡勿令濕畫地為阡陌周成四巷作麴
人各置巷中假置麴王王者五人麴餅隨阡
陌比肩相布訖使主人家一人為主莫令奴
客為主與王酒脯之法濕麴王手中為椀椀
中盛酒脯湯餅主人三徧讀文各再拜其房
欲得板户宻泥塗之勿令風入至七日開當
處翻之遷令泥户至二七日聚麴還令塗户
莫使風入至三七日出之盛著甕中塗頭至
四七日穿孔繩貫日中曝欲得使乾然後内
之其麴餅手團二寸半厚九分
祝麴文
東方青帝土公青帝威神南方赤帝土公赤
帝威神西方白帝土公白帝威神北方黑帝
土公黑帝威神中央黄帝土公黄帝威神某
年月某日辰朔日敬啟五方五土之神主人
某甲謹以七月上辰造作麥麴數千百餅阡
陌縱横以辨疆界湏建立五王各布封境酒
脯之薦以相祈請願垂神力勤鍳所願使蟲
類絶蹤宂蟲潜影衣色錦布或蔚或炳殺熱
火燌以烈以猛芳越椒薫味超和鼎飲利君
子既醉既逞惠彼小人亦恭亦靜敬告再三
格言斯整神之聽之福應自冥人願無違希
從畢永急急如律令祝三徧各再拜
造酒法全餅麴曬經五日許日三過以炊箒
刷治之絶令使净若遇好日可三日曬然後
細剉布帊盛高屋厨上曬經一日莫使風土
穢汚乃平量麴一斗臼中擣令碎若浸麴一
斗與五升水浸麴三日如魚眼湯沸酘米其
米絶令精細淘米可二十徧酒飯人狗不令
噉淘米及炊釡中水為酒之具有所洗浣者
悉用河水佳也
若作秫黍米酒一斗麴殺米二石一斗第一
酘米三斗停一宿酘米五斗又停再宿酘米
一石又停三宿酘米三斗其酒飯欲得弱炊
炊如食飯法舒使極冷然後納之
若作糯米酒一斗麴殺米一石八斗唯三過
酘米畢其炊飰法直下饙不須報蒸其下饋
法出饙甕中取釡下沸湯澆之僅没飯便止
(射家法/此元僕)
又造神麴法其麥蒸炒生三種齊等與前同
但無復阡陌酒脯湯餅祭麴王及童子手團
之事矣預前事麥三種合和細磨之七月上
寅日作麴溲欲剛擣欲粉細作熟餅用圓鐡
範令徑五寸厚一寸五分於平板上令壯士
熟踏之以杙刺作孔净掃東向開戸屋布麴
餅於地閉塞窓户宻泥縫隙勿令通風滿七
日翻之二七日聚之皆還宻泥三七日出外
日中曝令燥麴成矣任意舉閣亦不用甕盛
甕盛者則麴烏腸烏腸者遶孔黑爛若欲多
作者任人耳但須三麥齊等不以三石為限
此麴一斗殺米三石笨麴一斗殺米六斗省
費懸絶如此用七月七日焦麥麴及春酒麴
皆笨麴法
造神麴黍米酒方細剉麴燥曝之麴一斗水
九斗米三石湏多作者率以此加之其甕大
小任人耳桑欲落時作可得周年停𥘉下用
米一石次酘五斗又四斗又三斗以漸待米
消即酘無令勢不相及味足沸定為熟氣味
雖正沸未息者麴勢未盡冝更酘之不酘則
酒味苦薄矣得所者酒味輕香實勝凡麴𥘉
釀此酒者率多傷薄何者猶以凡麴之意忖
度之盖用米旣少麴勢未盡故也所以傷薄
耳不得令雞狗見所以專取桑落時作者黍
必令極冷也
又神麴法以七月上寅日造不得令雞狗見
及食看麥多少分為三分蒸炒二分正等其
生者一分一石上加一斗半各細磨和之溲
時㣲令剛足手熟揉為佳使童男小兒餅之
廣三寸厚二寸須西廂東向開戸屋中净掃
地地上布麴十字立巷令通人行四角各造
麴奴一枚訖泥户勿令泄氣七日開户翻麴
還塞户二七日聚又塞之三七日出之作酒
時治麴如常法細剉為佳
造酒法用黍米一斛神麴二斗水八斗𥘉下
米五斗米必令五六十遍淘之第二酘七斗
米三酘八斗米滿二石米已外任意斟裁然
要須米微多米少酒則不佳冷煖之法悉如
常釀要在精細也
神麴粳米醪法春月釀之燥麴一斗用水七
斗粳米兩石四斗浸麴發如魚眼湯净淘米
八斗炊作飰舒令極冷以毛袋漉去麴滓又
以絹濾麴汁於甕中即酘飯候米消又酘八
斗消盡又酘八斗凡三酘畢若猶苦者更以
二斗酘之此合醅飲之可也
又作神麴方以七月中旬已前作麴為上時
亦不必要須寅日二十日已後作者麴漸弱
凡屋皆得作亦不必要須東向開戸草屋也
大率小麥生炒蒸三種等分曝蒸者令乾三
種合和碓　净簸擇細磨羅取麩更重磨唯
細為良麤則不好剉胡菜煑三沸湯待冷接
取清者溲麴以相着為限大都欲小剛勿令
太澤擣令可團便止亦不必滿千杵以手團
之大小厚薄如蒸餅劑令下微浥浥剌作孔
丈夫婦人皆團之不必須童男其屋預前數
日着猫塞䑕窟泥壁令净掃地布麴餅於地
上作行伍勿令相逼當中十字通阡陌使容
人行作麴王五人置之於四方及中央中央
者靣南四方者靣皆向内酒脯祭與不祭亦
相似今從省布麴訖閑户宻泥之勿使漏氣
一七日開户翻麴還着本處泥閑如𥘉二七
日聚之若止三石麥麴者但作一聚多則分
為兩聚泥閉如初三七日以麻繩穿之五十
餅為一貫懸着户内開戸勿令見日五日後
出着外許懸之晝日曬夜受露霜不須覆盖
久停亦尔但不用𬒳雨此麴得三年停陳者
彌好
神麴酒方净掃刷麴令净有土處刀削去必
使極净及斧背椎破令大小如棗栗斧刃則
殺小用故𥿄糊席曝之夜乃勿收令受霜露
風隂則收之恐土汚及雨潤故也若急湏者
麹乾則得從容者經二十日許受霜露彌令
酒香麴必湏乾潤濕則酒惡春秋二時釀者
皆得過夏然桑落時作者乃勝於春桑落時
稍冷初浸麴與春同及下釀則茹甕上取微
暖勿太厚太厚則傷熱春則不湏置甕於塼
上秋以九月九日或十九日收水春以正月
十五日或以晦日及二月二日收水當日即
浸麴此四日為上時餘日非不得作恐不耐
久收水法河水第一好逺河者取極甘井水
小鹹則不佳
清麴法春十日或十五日秋十五或二十日
所以尔者寒暖有早晩故也但候麴香沫起
便下釀過久麴生衣則為失候失候則酒重
鈍不復輕香米必細　净淘三十許遍若淘
米不净則酒色重濁大率麴一斗春用水八
斗秋用水七斗秋殺米三石春殺米四石初
下釀用黍米四斗再餾弱炊必令均熟勿使
堅剛生　也於席上攤黍飯令極冷貯出麴
汁於盆中調和以手搦破之無塊然後内甕
中春以兩重布覆秋於布上加氊若值天寒
亦可加草一宿再宿候米消更酘六斗第三
酘用米或七八斗第四第五第六酘用米多
少皆候麴勢强弱加减之亦無定法或再宿
一酘三宿一酘無定准惟湏消化乃酘之每
酘皆挹取甕中汁調和之僅得和黍破塊而
已不盡貯出每酘即以酒杷遍攪令均調然
後盖甕雖言春秋二時殺米三石四石然要
須善候麴勢麴勢未窮米猶消化者便加米
唯多為良世人云米過酒甜此乃不觧法候
酒冷沸止米有不消者便是麴勢盡酒若熟
矣押出清澄竟夏直以單布覆甕口斬席蓋
布上慎勿甕泥甕泥封交即酢壞冬亦得釀
但不及春秋耳冬釀者必湏厚茹甕覆盖初
下釀則黍小煖下之一發之後重酘時還攤
黍使冷酒發極煖重釀煖黍亦酢矣其大甕
多釀者依法倍加之其糠瀋雜用一切無忌
河東神麴方七月初治麥七日作麴七日未
得作者七月二十日前亦得麥一石者六斗
炒三斗蒸一斗生細磨之桑葉五分蒼耳一
分艾一分茱茰一分若無茱茰野蓼亦得用
合煑取汁令如酒色漉去滓待冷以和麴勿
令太澤擣千杵餅如凡麴方範作之
節前後耳初凍後盡年暮水脉旣定收取則
用其春酒及餘月皆須煑水為五沸湯待冷
浸麴不然則動十月初凍尚煖未湏茹甕十
一月十二月湏黍穰茹之浸麴冬十日春七
日候麴發氣香沫起便釀隆冬寒厲雖日茹
甕麴汁猶凍臨下釀時冝漉出凍凌於釡中
融之取液而已不得令熱凌液盡還㵼著甕
中然後下黍不爾則傷冷假令甕受五石米
者𥘉下釀止用米一石淘米湏極净水清乃
止炊為饙下著空甕中以釡中炊湯及熱沃
之令饙上水深一寸餘便止以盆合頭良久
水盡饙極熟軟便於席上攤之使冷貯汁於
盆中搦黍令破冩著甕中復以酒杷攪之每
酘皆然唯十一月十二月天寒水凍黍湏人
體煖下之桑落春酒悉皆冷下初冷下者酘
亦冷初煖下者酘亦煖不得廻易冷熱相雜
次酘八斗次酘七斗皆須候麴糵强弱增减
耳亦無定數大率中分米半前作沃饙半後
作再餾黍純作沃饙酒便鈍再餾黍酒便輕
香是以湏中半耳各釀六七酘春作八九酘
冬欲温煖春欲清凉酘米太多則傷熱不能
久春以單布覆甕冬用薦盖之冬𥘉下釀時
以炭火擲着甕中㧞刀横於甕上酒熟乃去
之冬釀十五日熟春釀十日熟至五月中甕
别椀盛於日中炙之好者不動惡者色變色
變者冝先飲好者留過夏但合醅停湏臾便
押出還得與桑落時相接地窖着酒令酒土
氣唯連簷草屋中居之為佳瓦屋亦熟作麴
浸麴炊釀一切悉用河水無手力之家乃用
甘井水耳
淮南萬畢術曰酒薄復厚漬以莞蒲(中有頃出/断滿漬酒)
(厚矣/之酒則)凡冬月釀酒中冷不發者以瓦瓶盛熱
湯堅塞口又於釡湯中煑瓶令極熱引出着
酒甕中湏臾即發
　　　白醪麴第六十五(部家法/皇甫吏)
作白醪麴法取小麥三石一石熬之一石蒸
之一石生三等合和細磨作屑煑胡葉湯經
宿使冷和麥屑擣令熟踏作餅圓鐡作範徑
五寸厚一寸餘牀上置箔箔上安蘧蒢蘧蒢
上置桑薪灰厚二寸作胡葉湯令沸籠子中
盛麴五六餅許着湯中少時出臥置灰中用
生胡葉覆上以經宿勿令露濕特覆麴薄徧
而已七日翻二七日聚三七日收曝令乾作
麴屋宻泥戸勿令風入若以牀小不得多着
麴者可四角頭竪搥重置椽箔如養蠶法七
月作之
釀白醪法取糯米一石冷水淨淘漉出著甕
中作魚眼沸湯浸之經一宿米欲絶酢炊作
一餾飯攤令絶冷取魚眼湯沃浸米泔二斗
煎取六升著甕中以竹掃衝之如茗渤復取
水六斗細羅麴末一斗合飯一時内甕中和
攪令飯散以氊物裹甕并口覆之經宿米消
取生䟽布漉出糟别炊好糯米一斗作飯熱
著酒中為汎以單布覆甕經一宿汎米消散
酒味備矣若天冷停三五日彌善一釀一斛
米一斗麴末六斗水六升浸米漿若欲多釀
依法别甕中作不得併在一甕中四月五月
六月七月皆得作之其麴預三日以水洗令
淨曝乾用之
　　　笨(切/符本)麴并酒第六十六
作秦州春酒麴法七月作之節氣早者望前
作節氣晚者望後作用小麥不蟲者於大鑊
釡中炒之炒法釘大橛以繩緩縳長柄匙匙
著橛上緩火微炒其匙匙如挽棹法連疾攪
之不得暫停停則生熟不均候麥香黄便出
不用過焦然後簸擇治令浄磨不求細細者
酒不斷麤剛强難押預前數日刈艾擇去雜
草曝之令萎勿使有水露氣溲麴欲剛灑水
欲均初溲時手搦不相著者佳溲訖聚置經
宿來晨熟擣作木範之令餅方一赤厚二寸
使壮士熟踏之餅成刺作孔竪槌布艾椽上
臥麴餅艾上以艾覆之大率下艾欲厚上艾
稍薄宻閉䆫户三七日麴成打破看餅内乾
燥五色衣成便出曝之如餅中未燥五色衣
未成更停三五日然後出反覆日曬令極乾
然後高厨上積之此麴一斗殺米七斗
作春酒法治麴欲淨剉麴欲細曝麴欲乾以
正月晦日多收河水井水若鹹不堪淘米下
饙亦不得大率一斗麴殺米七斗用水四斗
率以此加减之十七石甕惟得釀十石米多
則溢出作甕隨大小依法加減浸麴七八日
始發便下釀假令甕受十石米者𥘉下以炊
米兩石為再餾黍黍熟以净蓆薄攤令冷塊
大者擘破然後下之没水而已勿更撓勞待
至明旦以酒杷攪之自然觧散也𥘉下即搦
者酒喜厚濁下黍訖以蓆盖之已後間一日
輒更酘皆如初下法第二酘用米一石七斗
第三酘用米一石四斗第四酘用米一石一
斗第五酘用米一石第六酘第七酘各用米九
斗計滿九石作三五日停嘗看之氣味足者
乃罷若猶少米者更酘三四斗數日復嘗仍
未足者更酘三二斗數日復嘗麴勢壮酒仍
苦者亦可過十石米但取味足而已不必要
止十石然必須看候勿使米過過則酒甜其
七酘以前每欲酘時酒薄霍霍者是麴勢盛
也酘時冝加米與次前酘等雖勢極盛亦不
得過次前一酘斛米也勢弱酒厚者須減米
三斗勢盛不加便為失候勢弱不減剛强不
消加減之間必湏存意若多作五甕已上者
每炊熟即須均分熟黍令諸甕徧得若偏酘
一甕令足則餘甕比候黍熟已失酘矣酘常
令寒食前得再酘乃佳過此便稍晚若邂逅
不得早釀者春水雖臭仍自中用淘米必湏
極淨常洗手剔甲勿令手有鹹氣則令酒動
不得過夏
作頥麴法斷理麥艾布置法悉與春酒麴同
然以九月中作之大凡作麴七月最良然七
月多忙無暇及此且頥麴然此麴九月作亦
自無嫌若不營春酒麴者自可七月中作之
俗人多以七月七日作之
崔寔亦曰六月六日七月七日可作麴其殺
米多少與春酒麴同但不中為春酒喜動以
春酒麴作頥酒彌佳也
作頥酒法八月九月中作者水定難調適冝
煎湯三四沸待冷然後浸麴酒無不佳大率
用水多少酘米之節略凖春酒而湏以意消
息之十月桑落時者酒氣味頗類春酒
河東頥白酒法六月七月作用笨麴陳者彌
佳剗治細剉麴一斗熟水三斗黍米七斗麴
殺多少各隨門法常於甕中釀無好甕者用
先釀酒大甕净洗曝乾側甕着地作之旦起
煑甘水至日午令湯色白乃止量取三斗着
盆中日西淘米四斗使淨即浸夜半炊作再
餾飯令四更中熟下黍飯席上薄攤令極冷
於黍飯𥘉熟時浸麴向曉昧旦日未出時下
釀以手搦破塊仰置勿盖日西更淘三斗米
浸炊還令四更中稍熟攤極冷日未出前酘
之亦搦塊破明日便熟押出之酒氣香美乃
勝桑落時作者六月中唯得作一石米酒停
得三五日七月半後稍稍多作於北向戸大
屋中作之第一如無北向戸屋於清凉䖏亦
得然要湏日未出前清凉時下黍日出已後
熱即不成一石米者前炊五斗半後炊四斗
半
笨麴桑落酒法預前淨剗麴細剉曝乾作釀
池以藁茹甕不茹甕則酒甜用穰則太熱黍
米淘湏極净以九月九日日未出前收水九斗
浸麴九斗當日即炊米九斗為饙下饙著空
甕中以釡内炊湯及熱沃之令饙上游水深
一寸餘便止以盆合頭良久水盡饙熟極軟
冩著蓆上攤之令冷挹取麴汁於甕中搦黍
令破寫甕中復以酒杷攪之每酘皆然兩重
布盖甕口七日一酘每酘皆用米九斗隨甕
大小以滿為限假令六酘半前三酘皆用沃
饙半後三酘作再餾黍其七酘者四炊沃饙
三炊黍飯甕滿好熟然後押出香美勢力倍
勝常酒
笨麴白醪酒法净削治麴曝令燥漬麴必湏
累餅置水中以水没餅為候七日許搦令破
漉去滓炊糯米為黍攤令極冷以意酘之且
飲且酘乃至盡粇米亦得作作時必須寒食
前令得一酘之也
蜀人作酴酒法(塗/酴音)十二月朝取流水五斗
漬小麥麴二斤宻泥封至正月二月凍釋發
漉去滓但取汁三斗殺米三斗炊作飯調强
軟合和復宻封數十日便熟合滓餐之甘辛
滑如甜酒味不能醉人多啖温温小煖而靣
熱也
粱米酒法凡梁米皆得用赤粱白粱者佳春
秋冬夏四時皆得作淨治麴如上法笨麴一
斗殺米六斗神麴彌勝用神麴量殺多少以
意消息春秋桑葉落時麴皆細剉冬則擣末
下絹簁大率一石米用水三斗春秋桑落三
時冷水浸麴麴發漉去滓冬即蒸甕使熱穰
茹之以所量水煑少許粱米薄粥攤待温温
以浸麴一宿麴發便炊下釀不去滓看釀多
少皆平分米作三分一分一炊净淘弱炊為
再餾攤令温温煖於人體便下以杷攪之盆
合泥封夏一宿春秋再宿冬三宿看米好消
更炊酘之還封泥第三酘亦如之三酘畢後
十日便好熟押出酒色漂漂與銀光一體薑
辛桂辣蜜甜膽苦悉在其中芬芳酷烈輕㑺
遒爽超然獨異非黍秫之儔也
穄米酎法(宙/酣音)净治麴如上法笨麴一斗殺
米六斗神麴彌勝用神麴者隨麴殺多少以
意消息麴擣作末下絹簁計六斗米用水一
斗從釀多少率以此加之米必湏　净淘米
清乃止即經宿浸置明旦碓擣作粉稍稍箕
簸取細者如餻粉法粉訖以所量水煑少許
穄粉作薄粥自餘粉悉於甑中乾蒸令氣好
餾下之攤令冷以麴末和之極令調均粥温
温如人體時於甕中和粉痛抨使均柔令相
著亦可椎打如椎麴法擘破塊内著甕中盆
合泥封裂則更泥勿令漏氣正月作至五月
大雨後夜暫開看有清中飲還泥封至七月
好熟接飲不押三年停之亦不動一石米不
過一斗糟悉著甕底酒盡出時氷硬糟脃欲
似石灰酒色似蔴油甚釅先能飲好酒一斗
者唯禁得升半飲三升大醉三升不澆必死
凡人大醉酩酊無知身體壮熱如火者作熱
湯以冷水觧名曰生熟湯湯令均小熱得通
人手以澆醉人湯淋䖏即冷不過數斛湯廻
轉翻覆通頭面痛淋湏臾起坐與人此酒先
問飲多少裁量與之若不語其法口美不能
自節無不死矣一斗酒醉二十人得者無不
傳餉親知以為樂
黍米酎法亦以正月作七月熟净治麴擣末
絹簁如上法笨麴一斗殺米六斗用神麴彌
佳亦隨麴殺多少以意消息米細䑔淨淘弱
炊再餾黍攤冷以麴末於甕中和之挼令調
均擘破塊著甕中盆合泥封五月暫開悉同
穄酎法芬香美釀皆亦相似釀此二醖常冝
謹慎多喜殺人以飲少不言醉死正疑藥殺
尤湏節量勿輕飲之
粟米酒法唯正月得作餘月悉不成用笨麴
不用神麴粟米皆得作酒然青榖米最佳治
麴淘米必湏細净以正月一日日未出前取
水日出即曬麴至正月十五日擣麴作末即
浸之大率麴未一斗堆量之水八斗殺米一
石米平量之隨甕大小率以此加以向滿為
度隨米多少皆平分為四分從初至熟四炊
而已預前經宿浸米令液以正月晦日向暮
炊釀正作饙耳不為再餾飯欲熟時預前作
泥置甕邊饙熟即舉甑就甕下之速以酒杷
就甕中攪作三兩遍即以盆合甕口泥宻封
勿令漏氣看有裂䖏更泥封七日一酘皆如
初法四酘畢四七二十八日酒熟此酒要須
用夜不得白日四度酘者及𥘉押酒時皆廻
身映火勿使燭明及甕酒熟便堪飲未急待
且封置至四五月押之彌佳押訖還泥封湏
便擇取䕃屋貯置亦得度夏氣味香美不減
黍米酒貧薄之家所冝用之黍米貴而難得
故也
又造粟米酒法預前細剉麴曝令乾末之正
月晦日日未出時收水浸麴一斗麴用水七
斗麴發便下釀不限日數米足便休為異耳
自餘法用一與前同
作粟米爐酒法五月六月七月中作之倍美
受兩石已下甕子以石子二三升蔽甕底夜
炊粟米飯即攤之令冷夜得露氣雞鳴乃和
之大率米一石殺麴末一斗春酒糟末一斗
粟米飯五斗麴殺若少計須减飯和法痛挼
令相雜填滿甕為限以𥿄盖口塼押上勿泥
之泥則傷熱五六日後以手内甕中看冷無
熱氣便熟矣酒停亦得二十許日以冷水澆
筒飲之酳出者歇而不美
魏武帝上九醖法奏曰臣縣故令九醖春酒
法用麴三十斤流水五石臘月二日清麴正
月凍觧用好稻米漉去麴滓便釀法引曰譬
諸蟲雖久多完三日一釀滿九石米正臣得
法釀之常善其上清滓亦可飲若以九醖苦
難飲増為十釀易飲不病九醖用米九斛十
醖用米十斛俱用麴三十斤但米有多少耳
治麴淘米一如春酒法
浸藥酒法以此酒浸五茄木皮及一切藥皆
有益神効用春酒麴及笨麴不用神麴糖瀋
埋蔵之勿使六畜食治麴法湏斫去四縁四
角上下兩靣皆三分去一孔中亦剜去然後
細剉燥曝末之大率麴末一斗用水一斗半
多作依此加之釀用黍必須細䑔淘欲極淨
水清乃止用米亦無定方凖量麴勢强弱然
其米要湏均分為七分一日一酘莫令空闕
闕即折麴勢力七酘畢便止熟即押出之春
秋冬夏皆得作茹甕厚薄之冝一與春酒同
但黍飯攤使極冷冬即湏物覆甕其斫去之
麴猶有力不廢餘用耳
慱物志胡椒酒法以好春酒五升乾薑一兩
胡椒七十枚皆擣末好羙安石榴五枚押取
汁皆以薑椒末及安石榴汁悉内着酒中火
煖取温亦可冷飲亦可熱飲之温中下氣若
病酒苦覺體中不調飲之能者四五升不能
者可二三升從意若欲増薑椒亦可若嫌多
欲减亦可欲多作者當以此為率若飲不盡
可停數日此胡人所謂蓽撥酒也
食經作白醪酒法生秫米一石方麴二斤細
剉以泉水漬麴密盖再宿麴浮起炊米三斗
酘之使和調盖滿五日乃好酒甘如乳九月
半後不作也
作白醪酒法用方麴五斤細剉以流水三斗
五升漬之再宿炊米四斗冷酘之令得七斗
汁凡三酘濟令清又炊一斗米酘酒中攪令
和觧封四五日黍浮縹色上便可飲矣
冬米明酒法九月漬精稻米一斗擣令碎末
沸湯一石澆之麴一斤末攪和三日極酢合
三斗釀米炊之氣刺人鼻便為大發攪成用
方麴十五斤酘之米三斗水四斗合和釀之
也
夏米明酒法秫米一石麴三斤水三斗漬之
炊三斗米酘之凡三濟出炊一斗酘酒中再
宿黍浮便可飲之
朗陵何公夏封清酒法細剉麴如雀頭先布
甕底以黍一斗次第間水五升澆之泥着日
中七日熟
愈瘧酒法四月八月作用水一石麴一斤擣
作末俱酘水中酒酢煎一石取七斗以麴四
斤湏漿冷酘麴一宿上生白沫起炊秫一石
冷酘中三日酒成
作酃(丁/盧)酒法以九月中取秫米一石六斗炊
作飯以水一石宿漬麴七斤炊飯令冷酘麴
汁中覆甕多用荷箬令酒香燥復易之
作和酒法酒一斗胡椒六十枚乾薑一分雞
舌香一分蓽撥六枚下簁絹囊盛内酒中一
宿蜜一升和之
作夏雞鳴酒法秫米二斗煑作糜麴二斤擣
合米和令調以水五斗漬之封頭今日作明
旦雞鳴便熟
作㰂酒法四月取㰂葉合花采之還即急抑
著甕中六七日悉使烏熟曝之煑三四沸去
滓内甕中下麴炊五斗米日中可燥手一兩
抑之一宿復炊五斗米酘之便熟
柯柂(反/良知)酒法二月二日取水三月三日煎
之先攪麴中水一宿乃炊秫米飯日中曝之
酒成也
　　　法酒第六十七
(汁饙飯皆不用人及狗䑕食之/釀法酒皆用春酒麴其米糠瀋)
黍米法酒預剉麴曝之令極燥三月三日秤
麴三斤三兩取水三斗三升浸麴經七日麴
發細泡起然後取黍米三斗三升净淘凡酒
米皆欲極净水清乃止法酒尤冝存意淘米
不得净則酒黑炊作再餾飯攤使冷着麴汁
中搦黍令散兩重布盖甕口候米消盡更炊
四斗半米酘之每酘皆搦令散第三酘炊米
六斗自此以後每酘以漸和米甕無大小以
滿為限酒味醇美冝合醅飲之飲半更炊米
重酘如𥘉不着水麴唯以漸加米還得滿甕
竟夏飲之不能窮盡所謂神異矣
作當梁法酒當梁下置甕故曰當梁以三月
三日日未出時取水三斗三升乾麴末三斗
三升炊黍米三斗三升為再餾黍攤使極冷
水麴黍俱時下之三月六日炊米六斗酘之
三月九日炊米九斗酘之自此已後米之多
少無復斗數任意酘之滿甕便止若欲取者
但言偷酒勿云取酒䬦令出一石還炊一石
米酘之甕還復滿亦為神異其糠瀋悉冩坑
中勿令狗䑕食之
秔米法酒糯米大佳三月三日取井芲水三
斗三升絹簁麴末三斗三升秔米三斗三升
稻米佳無者早稻米亦得充事再餾弱炊攤
令小冷先下水麴然後酘飯七日更酘用米
六斗六升二七日更酘用米一石三斗二升
三七日更酘用米二石六斗四升乃止量酒
備足便止合醅飲者不復封泥令清者以盆
盖宻泥封之經七日便極清澄接取清者然
後押之
食經七月七日作法酒方一石麴作燠餅編
竹甕下羅餅竹上宻泥甕頭二七日出餅曝
令燥還内甕中一石米合得三石酒也
又法酒方焦麥麴末一石曝令乾煎湯一石
黍一石合糅令甚熟以二月二日收水即預
煎湯停之令冷初酘之時十日一酘不得使
狗䑕近之於後無苦或八日六日一酘會以
偶日酘之不得隻日二月中即酘令足常預
煎湯停之酘畢以五升洗手蕩甕其米多少
依焦麴殺之
三九酒法以三月三日收水九斗米九斗焦
麴末九斗先曝乾之一時和之揉和令極熟
九日一酘後五日一酘後三日一酘勿令狗
䑕近之會以隻日酘不得以偶日也使三月
中即令酘足常預作湯甕中停之酘畢輒取
五升洗手蕩甕傾於酒甕中也
治酒酢法若十石米酒炒三升小麥令甚黑
以絳帛再重為袋用盛之周築令硬如石安
在甕底經二七日後飲之即廻
大州白墮麴方餅法榖三石蒸兩石生一石
别磑之令細然後合和之也桑葉胡葈葉艾
各二赤圍長二赤許合煑之使爛去滓取汁
以冷水和之如酒色和麴燥濕以意酌量日
中擣三千六百杵訖餅之安置暖屋牀上先
布麥稭厚二寸然後置麴上亦與稭二寸覆
之閉户勿使露見風日一七日冷水濕手拭
之令遍即翻之至二七日一例側之三七日
籠之四七日出置日中曝令乾作酒之法淨
削刮去垢打碎末令乾燥十斤麴殺米一石
五斗
作桑落酒法麴末一斗熟米二斗其米令精
細净淘水清爲度用熟水一斗限三酘便止
漬麴候麴向發便酘不得失時勿令小兒人
狗食黍作春酒以冷水漬麴餘各同冬酒
齊民要術卷第七
齊民要術卷第八
　　　　　後魏高陽太守賈　思勰　撰
　　　　黄衣黄蒸及蘖子第六十八
　　　　常滿鹽花鹽第六十九
　　　　作醤等法第七十
　　　　作醋等法第七十一
　　　　作豉等法第七十二
　　　　八和齏第七十三
　　　　作鮓等法第七十四
　　　　作脯腊等法第七十五
　　　　作羮臛第七十六
　　　　作蒸缹第七十七
　　　　􁣌腤煎消第七十八
　　　　葅縁等法第七十九
　　　黄衣黄蒸及蘖第六十八(名麥䴷/黄衣一)
作黄衣法(出熟蒸之槌箔上敷席置麥於上攤令厚二寸許/六月中取小麥净淘訖於瓮中以水浸之令醋漉)
(氣候麥冷以胡枲覆之七日看黄衣色足便出曝之令乾去胡枲/預前一日刈薍葉薄覆無薍葉者刈胡枲擇去雜草無令有水露)
(作用麥䴷者皆仰其衣為勢今反颺去之作物必不善矣/而已慎勿颺簸齊人喜當風颺去黄衣此大謬凡有所造)
作黄蒸法(好熟便下之攤令冷布置覆盖成就一如麥䴷法/六七月中味生小麥細磨之以水溲而蒸之氣餾)
(慮其所損/亦勿颺之)
作蘖法(度著水即去之脚生布麥於席上厚二寸許一日/八月中作盆中浸小麥即傾去水日曝之一日一)
(用此煑白餳蘖苦煑黑餳即待牙生青成餅然後以力􁋕取乾/一唐以水澆之牙生便止即散收令乾勿使餅餅成則不復任)
(者以大麥爲其糵/之欲令餳如琥珀色)孟子曰雖有天下易生之物一
日曝之十日寒之未有能生者也
　　　常滿鹽花鹽第六十九
造常滿鹽法(鹽滿之以甘水沃之令上恒有游水須用時/以不津瓮受十石者一口置庭中石上以白)
(即成鹽永不窮盡風塵隂雨則盖天晴淨還仰若用黄鹽鹹水/挹取煎即成鹽還以甘水添之取一升添一升日曝之熱盛還)
(必須白鹽甘水/者鹽汁則苦是以)
造花鹽印鹽法(中令消盡又以鹽投之水鹹極則鹽不復/五六月中旱時取水二斗以鹽一斗投水)
(不廢常用又一石還得八斗汁亦無多損好日無風塵時日中/消融易噐淘治沙汰之澄去垢土㵼清汁於净器中鹽滓甚白)
(成印鹽大如豆正四方千百相似成印輙沈漉取之花印一鹽/曝令成鹽浮即接取便是花鹽厚薄光澤似鍾乳久不接取即)
(其味又美/白如珂雪)
　　　作醤法第七十
十二月正月為上時二月為中時三月為下
時用不津瓮(酢者亦不中用之/瓮津則壞醬常為𦵔)置日中髙處石
上(着瓮底石下後雖有姙娠婦人食之醤亦不壊爛也/夏雨無令水浸瓮底以一鉎鏉/鐵釘子背歲殺釘)用
春種烏豆(晚豆粒大而雜/春豆粒小而均)於大甑中燥蒸之氣餾
半日許復貯出更装之迴在上居下(不多調均也/不爾則生熟)
氣餾周徧以灰覆之經宿無令火絶(累令中央空/取乾牛屎圓)
(食既無灰塵又不失火勝於草逺矣/然之不烟勢類好炭者能多収常用作)齧㸔豆黄色黑極
熟乃下日曝取乾(無令潤濕/夜則聚覆)臨炊舂去皮更装
入甑中蒸令氣餾則下一日曝之明旦起净
簸擇滿臼舂之而不碎(碎而難净/若不重餾)簸揀去碎者
作熱湯於大盆中浸豆黄良乆淘汰挼去黑
皮(則走失豆味令醤不美也/湯少則添慎勿易湯易湯)漉而蒸之(作醤以供旋食大醤/淘豆湯汁即煑碎豆)
(用汁/則不)一炊頃下置淨席上攤令極冷預前日曝
白鹽黄蒸草􁗿(反/居衃)麥麴令極乾燥(苦鹽若潤濕令/鹽色黄者發醤)
(草土麴及黄蒸名别擣末細簁馬尾羅彌好/醤壞黄蒸令醤赤美草􁗿令醤芬芳􁗿挼簸去)大率豆黄三
斗麴末一斗黄蒸末一斗白鹽五升􁗿子三
指一撮(神麴昔一升當笨麴四升殺多故也/鹽少令醤酢後雖加鹽無復美味其用)豆黄堆
量不槩鹽麴輕量平槩三種量訖於盆中靣
向太歲和之(無蛆蟲也/向太歲則)攪令均調以手痛挼皆
令潤徹亦面向太歲内著瓮中手挼令堅以
滿為限半則難熟盆蓋宻泥無令漏氣熟便
開之(四七日三月三七日/臘月五七日正月二月)當縱横裂周廻雜瓮徹
底生衣悉貯出搦破瑰兩瓮分為三瓮日未
出前汲井花水於盆中以燥鹽和之率一石
水用鹽三斗澄取清汁又取黄蒸於小盆内
減鹽汁浸之挼取黄瀋漉去滓合鹽汁㵼著
瓮中(定方醤如薄粥便止豆乾飲水故也/率十石醤用黄蒸三斗鹽水多少亦無)仰瓮口曝
之(乾醤言其美矣/諺曰萎㽔葵日)十日内每日數度以杷徹底攪
之十日後每日輙一攪三十日止雨即盖瓮
無令水入(生蟲/水入則)每經雨後輒須一攪觧後二
十日堪食然要百日始熟耳術曰若為姙娠
婦人壞醤者取白葉棘子著瓮中則還好(用孝/俗人)
(醤雖回而胎損/杖攪醤反炙瓮)乞人醤時以新汲水一盞和而與
之令醤不壞
肉醤法牛羊麞鹿兎肉皆得作取良殺新肉
去脂細剉(用合時令醤膩/陳肉乾者不任)曬麴令燥熟擣絹簁大
率肉一斗麴末五升白鹽二升半黄蒸一升
(擣絹簁/曝乾熟)盤上和令均調内瓮子中(然後盛之骨多髓/有骨者和訖先擣)
(亦然也/既肥􁱀醤)泥封日曝寒月作之冝埋之於黍穰
積中二七日開看醤出無麴氣便熟矣買新
殺雉煑之令極爛肉銷盡去骨取汁待冷觧
醤(無雞雉好酒觧之還着日中/雞汁亦得勿用陳肉令醤苦膩)
作卒成肉醤法牛羊麞鹿兎肉生魚皆得作
細剉肉一斗好酒一斗麴末五升黄蒸末一
升白鹽一升(十日停是以不須鹹鹹則不美/麴及黄蒸並曝乾絹簁唯一月三)盤上調和令
均擣使熟還擘碎如棗大作浪中坑火燒令
赤去灰水澆以草厚蔽之令坩中纔容醤瓶
大釡中湯煑空瓶令極熱出乾掬肉内瓶中
令去瓶口三寸許(口者燋/滿則近)椀蓋瓶口熟泥宻封
内草中下土厚七八寸(好燋是以寕冷不燋食雖便不/土薄火熾則合醤燋熟遲氣味)
(食也/復中)於上燃乾牛糞火通夜勿絶明日周時醤
出便熟(覆置更燃如初/若醬未熟者還)臨食細切葱白著麻油炒
䓗令熟以和肉醤甜美異常也
作魚醤法(鱭魚鮎魚即全作不用切/鯉魚鱭魚第一好鯉魚亦中)去鱗净洗拭令
乾如膾法披破縷切之去骨大率成魚一斗
用黄衣三升(二升作末/一升全用)白鹽二升(則苦/黄鹽)乾薑一升
(之/末)橘皮一合(之/縷切)和令調均内瓮子中泥宻封
日曝(漏氣/勿令)熟以好酒觧之凡作魚醤肉醤皆以
十二月作之則經夏無蟲(生蟲不得度夏耳/餘月亦得作但喜)
乾鱭魚醤法(裏一日三度易水三日好净漉洗去鱗全作勿/一名刀魚六月七月取乾鱭魚盆中水浸置屋)
(半於槃中和令均調布置瓮子泥封勿令漏氣二七日便熟味香美/切率魚一斗麴末四升黄蒸末一升無蒸用麥糵末亦得白鹽二升)
(無殊異/與生者)
食經作麥醤法(一石六斗鹽三升煑作鹵澄取八斗着瓮/小麥一石漬一宿炊臥之令生黄衣以水)
(均覆着日中十日可食/中炊小麥投之攪令調)
作榆子醤法(一升醤五升合和一月可食之/治榆子人一升橘末篩之清酒)
又魚醤法(皮二葉合和於瓶内封一日可食甚美/成膾魚一斗以麴五升酒二升鹽三升橘)
作蝦醤法(升和調日中曝之經春夏不敗/鰕一斗飯三升為糁鹽一升水五)
作燥脠(反/五延)法(片橘皮兩葉雞子十五枚生羊肉一斤豆醤清/羊肉二斤猪肉一斤合煑令熟細切之生薑五)
(熱和生肉醤清薑橘皮和之/五合先取熟肉著甑上蒸令)
生脠法(縷切生姜雞子春秋用蘇蓼著之/羊肉一斤猪肉白四兩豆醤清漬之)崔寔曰正月
可作諸醤肉醤清醤四月立夏後鮦魚醤五
月可爲醤上旬􁓼(切/楚校)豆中庚煑之以碎豆作
末都至六七月之交分以蔵瓜可作魚醤
作鱁鮧法(求乃是漁父造魚腸於坑中以至土覆之法香氣上逹/昔漢武帝逐夷至於海濵聞有香氣而不見物令人推)
(此物因名之盖魚腸醤也/取而食之以爲滋味逐夷得)取石首魚魦魚鯔魚三種
腸肚胞齊净洗空著白鹽令小倚鹹内器中
宻封置日中夏二十日春秋五十日冬百日
乃好熟時下薑酢等
蔵蟹法九月内取母蟹(下公蟹狹而長/母蟹臍大圓竟腹)得則水
中勿令傷損及死者一宿腹中净(黄則不好/久則吐黄吐)先
煑薄糖(餳/餹薄)著活蟹於冷糖瓮中一宿著蓼
湯和白鹽特湏極鹹待冷瓮盛半汁取餹中
蟹内著鹽蓼汁中便死(蓼多則爛/蓼冝少著)泥封二十日
出之舉蟹齊著薑末還復齊如𥘉内著坩瓮
中百箇各一器以前鹽蓼汁澆之令没宻封
勿令漏氣便成矣特忌風裏風則壞而不美
也　又法
直煑鹽蓼湯瓮盛詣河所得蟹則内鹽汁裏
滿便泥封雖不及前味亦好慎風如前法食
時下薑末調黄盞盛薑酢
　　　作酢法第七十一(酢今醋也)
(所壞者車轍中乾土木一掬著瓮中即還好/凡酷瓮下皆湏安塼石以離濕潤為姙娠婦人)
作大酢法(粟米熟飯三斗攤令冷任瓮大小依法加之以滿為/七月七日取水作之大率麥䴷一斗勿揚簸水三斗)
(七日旦著井花水一椀三七日旦又著一椀便熟常置一瓠瓢於瓮以/限先下麥䴷次下水次下飯直置勿攪之以綿幕瓮口拔刀横瓮上一)
(内瓮中則壞酢味也/挹酢若用濕器鹹器)
秫米神酢法(石秫米三斗無秫者黏黍米亦中用随瓮大小/七月七日作置瓮於屋下大率麥䴷一斗水一)
(擘麵破勿今有塊子一頓下釀更不重投又以水就瓮裏搦破小/以向滿為限先量水浸麥䴷訖然後净淘米炊為再餾攤令冷細)
(日亦一攪一月日極熟十石瓮不過五斗澱得數年停久為驗其/塊痛攪令和如粥乃止以綿幕口一七日一攪二七日一攪三七)
(得食饙黍亦不得人啖之/淘米泔即瀉去勿令狗䑕)又法(一斗水三斗粟米熟飯二斗随/亦以七月七日取水大率麥䴷)
(初作時下一分當夜即沸又三七日更炊一分投之又三日復投/瓮大小以向滿為度水及黄衣當日頓下之其飯分為三分七日)
(刀益水之事溢即加甑/一分但綿幕瓮口無横)又法(九升粟飰九升一時頓下亦向滿/亦七月七日作大率麥䴷一升水)
(中如壓酒法毛袋壓出則貯之其糟别瓮水澄壓取先食也/為限綿幕瓮口三七日熟前件二種酢例清少澱多至十月)
粟米麴作酢法(率笨麴末一斗井花水一石粟米飯一石明/七月二月向末為上時八月四月亦得作大)
(飯著盆中或拷拷中然後冩飯著瓮中冩時直傾之勿以手撥飯/旦作酢今夜炊飯薄攤使冷日未出前汲井花水斗量著瓮中量)
(釅少澱乆停彌好凡酢未熟已熟而移瓮者率多壞矣熟則無忌/尖量麴末冩著飯上慎勿撓攪亦勿移動綿幕瓮口三七日熟美)
(瓮著之/接取清别)
秫米醋法(醋漿以擬和釀不用水也漿以極醋為佳末乾麴/五月五日作七月七日熟入五月則多收粟米飯)
(則醋不美米唯再餾淘不用多遍初淘瀋汁冩却其第二淘泔即/下絹篩經用粳秫米為第一黍米亦佳米一石用麴末一斗麵多)
(盆中和之擘破飯塊以麴拌之必令均調下漿醋更搦破令如薄/留以浸饙令飲泔汁盡重装作再餾飯下揮去熟氣令如人體於)
(一日一度攪之七日以外十日一攪三十日止初置瓮於北䕃中/粥粥稠則酢尅稀則味薄内著瓮中隨瓮大小以滿為限七日間)
(水八瓮中取十石瓮不過五六斗糟耳接取清别瓮貯之得停數/風凉之處勿令見日時時汲冷水遍澆瓮外引去熱氣但勿令生)
(也/年)
大麥酢法(水十五日作除此兩日則不成於屋裏近户裏邊/七月七日作若七日不得作者必須收蔵取七日)
(是以用造簸訖净淘炊作再餾飯揮令小暖如人體下釀以杷攪/置瓮大率小麥䴷一石水三石大麥細造一石不用作米則科麗)
(以棘子徹底攪之恐有人髪落中則壞醋凡醋悉尔亦去髪則還/之綿幕瓮口三日便發發時數攪不攪則生白醭生白醭則不好)
(體投之杷攪綿幕三四日㸔水清攪而嘗之味甜美則罷若苦者/好六七日净淘粟米五升米亦不用過細炊作再餾飯亦揮如人)
(淳釅一盞醋和水一椀乃可食之八月中接取清别瓮貯之盆合/更炊二三升粟米投之以意斟量二七日可食三七日好熟香美)
(氣勿令生水入瓮中若用黍秫米攪弥佳白倉粟米亦得/泥頭得停數年未熟時二日三日湏以冷水澆瓮外引玄熱)
燒餅作酢法(大小任人增加水䴷亦當日頓下初作日軟溲/亦七月七日作大率麥䴷一斗水三斗亦隨瓮)
(度投當味美沸定便止有薄餅縁諸麵餅但是燒􁶘者皆得投之/数升麵作燒餅待冷下之經宿看餅漸消盡更作燒餅投凡四五)
廻酒酢法(作醋大率五石米酒醅更着麴末一斗麥䴷一斗/凡釀酒失所味醋者或初好後動未壓者皆冝廻)
(杷再度攪之春夏七日熟秋冬稍遲皆美香清澄後一月接取别/井花水一石粟米飯两石攤令冷如人體投之杷攪綿幕瓮口每)
(之/器貯)
動酒酢法(用水三斗合瓮盛置日中曝之雨則盆盖之勿令/春酒壓訖而動不中飲者皆可作酢大率酒一斗)
(移動撓攪之數十日醋成衣沈反更香美日久彌佳/水入晴還去盆七日後當臭衣生勿得怪也但停置勿)又方(酒兩/大率)
(攪綿幕瓮口二七日熟美釅殊常矣/石麥䴷一斗粟米飯六斗少暖投之杷)
神酢法(三斛凡二物温温暖便和之水多少要使相淹漬水/要用七月七日合和瓮須好蒸乾黄蒸一斛熟蒸䴸)
(内大瓮中經二三日瓮熱必須以冷水澆之不尔酢壞其上有白/多則酢薄不好瓮中用經再宿三日便壓之如壓酒法壓訖澄清)
(黄蒸及䴸者用麥䴷一石粟米飯三斛合和之方與黄蒸同盛置/醭浮接去之滿一月酢成可食初熟忌澆熱食犯之必壞酢若無)
(綿幕之不得蓋/如前法瓮常以)
作糟糠酢法(臭大率酒糟粟糠中半麄糠不任用細則泥唯/置瓮於屋内春秋冬夏皆以穰茹瓮下不茹則)
(後下糠糟於筻外均平以手按之去瓮口一尺許便止汲冷水遶/中間收者佳和糟糠必令均調勿令有塊先内荆竹蓃於瓮中然)
(以椀挹取蓃中汁澆四畔糠糟上三日後糟熟發香氣夏七日冬/蓃外均澆之候蓃中水深淺半糟便止以盖覆瓮口每日四五度)
(初候好熟乃挹取蓃中淳濃者别器盛更汲冷水澆淋味薄乃止/二七日嘗酢極甜羙無糟糠氣便熟矣猶小苦者是未熟更澆如)
(十日冬得六十日後淋澆者止得三五月供食也/淋法令當日即了糟任飼猪其𥘉挹淳濃者夏得二)
酒糟酢法(下壓糟極燥者酢味薄作法用石磑子辣/糓令/春酒糟則釅頥湏糟亦中用然欲作酢者糟常濕)
(糟常居多和訖臥於酳瓮中以向滿為限以綿幕瓮口七日後酢/破以水拌而蒸之熟便下揮去熱氣與糟相半必令其均調大率)
(水淋之春秋作者冝温臥以穰茹瓮湯淋之以意消息之/香熟便下水令相淹漬經宿酳孔子下之夏日作者冝冷)
作糟酢法(壓取清汁兩石許着熱粟米飯四斗投之盆覆密/用春糟以水和搦破塊使厚薄如未壓湏經三日)
(夏停之瓮置屋下隂地之處/泥二七日酢熟美釅得經)
食經作大豆千歲苦酒法(炊曝極燥以酒醅灌之任性/用大豆一斗熟沃之漬令澤)
(此為率/多少以)
作小豆千歲苦酒法(饙覆豆上酒三石灌之綿幕瓮口二/用生小豆五斗水沃著瓮中黍米作)
(酢成/十日苦)
作小麥苦酒法(日開之以二石薄酒沃之可乆長不敗也/小麥三斗炊令熟者􁲑中以布宻封其口七)
水苦酒法(麴飯令熟極熟投瓮中以漬米汁隨瓮邊稍稍沃之/女麴麤米各二斗清水一石漬之一宿泲取汁炊米)
(板盖其上下居十三日便醋/勿使麴發飯起土張邊間中央)
卒成苦酒法(破著瓮底以熟好泥二日便錯已嘗經試直醋/取黍米一斗水五斗煑作粥麴一斤燒令黄搥)
(日後清澄美釅與大醋不殊也/亦不美以粟米飯壹斗投之二七)
烏梅苦酒法(曝乾擣作屑欲食輙投水中即成醋尔/烏梅去核一升許肉以五升苦酒漬數日)
蜜苦酒法(瓮口著曰中二十日可熟也/水一石蜜一斗攪使調和蜜盖)
外國苦酒法(辟得不生蟲正月旦作九月九日熟以一銅匕/蜜一斤水三合封着器中與少胡菱子著中以)
(三十人食/水添之可)
崔寔曰四月四日可作酢五月五日亦可作酢
　　　作豉第七十二
作豉法(泥塞屋牖勿令風及蟲䑕入也開小户僅得容人出入/先作煖䕃屋坎地深三二赤屋必以草盖瓦則不佳宻)
(餘月亦皆得作然冬夏大寒大熱極難調適大都每四時文會之/厚作藁蘺以閉户四月五月為上時七月二十日後八月為中時)
(常欲令温如人腋下爲佳若等不調寧傷冷不傷熱冷則穰覆還/際節氣未定亦難得所常以四孟月十日後作者易成而好大率)
(相續恒有熱氣春秋冬夏皆不須穰覆作少者唯至冬月乃穰覆/煖熱則臭敗矣三間屋得作百石豆二十石爲一聚常作者畨次)
(十石爲率用陳豆彌好新豆尚濕生熟難均故也浄揚簸大釡煑/豆耳極少者猶須十石爲一聚若三五石不自煖難得所故湏以)
(煖夏湏極冷乃内䕃屋中聚置一日再入以手剌豆堆中候看如/之申舒如飼生豆搯軟便止傷熟則鼓爛漉著浄地擇之冬冝小)
(更略乃至於盡冷者自然在内煖者自然居外還作尖惟勿令婆/人腋下煖便飜之飜法以杷杴略取堆裏冷豆爲心惟之心以次)
(節傷熱矣凡四五度飜内外均煖㣲着白衣於新飜訖時便小撥/陀一日再候中煖更飜還如前法作尖堆若熱湯人手者即爲失)
(飜訖以杷平豆令漸薄厚一赤五寸許第三飜一赤第四飜厚六/峯頭令平團團如車輪豆輪厚二赤許乃止復以手候煖則還飜)
(且令厚三寸便閉户三日自此以前一日再入三日開户復以杴/寸豆便内外均煖悉着白衣豉爲初定從此以後乃生黄衣復揮)
(地即便爛矣耩徧以杷耩豆常令厚三寸間日耩之後豆着黄衣/東西作𢤱耩豆如糓壠形令稀穓均調杴剗法必令至地豆若着)
(之言矣冷即湏微厚熱則湏㣲薄尤湏以意斟量之揚簸訖以大/色均是岀豆於屋外净揚簸去衣布豆赤寸之數蓋是犬率中平)
(手抨淨則漉出若初煑豆㣲生則抨淨冝小停之使豆小軟則難/瓮盛半瓮水内豆著瓮中以杷急抨之使淨若初煑豆傷熟者急)
(筐許一人捉筐一人更汲水於瓮上就筐中淋之急抖擻筐令極/熟太軟則豉爛水多則難淨是以正湏半瓮尔漉出着筐中令半)
(時内糓/於䕃屋窖中掊榖/作窖底厚二三赤許以蘧蒢蔽窖/淨水清乃止淘不淨令豉苦漉水盡委着席上先多收糓/於此)
(以糓/埋席上厚二三赤許復躡令堅實夏停十日春秋十二三/内豆於窖中使一人在窖中以脚躡豆令堅實内豆盡掩席覆之)
(此自然香羙矣若自食欲乆留不能数作者豉熟取出曝之令乾/日冬十五日便熟過此以徃則傷苦日數少者豉白而用費唯食)
(臭爛如泥猪狗亦不食其傷冷者雖還復煖豉味亦惡是以又須/亦得周年豉法難好易壞必須細意人常一日再看之失節傷熱)
(勿燋乃淨掃内豆於䕃屋中則用湯澆黍穄裏令煖潤以覆豆惟/留意冷煖冝適難於調酒如冬月初作者須先以糓/燒地令煖)
(煖者乃須於䕃屋之中内微燃煙火令早煖不爾則傷寒矣春秋/每飜竟還以初用黍蘘周匝覆盖若冬作豉少屋泠蘘覆亦不得)
(謹宻閉户勿令泄其煖熱之氣也/量其寒煖冷亦冝覆之每人出皆還)
食經作豉法(漬一宿明日出蒸之手捻其皮破則可便敷於/常夏五月至八月是時月也率一石豆熟澡之)
(厚二寸許三日視之要湏通得黄為可出茅又薄撣之以手指畫/地地悪者亦可席上敷之令厚二寸許豆須通冷以青茅覆之亦)
(米女麴五升鹽五升合此豉中以豆汁灑溲之令調以手摶令汁/之作耕壟一日再三如此凡三日作此可止更煑豆取濃汁并秫)
(泥之中庭二十七日出排曝令燥更蒸之時煑矯桑葉汁溲漉之/出指間以此為度畢内缾中若不滿缾以矯桑葉滿之勿抑乃宻)
(排之此三蒸曝則成/乃蒸如炊熟久可復)
作家理食豉法(同若作一石豉炊一石豆熟取生茅臥之/隨作多少精擇豆浸一宿旦炊之與炊米)
(手投之使汁出從指岐間出為佳以著瓮器中掘地作埳令足容/如作女麴形二七日豆生黄衣簸去之更曝令燥復以水濕令濕)
(瓮頭令密塗之卜許日成岀曝之令浥浥然又蒸熟又曝如此三/瓮器燒埳中令熱内瓮著塪中以桑葉蓋豉上厚三寸許以物盖)
(成/徧)
作麥豉法(麵以水拌而蒸之氣餾好熟乃下撣之令冷手挼/七月八月中作之餘月則不佳唻治小麥細磨為)
(徧灑潤之更蒸氣餾極熟乃下撣去熱氣及煖内瓮中盆蓋於蘘/令碎布置覆盖一如麥䴷黄蒸法七日衣足亦勿簸揚以鹽湯周)
(貫屋裏懸之紙袋盛籠以防青蠅塵垢之汙用時全餅着湯中煑/糞中燠之二七日色黑氣香味便熟摶作小餅如神麴形繩穿為)
(勝豆豉打破湯浸研用亦得然汁濁不如全煑汁清也/之色足漉出削去皮粕還舉一併得數遍煑用熱香美乃)
　　　八和齏(反/初稽)第七十三
蒜一薑二橘三白梅四熟栗黄五粳米飯六
鹽七酢八齏臼欲重(蒜復跳出也/不則傾動起塵)底欲平寛而
圓(則蒜有麤成/底尖擣不着)以檀木為齏杵臼(不染汗/粳米硬而)杵頭
大小與臼底相安可(而齏易熟蒜復不跳也/杵頭著處廣者省手力)杵長四
赤(之已上八稜作/入臼七八寸圓)平立急舂之(齏冝久熟不可倉卒久坐/舂緩則葷臭乆則易人舂)
(汁或能灑汙是以湏立舂之/疲倦動則塵起又辛氣葷灼揮)蒜(經渡水者蒜味甜羙剥即用/淨剥稻去强根不去則苦嘗)
(辛辣異常冝分破去心全心用之不然辣則失其食味也/木嘗渡水者冝以魚眼湯㴙/半許半生用朝歌大蒜)生薑
(無生薑用乾薑五升齏用生薑一兩乾薑則減半兩耳/削去皮細切以冷水和之生布絞去苦汁可以香魚羮)橘皮(者/新)
(升齏用一兩草橘馬芹准此為度薑橘取其香氣不湏多多則味/直用陳者以湯洗去陳垢無橘皮可用草橘子馬芹子亦得用五)
(苦)白梅(核用五升齏用八枚足之矣/作白梅法在梅杏篇用時合)熟栗黄(膾橘皮多則/諺曰金齏玉)
(用十枚栗用黄軟者硬黑者即不中使用也/不美故加栗黄取其金色又益味甜五升齏)秔米飯(濃故諺曰/膾齏必須)
(美耳五升齏用飯如雞子許大/倍著齊蒜多則辣故加飯取其甜)先擣白梅薑橘皮為
末貯出之次擣栗飯使熟以漸下生蒜(熟故冝/蒜頭難)
(擣故湏先下/以漸生蒜難)舂令熟次下㴙蒜齏熟下鹽復舂
令沬之起然後下白梅薑橘末復舂令相得
下醋觧之(復香氣是以臨熟乃下之醋必須好惡則齏苦大/白梅薑橘不先擣則不熟不貯出則為蒜所殺無)
(於中令齏辣而苦純着大醋不與水調醋復不得美也/醋經年釅者先以水調和令得所然後下之慎勿着生水)右件
法止為膾齏耳餘即薄作不求濃膾魚肉裹
長一赤者第一好大則皮厚肉硬不任食止
可作鮓魚耳切膾人雖訖亦不得洗手洗手
則膾濕要待食罷然後洗也(相猒蓋亦燒穰殺瓠之/洗手則膾濕物有自然)
(難彰矣/流其理)
食經曰冬日橘蒜齏夏日白梅蒜齏肉膾不
用梅
作芥子醤法(熟多作者可碓擣下絹簁然後氷和更研之也/先曝芥子令乾濕則用不宻也淨淘沙研今極)
(停則大辛苦摶作圓子大如李或餅子任在人意也復乾曝然後/令悉著盆令着掃帚上少時殺其苦氣多停則冷無復辛味矣不)
(其為齏者初殺訖即下美酢觧之/盛以絹囊沈之於美醤中湏則取食)
食經作芥醤法(澄去上清後洗之如此三過而失其苦㣲/熟擣芥子細篩取屑著瓮裏蟹眼湯洗之)
(邊一宿則成以薄酢觧厚薄任意/火上攪之少熇覆甌瓮上以灰圍甌)
崔寔曰八月收韭菁作擣齏
　　　作魚酢第七十四
凡作鮓春秋為時冬夏不佳(成鹹復無味兼生蛆冝/寒時難熟熱則非鹹不)
(飵也/作裛)取新鯉魚(長赤半已上皮骨堅硬不任為膾者皆堪為鮓/魚唯大為佳瘦魚彌勝肥者雖美而不耐久肉)
(也)去鱗訖則臠臠形長二寸廣一寸厚五分皆
使臠别有皮(近骨上生腥不堪食常三分收一耳臠小則/臠大長外以過熟傷醋不成任食中始可噉)
(皮肉薄處小復厚取皮臠别斬過皆使有皮不冝令有無皮臠也/均熟寸数者大率言耳亦不可要然脊骨冝方斬其肉厚處薄收)
手擲著盆水中浸洗去血臠訖漉去更於清
水中淨洗漉著盤中以白鹽散之盛著籠中
平板石上迮去水(臠爛經宿迮者亦無嫌也/世名逐水鹽水不盡令酢)水盡炙
一半嘗鹹淡(空下糝下復以鹽按之/淡則更以鹽和糝鹹則)炊秔米飯為糝
(弱弱則爛鮓/飯欲剛不冝)并茱茰橘皮好酒於盆中合和之(糝著/攪令)
(亦得用酒辟諸邪悪令鮓美而速熟率一斗鮓用酒半斤惡酒不/魚乃佳茱萸全用橘皮細切並取香氣不求多也無橘皮草橘子)
(用)布魚於瓮子中一行魚一行糝以滿為限
腹腴居上(須先食故也/肥則不能久熟)魚上多與糝以竹蒻交
横帖上(用春冬無葉時可破葦代之/八重乃止無蒻菰蘆葉並可)削竹挿瓮子口
内交横絡之(用荆也/無竹者)著屋中(美寒者穰厚茹勿令凍也/著日中火邊者患臭而不)
赤漿出傾却白漿出味酸便熟食時手擘刀
切則腥
作裹鮓法(為佳穿破則蟲入不復須水浸鎮迮之事三日便/臠魚洗訖則鹽和糝一臠為裏以荷葉袤之唯厚)
(氣又勝凡鮓有茱萸橘皮則用無亦無嫌也/熟名曰暴鮓荷葉别有一種香竒相發起香)
食經作蒲鮓法(米三哈鹽二合酸一宿厚與糝/取鯉魚二赤以上削浄治之用)
作魚鮓法(盡更浄洗魚與飯裹不用鹽也/剉魚畢便鹽醃一食頃漉汁令)
作長沙蒲鮓法(去鹽炊白飯漬清水中鹽飯釀多飯無若/治大魚洗令淨厚鹽令魚不見四五宿洗)
作夏月魚鮓法(二合橘皮薑半合茱萸二十顆仰著器中/臠一斗鹽一升八合精米三升炊作飯酒)
(此為率/多少以)
作乾魚鮓法尤冝春夏取好乾魚若爛者不
中截却頭尾暖湯淨踈洗去鱗訖復以冷水
浸一宿一易水數日肉起漉出方四寸斬炊
粳米飯為糝嘗鹹淡得所取生茱萸葉布瓮
子底少取生茱萸子和飯取香而已不必多
多則苦一重魚一重飯(早熟/飯倍多)手按令堅實荷
葉閉口(蘆葉乾葦葉亦得/無荷葉取蘆葉無)泥封勿令漏氣置日中
春秋一月夏二十日便熟久而彌好酒食俱
入酥塗火炙特精􁣌之尤美也
作豬肉鮓法用豬肥　肉淨爛治訖剔去骨
作條廣五寸三分易水煑之令熟為佳勿令太
爛熟出待乾切如鮓臠片之皆令帶皮炊粳
米飯為糝以茱萸子白鹽調和布置一如魚
鮓法(令早熟/糝欲倍多)泥封置日中一月熟蒜齏薑鮓
任意所便􁣌之尤羙炙之珍好
　　　脯腊第七十五
作五味脯法正月二月九月十月為佳用牛
羊麞鹿野豬家豬肉或作條或作片罷(皆湏順/凡破肉)
(斜斷/理不用)各自别槌牛羊骨令碎熟煑取汁掠去
浮沬停之使清取香羙豉(淘去塵穢/别以冷水)用骨汁煑
豉色足味調漉去滓待下鹽(勿使過鹹/適口而已)細切葱
白擣令熟椒薑橘皮皆末之(少/量多)以浸脯手
　揉令徹片脯三宿則出條脯湏嘗看味徹乃
　出皆細繩穿於屋北簷下隂乾條脯浥浥時
　數以手搦令堅實脯成置虚靜庫中(則味苦/着煙氣)𥿄
　袋籠而懸之(不籠則青蠅塵汙/置於瓮則欝浥若)臘月中作條者名
　曰瘃脯堪度夏每取時先取其肥者(不耐久/肥者膩)
　作度夏白脯法(月三月亦得作之/臘月作最佳正月二)用牛羊麞鹿
　肉之精者(不耐久/雜膩則)破作片罷冷水浸搦去血水
　清乃止以冷水淘白鹽停取清下椒末浸再
　宿出隂乾浥浥時以木棒輕打令堅實(實而已/僅使堅)
(碎肉出/慎勿令)瘦死牛羊及羔犢彌精小羔子全浸之
(復腥氣乃浸之/先用暖湯淨洗無)
作甜脃脯法(直隂乾下着鹽脃如凌雪也/臘月取麞鹿肉片厚薄如手掌)
作鯉魚脯法(魚也/一名鮦)十一月初至十二月末作
之不鱗不破直以杖剌口令到尾(樗蒲之形/杖尖頭作)作
鹹湯令極鹹多下薑椒末灌魚口以滿為度
竹杖穿眼十箇一貫口向上於屋北簷下懸
之經冬令瘃至二月三月魚成生刳取五臓
酸醋浸食之雋美乃勝逐夷其魚草裹泥封
煻灰中熝(切/烏刀)之去泥草以皮布裹而槌之白
如珂雪味又絶倫過飯下酒極是珍美也
五味脯法(初作/臘月)用鵝鴈雞鴨鶬鳵鳬雉兎鴿鶉
生魚皆得作乃淨治去腥竅及翠上脂瓶(瓶則/留脂)
(也/臊)全浸勿四破别煑牛羊骨肉取汁(種不湏並用/牛羊科得一)
浸豉調和一同五味脯法浸四五日嘗味徹
便出置箔上隂乾火炙熟搥亦名瘃腊亦名
瘃魚亦名魚腊(去腥藏物開臆/雞雉鶉三物直)
作脃脯法(者皆中作唯魚不中耳/臘月初作任為三味脯)白湯熟煑掠去浮
沫欲出釡時尤湏急火急則易燥置箔上隂
乾之甜脃殊常
作浥魚法(得作之/四時皆)凡生魚悉中用唯除鮎鱯(嫌反/上奴)
(化反/上胡)耳去直鰓破腹作鮍淨踈洗不湏鱗夏月
特須多著鹽春秋及冬調適而已亦須倚鹹
兩兩相合冬直積置以席覆之夏須瓮盛泥
封勿令蠅蛆(去腥汁汁盡還塞/瓮須鑚底數孔㧞引)肉紅赤色便熟食
時洗却鹽煑蒸炮任意美於常魚(煎悉得/作鮓醤熝)
　　　羮臛法第七十六
食經作芋子酸臛法豬羊肉各一斤水一斗
煑令熟成治芋子一升别蒸之葱白一升著
肉中合煑使熟粳米三合鹽一合豉汁一升
苦酒五合口調其味生薑十兩得臛一斗
作鴨臛法用小鴨六頭羊肉二斤大鴨五頭
葱三升芋二十株橘皮三葉木蘭五分生薑
十兩豉汁五合米一升口調其味得臛一斗
先以八升酒煑鴨也
作鼈臛法鼈且完全煑去甲藏羊肉一斤葱
三升豉五合粳米半合薑五兩木蘭一寸酒
二升煑鼈鹽苦酒口調其味也
作豬蹄酸羮一斛法豬蹄三具煑令爛擘去
大骨乃下葱豉汁苦酒鹽口調其味舊法用
餳六斤今除也
作羊蹄臛法羊蹄七具羊肉十五斤葱三升
豉汁五升米一升口調其味生薑十兩橘皮
三葉也
作兎臛法兎一頭㫁大如棗水三升酒一升
木蘭五分葱三升米一合鹽豉苦酒口調其
味也
作酸羮法用羊腸二具餳六斤瓠葉六斤葱
頭二升小蒜三升麵三斤豉汁生薑橘皮口
調之
　作胡羮法用羊脇六斤又肉四斤水四升煑
出脇切之葱頭一斤胡荽一兩安石榴汁數
合口調其味
作胡麻羮法用胡麻一斗擣煑令熟研取汁
三升葱頭二升米二合煑火上葱頭米熟得
二升半在
作瓠菜羮法用瓠葉五斤羊肉三斤葱二升
鹽蟻五合口調其味
作雞羮法雞一頭觧骨肉相離切肉琢骨煑
使熟漉去骨以葱頭二升棗三十枚合煑羮
一斗五升
作笋􁣗鴨羮法肥鴨一隻淨治如糝羮法臠
亦如此􁣗四升洗令極淨鹽盡别水煑數沸
出之更洗小蒜白及葱白頭汁等下之令沸
便熟也
胏􁌽(反/蘇本)法羊肺一具煑令熟細切别作羊
肉臛以粳米二合生薑煑之
作羊盤腸雌斛法取羊血五升去中脉麻跡
裂之細切羊胳肪二升切生薑一斤橘皮三
葉椒末一合豆醤清一升豉汁五合麵一升
五合和米一升作糝都合和更以水三升澆
之解大腸淘汰復以白酒一過洗腸中屈申
以和灌腸屈長五寸煑之視血不出便熟寸
切以苦酒醤食之也
羊節觧法羊肶一枚以水雜生米三升葱一
虎口煑之令羊熟取肥鴨肉一斤羊肉一斤
豬肉半斤合剉作臛下蜜令甜以向熟羊肶
投臛裏更煑得兩沸便熟治羊合皮如豬豘
法善矣
羌煑法好鹿頭純煑令熟著水中洗治作臠
如兩指大豬肉琢作臛下葱白長二寸一虎
口細琢薑及橘皮各半合椒少許下苦酒鹽
豉適口一鹿頭用二斤豬肉作臛
食膾魚蓴羮芼羮之菜蓴為第一四月蓴生
莖而未葉名作雉尾蓴第一肥羙葉舒長足
名曰絲蓴五月六月用絲蓴入七月盡九月
十月内不中食蓴有蝸蟲著故也蟲甚㣲細
與蓴一體不可識别食之損人十月水凍蟲
死蓴還可食從十月盡至三月皆食環蓴瓖
蓴者根上頭絲蓴下茇絲蓴既死上有根茇
形似珊瑚一寸許肥滑處任用深取即苦澀
凡絲蓴陂池種者色黄肥好直淨洗則用野
取色青湏别鐺中熱湯暫煠之然後用不煠
則苦澁絲蓴環蓴悉長用不切魚蓴等並冷
水下若無蓴者春中可用蕪菁英秋夏可畦
種芮菘蕪菁葉冬用薺菜以芼之蕪菁等冝
待沸接去上沫然後下之皆少着不用多多
則失羮味乾蕪菁無味不中用豉汁於别鐺
中湯煑一沸漉出滓澄而用之勿以杓抳抳
則羮濁過不清煑豉但作新琥珀色而已勿
令過黑黑則􁙟苦唯蓴芼而不得着葱䪥及
米糝𦵔醋等蓴尤不冝鹹羮熟即下清冷水
大率羮一斗用水一升多則加之益羮清携
甜羮下菜豉鹽悉不得攪攪則魚蓴碎令羮
濁而不能好
食經曰蓴羮魚長二寸唯蓴不切鱧魚冷水
入蓴白魚冷水入蓴沸入魚與鹹豉又云魚
長三寸廣二寸半又云蓴細擇以湯沙之中
破破鱧魚邪截令薄准廣二寸横盡也魚半
體煑三沸渾下蓴與豉汁漬鹽
醋葅鵝鴨羮方寸准熬之與豉汁米汁細切
醋葅與之下鹽半奠下醋與葅汁
菰菌魚羮魚方寸准菌湯沙中出劈先煑菌
令沸下魚又云先下與魚菌䒩糝葱豉又云
洗不沙肥肉亦可用半奠之
筍(反/思丑/反/古可)魚羮　湯漬令釋細擘先煑　令
煑沸下魚鹽豉半奠之
鱧魚臛用極大者一赤已下不合用湯鱗治
邪截臛葉方寸半准豉汁與魚俱下水中與
研米汁煑熟與鹽薑橘皮椒末酒鱧澀故湏
米汁也
鯉魚臛用大者鱗治方寸厚五分煑和如鯉
臛與全米糝奠時去米粒半奠若過米奠不
合法也
臉䑎(下初減反/上力減反)用豬腸經湯出三寸斷之決破
切細熬與水沸下豉清破米汁葱薑椒胡芹
小蒜芥並細切鍜下鹽醋蒜子細切将血奠
與之早與血則變大可增米奠
鱧魚湯䏑用大鱧一赤已上不合用淨鱗治
及霍葉斜截為方寸半厚三寸豉汁與魚俱
下水中水與白米糝糝煑熟與鹽薑椒橘皮
屑米半奠時勿令有糝
䰿臛湯燖(反/徐廉)去腹中淨洗中觧五寸㫁之煑
沸令變色出方寸分准熬之與豉清研汁煑
令極熟葱薑橘皮胡芹小蒜並細切鍜與之
下鹽醋半奠
槧(反/七艶)淡用肥鵝鴨肉渾煑研為候長二寸廣
一寸厚四分許去大骨白湯别煑槧經半日
久漉出淅其中杓迮去令盡羊肉下汁中煑
與鹽豉将熟細切鍜胡芹小蒜與之生熟如
爛不與醋若無槧用菰菌用地菌黑裏不中
槧大者中破小者渾用槧者樹根下生木耳
要復接地生不黑者乃中用米奠也
損腎用牛羊百葉淨治令白䪥葉切長四寸
下鹽豉中不令大沸大熟則肕但令小卷止
與二寸蘇薑末和肉漉取汁盤滿奠又用腎
切長二寸廣寸厚五分作如上奠亦用八薑
䪥别奠隨之也
爛熟爛熟肉諧令勝刀切長三寸廣半寸厚
三寸半将用肉汁中葱薑椒橘皮胡芹小蒜
並細切鍜并鹽醋與之别作臛臨用寫臛中
和奠有沈将用乃下肉候汁中小久則變大
可增之
治羮臛傷鹹法取車轍中乾土末綿篩以兩
重帛作袋子盛之繩繋令堅堅沈著鐺中湏
臾則淡便引出
　　　蒸缹(反/方九)法第七十七
食經曰蒸熊法取三升肉熊一頭淨治煑令
不能半熟以豉清漬之一宿生秫米二升勿
近水淨拭以豉汁濃者二升漬米令色黄赤
炊作飯以葱白長三寸一升細切薑橘皮各
二升鹽三合合和之著甑中蒸之取熟蒸羊
肫鵝鴨悉如此一本用猪膏三升豉汁一升
合灑之用橘皮一升
蒸肫法好肥肫一頭淨洗垢煑令半熟以豉
汁漬之生秫米一升勿令近水濃䜴汁漬米
令黄色炊作饙復以豉汁灑之細切薑橘皮
各一升葱白三寸四升橘葉一升合著甑中
宻覆蒸兩三炊久復以猪膏三升合豉汁一
升灑便熟也蒸熊羊如肫法鵝亦如此
蒸雞法肥雞一頭淨治豬肉一斤香豉一升
鹽五合葱白半虎口蘇葉一寸圍豉汁三升
著鹽安甑中蒸令極熟
缹豬肉法淨燖豬訖更以熱湯遍洗之毛孔
中即有垢出以草痛揩如此三遍梳洗令淨
四破於大釡煑之以杓接取浮脂别著瓮中
稍稍添水數數接脂脂盡漉出破為四方寸
臠易水更煑下酒二升以殺腥臊青白皆得
若無酒以酢漿代之添水接脂一如上法脂
盡無復腥氣漉出板初於銅鐺中缹之一行
肉一行擘葱渾豉白鹽薑椒如是次第布訖
下水缹之肉作琥珀色乃止恣意飽食亦不
䬼(切/烏縣)乃勝燠肉欲得着冬瓜甘瓠者於銅器
中布肉時下之其盆中脂練白如珂雪可以
供餘用者焉
缹豚法肥豚一頭十五斤水三升甘酒三升
合煑令熟漉出擘之用稻米四升炊一装薑
一升橘皮二葉葱白三升豉汁涑饙作糝令
用醤清調味蒸之炊一石米頃下之也
缹鵝法肥鵝治觧臠切之長二寸率十五斤
肉秫米四升為穇先装如缹肫法訖和以治
汁橘皮葱白醤清生薑蒸之如炊一石米頃
下之
胡炮(切/普教)肉法肥白羊肉生始周年者殺則生
縷切如細菜脂亦切著渾豉鹽擘䓤白薑椒
蓽撥胡椒令調適净洗羊肚飜之以切肉脂
内於肚中以向滿為限縫合作浪中坑火燒
使赤却灰火内肚著坑中還以灰火覆之於
上更燃火炊一石米頃便熟香美異常非煑
炙之例
蒸羊法縷切羊肉一斤豉汁和之葱白一升
著上合蒸熟出可食之
蒸豬頭法取生豬頭去其骨煑一沸刀細切
水中治之以清酒鹽肉蒸皆口調和熟以乾
薑椒著上食之
作懸熟法猪肉十片去皮切臠葱白一升生
薑五合橘皮二葉秫三升豉汁五合調味蒸
若七斗米頃下
食次曰熊蒸大剥大爛小者去頭脚開復渾
覆蒸熟擘之片大如手又云方二寸許豉汁
煑秫米䪥白寸斷橘皮胡芹小蒜並細切鹽
和糝更蒸肉一重間未盡令爛熟方六寸厚
一寸奠合糝又云秫米鹽豉葱䪥薑切鍜為
屑内熊腹中蒸熟擘奠糝在下肉在上又云
四破蒸令小熟糝用饙葱鹽豉和之冝肉下
更蒸蒸熟擘糝在下乾薑椒橘皮糝在上豚
蒸如蒸熊
鵝蒸去頭如豚
裹蒸生魚方七寸准又云五寸准豉汁煑秫米
如蒸熊生薑橘皮胡芹小蒜鹽細切熬糝膏
油塗箬十字裏之糝在上復以糝屈牖篸(反/祖咸)
之又云鹽和糝上下與細切生薑橘皮葱白
胡芹小蒜置上篸箬蒸之旣奠開箬　邊奠
上毛蒸魚菜白魚􁥏(賔/音)魚最上净治不去鱗
一赤已還渾鹽豉胡芹小蒜細切着魚中與
菜並蒸又魚方寸准亦云五六寸下鹽豉汁
中即出菜上蒸之奠亦菜上蒸又云竹籃盛
魚菜上又云竹蒸並奠
蒸藕法水和稻穰糟揩令净斫去節與蜜灌
孔裹使滿溲蘇麵封下頭蒸熟除麵寫去蜜
削去皮以刀截奠之又云夏生冬熟雙奠亦得
　　　􁣌脂煎消法第七十八
􁣌魚鮓法先下水鹽渾豉擘葱次下豬羊牛
三種肉腤兩沸下鮓打破雞子四枚寫中如
瀹雞子法雞子浮便熟食之
食經􁣌鮓法破生雞子豉汁鮓俱煑沸即奠
又云渾用豉奠訖以雞子豉怗云鮓沸湯中
與豉汁渾葱白破雞子寫中奠二升用雞子
衆物是停也
五侯􁣌法用食板零拚雜鮓肉合水煑如作
羮法
純􁣌魚法一名缹魚用􁥏魚治腹裹去腮不
去鱗以鹹豉葱白薑橘皮鮓細切合煑沸乃
渾下魚葱白渾用又云下魚中煑沸與豉汁
渾葱白将熟下酢又云切生薑令長奠時葱
在上大奠一小奠若大魚成治准此
腤雞一名缹雞一名雞䑎以渾鹽豉葱白中
截乾蘇㣲火炙生蘇不炙與成治渾雞俱下
水中熟煑出雞及葱漉出汁中蘇豉澄令清
擘肉廣寸餘奠之以暖汁沃之肉若冷將奠
蒸令煖滿奠又云葱蘇鹽豉汁與雞俱煑既
熟擘奠與汁葱蘇在上莫按下可增葱白令
細也
腊白肉一名白缹肉鹽豉煑令向熟薄切長
二寸半廣一寸准甚薄下新水中與渾葱白
小蒜鹽豉清又䪥葉切長二寸與葱薑不與
小蒜䪥亦可
腤豬法(名豬肉鹽豉/一名缹豬肉一)一如缹白肉之法
腤魚法用鯽魚渾用軟體魚不用鱗治刀細
切葱與豉葱俱下葱長四寸将熟細切薑胡
芹小蒜與之汁色欲黑無酢者不用椒若大
魚方寸准得用軟體之魚大魚不好也
蜜純煎魚法用鯽魚治腹中不鱗苦酒蜜中
半和鹽漬魚一炊久漉出膏油熬之令赤渾
奠焉
勒鴨消細研熬如餅臛熬之令小熟薑橘椒
胡芹小蒜並細切熬黍米糝鹽豉汁下肉中
復熬令似熟色黑平滿奠兎雉肉次好凡肉
赤鯉皆可用勒鴨之小者大如鳩鴿色白也
鴨煎法用新成子鴨極肥者其大如雉去頭
爛治却腥翠五蔵又淨洗細剉如籠肉細切
葱白下鹽豉汁炒令極熟下椒薑末食之
　　　葅緑第七十九
食經曰白葅鵝鴨雞白煑者鹿骨斫為准長
三寸廣一寸下杯中以成清紫菜三四片加
上鹽醋和肉汁沃之又云亦細切須加上又
云准訖肉汁中更煑亦啖少與米糝凡下醋
不紫菜滿奠焉
葅肖法用豬肉羊鹿肥者䪥菜細切熬之與
鹽豉汁細切菜葅菜細如小蟲絲長至五寸
下肉裹多與𦵔汁令酢
蟬脯𦵔法搥之火炙令熟細擘下酢又云蒸
之細切香菜置上又云下沸湯中即出擘如
上香菜蓼法
緑肉法用猪雞鴨肉方寸准熬之與鹽豉汁
煑之葱薑橘胡芹小蒜細切與之下醋切肉
名曰緑肉豬雞名曰酸
白瀹(音藥/㵸煑也)肫法用乳下肥肫作魚眼湯下冷
水和之摰肫令淨罷若有麤毛鑷子拔却柔
毛則剔之茅蒿葉揩洗刀刮削令極淨淨揩
釡勿令渝釡渝則肫黑絹袋盛㹠酢漿水煑
之繋小石勿使浮出上有浮沫數接去兩沸
急出之及熱以冷水沃肫又以茅蒿葉揩令
極白淨以少許麵和水為麵漿復絹袋盛肫
繋石於麵漿中煑之接去浮沫一如上法好
熟出著盆中以冷水和煑肫麵漿使暖暖於
盆中浸之然後擘食皮如玉色滑而且美
酸肫法用乳下肫燖治訖并骨斬臠之令片
别帶皮細切葱白豉汁炒之香㣲下水爛煑
為佳下粳米為糝細擘葱白并豉汁下之熟
下椒醋大美
齊民要術卷第八
齊民要術卷第九
　　　　　後魏髙陽太守賈　思勰　撰
　　　　炙法第八十
　　　　􁝿奥糟苞第八十一
　　　　餅法第八十二
　　　　糭饐第八十三
　　　　煑􁭼第八十四
　　　　醴酪第八十五
　　　　飱飯第八十六
　　　　素食第八十七
　　　　作𦵔并藏生菜第八十八
　　　　餳餔第八十九
　　　　煑膠第九十
　　　　筆墨第九十一
　　炙法第八十
　　　炙㹠法
用乳下豘極肥者豶牸俱得撃治一如煑法
楷洗刮削令極浄小開腹去五蔵又淨洗以
茅茹腹令滿柞木穿緩火遥炙急轉勿住(使用/轉常)
(偏燋也/帀不帀則)清酒數塗以發色(便止/色足)取新豬膏極白
淨者塗拭勿住著無新豬膏淨麻油亦得色
同琥珀又類真金入口則消狀若凌雷含漿
膏潤特異凡常也
　　　捧(俸/或作)炙
大牛用膂小犢用脚肉亦得逼火偏炙一靣
色白便割割又炙一靣含漿滑羙若四靣俱
熟然後割則澀惡不中食也
　　　腩(切/奴感)炙
羊牛麞􁂬肉皆得方寸臠切葱白研令碎和
鹽豉汁僅令相淹少時便炙若汁多久漬則
肕撥火開痛逼火廻轉急炙色白熱食含漿
滑羙若舉而復下下而復上膏盡肉乾不復
中食
　　　肝炙
牛羊豬肝皆得臠長寸半廣五分亦以葱鹽
豉汁腩之以羊絡肚(反/素千)脂裹橫穿炙之
　　　牛胘炙
老牛胘厚而脃剗穿痛蹙令聚逼火急炙令
上劈裂然後割之則脆而甚羙若挽令舒申
微火遥炙則薄而且肕
　　　灌腸法
取羊盤腸淨洗治細剉羊肉令如籠肉細切
葱白鹽豉汁薑椒末調和令鹹淡適口以灌
腸兩條夾而炙之割食甚香羙
　　　食經曰作跳丸炙法
羊肉十斤豬肉十斤縷切之生薑三升橘皮
五葉蔵瓜二升葱白五升合擣令如彈丸别
以五斤羊肉作臛乃下丸炙煑之作丸也
　　　􁮐炙豘法
小形豘一頭􁮐開去骨去厚處安就薄處令
調取肥豘肉三斤肥鴨二斤合細琢魚漿汁
三合琢葱白二升薑一合橘皮半合和二種
肉著豘上令調平以竹丳丳之相去二寸下
丳以竹箬著上以板覆上重物迮之得一宿
明旦微火炙以蜜一升合和時時刷之黃赤
色便熟先以雞子黃塗之今世不復用也
　　　擣炙法
取肥子鵝肉二斤剉之不湏細剉好醋三合
瓜𦵔一合葱白一合薑橘皮各半合椒二十
枚作屑合和之更剉令調聚著充竹丳上破
雞子十枚别取白先摩之令調復以雞子黃
塗之唯急火急炙之使焦汁出便熟作一挺
用物如上若多作倍之若無鵝用肥豘亦得
也
　　　銜炙法
取極肥子鵝一隻淨治煑令半熟去骨剉之
和大豆酢五合瓜𦵔三合薑橘皮各半合切
小蒜一合魚醬汁二合椒数十粒作屑合和
更剉令調取好白魚肉細琢裹作丳炙之
　　　作餅炙法
取好白魚淨治除骨取肉琢得三升熟豬肉
肥者一升細琢酢五合葱瓜𦵔各二合薑橘
皮各半合魚醬汁三合㸔醎淡多少鹽之適
口取足作餅如升盞大厚五分熟油微火煎
之色赤便熟可食(枚作屑和之/一本用椒十)
　　　釀炙白魚法
白魚長二赤淨治勿破腹洗之竟破背以鹽
之取肥子鴨一頭洗治去骨細剉酢一升瓜
𦵔五合魚醬汁三合薑橘各一合葱二合豉
汁一合和炙之令熟合取後背入著腹中丳
之如常炙魚法㣲火炙半熟復以少苦酒雜
魚醬豉汁更刷魚上便成
　　　腩炙法
肥鴨淨治洗去骨作臠酒五合魚醬汁五合
薑葱橘皮半合豉汁五合合和漬一炊久便
中炙子鵝作亦然
　　　豬肉鮓法
好肥豬肉作臠鹽令鹹淡適口以飯作糝如
作鮓法㸔有酸氣便可食
　　　食經曰啖炙
用鵝鴨羊犢麞鹿豬肉肥者赤白半細研熬
之以酸瓜𦵔筍𦵔薑椒橘皮葱葫芹細切鹽
豉汁合和肉丸之手搦(切/汝角)爲寸半方以羊豬
胳肚　裹之兩歧簇兩條簇炙之簇兩臠令
極熟奠四臠牛雞肉不中用
　　　擣炙(一名黃炙/一名筒炙)
用鵝鴨麞鹿豬羊肉細研熬和調如㗖炙若
解離不成與少麵竹筒六寸圍長三赤削去
青皮節悉淨去以肉薄之空下頭令手捉炙
之欲熟小乾不著手竪塸中以雞鴨白手灌
之若不均可再上白猶不平者刀削之更炙
白燥與鴨子黃若無用雞子黃加少朱助赤
色上黃用雞鴨翅毛刷之急手數轉緩則壞
旣熟渾脫去兩頭六寸斷之促奠二若不即
用以蘆荻苞之束兩頭布蘆問可五分可經
三五日不爾則壞與麵則味少酢多則難著
矣
　　　餅炙
用生魚白魚最好鮎鱧不中用下魚片離脊
助仰　几上手按大頭以鈍刀向尾割取肉
至皮即止淨洗臼中熟舂之勿令蒜氣與薑
椒橘皮鹽豉和以竹本作圓範格四寸面油
塗絹藉之絹從格上下以装之按令均平手
捉絹倒餅膏油中煎之出鐺及熱置拌上盌
子底按之令抝將奠翻仰之若盌子奠仰與
盌子相應又云用白肉生魚等分細研熬和
如上手團作餅膏油煎如作雞子餅十字解
奠之還令相就如全奠小者二寸半奠二葱
葫芹生物不得用用則班可增衆物若是先
停此若無亦可用此物助諸物
　　　範炙
用鵝鴨臆肉如渾椎令骨碎與薑椒橘皮葱
胡芹小蒜鹽豉切和塗肉塗炙之斫取臆肉
去骨奠如白煑之者
　　　炙蚶
鐡䥟上炙之汁出去半殻以小銅柈奠之大
奠六小奠八仰奠别奠酢隨之
　　　炙蠣
似炙蚶汁出去半殻三肉共奠如蚶别奠酢
隨之
　　　炙車熬
炙如蠣汁出去半殻去屎三肉一殻與薑橘
屑重炙令暖仰奠四酢隨之勿太熟則肕
　　　炙魚
用小􁥏白魚最勝渾用鱗治刀細謹無小用
大爲方寸准不謹薑橘椒葱胡芹小蒜蘇欓
細切鍛鹽豉酢和以漬魚可經宿炙時以雜
香菜汁灌之燥復與之熟而止色赤則好雙
奠不惟用一
　　作􁝿奥糟苞第八十一
　　　作􁝿肉法
驢馬豬肉皆得臘月中作者良經夏無蟲餘
月作者必湏覆護不密則蟲生麤臠肉有骨
者合骨麤剉鹽麴麥䴷合和多少量意斟裁
然後鹽麴二物等分麥䴷倍少於麴和訖内
甕中宻泥封頭日曝之二七日便熟煑供朝
夕食可以當醬
　　　作奥肉法
先養宿豬令肥臘月中殺之　訖以火燒之
令黃用暖水梳洗之削刮令淨刳去五藏豬
肪煼取脂肉臠方五六寸作令皮肉相兼著
水令相淹漬於釡中煼之肉熟水氣盡更以
向所煼肪膏煑肉大率脂一升酒二升鹽三
升令脂沒肉緩水煑半日許乃佳漉出甕中
餘膏仍寫肉甕中令相淹漬食時水煑令熟
而調和之如常肉法尤冝新韮新韮爛拌亦
中炙噉其二歳豬肉未堅爛壞不任作也
　　　作糟肉法
春夏秋冬皆得作以水和酒糟搦之如粥著
鹽令鹹内棒炙肉於糟中著屋下隂地飲酒
食飯皆炙噉之暑月得十日不臭
　　　苞肉法
十二月中殺豬經宿汁盡浥浥時割作棒炙
形茅菅中苞之無菅茅稻稈亦得用厚泥封
勿令裂裂復上泥懸著屋外北隂中得至七
八月如新殺肉
　　　食經曰作犬䐑(反/徒攝)法
犬肉三十斤小麥六升白酒六升煑之令三
沸易湯更以小麥白酒各三升煑令肉離骨
乃擘雞子三十枚著肉中便裹肉甑中蒸令
雞子得乾以石迮之一宿出可食名曰犬䐑
　　　食次曰苞䐑法
用牛鹿頭肫蹄白煑柳葉細切擇去耳口鼻
舌又去惡者蒸之别切豬蹄蒸熟方寸切熟
雞鴨卵薑椒橘皮鹽就甑中和之仍復蒸之
令極爛熟一升肉可與三鴨子别復蒸令軟
以苞之用散茅爲束附之相連必致令裹大
如鞾雍小如人脚　腸大長二赤小長赤半
大木迮之令平正唯重爲佳冬則不入水夏
作小者不迮用小板挾之一處與板兩重都
有四板以繩通體纒之兩頭與楔楔(反/蘇結)之二
板之間楔冝長薄令中交度如楔車軸法强
打不容則止懸井中去水一赤許若急待内
水中時用去上白皮名曰水䐑又云用牛豬
肉煑切之如上蒸熟岀置白茅上以熟煑雞
子白三重間之即以茅苞細繩穊束以兩小
板挾之急速兩頭懸井水中經一日許方得
又云藿葉薄切蒸將熟破生雞子并細切薑
橘就甑中和之蒸苞如初奠如白䐑一名迮
䐑是也
　　餅法第八十二
　　　食經曰作餅酵法
酸漿一斗煎取七升用粳米一升著漿遲下
火如作粥六月時溲一石麵著二升冬時著
四升作
　　　作白餅法
麵一石白米七八升作粥以白酒六七升酵
中著火上酒魚眼沸絞去滓以和麵麵起可
作
　　　作燒餅法
麵一斗羊肉二斤葱白一合豉汁及鹽熬令
熟炙之麵當令起
　　　髓餅法
以髓脂蜜合和麵厚四五分廣六七寸便著
胡餅鑪中令熟勿令反覆餅肥羙可經久
　　　食次曰粲(亂積/一名)
用秫稻米絹羅之蜜和水水蜜中半以和米
屑厚薄令竹杓中下先試不下更與水蜜作
竹杓容一升許其下節穊作孔竹杓中下澀
五升鐺裹膏脂煑之熟三分之一鐺中也
　　　膏環(粔籹/一名)
用秫稻米屑水蜜溲之强澤如湯餅麵手搦
團可長八寸許(就膏油煑之/屈令兩頭相)
　　　雞鴨子餅
破冩甌中少與􁈜鍋鐺中膏油煎之令成團
餅厚二分全奠一
　　　細環餅截餅(截餅一名蝎子/環餅一名寒具)
皆湏以蜜調水溲麵若無蜜煑棗取汁牛羊
脂膏亦得用牛羊乳亦好令餅羙脆截餅純
用乳溲者(脆如凌雪/入口即碎)
　　　餢􁨤(上法/起麵如)
盤水中浸劑於漆盤背上水作者省脂亦得
十日軟然久停則堅乾劑於腕上手挽作勿
著勃入脂浮出即急飜以杖周正之但任其
起勿刺令穿熟乃出之一靣白一靣赤輪縁
亦赤軟而可愛久停亦不堅若待熟始飜杖
刺作孔者淺其潤氣堅硬不好法湏甕盛濕
布蓋口則常有潤澤甚佳任意所便滑而且
羙
　　　水引餺飩法
細絹篩麵以成調肉臛汁待冷溲之水引挼
如箸大一赤一㫁盤中盛水浸冝以手臨鐺
上挼令薄如韮葉逐沸煑
餺飥挼如大指許二寸一㫁著水盆中浸冝
以手向盆旁挼使極薄皆急火逐沸熟煑非
直光白可爱亦自滑羙殊常
　　　切麵粥(子麵/一名基)􁙘(反/盧貨)􁷓(反/蘇貨)粥法
剛溲麵揉令熟大作劑挼餅麤細如小指大
重縈於乾麵中更挼如麤箸大截㫁切作方
碁簸去勃甑裏蒸之氣餾勃盡下著隂地淨
席上薄攤令冷挼散勿令相黏袋盛舉置湏
即湯煑别作臛澆堅而不泥冬天一作得十
日􁙘􁷓以粟飯饙水浸即漉著麵中以手向
簸箕痛挼令均如胡豆揀取均者熟蒸曝乾
湏即湯煑笊籬漉出别作臛澆甚滑美得一
月日停
　　　粉餅法
以成調肉臛汁接沸油荳粉(以湯溲則生不中食/若用麤粉脃而不羙不)
如環餅麵先剛溲以手痛楺令極軟熟更以
臛汁溲令極澤鑠鑠然割取牛角似匙靣大
鑽作六七小孔僅容麤麻綫若作水引形者
更割牛角開四五孔僅容韭葉取新帛細細
兩叚各方赤半依角之小鑿去中央綴角著
紬(用訖洗舉得二十年用/以鑚鑚之宻綴勿令漏粉)裹盛溲粉歛四角臨沸
湯上搦出熟煑臛澆　著酪中及胡麻飲中
者真類玉色稹稹著　與好麵不殊(著酪中者/一名帽餅)
(之不湏肉汁/直用白湯溲)
　　　豚皮餅法(撥餅/一名)
湯溲粉令如薄粥大鐺中煑湯以小杓子挹
粉著銅鉢内頓鉢著沸湯中以指急旋鉢令
粉悉著鉢中四畔餅旣成仍挹鉢傾餅著湯
中煑熟令漉出著冷水中酷以豚皮臛澆麻
酪任意滑而且羙
　　　治麵砂墋(反/初飲)法
簸小麥使無頭角水浸令液漉出去水冩著
麵中拌使均調於布巾中良久挻動之土末
悉著麥於麵無損一石麵用麥三升
雜五行書曰十月亥日食餅令人無病
　　　糭䊦法第八十三
風土記注云俗先以二節日用菰葉裹黍米
以淳濃灰汁煑之令爛熟於五月五日夏至
啖之黏黍一名糭一曰角黍蓋取隂陽尚相
裹未分散之時象也
　　　食經云粟黍法
先取稻漬之使釋計二升米以成粟一斗著
竹　内米一行粟一行裹以繩縳其繩相去
寸所一行須釡中煑可炊十石米間黍熟
　　　食次曰䊦
用秫稻米末絹羅水蜜溲之如强湯餅麵手
搦之令長赤餘廣二寸餘四破以棗栗肉上
下著之徧與油塗竹箬裹之爛蒸奠二箬不
開破去兩頭觧去束附
　　煑􁭼(也盛作㨠/莫片反米屑)第八十四
　　　煑􁭼
食次曰宿客足作􁭼籷(反/蘇革)􁭼末一斗以沸湯
一升沃之不用膩器㫁箕漉出滓以􁭼箒舂
取勃勃别出一器中折米白煑取汁爲白飲
以飲二升投􁭼汁中又云合勃下飲訖出勃
􁭼汁復悉冩釡中與白飲合煑令一沸與鹽
白飲不可過　折米弱炊令相著盛飯甌
中半奠杓抑令偏著一邊以􁭼汁沃之與勃
又云􁭼末以二升小器中沸湯漬之折米煑
爲飯沸取飯中汁升半折箕漉􁭼出以飲汁
當向􁭼汁上淋之以􁭼箒舂取勃出别勃置
復著折米瀋汁爲白飲以􁭼汁投中鮭奠如
常食之又云若作倉卒難造者得停西　􁭼
最勝又云以勃少許投白飲中勃若散壞不
得和白飲但單用􁭼汁焉
　　醴酪第八十五
　　　煑醴酪
昔介子推怨晉文公賞從亡之勞不及已乃
隱於介休縣緜上山中其門人憐之懸書於
公門文公寤而求之不獲乃以火焚山推遂
抱樹而死文公以緜上之地封之以旌善人
于今介山林木遥望盡黒如火燒状又有抱
樹之形世世祠祀頗有神驗百姓哀之忌日
爲之㫁火煑醴而食之名曰寒食蓋清明節
前一日是也中國流行遂爲常俗(暑不必要在寒/然麥粥自可禦)
(者聊復録耳/食世有能此粥)
　　　治釡令不渝法
常於諳信處買取最初鑄者鐵精不渝輕利
易然其渝黒難然者皆是鐵滓鈍濁所致治
令不渝法以繩急束蒿斬兩頭令齊著水釡
中以乾牛屎然釡湯煖以蒿三徧凈洗抒却
水乾然使熱買肥猪肉脂合皮大如手者三
四叚以脂處處徧揩拭釡察作聲復著水痛
踈洗視汁黑如墨抒却更脂拭踈洗如是十
徧許汁清無復黑乃止則不復渝煑杏酪煑
餳煑地黃染皆湏先治釡不爾則黒惡
　　　煑醴法
與煑黒餳同然須調其色澤令汁味淳濃赤
色足者良尤冝緩火急則燋臭傳曰小人之
交甘若醴疑謂此非醴酒也
　　　煑杏酪粥法
用宿穬麥其春種者則不中預前一月事麥
折令精細簸揀作五六等必使别均調勿令
麤細相雜其大如胡豆者麤細正得所曝令
極乾如上治釡訖先煑一釡麤粥然後净洗
用之打取杏仁以湯脫去黃皮熟研以水和
之絹濾取汁汁唯淳濃便美水多則味薄用
乾牛糞燃火先煑杏仁汁數沸上作肫腦皺
然後下穬麥米唯須緩火以匕徐徐攪之勿
令住煑令極熟剛淖得所然後出之預前多
買新瓦盆子容受二斗者抒粥著盆子中仰
頭勿蓋粥色白如凝脂米粒有類青玉停至
四月八日亦不動渝釡令粥黒火急則燋苦
舊盆則不渗水覆盖則觧離其大盆盛者數
捲(反/居反)亦生水也
　　飱飯第八十六
　　　作粟飱法
於大盆中多著冷水必令冷徹米必以手挼
饋良久停之(炊故也不停則硬/折米堅實必須弱)投飯調漿一如
上法粒似青玉滑而且羙(炊作酪粥者羙於硬米/又甚堅實竟日不飢弱)
　　　作寒食漿法
以三月中清明前夜炊飯雞向鳴下熟熱飯
於甕中以向滿爲限数日後便酢中飯因家
常炊次三四日輒以新炊飯一椀酘之每取
漿隨多少即新汲冷水添之訖夏飱漿並不
敗而常滿所以爲異以二升得觧水一升水
冷清俊有殊於凡
　　　令夏月飯甕井口邊無蟲法
淸明節前二日夜雞鳴時炊黍熟取釡湯遍
洗井口甕邊地則無馬蚿百蟲不近井甕矣
甚是神騐
　　　治旱稻赤米令飯白法
莫問冬夏常以熱湯浸米一食久然後以手
挼之湯冷瀉去即以冷水淘汰挼取白乃止
飯色㓗白無異清流之米又䑔赤稻一臼米
裏著蒿葉一把白鹽一把合䑔之即絶白
　　　食經曰作麵飯法
用麵五升先乾蒸攪使冷用水一升留一升
麵減水三合以七合水溲四升麵以手擘觧
以飯一升麵粉粉乾下稍切取大如栗顆訖
蒸熟下著篩中更蒸之
　　　作粳米糗糒法
取粳米汰灑作飯曝令燥擣細磨麤細作兩
種折
　　　粳米棗糒法
炊飯熟爛曝令乾細篩用棗蒸熟迮取膏溲
糒率一升糒用棗一升
崔寔曰五月多作糒以供出入之粮
　　　菰米飯法
菰榖盛韋囊中擣瓷器爲屑勿令作末内韋
囊中令滿板上揉之取米一作可用升半炊
如稻米
　　　胡飯法
以酢瓜菹長切將炙肥肉生雜菜内餅中急
捲捲用兩卷三截無令相就並六㫁長不過
二寸别奠飄韲隨之細切胡芹奠下酢中爲
飄虀
食次曰折米飯生哲　冷水用雖好作甚難
蒯(反/苦怪)米飯(米令淨也/蒯者背)
　　素食第八十七
　　　食次曰葱韮糞法
下油水中煑葱韭　分切沸俱下與胡芹鹽
豉研米糝粒大如粟米
　　　瓠羔
下油水中煑極熟瓠體横切厚三分沸而下
與鹽豉胡芹累奠之
　　　油豉
豉三合油一升酢五升薑橘皮葱胡芹鹽合
和蒸蒸熟更以油五升就氣上灑之訖即合
甑覆㵼甕中
　　　膏煎紫菜
以燥菜下油中煎之可食則止擘奠如脯
　　　薤白蒸
秫米一石熟舂䑔令米毛不　以豉三升煑
之　箕漉取汁用沃米令上諧可走蝦米釋
漉出停米豉中夏可半日冬可一日出米葱
薤等寸切令得一石許胡芹寸切令得一升
許油五升合和蒸之可分為兩甑蒸之氣餾
以豉汁五升灑之凡三過三灑可經一炊久
三灑豉汁半熟更以油五升灑之卽下用熱
食若不卽食重蒸取氣出灑油之後不得停
竈上則漏去油重蒸不冝久久亦漏油奠訖
以薑椒末粉之溲
　　　􁣊(蘇/音)托飯
托二斗水一石熬白米三升令黃黒合托三
沸絹漉取汁澄清以􁣊一升投中無􁣊與油
二升􁣊托好一升次檀托一名托中價
　　　蜜薑
生薑一斤淨洗刮去皮笇子切不患長大如
細漆箸以水二升煑令沸去沫與蜜二升煑
復令沸更去沫椀子盛合汁減半奠用箸二
人共無生薑用乾薑法如前准切欲極細
　　　缹瓜瓠法
冬瓜越瓜瓠用毛未脫者(即堅/毛脫)漢瓜用極大饒
肉者皆削去皮作方臠廣一寸長三寸偏冝
豬肉肥羊肉亦佳(令熟薄切/肉湏别煑)蘇油亦好特冝菘
菜(蘇油冝大用莧菜/蕪菁肥葵韭等皆得)細擘葱白(無葱薤白代之/葱白欲得多於菜)渾
豉白鹽椒末先布菜於銅鐺底次肉(油代之/無肉以蘇)
次瓜次瓠次葱白鹽豉椒末如是次第重布
向滿爲限少下水(淹漬/僅令相)缹令熟
　　　又缹漢瓜法
直以香醬葱白麻油缹之勿下水亦好
　　　缹菌(反/其殞)法
菌一名地雞口未開内外全白者佳其口開
裏黒者臭不堪食其多取欲經冬者收取鹽
汁洗去土蒸令氣餾下著屋北陰中之當時
隨食者取即湯煠去腥氣擘破先細切葱白
和麻油(好/蘇亦)熬令香復多擘葱白渾豉鹽椒末
與菌俱下缹之冝肥羊肉雞豬肉亦得肉缹
者不湏蘇油(如缹瓜瓠法唯不著菜也/肉亦先熟煑蘇切重重布之)缹瓜瓠菌
雖有肉素兩法然此物多充素食故附素條
中
　　　缹茄子法
用子未成者(不好也/子成則)以竹刀骨刀四破之(渝黒/用鐵則)
湯煠去腥氣細切葱白熬油令香(好/蘇彌)香醬清
擘葱白與茄子俱下缹令熟下椒薑末
　　作𦵔藏生菜法第八十八
　　　葵菘蕪青蜀芥鹹𦵔法
收菜時即擇取好者菅蒲束之作鹽水令極
鹹於鹽水中洗菜即内甕中若先用淡水洗
者菹爛其洗菜鹽水澄取清者瀉著甕中令
没菜把即止不復調和菹色仍青以水洗去
鹹汁煑爲茹與生菜不殊其蕪菁蜀芥二種
三日抒出之粉黍米作粥清擣麥䴷作末絹
篩布菜一行以䴷末薄坌之即下熱粥清重
重如此以滿甕爲限其布菜法每行必莖葉
顚倒安之舊鹽汁還㵼甕中𦵔色黄而味羙
作淡菹用黍米粥清及麥䴷末味亦勝
　　　作湯菹法
菘菜佳蕪菁亦得收好菜擇訖即於熱湯中
煠出之若菜已萎者水洗混出經宿生之然
後湯煠煠訖冷水中濯之鹽醋中熬胡麻油
著香而且脆多作者亦得至春不敗
　　　䖆菹法
菹菜也一曰菹不切曰䖆菹用乾蔓菁正月
中作以熱湯浸菜令柔軟觧辨擇治淨洗沸
湯煠即出於水中淨洗復作鹽水斬度出著
箔上經宿菜色生好粉黍米粥清亦用絹篩
麥䴷末澆菹布菜如前法然後粥清不用大
熱其汁纔令相淹不用過多泥頭七日便熟
菹甕以穰茹之如釀酒法
　　　作卒菹法
以酢漿煑葵菜擘之下酢即成菹矣
　　　藏生菜法
九月十月中於牆南日陽中稻作坑深四五
赤取雜菜種别布之一行菜一行土去坎一
赤許便止以穰厚覆之得經冬湏即取粲然
與夏菜不殊
　　　食經作葵菹法
擇燥葵五斛鹽二斗水五斗大麥乾飯四升
合瀬案葵一行鹽飯一行清水澆滿七日黄
便成矣
　　　作菘鹹菹法
水四斗鹽三升攪之令殺菜又法菘一行女
麴間之
　　　作酢菹法
三石甕用米一斗擣攪取汁三升煑滓作三
升粥令内菜甕中輒以生漬汁及粥灌之一
宿以青蒿薤白各一行作麻沸湯澆之便成
　　　作菹消法
用羊肉二十斤肥豬肉十斤縷切之菹二升
菹根五升豉汁七升半切葱頭五升
　　　蒲菹
詩義䟽曰蒲深蒲也周禮以為菹謂菹始生
取其中心入地者蒻大如匕柄正白生噉之
甘脆又煑以苦酒受之如食筍法大羙今呉
人以為菹又以為酢
世人作葵菹不好皆由葵大脃故也菹菘以
社前二十日種之葵社前三十日種之使葵
至蔵皆欲生花乃佳耳葵經十朝若霜乃采
之秫米為飯令冷取葵著甕中以向飯沃之
欲令色黃煑小麥時時粣(反/桑葛)之
崔寔曰九月作葵菹其歲温即待十月
　　　食經曰藏瓜法
取白米一斗䥶中熬之以作糜下鹽使鹹淡
適口調寒熱熟拭瓜以投其中宻塗甕此蜀
人方羙好乂法取小瓜百枚豉五升鹽三升
破去瓜子以鹽布瓜片中次著甕中綿其口
三日豉氣盡可食之
　　　食經蔵越瓜法
糟一斗鹽三升淹瓜三宿出以布拭之復淹
如此凡瓜欲得完慎勿傷傷便爛以布囊就
取之佳豫章郡人晩種越瓜所以味亦異
　　　食經藏梅瓜法
先取霜下老白冬瓜削去皮取肉方正薄切
如手板細施灰羅瓜著上復以灰覆之煑杭
皮烏梅汁著器中細切瓜令方三分長二寸
熟煠之以投梅汁數日可食以醋石榴子著
中並佳也
　　　　食經曰樂安令徐肅蔵瓜法
取越瓜細者不操拭勿使近水鹽之令鹹十
日許出拭之小隂乾熇之仍内著盆中作和
法以三升赤小豆三升秫米並炒之令黄合
舂以三斗好酒觧之以瓜投中宻塗乃經年
不敗
崔寔曰大暑後六日可藏瓜
　　　　食次曰女麴
秫稻米三斗淨淅炊爲飲軟炊停令極冷以
麴範中用手餅之以青蒿上下奄之置牀上
如作麥麴法三七二十一日開㸔徧有黄衣
則止三七日無衣乃停要須衣徧乃止出日
中曝之燥則用
　　　　釀瓜菹酒法
秫稻米一石麥麴成剉隆隆二斗女麴成剉
平一斗釀法湏消化復以五升米酘之消化
復以五升米酘之再酘酒熟則用不迮出瓜
鹽揩日中曝令皺鹽和暴糟中停三宿度内
女麴酒中爲佳
　　　　瓜菹法
採越瓜刀子割摘取勿令傷皮鹽揩數徧日
曝令皺先取四月白酒糟鹽和藏之數日又
過著大酒糟中鹽蜜女麴和糟又藏泥􁌊中
唯久佳又云不入白酒糟亦得又云大酒接
出清用醅若一石與鹽三升女麴三升蜜三
升女麴曝令燥手拃令觧渾用女麴者麥黄
衣也又云瓜淨洗令燥鹽揩之以鹽和酒糟
令有鹽味不須多合藏之宻泥􁌊口軟而黄
便可食大者六破小者四破五寸斷之廣狹
盡瓜之形又云長四寸廣一寸仰奠四片瓜用
小而直者不可用貯
　　　　瓜芥菹
用冬瓜切長三寸廣一寸厚二分芥子少與
葫芹子合熟研去滓與好酢鹽之下瓜唯久
益佳也
　　　　湯菹法
用少葱蕪菁去根暫經湯沸及熱與鹽酢渾
長者依柸截與酢幷和葉汁不爾火酢滿奠
之
　　　　苦笋紫菜菹法
笋去皮三寸㫁之細縷切之小者手捉小頭
刀削大頭唯細薄隨置水中削訖漉出細切
紫菜和之與鹽酢乳用半奠紫菜冷水漬少
久自解但洗時勿用湯湯洗則失味矣
　　　　竹菜菹法
菜生竹林下似芹科大而莖葉細生極穊淨
洗暫經沸湯速出下冷水中即搦去水細切
又胡芹小蒜亦暫經沸湯細切和之與鹽醋
半奠春用至四月
　　　　蕺菹法
蕺去土毛黒惡者不洗暫經沸湯即出多少
與鹽一升以暖米清瀋汁淨洗之及暖即出
漉下鹽酢中若不及熱則赤壞之又湯撩葱
白即入冷水漉出置蕺中並寸切用米若椀
子奠去蕺節料理接奠各在一邊令滿
　　　　菘根㯼菹法
菘淨洗徧體湏長切方如筭子長三寸許束
根入沸湯小停出及熱與鹽酢細縷切橘皮
和之料理半奠之
　　　　熯(反/呼幹)菹法
淨洗縷切三寸長許束爲小把大如篳篥暫
經沸湯速出之及熱與鹽酢上加胡芹子與
之料理令直滿奠之
　　　　胡芹小蒜菹法
並暫經小沸湯出下冷水中出之胡芹細切
小蒜寸切與鹽酢分半奠青白各在一邊若
不各在一邊不即入於水中則黃壞滿奠
　　　　菘根蘿蔔菹法
淨洗通體細切長縷束爲把大如十張𥿄卷
暫經沸湯即出多與鹽二升暖湯合把手按
之又細縷切暫經沸湯與橘皮和及暖與則
黄壞料理滿奠煴菘葱蕪菁根悉可用
　　　　紫菜菹法
取紫菜冷水漬令釋與葱菹合盛各在一邊
與鹽酢滿奠
　　　　蜜薑法
用生薑淨洗削治十月酒糟中藏之泥頭十
日熟出水洗内蜜中大者中觧小者渾用竪
奠四又云卒作削治蜜中煑之亦可用
　　　　梅瓜法
用大冬瓜去皮穰笇子細切長三寸麤細如
研布生布薄絞去汁即下杬汁令小暖經宿
漉出煑一升烏梅與水二升取一升餘出梅
令汁清澄與蜜三升杬汁三升生橘二十枚
去皮核取汁復和之合煑兩沸去上沫清澄
令冷内瓜訖與石榴酸者懸鈎子廉薑屑石
榴懸鉤一杯可下十度嘗看若不大澀杬子
汁至一升又云烏梅漬汁淘奠石榴懸鉤一
奠不過五六度熟去麤皮杬一升與水三升
煑取升半澄清
　　　　梨菹法
先作漤(反/盧感)用小梨瓶中水漬泥頭自秋至
春至冬中湏亦可用又云一月日可用將用
去皮通體薄切奠之以梨漤汁投少蜜令甜
酢以泥封之若卒作切梨如上五梨半用苦
酒二升湯二升合和之温令少熱下盛一奠
五六片汁沃上至半以篸置杯旁夏停不過
五日又云卒作煑棗亦可用之
　　　　木耳菹
取棗桑榆柳樹邊生猶軟濕者(柞木耳亦得/乾即不中用)煑五
沸去腥汁出置冷水中淨洮又著酢漿水中
洗出細縷切訖胡荽葱白(香而已/少著取)下豉汁醬清
及酢調和適口下薑椒末甚滑羙
　　　　􁋁菹法
毛詩曰薄言采芭毛云菜也詩義䟽曰􁋁似
苦菜莖青摘去葉白汁出甘脃可食亦可爲
茹青州謂之芭西河鴈門􁋁尤羙時人戀戀
不能出塞
　　　　蕨
爾雅云蕨鼈郭璞注云初生無葉可食廣雅
曰紫藄非也詩義䟽曰蕨山菜也初生似蒜
莖紫黒色二月中高八九寸老有葉瀹為茹
滑羙如葵今隴西天水人及此時而乾收秋
冬嘗之又云以進御三月中其端散爲三秋
枝有數葉葉似青蒿長麤堅強不可食周秦
曰蕨齊魯曰鼈亦謂蕨又澆之
　　　　食經曰蔵蕨法
先洗蕨杷著器中蕨一行鹽一行薄粥沃之
一法以薄灰淹之一宿出蟹眼湯瀹之出熇
内糟中可至蕨時
　　　　蕨菹
取蕨暫經湯出小蒜亦然令細切與鹽酢又
云蒜蕨俱寸切之
　　　　荇(作莕/字或)
爾雅曰莕接余其葉苻郭璞注曰叢生水中
葉圓在莖端長短隨水深淺江東菹食之
毛詩周南國風曰參差荇菜左右流之毛注
云接余也詩義䟽曰接余其葉白莖紫赤正
圓徑寸餘浮在水上根在水底莖與水深淺
等大如釵股上青下白以苦酒浸之爲菹脃
羙可案酒其華為蒲黄色
　　　餳餔第八十九
(也柳下惠見飴曰可以養老然則飴餔可以養老自㓜故録之也/史游急就篇云饊飴餳楚辭曰粔籹蜜餌有餦餭餦餭亦餳)
　　　　煑白餳法
用白牙散蘖佳其成餅者則不中用用不渝
釡渝則餳黒釡必磨治令白淨勿使有膩氣
釡上加甑以防沸溢乾蘖末五升殺米一石
米必細䑔數十徧淨淘炊爲飯攤去熱氣及
暖於盆中以糵末和之使均調臥於酳甕中
勿以手按撥平而已以𬒳覆盆甕令暖冬則
穰茹冬湏竟日夏即半日許看米消減離甕
作魚眼沸湯以淋之令糟上水深一赤許乃
上下水洽訖向一食頃便拔酳取汁煑之每
沸輒益兩杓尤冝緩火火急則焦氣盆中汁
盡量不復溢便下甑一人專以杓揚之勿令
住手手住則餳黒量熟止火良久向冷然後
出之用梁米者餳如水精色
　　　　黒餳法
用青牙成餅糵糵末一斗殺米一石餘法同
前
　　　　琥珀餳法
小餅如碁石内外明徹色如琥珀用大麥糵
末一斗殺米一石餘並同前法
　　　　煑餔法
用黒餳糵末一斗六升殺米一石臥煑如法
但以蓬子押取汁以匕匙紇紇攪之不湏揚
　　　　食經作飴法
取黍米一石炊作黍著盆中糵末一斗攪和
一宿則得一斛五斗煎成飴
崔寔曰十月先冰凍作京餳煑暴飴
　　　　食次曰白繭糖法
熟炊秫稻米飯及熱千杵臼淨者舂之爲
湏令極熟勿令有米粒幹爲餅法厚二分許
日曝小燥刀直􁋕爲長條廣二分乃斜裁之
大如棗核兩頭尖更曝令極燥膏油煑之熟
出糖聚圓之一圓不過五六枚又云手索
麤細如箭簳日曝小燥刁斜截大如棗核煑
圓如上法圓大如桃核半奠不滿之
　　　　黄繭糖
白秫米精舂不簸淅以梔子漬米取色炊舂
爲　加蜜餘一如白　作繭煑及奠如前
　　　煑膠第九十
　　　　煑膠法
煑膠要用二月三月九月十月餘月則不成
(則凍瘃合膠不粘/熱則不凝無餅寒)沙牛皮水牛皮豬皮爲上驢馬
駝騾皮爲次(皮薄毛多膠少倍費樵薪/其膠勢力雖復相似但驢馬)破皮履鞋
底格椎皮靴底破　靫但是生皮無問年歳
久遠不腐爛者悉皆中煑(陳久者固冝不如新者/然新皮膠色明淨而勝其)
其脂肕鹽熟之皮則不中用(永無鎔鑄之理無爛/譬如生鐵一經柔熟)
(也/汁故)唯欲舊釡大而不渝者(費薪火釡渝令膠色黒/釡新則燒令皮著底釡小)
法於井邊忼中浸皮四五日令極液以水淨
洗濯無令有泥片割著釜中不湏削毛(功於膠/削毛費)
(益/無)凡水皆得煑然鹹苦之水膠乃更勝長作
木匕匕頭施鐵刃時時徹攪之勿令著底(頭/匕)
(焦焦則膠惡是以尤湏婁数/不施鐡刃雖攬不徹底不冝/之)水少更添常使滂沛
經宿晬時勿令絶火候皮爛熟以匕瀝汁看
末後一珠微有黏勢膠　熟矣(令膠燋/爲過傷火)取淨
乾盆置竈(反/丁果)上以　米牀加盆布蓬草
於牀上以大杓挹取膠　爲著蓬草上濾去
滓穢挹時勿停火　淳熟汁盡更
添水煑之攪如初法熟　挹取看皮垂盡著
釡燋黑無復黏勢乃棄去之膠盆向滿舁著
空靜處屋中仰頭令凝(水令/雜/則氣變成)凌旦合盆
於席上脫取凝膠口濕細緊絏以割之其近
盆底土惡之處不中用者割却少許然後十
字圻破之又中㫁爲叚較薄割爲餅(佳非直易/唯極薄爲)
(難燥又見黯黑皆爲膠惡也/乾又色似琥珀者好堅厚者既)近盆末下名爲笨膠可
以建車近盆末上即是膠清可以雜用最上
膠皮如粥膜者膠中之上第一粘好先於庭
中竪槌施三重箔摘令免狗䑕於最下箔上
布置膠餅其上兩重爲作䕃凉并扞霜露(雖凝/膠餅)
(霜露霑濡復難乾燥/水汁未盡見日即消)旦起至食時卷去上箔令膠
見日(霜露之潤見日即乾/凌旦氣寒不畏消釋)食後還復舒箔爲䕃雨
則内敞屋之下則不須重箔四五日浥浥時
繩穿膠餅懸而日曝極乾乃内屋内懸𥿄籠
之(壁土之污/以防青蠅)夏中雖軟相著至八月秋凉時日
中曝之還復堅好
　　　筆墨第九十一
　　　　筆法
韋仲將筆方曰先次以鐵梳兎毫及羊青毛
去其穢毛蓋使不髯茹訖各别之皆用梳掌
痛拍整齊毫鋒端本各作扁極令均調平好
用衣羊青毛縮羊青毛去兎毫頭下二分許
然後合扁捲令極圓訖痛頡之以所整羊毛
中或用衣中心名曰筆柱或曰墨池承墨復
用毫青衣羊青毛外如作柱法使中心齊亦
使平均痛頡内管中寧隨毛長者使深寧小
不大筆之大要也
　　　　合墨法
好醇煙擣訖以細絹篩於堈内篩去草莽若
細沙塵埃此物至輕微不冝露篩喜失飛去
不可不慎墨麴一斤以好膠五兩浸梣(反/才心)皮
汁中梣江南樊雞木皮也其皮入水緑色觧
膠又益墨色可下雞子白去黄五顆亦以真
朱砂一兩麝香一兩别治細篩都合調下鐡
臼中寧剛不冝澤擣三萬杵杵多益善合墨
不得過二月九月温時敗臭寒則難乾潼溶
見風自觧碎重不得過三二兩墨之大訣如
此寧小不大
齊民要術卷第九
齊民要術卷第十
　　　　　後魏高陽太守賈　思勰　撰
　　　五䅽果蓏菜茹非中國物産者
(草木任食非人力所種者悉附於此/聊以存其名目記其怪異耳爰及山澤)
　　　　五䅽
山海經曰廣都之野百䅽自生冬夏播琴郭
璞注曰播琴猶言播種方俗言也爰有膏稷
膏黍膏菽郭璞注曰言好味滑如膏
博物志曰扶海洲上有草名曰蒒其實如大
麥從七月熟人歛穫至冬乃訖名曰自然䅽
或曰禹餘糧又曰地三年種蜀黍其後七年
多虵
　　　　稻
異物志曰稻一歲夏冬再種出交趾
俞益期牋曰交趾稻再熟也
　　　　禾
廣志曰梁禾蔓生實如葵子米粉白如麪可
爲饘粥牛食以肥六月種九月熟
感禾扶踈生實似大麥
楊禾似藋粒細左折右炊停則牙生此中國
巴禾木稷也
大禾高丈餘子如小豆出粟特國
山海經曰崐崘墟上有木禾長五尋大五圍
郭璞曰木禾㯏類也
吕氏春秋曰飯之美者玄山之禾不周之粟
陽山之穄
魏書曰烏丸地冝青穄
　　　　麥
愽物志曰人啖麥橡令人多力徤行
西域諸國志曰天竺十一月六日爲冬至則
麥秀十二月十六日爲臘臘麥熟
說文曰麰周所受來麰也
　　　　豆
博物志曰人食豆三年則身重行動難恒食
小豆令人肌燥麤理
　　　　東牆
廣志曰東牆色青黑粒如葵子似蓬草十一
月熟出幽凉并烏丸地
河西語曰貸我東牆償我田粱
魏書曰烏丸地冝東牆能作白酒
　　　　果蓏
山海經曰平丘百果所在不周之山爰有嘉
果子如棗葉如桃黄花赤樹食之不飢
呂氏春秋曰常山之北投淵之上有百果焉
羣帝所食(先升過者/羣帝衆帝)
臨海異物志曰楊桃似橄欖其味甜五月十
月熟諺曰楊桃無蹙一歳三熟其色靑黃核
如棗核
臨海異物志曰梅桃子生晉安候官縣一小
樹得數十石實大三寸可蜜藏之
臨海異物志曰楊榣有七脊子生樹皮中其
體雖異味則無奇長四五寸色靑黃味甘
臨海異物志曰冬熟如指大正赤味甘勝梅
猴闥子如指頭大其味小苦可食
關桃子其味酸
土翁子如漆子大熟時甜酸其色靑黑
枸槽子如指頭大正赤其味甘
雞橘子大如指味甘永寧界中有之
猴緫子如小指頭大與柿相似其味不減於
柿
多南子如指大其色紫味甘與梅子相似出
晉安
王壇子如棗大其味甘出候官越王祭太一
壇邊有此果無知其名因見生䖏遂名王壇
其形小於龍眼有似木瓜
愽物志曰張騫使西域還得安石榴胡桃蒲
桃
劉欣期交州記曰多感子黃色圍一寸
蔗子如瓜大亦似柚
弥子圓而細其味初苦後甘食皆甘果也
杜蘭香傳曰神女降張碩常食粟飯井有非
時果味亦不甘但一食可七八日不飢
　　　　棗
史記封禪書曰李少君甞游海上見安期生
食棗大如瓜
東方朔傳曰武帝時上林獻棗上以杖擊未
央殿檻呼朔曰叱叱先生來來先生知此篋
裏何物朔曰上林獻棗四十九枚上曰何以
知之朔曰呼朔者上也以杖擊檻兩木林也
朔來來者棗也叱叱者四十九也上大笑帝
賜帛十匹
神異經曰北方荒内有棗林焉其高五丈敷
張枝條　里餘子長六寸圍過其長熟赤如
朱乾之不縮氣味甘潤殊於常棗食之可以
安軀益氣力
神仙傳曰吳郡沈羲爲仙人所迎上天云天
上見老君賜羲棗二枚大如雞子
傅玄賦曰有棗若瓜出自海濵全生益氣服
之如神
　　　　桃
漢舊儀曰東海之内度朔山上有桃屈蟠三
千里其卑枝間曰東北鬼門萬鬼所出入也
上有二神人一曰荼二曰欝􁩈主領萬鬼鬼
之惡害人者執以葦索以食虎黃帝法而象
之因立桃梗於門戸上畫荼欝􁕎持葦索以
禦凶鬼畫虎於門當食鬼也􁩈音壘(度索山/史記注作)
風俗通曰今縣官以臘除夕飾桃人垂葦索
畫虎於門効前事也
神農經曰玉桃服之長生不死若不得早服
之臨死日服之其尸畢天地不朽
神異經曰東北有樹高五十丈葉長八赤名
曰桃其子徑三赤二寸小核味和食之令人
短壽
漢武内傳曰西王母以七月七日降令侍女
更索桃湏臾以玉盤盛仙桃七顆大如鴨子
形圓色青以呈王母王母以四顆與帝三枚
自食
漢武故事曰東郡獻短人帝呼東方朔朔至
短人因指朔謂上曰西王母種桃三千年一
著子此兒不良以三過偷之矣
廣州記曰廬山有山桃大如㯽榔形色黑而
味甘酢人時登採拾只得於上飽噉不得持
下迷不得返
玄中記曰木子大者積石山之桃實焉大如
十斛籠
甄異傳曰譙郡夏侯規亡後見形還家經庭
前桃樹邊過曰此祧我所種子乃羙好其婦
曰人言亡者畏桃君不畏邪荅曰桃東南枝
長二赤八寸向日者憎之或亦不畏也
神仙傳曰樊夫人與夫劉綱俱學道術各自
言勝中庭有兩大桃樹夫妻各呪其一夫人
呪者兩枝相鬭擊良久綱所呪者桃走出籬
　　　　李
列異傳曰袁本𥘉時有神出河東號度索君
人共立廟兖州蘇氏母病禱見一人着白單
衣高冠冠似魚頭謂度索君曰昔臨廬山下
共食白李未久已三千年日月易得使人悵
然去後度索君曰此南海君也
　　　　梨
漢武内傳曰太上之藥有玄光梨
神異經曰東方有樹高百丈葉長一丈廣六
七赤名曰梨其子徑三赤割之瓤白如素食
之爲地仙辟榖可入水火也
神仙傳曰介象吴王所徵在武昌速求去不
許象言病以羙梨一匳賜象湏臾象死帝殯
而埋之以日中時死其日晡時到建業以所
賜梨付守苑吏種之後吏以狀聞即發象棺
棺中有一奏符
　　　　柰
漢武内傳曰仙藥之次者有圓丘紫柰出永
昌
　　　　橙
異苑曰南康有蒵石山有甘橘橙柚就食其
實任意取足持歸家人噉輒病或顚仆失徑
郭璞曰蜀中有給客橙似橘而非若柚而芳
香夏秋華實相繼或如彈丸或如手指通歳
食之亦名盧橘
　　　　橘
周官考工記曰橘踰淮而北爲枳此地氣然
也
吕氏春秋曰果之美者江浦之橘
吳録地理志曰朱光祿爲建安郡中庭有橘
冬月於樹上覆裹之至明年春夏色變青黑
味尤絶美上林賦曰盧橘夏熟蓋近於是也
裴淵廣州記曰羅浮山有橘夏熟實大如李
剥皮噉則酢合食極甘又有壷橘形色都是
甘但皮厚氣臭味亦不劣
異物志曰橘樹白花而赤實皮馨香又有善
味江南有之不生他所
南中八郡志曰交趾特出好橘大且甘而不
可多噉令人下痢
廣州記曰盧橘皮厚氣色大如甘酢多九月
正月　色至二月漸變爲青至夏熟味亦不
異冬時土人呼爲壷橘其類有七八種不如
吳㑹橘
　　　　甘
廣志曰甘有二十一　有成都平蔕甘大如
升色蒼黃犍爲南安縣出好黃甘
荆州記曰枝江有名冝都郡舊江北有甘園
名冝都甘
湘州記曰州故大城内有陶偘廟地是賈誼
故宅誼時種甘猶有存者
風土記曰甘橘之屬滋味甜美特異者也有
黃者有頳者謂之壷甘
　　　　柚
說文曰柚條也似橙實酢
呂氏春秋曰果之美者雲夢之柚
列子曰吴楚之園有大木焉其名爲櫾(柚/音)碧
樹而冬青生實丹而味酸食皮汁已憤厥之
疾齊州珍之渡淮而北化爲枳焉
裴淵記曰廣州别有柚號曰雷柚實如升大
風土記曰柚大橘也色黄而味酢
　　　　椵
爾雅曰櫠椵也郭璞注曰柚屬也子大如盂
皮厚二三寸中似枳供食之少味
　　　　栗
神異經曰東北荒中有木高四十丈葉長五
赤廣三寸名栗其實徑三赤其殻赤而肉黃
白味甜食之多令人短氣而渴
　　　　枇杷
廣志曰枇杷冬花實黄大如雞子小者如杏
味甜酢四月熟出南安犍爲冝都
風土記曰枇杷葉似栗子似蒳十十而叢生
荆州土地記曰冝都出大枇杷
　　　　椑
西京雜記曰烏椑靑椑赤棠椑冝都出大椑
　　　　甘蔗
說文曰藷蔗也案書傳曰或爲芋蔗或千蔗
或邯　或甘蔗或都蔗所在不同
􁓛都縣土壤肥沃偏冝甘蔗味及采色餘縣
所無一節數寸長郡以獻御
異物志曰甘蔗遠近皆有交趾所産甘蔗特
醇好本末無薄厚其味至均圍數寸長丈餘
頗似竹斬而食之旣甘迮取汁如飴餳名之
曰糖益復珍也又煎而曝之旣凝如冰破如
塼其食之入口消釋時人謂之石蜜者也
家政法曰三月可種甘蔗
　　　　䔖
說文曰䔖芡也廣志曰鉅野大䔖也大於常
䔖淮漢之南凶年以芰爲蔬猶以預爲資鉅
野魯藪也
　　　　棪
爾雅曰棪㯈其也郭璞注曰棪實似柰赤可
食
　　　　劉
爾雅曰劉劉杙也郭璞曰劉子生山中實如
梨甜酢核堅出交趾
南方草物状曰劉樹子大如李實三月花色
仍連着實七八月熟其色黃其味酢煑蜜藏
之仍甘好
　　　　鬰
豳詩義䟽曰其樹高五六赤實大如李正赤
色食之甜
廣雅曰一名雀李又名車下李又名郁李亦
名棣亦名薁李毛詩七月食欝及薁
　　　　芡
說文曰芡雞頭也方言曰北燕謂之䓈(役/音)青
徐淮泗謂之芡南楚江淅之間謂之雞頭鴈
頭
本草經曰雞頭一名鴈喙
　　　　藷
南方草物狀曰甘藷二月種至十月乃成卵
大如鵝卵小者如鴨卵掘食蒸食其味甘甜
經久得風乃淡泊(九眞興古也/出交趾武平)
異物志曰甘藷似芋亦有巨魁剝去皮肌肉
正白如脂肪南人專食以當米糓(賔客酒食亦/蒸炙皆香美)
(果實也/施設有如)
　　　　薁
說文曰薁櫻也廣雅曰燕薁櫻薁也詩義䟽
曰櫻薁實大如龍眼黒色今車鞅藤實是豳
詩曰十月食薁
　　　　楊梅
臨海異物志曰其子大如彈子正赤五月熟
似梅味甜酸
食經藏楊梅法擇佳完者一石以鹽一斗淹
之鹽入内中仍出曝令乾熇取杬皮二斤煑
取汁漬之不加蜜漬梅色如𥘉美好可堪數
歳
　　　　沙棠
山海經曰崑崙之山有木焉狀如棠黃華赤
實味如李而無核名曰沙棠可以禦水時使
不溺
吕氏春秋曰果之美者沙棠之實
　　　　柤
山海經曰蓋猶之山上有甘柤枝幹皆赤黃
白花黒實也
禮内則曰柤梨薑桂鄭注曰柤梨之不藏者
皆人君羞
神異經曰南方大荒中有樹名曰柤二千歳
作花九千歳作實其花色紫高百丈敷張自
輔葉長七赤廣四五赤色如綠青皮如桂味
如蜜理如甘草味飴實長九圍無瓤核割之
如凝酥食者壽以萬二千歳
風土記曰柤梨屬内堅而香
西京雜記曰蠻柤
　　　　椰
異物志曰椰樹高六七丈無枝條葉如束蒲
在其上實如瓠繫在於山頭若挂物焉實外
有皮如胡盧核裏有膚白如雪厚半寸如猪
膚食之美於胡桃味也膚裏有汁升餘其淸
如水其味美於蜜食其膚可以不飢食其汁
則愈渴又有如兩眼䖏俗人謂之越王頭
南方草物狀曰椰二月花色仍連着實房相
連累房三十或二十七八子十一月十二月
熟其樹黄實俗名之爲丹也橫破之可作椀
或㣲長如栝蔞子從破之可爲爵
南州異物志曰椰樹大三四圍長十丈通身
無枝至百餘年有葉狀如蕨菜長丈四五赤
皆直竦指天其實生葉間大如升外皮苞之
如蓮狀皮中核堅過扵核裏肉正白如雞子
著皮而腹内空含汁大者含升餘實形團團
然或如瓜蔞橫破之可作爵形並應噐用故
人珍貴之
廣志曰椰出交趾家家種之
交州記曰椰子有漿截花以竹筒承其汁作
酒飲之亦醉也
神異經曰東方荒中有椰木高三二丈圍丈
餘其枝不橋二百歳葉盡落而生華華如甘
瓜華盡落而生蕚蕚下生子三歳而熟熟後
不長不减形如寒瓜長七八寸徑四五寸蕚
覆其頂此實不取萬世如故取者搯取其留
下生如初其子形如甘瓜瓤甘美如蜜食之
令人有澤不可過三升令人醉半日乃醒木
高凡人不能得唯木下有多羅樹人能縁得
之一名曰無葉一名倚驕張茂先注曰驕直
上不可那也
　　　　㯽榔
俞益期與韓康伯牋曰㯽榔信南遊之可觀
子旣非常木亦特竒大者三圍高者九丈葉
聚樹端房棤葉下華秀房中子結房外其擢
穗似黍其綴實似糓其皮似桐而厚其節似
竹而穊其内空其外勁其屈如覆虹其申如
縋繩本不大末不小上不傾下不斜稠直亭
亭千百若一歩其林則寥朗庇其䕃則蕭條
信可以長吟可以遠想矣性不耐霜不得北
植必當遐樹海南遼然萬里弗遇長者之目
自令人恨深
南方草物狀曰㯽榔三月華色仍連著實實
大如卵十二月熟其色黃剥其子肥强可不
食唯種作子靑其子并殻取實曝乾之以扶
留藤古賁灰合食之食之則滑美亦可生食
最快好交阯武平興古九真有之也
異物志曰㯽榔若筍竹生竿種之精硬引莖
直上不生枝葉其狀若柱其顚近上未五六
赤間洪洪腫起若瘣(又音回/黃圭反)木焉因拆裂出若
黍穗無花而爲實大如桃李又棘針重累其
下所以衞其實也剖其上皮煑其膚熟而貫
之硬如乾棗以扶留古賁灰并食下氣及宿
食白蟲消糓飲啖設爲口實
林邑國記曰㯽榔樹高丈餘皮似青桐節如
桂竹下森秀無柯頂端有葉葉下繫數房房
綴數十子家有數百樹
南州八郡志曰㯽榔大如棗色靑似蓮子彼
人以爲貴異婚族好客輒先逞此物若邂逅
不設用相嫌恨
廣州記曰嶺外㯽榔小於交阯者而大於蒳
子土人亦呼爲㯽榔
　　　　廉薑
廣雅曰蔟葰(反/相維)廉薑也吳錄曰始安多廉
薑
食經曰藏薑法蜜煑烏梅去滓以漬廉薑再
三宿色黃赤如琥珀多年不壞
　　　　枸櫞
裴淵廣州記曰枸櫞樹似橘實如柚大而倍
長味竒酢皮以蜜煑爲糝
異物志曰枸櫞似橘大如飯筥皮不香味不
美可以浣治葛苧若酸漿
　　　　鬼目
廣志曰鬼目似梅南人以飲酒
南方草物狀曰鬼目樹大者如李小者如鴨
子二月花色仍連着實七八月熟其色黃味
酸以蜜煑之滋味柔嘉交阯武平興古九真
有之也
裴淵廣州記曰鬼目益知直尔不可噉可爲
漿也
吳志曰孫皓時有鬼目菜生工人黃耇家依
縁棗樹長丈餘葉廣四寸厚三分
顧微廣州記曰鬼目樹似棠梨葉如楮皮白
樹高大如木瓜而小邪傾不周正味酢九月
熟又有草昧子亦如之亦可爲糝用其草似
鬼目
　　　　橄欖
廣志曰橄欖大如雞子交州以飲酒
南方草物狀曰橄欖子大如棗大如雞子二
月華色仍連着實八月九月熟生食味酢蜜
藏仍甜
臨海異物志曰餘甘子如梭(反/且全)形初入口
舌澀後飯水更甘大於梅實核兩頭銳東岳
呼餘甘柯欖同一果耳
南越志曰博羅縣有合成樹十園去地二丈
分爲三衢東向一衢木葉似練子如橄欖而
硬削去皮南人以爲糝南向一衢橄欖西向
一衢三丈三丈樹嶺北之猴　也
　　　　龍眼
廣雅曰益智龍眼也
廣志曰龍眼樹葉似荔支蔓延緣木生子如
酸棗色黑純甜無酸七月熟
吳氏本草曰龍眼一名益智一名比目
　　　　椹
漢武内傳西王母曰上仙之藥有扶桑丹椹
　　　　荔支
廣志曰荔支樹高五六丈如桂樹緑葉蓬蓬
冬夏欝茂青華朱實實大如雞子核黃黑似
熟蓮子實白如肪甘而多汁似安石榴有甜
酢者夏至日將已時翕然俱赤則可食也一
樹下子百斛犍爲𤏡道南廣荔支熟時百鳥
肥其名之曰焦核小次曰春花次曰胡偈此
三種爲美似鼈卵大而酸以爲醢和率生稻
田間
異物志曰荔支爲異多汁味甘絶口又小酸
所以成其味可飽食不可使猒生時大如雞
子其膚光澤皮中食乾則焦小則肌核不如
生時竒四月始熟也
　　　　益智
廣志曰益智葉似蘘荷長丈餘其根上有小
枝高八九寸無華蕚其子叢生著之大如棗
肉瓣黒皮白核小者曰益智含之隔涎濊出
萬壽亦生交阯
南方草物狀曰益智子如筆毫長七八九二
月華色仍連著實五六月熟味辛雜五味中
芬芳亦可鹽曝
異物志曰益智類薏苡實長寸許如枳椇子
味辛辣飲酒食之佳
廣州記曰益智葉如蘘荷莖如竹箭子從心
中出一枚有十子子内白滑四破去之取外
皮蜜煑爲糝味辛
　　　　桶
廣志曰桶子似木瓜生樹木
南方草物狀曰桶子大如雞卵三月花色仍
連著實八九月熟採取鹽酸漚之其味酸酢
以蜜藏滋味甜美出交阯
劉欣期交州記桶子如桃
　　　　蒳子
竺法眞登羅浮山䟽曰山㯽榔一名蒳子幹
似蔗葉類柞一叢千餘幹幹生十房房底數
百子四月採
　　　　豆蔻
南方草物狀曰豆蔻樹大如李二月花色仍
連著實子相連累其核根芬芳成殻七月八
月熟曝乾剥食核味辛香五味出興古
劉欣期交州記曰豆蔻似杬樹
環氏吳記曰黃初二年魏來求豆蔻
　　　　榠
廣志曰榠查子甚酢出西方
　　　　餘甘
異物志曰餘甘大小如彈丸視之理如定陶
瓜初入口苦澀咽之口中乃更甜美足味鹽
蒸之尤美可多食
　　　　蒟子
廣志曰蒟子蔓生依樹子似桑椹長數寸色
黑辛如薑以鹽淹之下氣消糓生南安
　　　芭蕉
廣志曰芭蕉一曰芭菹或曰甘蕉莖如荷芋
重皮相裹大如盂升葉廣二赤長一丈子有
角子長六七寸有蔕三四寸角著蔕生爲行
列兩兩共對若相抱形剥其上皮色黃白味
似蒲萄甜而脆亦飽人其根大如芋魁大
一石青色其莖觧散如絲織以爲葛謂之
蕉葛雖脆而好色黃白不如葛色出交阯
建安
南方異物志曰甘蕉草類望之如樹株大者
一圍餘葉長一丈或七八赤廣赤餘華大如
酒盃形色如芙蓉莖末百餘子大名爲房
根似芋魁大者如車轂實隨華每華一闔
各有六子先後相次子不俱生華不俱落
此蕉有三種一種子大如拇指長而銳有
似羊角名羊角舊味最甘好一種子大如
雞卵有似牛乳味㣲減羊角蕉一種蕉大
如藕長六七寸形正方名方蕉少甘味最
弱其莖如芋取濩而煑之則如絲可紡績
也
異物志曰芭蕉葉大如筵席其莖如芽取蕉
而煑之則如絲可紡績女工以爲絺􁎖則今
交阯葛也其内心如蒜鵠頭生大如合拌因
爲實房著其心齊一房有數十枚其實皮赤
如火剖之中黒剝其皮食其肉如飴蜜甚美
食之四五枚可飽而餘滋味猶在齒牙間一
名甘蕉
顧徴廣州記曰甘蕉與吳花實根葉不異直
是南土暖不經霜凍四時花葉展其熟甘未
熟時亦苦澀
　　　扶留
吳錄地理志曰始興有扶留藤縁木而生味
辛可以食㯽榔
蜀記曰扶留木根大如箸視之似柳根又有
蛤名古賁生水中下燒以爲灰曰牡礪粉先
以㯽榔著口中又取扶留藤長一寸古賁灰
少許同嚼之除匈中惡氣
異物志曰古賁灰牡礪灰也與扶留㯽榔三
物合食然後善也扶留藤似木防以扶留㯽
榔所生相去遠爲物甚異而相成俗曰㯽榔
扶留可以忘憂
交州記曰扶留有三種一名穫扶留其根香
美一名南扶留葉青味辛一名扶留藤味亦
辛
顧微廣州記曰扶留藤縁樹生其花實即蒟
也可以爲醬
　　　　菜茹
呂氏春秋曰菜之美者壽木之華括姑之東
中容之國有赤木玄木之葉焉(木其葉皆可食/括姑山名赤木玄)
餘　之南南極之崖有菜名曰嘉樹其色若
碧(故曰嘉食之而靈若碧靑色/餘/南方山名有嘉美之菜)
漢武内傳西王母曰上仙之藥有碧海琅菜
韭(藥有八耾赤韭/西王母曰仙次)
葱(藥玄都綺䓤/西王母曰上)
䪥(光服滿䪥根/列仙傳曰務)
蒜(者雲夢之蔒菜/說文曰菜之美)
薑(郡楊樸之薑楊樸地名/呂氏春秋曰和之美者蜀)
葵(爲遼東丁家作人丁氏嘗使買葵冬得生葵問冬何得此葵/管子曰桓公北伐山戎世冬葵布之天下列仙傳曰丁次卿)
(葉之美者具區之菁者也/云從日南買來呂氏春秋)
漢書竹大者一節受一斛小者數斗以爲柙
(匣/音)榼
卭都高節竹可爲杖所謂卭竹
尚書曰楊州厥貢篠簜荆州厥貢箘簵(竹箘簜/注云篠)
(竹出雲夢之澤/大竹箘簵皆美)
禮斗威儀曰君乘上而王其政太平蔓竹紫
脫常生(脫北方物/其注曰紫)
南方草物狀曰由梧竹吏民家種之長三四
丈圍一赤八九寸作屋柱出交阯
魏志云倭國竹有條幹
神異經曰南方荒中有沛竹長百丈圍三丈
五六赤厚八九寸可爲大船其子美食之可
以巳瘡癘(曰子笋也/張茂先注)
外國圖曰高陽氏有同産而爲夫婦者帝怒
放之於是相抱而死有神鳥以不死竹覆之
七年男女皆活同頸異頭共身四足是爲䝉
雙民
廣州記曰石麻之竹勁而利削以爲刀切象
皮如切芋
愽物志云洞庭之山堯帝之二女常泣以其
涕揮竹竹盡成斑(斑卽刮去皮乃見/下擕縣有竹皮不)
華陽國志云有竹王者興於豚水有一女浣
於水濵有三節大竹流入女足間推之不去
聞有兒聲持歸破竹得男長養有武才遂雄
夷狄氏竹爲姓所破竹於野成林今王祠竹
林是也
風土記曰陽羡縣有袁君家壇邊有數林大
竹並高二三丈枝皆两披下掃壇上常潔凈
也
盛弘之荆州記曰臨賀謝休縣東山有大竹
數十圍長數丈有小竹生旁皆四五赤圍下
有盤石徑四五丈極高方正青滑如彈棊局
兩竹屈垂拂掃其上𥘉無塵穢未至數十里
聞風吹此竹如簫管之音
異物志曰有竹曰䈏其大數圍節間相去局
促中實滿堅强以爲柱榱
南方異物志曰棘竹有剌長七八丈大如甕
曹毗湘中賦曰竹則篔簹白烏實中紺族濵
榮幽渚繁宗隈曲萋蒨陵丘薆逮重谷
王彪之閩中賦曰竹則苞甜赤若縹箭斑弓
度世推節征合實中篔簹凾人桃枝育蟲緗
箬素笋彤竿緑筒(形俗說相傳云竹人時有得者育蟲/篔簹竹節中有物長數寸正似世人)
(因說桃枝可得寄言/謂竹䶉竹中皆有耳)
神仙傳曰壷公欲與費長房俱去長房畏家
人覺公乃書一青竹戒曰卿可歸家稱病以
此竹置卿臥處黙然便來還房如言家人見
此竹是房屍哭泣行䘮
南越志云羅浮山生竹皆七八寸圍節長一
二丈謂之龍鍾竹
孝經河圖曰少室之山有㸑器竹堪爲釡甑
􁟢(反/力印)竹實中
　　　　筍
呂氏春秋曰和之美者越簵之箘高誘注曰
箘竹筍也
吳録曰鄱陽有筍竹冬月生
筍譜曰雞脛竹筍肥美
東觀漢記曰馬援至荔浦見冬筍名苞上言
禹貢厥苞橘柚疑是謂也其味美於春夏
　　　　荼
爾雅曰荼苦菜可食詩義䟽曰山田苦菜甜
所謂堇荼如飴
　　　　蒿
爾雅曰蒿菣也蘩皤蒿也注云今人呼青蒿
香中炙啖者爲菣蘩白蒿
禮外篇曰周時徳澤洽和蒿茂大以爲宮柱
名曰蒿宮
神仙服食經曰七禽方十一月采旁(旁/音)勃旁
勃白蒿也白兎食之壽八百年
　　　　菖蒲
春秋傳曰僖公三十年使周閲來聘饗有昌
歜杜預曰昌蒲菹也
神仙傳云王興者陽城越人也漢武帝上嵩
髙忽見仙人長二丈耳岀頭下垂肩帝禮而
問之仙人曰吾九疑人也聞嵩岳有石上菖
蒲一寸九節可以長生故來採之忽然不見
帝謂侍臣曰彼非欲服食者以此喻朕耳乃
採菖蒲服之帝服之煩悶乃止興服不止遂
以長生
　　　　薇
召南詩曰陟彼南山言采其薇詩義䟽云薇
山菜也莖葉皆如小豆藿可羮亦可生食之
今官園種之以供宗廟祭祀也
　　　　萍
爾雅曰蓱苹也其大者蘋吕氏春秋曰菜之
羙者崑崙之蘋
　　　　石菭(功/文之)
爾雅曰藫石衣郭璞曰水菭也一名石髮江
東食之藫葉似䪥而大生水底亦可食
　　　　胡荾
爾雅云菤耳苓耳
廣雅云枲耳也亦云胡枲郭璞曰胡荾也江
東呼爲常枲
周南曰采采卷耳毛云苓耳也注云胡荾也
詩義䟽曰苓似胡荽白花細莖蔓而生可鬻
爲茹滑而少味四月中生子如婦人耳璫或
云耳璫草幽州人謂之爵耳
愽物志洛中有驅羊入蜀胡葸子著羊毛蜀
人取種因名羊負來
　　　　承露
爾雅曰蔠葵蘩露注曰承露也大莖小葉花
紫黄色實可食
　　　鳧茈
樊光曰澤草可食也
　　　堇
爾雅曰齧苦堇也注曰今堇葵也葉似栁子
如米汋食之滑
廣志曰淪爲羮語曰夏荁秋堇滑如粉
　　　芸
禮記云仲冬之月芸茹生鄭玄注云香草
呂氏春秋曰菜之羙者陽華之芸
倉頡解詁曰芸蒿葉似斜蒿可食春秋有白
蒻可食之
　　　莪蒿
詩曰菁菁者莪蘿蒿也義䟽云莪蒿生澤田
漸洳䖏業似斜蒿細科二月中生莖葉可食
又可蒸香美味頗似蔞蒿
　　　葍
爾雅云葍藑茅也郭璞曰葍大葉白華根如
指正白可啖葍華有赤者爲藑藑葍一種耳
亦如陵苕華黃白異名
詩曰言采其葍毛云惡菜也義䟽曰河東關
内謂之葍幽兖謂之燕葍一名爵弁一名蔓
根正白著熱灰中温噉之飢荒可蒸以禦飢
漢祭甘泉或用之其華有兩種一種莖葉細
而香一種莖赤有臭氣
風土記曰葍蔓生𬒳樹而升紫黃色子大如
牛角形如蟦二三同葉長七八寸味甜如蜜
其大者名枺
夏統别傳注獲葍也一名甘獲正圓赤粗似橘
　　　　苹
爾雅云苹藾蕭也注曰藾蒿也𥘉生亦可食
詩曰食野之苹詩䟽云藾蕭青白色莖似蓍
而輕脆始生可食又可蒸也
　　　　土瓜
爾雅云菲芴注曰即土瓜也
本草云王瓜一名土瓜　衞詩曰采葑采菲
無以下體毛云菲芴也義䟽云菲似葍莖麤
茦厚而長有毛三月中蒸爲滑美亦可作羮
爾雅謂之蒠菜郭璞注云菲草生下濕地似
蕪菁華紫赤色可食今河内謂之宿菜
　　　　苕
爾雅云苕陵苕黃華蔈白華茇孫炎云苕華
色異名者
廣志云苕草色青黃紫華十二月稻下種之
蔓延殷盛可以羙田葉可食
陳詩曰卬有㫖苕詩義䟽云苕饒也幽州謂
之翹饒蔓生莖如䝁(切/力刀)豆而細葉似蒺䔧而
青其莖葉緑色可生啖味如小豆藿
　　　　薺
爾雅曰菥蓂大薺也犍爲舍人注曰薺有小
故言大薺郭璞注云似薺葉細俗呼老薺
　　　　藻
詩曰于以采藻注云聚藻也詩義䟽曰藻水
草也生水底有二種其一種葉如雞蘇莖大
似蓍可長四五赤一種莖大如釵股葉如蓬
謂之聚藻此二藻皆可食煑熟挼去腥氣來
麵糝蒸爲茹佳羙荆陽人飢荒以當榖食
　　　　蔣
廣雅云蔣也其米謂之雕胡
廣志曰菰可食以作席温於蒲生南方
食經云藏菰法好擇之以蟹眼湯煑之鹽薄
灑㧊著燥器中宻塗稍用
　　　　羊蹄
詩云言采其蓫毛云惡菜也詩義䟽曰今羊
蹄似蘆菔莖赤煑爲茹滑而不羙多噉令人
下痢幽陽謂之蓫一名蓨亦食之
　　　　菟葵
爾雅曰莃菟葵也郭璞注云頗似葵而葉小
狀如蔾有毛汋啖之滑
　　　　鹿豆
爾雅曰蔨鹿靃其實莥郭璞云今鹿豆也葉
似大豆根黄而香蔓延生
　　　　藤
爾雅曰諸慮山櫐郭璞云今江東呼櫐爲藤
似葛而麤大攝虎櫐今虎豆也纒蔓林樹而
生莢有毛刺江東呼爲㯿欇(涉/音)
詩義䟽曰櫐苣荒也似燕薁連蔓生葉白色
子赤可食酢而不美幽州謂之稚櫐
山海經曰畢山其上多櫐郭璞注曰今虎豆
狸豆之屬
南方草物狀曰沈藤生子大如齊甌正月華
色仍連著實十月臘月熟色赤生食之甜酢
生交阯
眊藤生山中大小如苹蒿蔓衍生人採取剥
之以作毦然不多出合浦興古
簡子藤生縁樹木正月二月華色四月五月
熟實如梨赤如雄雞冠核如魚鱗取生食之
淡泊無甘苦出交阯合浦
野聚藤縁樹木二月華色仍連著實五六月
熟子大如羮甌里民煑食其味甜酢出蒼梧
椒藤生金封山烏滸人徃徃賣之其色赤又
云以草染之出興古
異物志曰葭蒲藤類蔓延他樹以自長養子
如蓮菆(反/側九)著枝格間一日作扶相連實外有
殻裏又無核剝而食之煑而曝之甜美食之
不飢
交州記曰含水藤破之得水行者資以止渴
臨海異物志曰鍾藤附樹作根軟弱湏縁樹
而作上下條此藤纒裹樹樹死且有惡汁尤
令速朽也藤咸成樹若木自然大者或至十
五圍
異物志曰萪藤圍數寸重於竹可爲杖篾以
縳船及以爲席勝竹也
顧㣲廣州記曰萪如栟櫚葉踈外皮青多棘
刺高五六丈者如五六寸竹小者如筆管竹
破其外靑皮得白心即萪藤類有十許種續
斷草藤也一曰諾藤一曰水藤山行渴則斷
取汁飲之治人體有損絶沐則長髮去地一
丈斷之輙更生根至地永不死
刀陳嶺有膏藤津汁軟滑無物能比
柔萪藤有子子極酢爲菜滑無物能比
　　　　䔧
詩云北山有萊義䟽云萊䔧也莖葉皆似菉
王芻今兖州人蒸以爲茹謂之萊蒸譙沛人
謂雞蘇爲萊故三倉云萊茱茰此二草異而
名同
　　　　􁗿
廣志云􁗿子生可食
　　　　薕
廣志云三薕似翦羽長三四寸皮肥細緗色
以蜜藏之味甜酸可以爲酒啖出交州正月
中熟
異物志曰薕實雖名三薕或有五六長短四
五寸薕頭之間正巖以正月中熟正黃多汁
其味少酢藏之益美
廣州記曰三薕快酢新說蜜爲糝乃美
　　　　􁑞𬞞
爾雅曰出隧􁑞𬞞郭璞注云􁑞𬞞似土箘生
菰草中今江東噉之甜滑(音氍)
　　　　芙
爾雅曰鉤芙郭璞云大如拇指中空莖頭有
臺似薊𥘉生可食
　　　　茿
爾雅曰茿萹蓄郭璞云似小䔧赤莖節好生
道旁可食又殺蟲
　　　　薞蕪
爾雅曰湏薞蕪郭璞注云薞蕪似羊蹄葉細
味醋可食
　　　　隱荵
爾雅云蒡隱荵郭璞云似蘇有毛今江東呼
爲隱荵蔵以爲菹亦可瀹食
　　　　守氣
爾雅曰皇守田郭璞注曰似燕麥子如雕胡
米可食生廢田中一名守氣
　　　　地榆
神仙服食經云地榆一名玉札北方難得故
尹公度曰寧得一斤地榆不用明月珠其實
黒如豉北方呼䜴爲札當言玉豉與五茄煑
服之可神仙是以西域眞人曰何以支長乆
食石畜金鹽何以得長壽食石用玉豉此草
霧而不濡太陽氣盛也鑠玉爛石炙其根作
飲如茗氣其汁釀酒治風痺補腦
廣志曰地榆可生食
　　　　人莧
爾雅曰蕢赤莧郭璞云今人莧赤莖者
　　　　莓
爾雅曰箭山莓郭璞云今之木莓也實似薕
莓而大可食
　　　　鹿葱
風土記曰冝男草也高六赤花如蓮懷姙人
帶佩必生男
陳思王冝男花頌云世人有女求男取此草
食之尤良
嵇含冝男花賦序云冝男花者荆楚之俗號
曰鹿葱可以薦宗廟稱名則義過馬舄也
　　　　蔞蒿
爾雅曰購蔏蔞郭璞注曰蔏蔞蔞蒿也生下
田𥘉出可啖江東用羮魚
　　　　藨
郭璞注曰藨即莓也江東呼藨莓子似覆葐
而大赤酢甜可啖
　　　　藄
爾雅曰藄月爾郭璞注云即紫藄也似蕨可
食詩曰藄莱也葉狹長二赤食之微苦即今
英莱也詩曰彼汾沮洳言采其英(作莫/一本)
　　　　覆葐
爾雅曰茥蒛葐郭璞云覆葐也實似莓而小
亦可食
　　　　翹揺
爾雅曰柱夫揺車郭璞注曰蔓生細葉紫華
可食俗呼翹揺車
　　　　烏蓲(丘/音)
爾雅曰菼薍也郭璞云似葦而小實中江東
呼爲烏蓲詩曰葭菼揭揭毛云葭蘆菼薍義䟽
云薍或謂之荻至秋堅成即刈謂之雚三月
中生初生其心挺出其下本大如箸上銳而
細有黃黒勃著之汙人手把取正白噉之甜
脃一名蓫薚揚州謂之馬尾故爾雅云蓫薚
馬尾也幽州謂之㫖苹
　　　　􁔁
郭璞曰檟苦荼樹小似梔子冬生葉可煑作
羮飲今呼早采者爲荼晩取者爲茗一名荈
蜀人名之苦荼
荆州地記曰浮陵荼最好
愽物志曰飲真荼令人少眠
　　　　荆葵
爾雅曰荍蚍衃郭璞曰似葵紫色詩義䟽曰
一名芘芣華紫緑色可食華似蕪菁微苦陳
詩曰視爾如荍
　　　　竊衣
爾雅曰　蒘竊衣孫炎云似芹江河間食之
實如麥兩兩相合有毛著人衣其華著人衣
故曰竊衣
　　　　東風
廣州記云東風華葉似落娠婦莖紫冝肥肉
作羔味如酪香氣似馬蘭
　　　　荲(反/丑六)
字林云草似冬藍蒸食之酢
　　　　䓴(反/而兖)
木耳也案木耳煑而細切之和以薑橘可爲
菹滑美
　　　　莓(反/亡代)
莓草實亦可食
　　　　荁(丸/音)
荁乾堇也
　　　　䔮
䔮字林曰草生水中其花可食
　　　　木
莊子曰楚之南有冥泠(作靈/一本)者以五百歳爲
春五百歳爲秋
司馬彪曰木生江南千歳爲一年
皇覽冡記曰孔子冡塋中樹數百皆異種魯
人世世無能名者人傳言孔子弟子異國人
持其國樹來種之故有柞枌雒離女貞五味
毚檀之樹
齊地記曰東方有不灰木
　　　　桑
山海經曰宣山有桑大五十赤其枝四衢(交互/言枝)
(出/四)其葉大尺赤理黃花青葉名曰帝女之桑
(故以名桑/婦人主蠶)
十洲記曰扶桑在碧海中上有大帝宮東王
所治有椹桑樹長數千丈三千餘圍兩樹同
根更相依倚故曰扶桑仙人食其椹體作金
色其樹雖大椹如中夏桑椹也但稀而赤色
九千歳一生實味甘香
括地圖曰昔烏先生避世於芒尚山其子居
焉化民食桑三十七年以絲自裹九年生翼
九年而死其桑長千仞蓋𧖟類也去琅琊二
萬六千里
玄中記云天下之高者扶桑無枝木焉上至
天盤蜿而下屈通三泉也
　　　　棠棣
詩曰棠棣之華蕚不韡韡詩義䟽云承花者
曰蕚其實似櫻桃薁麥時熟食羙北方呼之
相思也
說文曰棠棣如李而小子如櫻桃
　　　　棫
爾雅云棫白桵注曰桵小大叢生有剌實如
耳璫紫赤可食
　　　　櫟
爾雅曰櫟其實梂郭璞注云有梂彚自裏孫
炎云櫟實橡也
周處風土記云史記曰舜耕於歷山而始寧
邳郯二縣界上舜所耕田在於山下多柞樹
吴越之間名柞爲櫟故曰歷山
　　　　桂
廣志曰桂岀合浦其生必高山之嶺冬夏常
青其類自爲林林間無雜樹
吳氏本草曰桂一名止唾
淮南萬畢術曰結桂用葱
　　　　木緜
呉録地理志曰交阯定安縣有木緜樹髙大
實如酒杯口有緜如𧖟之緜也又可作布名
曰白緤一名毛布
　　　　欀木
吳録地里志曰交阯有欀木其皮中有如白
米屑者乾擣之以水淋之似麵可作餅
　　　　仙樹
西河舊事曰祁連山有仙樹人行山中以療
飢渴者輙得之飽不得持去平居時亦不得見
　　　　莎木
廣志曰莎樹多枝葉葉兩邊行列若飛鳥之
翼其色白樹收麵不過一斛
蜀志記曰莎樹出麵一樹出一石正白而味
似桄榔出興古
　　　　槃多
裴淵廣州記曰槃多樹不花而結實實從皮
中出自根著子至杪如橘大食之過熟内許
生蜜一樹者皆有數十
嵩山記曰嵩寺中忽有思惟樹即貝多也有
人坐貝多樹下思惟因以名焉漢道士從外
國來將子於山西脚下種極高大今有四樹
一年三花
　　　　緗
顧微廣州記曰緗葉子並似椒味如羅勒嶺
北呼爲木羅勒
　　　　娑羅
盛弘之荆州記曰巴陵縣南有寺僧房牀下
忽生一木隨生旬日勢凌軒棟道人移房避
之木長便遲但極晩秀有外國沙門見之名
爲娑羅也彼僧所憇之䕃常著花細白如雪
元嘉十一年忽生一花狀如芙蓉
　　　　榕
南州異物志曰榕木𥘉生少時縁摶他樹如
外方扶芳藤形不能自立根本縁繞他木傍
作連結如羅網相絡然彼理連合欝茂扶踈
高六七丈
　　　　杜芳
南州異物志曰杜芳藤形不能自立根本縁
繞他木作房藤連結如羅網相罥然後皮理
連合鬰茂成樹所託樹旣死然後扶踈六七
丈也
　　　　摩㕑
南州異物志曰木有摩㕑生于斯調國其汁
肥潤其澤如脂膏馨香馥郁可以煎熬食物
香羙如中國用油
　　　　都句
劉欣期交州記曰都句樹似栟櫚木中出屑
如麵可啖
　　　　木豆
交州記曰木豆出徐門子美似烏豆枝葉類
柳一年種數年採
　　　　木堇
荘子曰上古有椿者以八千歳爲春八千歳
爲秋司馬彪曰木堇也以萬六千歳爲一年
一名蕣椿
傅玄朝華賦序曰朝華麗木也或謂之洽容
或曰愛老
東方朔傳曰朔書與公孫弘借車馬曰木堇
夕死朝榮士亦不長貧
外國圖曰君子之國多木堇之花人民食之
潘尼朝菌賦云朝菌者世謂之木堇或謂之
日及詩人以爲蕣華又一本云荘子以爲朝
菌
顧微廣州記曰平興縣有花樹似堇又似桑
四時常有花可食甜滑無子此蕣木也
詩曰顔如蕣華義䟽曰一名木堇一名王蒸
　　　　木蜜
廣志曰木蜜樹號千歳根甚大伐之四五歳
乃斷取不腐者爲香生南方枳木蜜枝可食
本草曰木蜜一名木香
　　　　枳柜
廣志曰枳柜葉似蒲柳子似珊瑚其味如蜜
十月熟樹乾者羙出南方邳郯枳柜大如指
詩曰南山有枸毛云柜也義䟽曰樹高大似
白楊在山中有子著枝端大如指長數寸噉
之甘羙如飴八九月熟江南者特羙今官園
種之謂之木蜜本從江南來其木令酒薄若
以爲屋柱則一屋酒皆薄
　　　　朹
爾雅曰朹檕梅郭璞云朹樹狀似梅子如指
頭赤色似小柰可食
山海經曰單狐之山其木多朹郭璞曰似榆
可燒糞田出蜀地
廣志曰朹木生易長居種之為薪又以肥田
　　　　夫栘
爾雅曰唐棣栘注云白栘似白楊江東呼夫
栘詩云何彼穠矣唐棣之華毛云唐棣栘也
䟽云實大如小李子正赤有甜有酢率多澀
少有美者
　　　　䡤(音諸)
山海經曰前山有多䡤郭璞曰似柞子可食
冬夏青作屋柱難腐
　　　　木威
廣州記曰木威樹高丈子如橄欖而堅削去
皮以為粽
　　　　榞木
吴録曰地理志曰廬陵南縣有榞樹其實如
甘焦而核味亦如之
　　　　歆
廣州記曰歆似栗赤色子大如栗散有棘刺
破其外皮内白如脂肪著核不離味甜酢核
似荔支
　　　　君遷
魏王花木志曰君遷樹細似甘焦子如馬乳
　　　　古度
交州記曰古度樹不花而實實從皮中出大
如安石榴色赤可食其實中如有蒲梨者取
之數日不煑皆化成蟲如蟻有翼穿皮飛出
(正黑/著屋)
顧微廣州記曰古度樹葉如栗而大於枇杷
無花枝柯皮中生子子似杏而味酢取煑以
為粽取之數日不煑化作飛蟻
熈安縣有孤古度樹生其號曰古度俗人無
子於祠炙其乳則生男以金帛報之
　　　　繫彌
廣志曰繫彌樹子赤如㮕棗可食
　　　　都咸
南方草物狀曰都咸樹野生如手指大長三
寸其色正黒三月生花色仍連著實七八月
熟里民噉子及柯皮乾作飲芳香出日南
　　　　都桷
南方草物狀曰都桷樹野生二月花色仍連
著實八九月熟一如雞卵里民取食
　　　　夫編(作徧/一本)
南方草物狀云夫編樹野生三月花色仍連
著實五六月成子及握煑投下魚雞鴨羹中
好亦中鹽蔵岀交阯武平
　　　　乙樹
南方記曰乙樹生山中取葉擣之訖和繻葉
汁煑之再沸止味辛曝乾投魚肉羹中岀武
平興古
　　　　州樹
南方記曰州樹野生三月花色仍連著實五
六及握煑如李子五月熟剥核滋味甜岀武
平
　　　　前樹
南方記曰前樹野生二月花色連青實如手
指長三寸五六月熟以湯滴之削去核食以
糟鹽藏之味辛可食岀交阯
　　　　石南
南方記曰石南樹野生二月花色仍連著實
實如鷰卵七八月熟人採之取核乾其皮中
作肥魚羮和之尤羙出九真
　　　　國樹
南方記曰國樹子如鴈卵野生三月花色連
著實九月熟曝乾訖剥殻取食之味似栗出
交阯
　　　　楮
南方記曰楮樹子似桃實二月花色連著實
七八月熟鹽藏之味辛出交阯
　　　　㯆
南方記曰㯆樹子如桃實長寸餘二月花色
連實五月熟色黃鹽藏味酸似白梅出九真
　　　　梓棪
異物志曰梓棪大十圍材貞勁非利剛截不
能剋堪作船其實類棗著枝葉重曝撓垂刻
鏤其皮藏味羙於諸樹
　　　　䔅毋
異物志云䔅毋樹皮有蓋狀似栟櫚但脃不
中用南人名其實爲䔅用之當裂作三四片
廣州記曰䔅葉廣六七赤接之當覆屋
　　　　五子
裴淵廣州記曰五子樹實如梨裏有五核因
名五子治霍亂金瘡
　　　　白縁
交州記曰白縁樹高丈實味甘美於胡桃
　　　　烏臼
玄中記云荆陽有烏臼其實如雞頭迮之如
胡麻子其汁味如豬脂
　　　　都昆
南方草物狀曰都昆樹野生二月花色仍連
著實八九月熟如雞卵里民取食之皮核滋
味醋岀九真交阯
齊民要術卷第十
