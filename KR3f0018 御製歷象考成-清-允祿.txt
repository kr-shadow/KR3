#+TITLE: 御製歷象考成-清-允祿
#+DATE: 2016-06-11 12:23:17
#+SOURCE: github.com/kanripo/KR3f0018 master 9647f231                
御製律厯淵源序
　粵稽前古堯有羲和之咨舜有后䕫之命周有商高之
　訪逮及厯代史書莫不志律厯備數度用以敬天授民
　格神和人行於邦國而周於鄉閭典至重也我
　皇考聖祖仁皇帝生知好學天縱多能萬幾之暇留心
　律厯算法積數十年博考繁賾搜抉奧微叅伍錯綜一
　以貫之爰
　指授莊親王等率同詞臣於大内蒙養齋編纂毎日進
　呈
　親加改正彙輯成書總一百卷名爲律厯淵源凡爲三
　部區其編次一曰厯象考成其編有二上編曰揆天察
　紀論本體之象以明理也下編曰明時正度密致用之
　術列立成之表以著法也一曰律呂正義其編有三上
　編曰正律審音所以定尺考度求律本也下編曰和聲
　定樂所以因律製器審八音也續編曰協均度曲所以
　窮五聲二變相和相應之源也一曰數理精藴其編有
二上編曰立綱明體所以解周髀探河洛闡幾何明比
例下編曰分條致用以線面體括九章極於借衰割圜
求體變化於比例規比例數借根方諸法蓋表數備矣
洪惟我國家聲靈逺届文軌大同自極西歐羅巴諸國
專精世業各獻其技於閶闔之下典籍圖表燦然畢具
我
皇考兼綜而裁定之故凡古法之歲乆失傳擇焉而不
精與西洋之侏􁍜詰屈語焉而不詳者咸皆條理分明
本末昭晰其精當詳悉雖專門名家莫能窺萬一所謂
惟聖者能之豈不信歟夫理與數合符而不離得其數
則理不外焉此圖書所以開易範之先也以線體例絲
管之别以弧角求經緯之度若此類者皆數法之精而
律厯之要斯在故三書相爲表裏齊七政正五音而必
通乎九章之義所由試之而不忒用之而有效也書成
纂修諸臣請序而傳之恭惟
聖學高深豈易鑽仰顧朕夙承
庭訓於此書之大指微義
提命殷勤歲月斯乆尊其所聞敬効一詞之贊葢是書
也豈惟
皇考手澤之存實稽古準今集其大成高出前代垂千
萬世不易之法將欲協時正日同律度量衡求之是書
則可以建天地而不悖俟聖人而不惑矣
雍正元年十月朔敬書
　欽定四庫全書　　　　子部六
御製厯象考成總目　　　　天文算法類一(推歩之/屬)
　　　上編十六卷
　　　下編十卷
　　　表十六卷
　　　　　(臣/)等謹案
　　御製厯象考成四十二卷康熙五十二年
　　聖祖仁皇帝御定律厯淵源之第一部也按推歩之
　　　　　術古法無徵所可考者漢太初術以下至明
　　　　　大統術而已自利瑪竇入中國測驗漸宻而
　　　　　辨爭亦遂日起終明之世朝議堅守門户訖
　　　　　未嘗用也
　　　　國朝聲教覃敷極西諸國皆累譯而至其術愈
　　　　　推愈精又與崇禎新法算法圖表不合而作
　　　　　新法算書時歐邏巴人自秘其學立説復深
　　　　　隠不可觧
　聖祖仁皇帝乃
　特命諸臣詳考法原定著此書分上下二編上編曰
　　　　揆天察紀下編曰明時正度集中西之大同
　　　　建天地而不悖精微廣大殊非管蠡之見所
　　　　能測今據其可以仰窺者與新法算書互校
　　　　如黄道斜交赤道而出其内外其相距之度
　　　　即二至太陽距赤道之緯度新法算書用西
　　　　人第谷所測定為二十三度三十一分三十
　　　　秒今則累測夏至午正太陽髙度得黄赤大
　　　　距為二十三度二十九分三十秒較第谷所
　　　　測度　少二分葢黄赤二道由逺而近其所
　　　　以古多今少漸次移易之故非巧算所能及
　　　　故當隨時宻測以合天行者也又時差之根
　　　　其故有二一因太陽之實行而時刻為之進
　　　　退葢以髙卑為加減之限也一因赤道之升
　　　　度而時刻為之消長葢以分至為加減之限
　　　　也新法算書合二者以立表名曰日差然髙
　　　　卑每年有行分則宫度引數必不能相同合
　　　　立一表歳乆必不可用今分為二表加減二
　　　　次而於法為宻矣又新法算書推算日食三差
　　　　以黄平象限為本然三差並生於太隂而太隂
　　　　之經緯度為白道經緯度當以白平象限為
　　　　本太隂在此度即無東西差而南北差最大
　　　　與髙下差等若在此度以東則差而早宜有
　　　　減差在此度以西則差而遲宜有加差其加減
　　　　有時而與黄平象限同有時而與黄平象限異
　　　　故定交角有反其加減之用也又厯来算術定
　　　　月食初虧復圓方位東西南北主黄道之經緯而
　　　　言非謂地平經緯之東西南北也惟月實行之度
　　　　在初宫六宫望時又為子正則黄道經緯之東西
　　　　南北與地平經度合否則黄道升降有邪正而加
　　　　時距午有逺近両經緯迴然各别所推之東西南北
　　　　必不與地平之方位相符今實指其在月體
　　　　之上下左右為衆目所共睹較舊法更為親
　　　　切又新法算書言五星古圖以地為心新圖
　　　　以日為心然第谷推步均數惟火星以日為
　　　　心若以地為心立算其得數亦與之同知第谷
　　　　乃虚立巧算之法而五星本天實皆以地為
　　　　心葢金水二星以日為心者乃其本輪非本
　　　　天也土木火三星以日為心者乃次輪上星
　　　　行距日之跡亦非本天也至若弧三角之法
　　　　新法算書所載圖説殊多龎雜而正􁀥又遺
　　　　黄赤互求之法今以正􁀥約之為對邊對角
　　　　及垂􁀥矢較三比例則周天經緯皆可互求
　　　　而操之有要矣此皆訂正新法算書之大端
　　　　其餘與新法算書相同者亦推衍精宻無差
　　　　累黍洵乎
　大聖人之制作萬世無出其範圍者矣乾隆四十九
　　　　年六月恭校上
　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　總　校　官(臣/)陸　費　墀
　　雍正二年五月十七日奉
㫖開載纂修編校諸臣職名
　　　　承
㫖纂修
　　和　　　碩　　莊　　親　　王(臣/)允　祿
　　和　　　碩　　誠　　親　　　王(臣/)允　祉
　　　彚編
　　日講官起居注詹事府少詹事兼翰林院侍講學士加一級(臣/)何國宗
　　翰　　林　　院　　編　　　修(臣/)梅㲄成
　　　分校
　　原任湖南巡撫都察院右副都御史(臣/)魏廷珍
　　翰　　林　　院　　編　　　修(臣/)王蘭生
　　原　　　　　進　　　　　　士(臣/)方　苞
　　　考測
　　會　　考　　府　　郎　　　中(臣/)成　徳
　　㕘　　　　　　　　　　　　領(臣/)阿齊圖
　　原　任　吏　部　員　外　郎(臣/)顧　琮
　　工　部　員　外　郎　加　一　級(臣/)照　海
　　食員外郎俸欽天監五　官　正(臣/)明安圖
　　兵　　部　主　事　加　一　級(臣/)平　安
　　福　　建　汀　州　府　知　府(臣/)何國棟
　　江　　西　袁　州　府　知　府(臣/)李　英
　　翰　林　院　筆　帖　式　加　一　級(臣/)豐盛額
　　　校算
　　兵部郎中兼管欽天監左監副事加二級(臣/)何國柱
　　刑　　　部　　員　　外　　　郎(臣/)倫大理
　　欽　天　　監　　左　　監　　副(臣/)四　格
　　内　　　　閣　　中　　　　書(臣/)黄　茂
　　欽　天　監　博　士　加　一　級(臣/)潘汝瑛
　　山　　東　莒　州　　知　　州(臣/)陳永年
　　廣　東　西　寧　縣　知　　縣(臣/)薩　海
　　京　衛　武　學　教　　授(臣/)胡　振
　　舉　　人　揀　選　知　　縣(臣/)髙　澤
　　㑹　　考　府　筆　帖　　式(臣/)傅明安
　　吏　　部　筆　　　帖　　式(臣/)戴嵩安
　　候　　補　筆　　　帖　　式(臣/)黑　都
　　生　　　　　　　　　　　員(臣/)秦　宁
　　生　　　　　　　　　　　員(臣/)五徳寳
　　䕶　　　　　　　　　　　軍(臣/)楊　格
　　　校錄
　　翰　　林　　院　　侍　　　讀(臣/)呉孝登
　　翰　　林　　院　　侍　　　講(臣/)留　保
　　刑　部　郎　中　　加　一　級(臣/)朱　崧
　　户　　　部　　　　主　　　事(臣/)黒　赫
　　禮　　　部　　　　主　　　事(臣/)穆繼倫
　　刑　　　部　　　　主　　　事(臣/)玉　羾
　　工　部　主　事　　加　一　級(臣/)色合立
　　户　部　司　庫　　加　一　級(臣/)穆成格
　　工　　　部　　　司　　　　　庫(臣/)伍大夀
　　行　人　司　行　人　加　一　級(臣/)顧陳垿
　　湖　廣　黄　州　府　同　　　知(臣/)郎　瀚
　　江　南　通　州　知　州　加　一　級(臣/)白暎棠
　　河　南　孟　津　縣　知　縣　加　一　級(臣/)陳永貞
　　監　　生　候　選　州　同　　知(臣/)張嘉論
　　生　　　　　　　　　　　　　員(臣/)焦繼謨
　欽定四庫全書
御製厯象考成上編卷一
　　厯理總論
　　　天象
　　　地體
　　　厯元
　　　黄赤道
　　　經緯度
　　　歲差
　　天象
虞書堯典曰欽若昊天厯象日月星辰楚詞天問曰
圜則九重孰營度之後世厯家謂天有十二重非天
實有如許重數蓋言日月星辰運轉於天各有所行
之道即楚詞所謂圜也欲明諸圜之理必詳諸圜之
動欲考諸圜之動必以至静不動者準之然後得其
盈縮蓋天道静專者也天行動直者也至静者自有
一天與地相為表裏故羣動者運於其間而不息若
無至静者以驗至動則聖人亦無所成其能矣人恒
在地面測天而七政之行無不可得者正為以静驗
動故也十二重天最外者為至静不動次為宗動南
北極赤道所由分也次為南北歲差次為東西歲差
此二重天其動甚微厯家姑置之而不論焉次為三
垣二十八宿經星行焉次為填星所行次為歲星所
行次為熒惑所行次則太陽所行黄道是也次為太
白所行次為辰星所行最内者則太隂所行白道是
也要以去地之逺近而為諸天之内外然所以知去
地之逺近者則又從諸曜之掩食及行度之遲疾而
得之蓋凡為所掩食者必在上而掩之食之者必在
下月體能蔽日光而日為之食是日逺月近之徵也
月能掩食五星而月與五星又能掩食恒星是五星
髙於月而卑於恒星也五星又能互相掩食是五星
各有逺近也又宗動天以渾灝之氣挈諸天左旋其
行甚速故近宗動天者左旋速而右移之度遲漸遠
宗動天則左旋較遲而右移之度轉速今右移之度
惟恒星最遲土木次之火又次之日金水較速而月
最速是又以次而近之證也是故恒星與宗動相較
而歲差生焉太陽與恒星相㑹而歲實生焉黄道與
赤道出入而節氣生焉太陽與太隂循環而朔朢盈
虚生焉黄道與白道交錯而薄蝕生焉五星與太陽
離合而遲速順逆生焉地心與諸圜之心不同而盈
縮生焉厯代專家多方測量立法布算積久愈詳已
得其大體其間或有豪芒之差諸説不無同異者蓋
因儀器仰測穹蒼失之纎微年久則著雖有聖人莫
能預定惟立窮源竟委之法隨時實測取其精密附
近之數折中用之每數十年而一修正斯為治厯之
通術而古聖欽若之道庶可復於今日矣
　　地體
欲明天道之流行先達地球之圓體日月星辰每日
出入平地一次而天下大地必非同時出入居東方
者先見居西方者後見東西相去萬八千里則東方
人見日為午正者西方人見日為夘正也周天三百
六十度每度當地上二百里是故推驗大地經緯度
分皆與天應測緯度者用午正日晷或測南北二極
測經度則必於月蝕取之蓋月蝕與日蝕異日之食
限分數隨地不同月之食限分數天下皆同但入限
有晝夜人有見不見耳此處食甚於子者處其東三
十度必食甚於丑處其西三十度必食甚於亥是故
相去九十度則此見食於子而彼見食於酉相去百
八十度則此見食於子而彼當食於午雖食而不可
見矣
　　　　　　　　　　　設如午酉子卯為日天甲
　　　　　　　　　　　乙丙丁為地球日在午人
　　　　　　　　　　　居甲者日正在其天頂得
　　　　　　　　　　　午時人居丙者日却在其
　　　　　　　　　　　天頂對衝而得子時東去
　　　　　　　　　　　甲九十度居丁者得酉時
　　　　　　　　　　　而西去甲九十度居乙者
　　　　　　　　　　　又得卯時矣夫居甲丙者
　　　　　　　　　　　以酉乙丁卯為地平而居
　　　　　　　　　　　乙丁者則又以午甲丙子
　　　　　　　　　　　為地平蓋大地皆以日到
　　　　　　　　　　　天頂為午正也是故測東
　　　　　　　　　　　西之經度者兩地同測月
　　　　　　　　　　　食虧復時刻或相約於同
　　　　　　　　　　　夜測月與某星同經度分
　　　　　　　　　　　為其時刻分秒相隔一時
　　　　　　　　　　　則東西相去六千里如測
　　　　　　　　　　　南北之緯度則於兩地測
　　　　　　　　　　　北極出地之度所差一度
　　　　　　　　　　　即相去二百里此皆地球
　　　　　　　　　　　圓體之明驗也
　　厯元
治厯者必有起算之端是謂厯元其法有二一則逺
溯古初冬至七曜齊元之日為元自漢太初以來諸
厯所用之積年是也一則截算為元若元授時厯以
至元辛巳天正冬至為元今時憲厯以崇禎元年戊
辰天正冬至為元是也二者雖同為起算之端然積
年實不如截算之簡易也夫所謂七曜齊元者乃溯
上古冬至之時歲月日時皆㑹甲子日月如合璧五
星如聨珠是以為造厯之元使果有此雖萬世遵用
可矣而廿一史所載諸家厯元無一同者是其所用
積年之久近皆非有所承受但以巧算取之而已當
其立法之初亦必有所驗於近測遂援之以立術於
是溯而上之至於數千萬年之逺庶幾各曜之躔次
可以齊同然既欲其上合厯元又欲其不違近測竒
零分秒之數決不能齊勢不能不稍為遷就以求其
巧合其始也據近測以求積年其既也且將因積年
而改近測矣杜預云治厯者當順天以求合不當為
合以驗天積年之法是為合以驗天也安得為立法
之盡善乎若夫截算之法不用積年虚率而一以實
測為憑誠為順天求合之道治厯者所當取法也今
定康熙二十三年甲子天正冬至次日壬申子正初
刻為厯元(即康熙二十二年十一/月初五日子正初刻)七政皆從此起算
其應用諸數皆係實測庶數有可徵而理有所據矣
　　黄赤道
天包地外圜轉不息南北兩極為運行之樞紐地居
天中體圓而静人環地面以居隨其所至適見天體
之半中華之地面近北故北極常現南極常隠平分
兩極之中横帶天腰者為赤道赤道距天頂之度即
北極出地之度也赤道以北為内為隂以南為外為
陽斜交赤道而半出其南半出其北者為黄道乃太
陽一歲所躔之軌迹也黄赤道相交之兩界為春秋
分距赤道南二十三度半為冬至距赤道北二十三
度半為夏至七政所行之道紛然不齊惟恃黄赤二
道以為推測之本蓋太陽循黄道東行而出入於赤
道之南北太隂與五星各循本道東行而又出入於
黄道之南北故弦赤二道之位定則晝夜永短寒暑
進退以及晦朔弦朢薄蝕朓朒皆從此可稽矣
　　經緯度
恒星七政各有經緯度蓋天周弧線縱横交加即如
布帛之經緯然故以東西為經南北為緯然有在天
之經緯有隨地之經緯在天則為赤道為黄道隨地
則為地平赤道均分三百六十度平分之為半周各
一百八十度四分之為象限各九十度六分之為紀
限各六十度十二分之為宮為時各三十度是為赤
經從經度出弧線與赤道十字相交各引長之㑹於
南北極皆成全圜亦分為三百六十度兩極相距各
一百八十度兩極距赤道俱九十度是為赤緯依緯
度作圜與赤道平行名距等圏此圏大小不一距赤
道近則大距赤道逺則小其度亦三百六十俱與赤
道之度相應也赤道之用有動有静動者隨天左旋
與黄道相交日躔之南北於是乎限静者太虚之位
亘古不移晝夜之時刻於是乎紀焉黄道之宮度並
如赤道其與赤道相交之兩㸃為春秋分相距皆半
周平分兩交之中為冬夏至距兩交各一象限六分
象限為節氣各十五度是為黄經從經度出弧線與
黄道十字相交各引長之周於天體即成全圜其各
圜相湊之處不在赤道之南北兩極而别有其樞心
是為黄極黄極之距赤極即兩道相距之度其距黄
道亦皆九十度是為黄緯而月與五星出入黄道之
南北者悉於是而辨焉故凡南北圏過赤道極者必
與赤道成直角而不能與黄道成直角其過黄道極
者亦必與黄道成直角而不能與赤道成直角惟過
黄赤兩極之圈其過黄赤道也必當冬夏二至之度
所以並成直角名為極至交圈又若赤道度為主而
以黄道度準之則互形大小何也渾圓之體當腰之
度最寛漸近兩端則漸狹(距等圏/之度也)二至時黄道以腰
度當赤道距等圏之度故黄道一度當赤道一度有
餘二分時兩道雖皆腰度然赤道平而黄道斜故黄
道一度當赤道一度不足也此所謂同升之差而七
政升降之斜正伏見之先後皆由是而推焉至於地
平經緯則以各人所居之天頂為極蓋人所居之地
不同故天頂各異而經緯從而變也地在天中體圓
而小隨人所立凡目力所極適得大圓之一半則地
雖圓而與平體無異故謂之地平乃諸曜出沒之界
晝夜晦明之交也地平亦分三百六十度四分之為
四方(子午/卯酉)各相距九十度二十四分之為二十四向
各十五度是為地平經從經度出弧線上㑹於天頂
並皆九十度(從地平下至天頂/之衝亦九十度)是為地平緯又名髙
弧髙弧從地平正午上㑹天頂者其全圜必過赤道
南北兩極名為子午圏乃諸曜出入地平適中之界
而北極之髙下晷影之長短中星之推移皆由是而
測焉是故經緯相求黄赤互變因黄赤而求地平或
因地平而求黄赤乃厯象之要務推測之所取準也
　　　歲差
　歲差者太陽每歲與恒星相距之分也如今年冬至
　太陽躔某宿度至明年冬至時不能復躔原宿度而
　有不及之分但其差甚微古人初未之覺至晉虞喜
　始知之因立歲差法厯代治厯者宗焉而所定之數
　各家不同喜以五十年差一度劉宋何承天以百年
　差一度祖冲之以四十五年差一度隋劉焯以七十
　五年差一度唐傅仁均以五十五年差一度僧一行
　以八十二年差一度惟宋楊忠輔以六十七年差一
　度以周天三百六十度每度六十分每分六十秒約
　之得每年差五十二秒半元郭守敬因之較諸家為
　密今新法實測晷影驗之中星得七十年有餘而差
　一度每年差五十一秒此所差之數在古法為冬至
　西移之度新法為恒星東行之度徵之天象恒星原
　有動移則新法之理長也(詳恒星/厯理)
　
　
御製厯象考成上編卷一
　欽定四庫全書
御製厯象考成上編卷二
　　弧三角形上
　　　弧三角形總論
　　　弧三角形綱領
　　　弧三角形凡例
　　　正弧三角形論
　　　正弧三角形圖說
　　　正弧三角形八線勾股比例圖說
　　　正弧三角形用次形圖說
　　　正弧三角形邊角相求法
　　　正弧三角形設例七則
　　　弧三角形總論
弧三角形者球面弧線所成也古厯家有黄赤相準
之率大約就渾儀度之僅得大概未能形諸算術惟
元郭守敬以弧矢命算黄赤相求始有定率視古為
密但其法用三乘方取數甚難自西人利瑪竇湯若
望等翻譯厯書始有曲線三角形之法三弧度相交
成三角形其三弧三角各有相應之八線弧與弧相
交即線與線相遇而勾股比例生焉於是乎有黄道
可以知赤道有赤道可以知黄道有經可以知緯有
緯可以知經厯象之法至此而備勾股之用至此而
極矣
　　弧三角形綱領
　　　　　凡弧三角形皆在球面球面之腰圍一
　　　　　線謂之大圈如甲乙丙丁為子午規戊
　　　　　己為赤道庚辛為黄道壬乙癸丁為地
　　　　　平規如此之類皆為大圈其周度皆相
　　　　　等故可以相為比例凡圈皆有極極距
　　　　　圈皆九十度如赤道則有南北極黄道
　　　　　則有黄極若圈不相等則為距等圈如
　　　　　子丑二圈其四圍之距大圈皆相等而
　　　　　與大圈平行雖亦為三百六十度其分
　　　　　則小於大圈距大圈愈逺距極愈近則
　　　　　其圈愈小至極一㸃而止不能與大圈
　　　　　為比例故弧三角形之角度邊度皆大
　　　　　圈之度也
　　　　　凡兩弧相交所成角相距皆半周一百
　　　　　八十度名其角度則必取其兩弧各足
　　　　　象限九十度其對角之弧即為本角之
　　　　　度如甲乙丙丁為黄道甲戊丙己為赤
　　　　　道甲丙二處相交相距各半周一百八
　　　　　十度即如春秋分試於甲丙弧之各平
　　　　　分九十度處作丁己乙戊垂弧(凡言垂/弧皆曲)
　　　　　(線畫圖於平面不能顯/出故作虚線以别之)則丁己弧為甲
　　　　　丁己三角形之甲角度亦為丙丁己三
　　　　　角形之丙角度其乙戊弧為甲乙戊三
　　　　　角形之甲角度亦為丙乙戊三角形之
　　　　　丙角度即如冬夏至之大距為春秋分
　　　　　之角度葢甲丙為極則丁己乙戊為腰
　　　　　圈所謂大圈者是也
　　　　　凡弧三角形之三弧不足九十度者必
　　　　　引長至九十度其對角之弧方為本角
　　　　　之度如甲乙丙弧三角形三弧皆不足
　　　　　九十度則将甲乙弧引長至丁甲丙弧
　　　　　引長至戊作丁戊弧其丁戊弧之度即
　　　　　甲角之度也又将乙甲弧引長至己乙
　　　　　丙弧引長至庚作己庚弧其己庚弧之
　　　　　度即乙角之度也又将丙甲弧引長至
　　　　　辛丙乙弧引長至壬作辛壬弧其辛壬
　　　　　弧之度即丙角之度也
　　　　　凡弧三角形其角適足九十度者為直
　　　　　角為正弧三角形甲圖是也大於九十
　　　　　度者為鈍角不及九十度者為鋭角俱
　　　　　為斜弧三角形乙圖丙圖是也因三邊
　　　　　皆弧故與直線三角形不同直線三角
　　　　　形有一直角或一鈍角餘二角必銳弧
　　　　　三角形則有一直角二銳角者如丁形
　　　　　有一直角二鈍角者如戊形有一直角
　　　　　一鈍角一銳角者如己形有二直角一
　　　　　銳角者如庚形有二直角一鈍角者如
　　　　　辛形有三角俱直者如壬形有一鈍角
　　　　　二銳角者如癸形有三角俱鈍者如子
　　　　　形有一銳角二鈍角者如丑形而弧三
　　　　　角之形勢大概盡於此數端矣
　　弧三角形凡例
一直線三角形之三角相加成一百八十度弧三角
　形之三角相加最小者亦必大於一百八十度但
　不得滿五百四十度(因其有三鈍角每一鈍角不/得滿一百八十度故三鈍角)
　(不得滿五/百四十度)
一直線三角形知兩角即知其所餘一角弧三角形
　雖知兩角其餘一角非算不知
一直線三角形之邊小則咫尺大則千百萬里實有
　尺度之可量弧三角形之邊俱係弧度必在半周
　一百八十度之内但合三邊不得滿三百六十度
　(葢三百六十度則成/全圜而不得成角矣)
一直線三角形之八線惟用於角弧三角形之八線
　并用於邊角之八線與邊之八線相求仍以勾股
　為比例也
一直線三角形兩形之三邊各相等者為相等形兩
　形之三角各相等者為同式形弧三角形則但有
　相等形而無同式形葢以兩形之三角同其三邊
　必各相同也
一直線三角形可以三邊求角不可以三角求邊而
　弧三角形既可以三邊求角又可以三角求邊
一弧三角形三角三弧共六件知三件可求其餘理
　與直線三角形同
一正弧三角形除直角外二角三弧共五件知二件
　可求其餘理與直線三角形同
一斜弧三角形作垂弧分為兩正弧三角形與直線
　三角形作中垂線之理同
一弧三角形所知之三件有弧角相對者即用弧角
　為比例理與直線三角形同
一正弧三角形弧角不相對者則用次形法
一斜弧三角形知三邊求角者用總較法知三角求
　邊者先用次形法将角易為邊邊易為角然後用
　總較法
一斜弧三角形知兩邊一角而角在兩邊之間者用
　總較法或用垂弧法知兩角一邊而邊在兩角之
　間者先用次形法将角易為邊邊易為角然後用
　總較法或用垂弧法
　　正弧三角形論
正弧三角形必有一直角者葢因南北二極為赤道
之樞紐皆距赤道九十度故凡過南北二極經圈與
赤道相交所成之角俱為直角其相當之弧皆九十
度又凡有一圈即有兩極其過兩極經圈與本圈相
交亦必為直角其所成三角形必皆為正弧三角形
夫正弧三角形所知之三件弧角相對者用弧角之
八線所成勾股為比例而弧角不相對者則用次形
盖以弧角之八線所成勾股比例不生於本形而生
於次形而次形者乃以本形與象限相減之餘度所
成故用本形之餘弦餘切即用次形之正弦正切也
其法可易弧為角易角為弧(若斜弧三角形可易大/形為小形易大邊為小)
(邊易鈍角/成銳角)邊與角雖不相對可易為相對且知三角
即可以求邊其理實一以貫之也今以黄道赤道與
過極經圈所成之三角形設例而正弧三角形比例
推算之法無不統於是矣
　　正弧三角形圖說(設黄赤大距二/十三度三十分)
　　　　　　　　　　如甲乙丙丁為赤道甲戊
　　　　　　　　　　丙己為黄道相交於甲丙
　　　　　　　　　　甲為春分丙為秋分戊為
　　　　　　　　　　夏至己為冬至庚為北極
　　　　　　　　　　辛為南極庚戊乙辛己丁
　　　　　　　　　　為二極二至交圈戊至乙
　　　　　　　　　　己至丁俱二十三度三十
　　　　　　　　　　分為黄赤大距今作庚壬
　　　　　　　　　　癸辛為過南北二極經圈
　　　　　　　　　　與黄道交於壬與赤道交
　　　　　　　　　　於癸成甲癸壬正弧三角
　　　　　　　　　　形甲為黄道赤道交角當
　　　　　　　　　　戊乙弧二十三度三十分
　　　　　　　　　　癸為直角葢庚辛二極即
　　　　　　　　　　赤道之極皆距赤道九十
　　　　　　　　　　度故凡過南北極經圈與
　　　　　　　　　　赤道所成之角皆為直角
　　　　　　　　　　其相當之弧皆九十度又
　　　　　　　　　　如子丑為黄道兩極若從
　　　　　　　　　　子丑二處作子寅卯丑過
　　　　　　　　　　黄極經圈與黄道交於卯
　　　　　　　　　　與赤道交於寅成甲寅卯
　　　　　　　　　　正弧三角形則卯亦為直
　　　　　　　　　　角葢子丑為黄道兩極皆
　　　　　　　　　　距黄道九十度故凡過黄
　　　　　　　　　　極經圈與黄道所成之角
　　　　　　　　　　皆為直角其相當之弧皆
　　　　　　　　　　九十度由此推之凡有一
　　　　　　　　　　圈必有兩極其過兩極圈
　　　　　　　　　　與本圈相交必為直角其
　　　　　　　　　　所成三角形必皆為正弧
　　　　　　　　　　三角形可知矣
　　正弧三角形八線勾股比例圖說(設黄道四/十五度)
　　　　　　　　　　甲為黄道赤道交角甲乙
　　　　　　　　　　為黄道四十五度甲丙為
　　　　　　　　　　赤道同升度乙丙為黄赤
　　　　　　　　　　距度成甲乙丙正弧三角
　　　　　　　　　　形甲丁甲戊皆象限丁戊
　　　　　　　　　　為黄赤大距二十三度三
　　　　　　　　　　十分即甲角度己為北極
　　　　　　　　　　庚為南極己丁庚壬為二
　　　　　　　　　　極二至交圈甲為春分丁
　　　　　　　　　　為夏至辛為秋分壬為冬
　　　　　　　　　　至癸為地心己乙丙庚為
　　　　　　　　　　過南北二極經圈其甲乙
　　　　　　　　　　丙三角形之八線各成相
　　　　　　　　　　當比例之勾股形丁子為
　　　　　　　　　　甲角之正弦子癸為甲角
　　　　　　　　　　之餘弦丑戊為甲角之正
　　　　　　　　　　切丑癸為甲角之正割戊
　　　　　　　　　　癸丁癸皆為半徑成丑戊
　　　　　　　　　　癸及丁子癸同式兩勾股
　　　　　　　　　　形乙寅為乙丙距緯弧之
　　　　　　　　　　正弦乙卯為甲乙黄道弧
　　　　　　　　　　之正弦将兩正弦之寅卯
　　　　　　　　　　二處作虚線聨之成乙寅
　　　　　　　　　　卯勾股形(兩正弦之末立/於各半徑寅卯)
　　　　　　　　　　(二處而寅卯二處皆未抵/於弧界故不得為正弦今)
　　　　　　　　　　(以虚線聨之者為/眀勾股之理也)辰丙為
　　　　　　　　　　乙丙距緯弧之正切丙己
　　　　　　　　　　為甲丙赤道弧之正弦将
　　　　　　　　　　正切正弦之辰巳二處作
　　　　　　　　　　虚線聨之成辰丙巳勾股
　　　　　　　　　　形午甲為甲乙黄道弧之
　　　　　　　　　　正切未甲為甲丙赤道弧
　　　　　　　　　　之正切将兩正切之午未
　　　　　　　　　　二處作虚線聨之成午未
　　　　　　　　　　甲勾股形此三勾股形與
　　　　　　　　　　前二勾股形皆為同式形
　　　　　　　　　　夫甲癸辛原係一線如将
　　　　　　　　　　甲癸辛平視之則甲癸辛
　　　　　　　　　　合成一㸃而辛癸卯己甲
　　　　　　　　　　五角皆合為一角甲戊象
　　　　　　　　　　限亦成一直線而戊癸半
　　　　　　　　　　徑寅卯聨線丙己正弦未
　　　　　　　　　　甲正切亦皆合為一線矣
　　　　　　　　　　赤道既平置則黄道斜倚
　　　　　　　　　　従辛視之甲丁象限亦成
　　　　　　　　　　一直線而丁癸半徑乙卯
　　　　　　　　　　正弦辰巳聨線午甲正切
　　　　　　　　　　亦皆合為一線矣夫五勾
　　　　　　　　　　股形既同角而各股皆合
　　　　　　　　　　為赤道之一線各弦皆合
　　　　　　　　　　為黄道之一線則各勾必
　　　　　　　　　　皆與赤道徑線相交成直
　　　　　　　　　　角而自将平行故皆為相
　　　　　　　　　　當比例之勾股形而可以
　　　　　　　　　　互相比例也
　　正弧三角形用次形圖說
　　　　　　　　　　如甲乙丙形可易為乙己
　　　　　　　　　　丁次形葢甲戊甲丁己丙
　　　　　　　　　　己戊四弧皆象限九十度
　　　　　　　　　　於甲丁象限弧内減去甲
　　　　　　　　　　乙弧餘乙丁弧即次形之
　　　　　　　　　　乙丁邊於己丙象限弧内
　　　　　　　　　　減去乙丙弧餘己乙弧即
　　　　　　　　　　次形之己乙邊於己戊象
　　　　　　　　　　限弧内減去丁戊弧(即甲/角度)
　　　　　　　　　　餘己丁弧即次形之己丁
　　　　　　　　　　邊於甲戊象限弧内減去
　　　　　　　　　　甲丙弧餘丙戊弧即次形
　　　　　　　　　　之己角度是次形之三邊
　　　　　　　　　　一角即本形三邊一角之
　　　　　　　　　　餘度而用弦形之餘弦餘
　　　　　　　　　　切實即用次形之正弦正
　　　　　　　　　　切也弦次形之丁角為直
　　　　　　　　　　角與本形之丙角等乙為
　　　　　　　　　　交角其度又等故算乙己
　　　　　　　　　　丁形即得甲乙丙形也
　　　　　　　　　　又甲乙丙形可易為己庚
　　　　　　　　　　辛次形葢庚丁為象限弧
　　　　　　　　　　與己戊等則庚己與丁戊
　　　　　　　　　　等(丁戊即/甲角度)故本形之甲角
　　　　　　　　　　即次形之庚己邊乙辛壬
　　　　　　　　　　庚乙壬皆為象限弧與甲
　　　　　　　　　　丁等則壬丁即與甲乙等
　　　　　　　　　　故本形之甲乙邊即次形
　　　　　　　　　　之庚角(庚壬與庚丁俱象/限故壬丁弧為庚)
　　　　　　　　　　(角/度)乙壬與乙辛既皆為象
　　　　　　　　　　限則辛壬弧即乙角之度
　　　　　　　　　　故象限内減去乙角之辛
　　　　　　　　　　壬弧餘即次形之庚辛邊
　　　　　　　　　　丙戊弧即己角之度故於
　　　　　　　　　　甲戊象限弧内減去甲丙
　　　　　　　　　　弧餘丙戊弧即次形之己
　　　　　　　　　　角又次形之辛角為直角
　　　　　　　　　　與本形之丙角等次形之
　　　　　　　　　　辛己邊與本形之乙丙邊
　　　　　　　　　　等(辛乙與己丙等故/辛己與乙丙等)故算
　　　　　　　　　　己庚辛形亦得甲乙丙形
　　　　　　　　　　也
　　正弧三角形邊角相求法
正弧三角形邊角相求錯綜變換共三十則用黄赤
交角所生八線勾股比例者九用黄道交極圏角所
生八線勾股比例者亦九用次形者十二依題比類
列目於前按法循序設問於後以便觀覽
　　有直角有黄赤交角有黄道求距緯(第/一)
　　有直角有黄赤交角有黄道求赤道(并見/第一)
　　有直角有黄赤交角有黄道求黄道交極圏角
　　(并見/第一)
　　有直角有黄赤交角有赤道求距緯(第/二)
　　有直角有黄赤交角有赤道求黄道(并見/第二)
　　有直角有黄赤交角有赤道求黄道交極圏角
　　(并見/第二)
　　有直角有黄赤交角有距緯求黄道(第/三)
　　有直角有黄赤交角有距緯求赤道(并見/第三)
　　有直角有黄赤交角有距緯求黄道交極圏角
　　(并見/第三)
　　有直角有黄道有赤道求黄赤交角(第/四)
　　有直角有黄道有赤道求距緯(并見/第四)
　　有直角有黄道有赤道求黄道交極圏角(并見/第四)
　　有直角有黄道有距緯求黄赤交角(第/五)
　　有直角有黄道有距緯求赤道(并見/第五)
　　有直角有黄道有距緯求黄道交極圏角(并見/第五)
　　有直角有赤道有距緯求黄赤交角(第/六)
　　有直角有赤道有距緯求黄道(并見/第六)
　　有直角有赤道有距緯求黄道交極圏角(并見/第六)
　　有直角有黄道交極圏角有黄道求赤道(與第/一之)
　　(理/同)
　　有直角有黄道交極圏角有黄道求距緯(與第/一之)
　　(理/同)
　　有直角有黄道交極圏角有黄道求黄赤交角
　　(與第一/之理同)
　　有直角有黄道交極圏角有距緯求赤道(與第/二之)
　　(理/同)
　　有直角有黄道交極圏角有距緯求黄道(與第/二之)
　　(理/同)
　　有直角有黄道交極圏角有距緯求黄赤交角
　　(與第二/之理同)
　　有直角有黄道交極圏角有赤道求黄道(與第/三之)
　　(理/同)
　　有直角有黄道交極圏角有赤道求距緯(與第/三之)
　　(理/同)
　　有直角有黄道交極圏角有赤道求黄赤交角
　　(與第三/之理同)
　　有直角有黄赤交角有黄道交極圏角求黄道
　　(第/七)
　　有直角有黄赤交角有黄道交極圏角求赤道
　　(并見/第七)
　　有直角有黄赤交角有黄道交極圏角求距緯
　　(并見/第七)
設如黄赤交角二十三度三十分黄道弧四十五度
　求距緯度及赤道度併黄道交極圏角各㡬何(第/一)
　　　　　　　　　　甲乙丙正弧三角形甲為
　　　　　　　　　　黄赤交角丙為直角甲乙
　　　　　　　　　　為黄道弧求乙丙距緯弧
　　　　　　　　　　則以丙直角為對所知之
　　　　　　　　　　角其正弦即半徑一千萬
　　　　　　　　　　為一率甲角二十三度三
　　　　　　　　　　十分為對所求之角其正
　　　　　　　　　　弦三百九十八萬七千四
　　　　　　　　　　百九十一為二率甲乙弧
　　　　　　　　　　四十五度為所知之邊其
　　　　　　　　　　正弦七百零七萬一千零
　　　　　　　　　　六十八為三率求得四率
　　　　　　　　　　二百八十一萬九千五百
　　　　　　　　　　八十二為乙丙弧之正弦
　　　　　　　　　　檢表得一十六度二十二
　　　　　　　　　　分三十八秒即乙丙距緯
　　　　　　　　　　弧之度也如圖丁癸為半
　　　　　　　　　　徑丁子為甲角之正弦乙
　　　　　　　　　　卯為甲乙弧之正弦乙寅
　　　　　　　　　　為乙丙弧之正弦丁子癸
　　　　　　　　　　勾股形與乙寅卯勾股形
　　　　　　　　　　為同式形故以丁癸與丁
　　　　　　　　　　子之比同於乙卯與乙寅
　　　　　　　　　　之比也
　　　　　　　　　　求甲丙赤道度則以半徑
　　　　　　　　　　一千萬為一率甲角二十
　　　　　　　　　　三度三十分之餘弦九百
　　　　　　　　　　一十七萬零六百零一為
　　　　　　　　　　二率甲乙弧四十五度之
　　　　　　　　　　正切一千萬為三率仍得
　　　　　　　　　　四率九百一十七萬零六
　　　　　　　　　　百零一為甲丙弧之正切
　　　　　　　　　　檢表得四十二度三十一
　　　　　　　　　　分二十二秒即甲丙赤道
　　　　　　　　　　弧之度也如圖丁癸為半
　　　　　　　　　　徑子癸為甲角之餘弦午
　　　　　　　　　　甲為甲乙弧之正切未甲
　　　　　　　　　　為甲丙弧之正切丁子癸
　　　　　　　　　　勾股形與午未甲勾股形
　　　　　　　　　　為同式形故以丁癸與子
　　　　　　　　　　癸之比同於午甲與未甲
　　　　　　　　　　之比也
　　　　　　　　　　求黄道交極圈之乙角則
　　　　　　　　　　用次形法以甲乙弧四十
　　　　　　　　　　五度之餘弦七百零七萬
　　　　　　　　　　一千零六十八為一率甲
　　　　　　　　　　角二十三度三十分之餘
　　　　　　　　　　切二千二百九十九萬八
　　　　　　　　　　千四百二十五為二率半
　　　　　　　　　　徑一千萬為三率求得四
　　　　　　　　　　率三千二百五十二萬四
　　　　　　　　　　千六百八十三為乙角之
　　　　　　　　　　正切檢表得七十二度五
　　　　　　　　　　十四分三十四秒即黄道
　　　　　　　　　　交極圈之乙角度也如圖
　　　　　　　　　　甲乙丙正弧三角形之次
　　　　　　　　　　形為乙己丁葢甲乙弧之
　　　　　　　　　　餘弦即乙己丁次形之丁
　　　　　　　　　　乙弧之正弦為丁子而甲
　　　　　　　　　　角之餘切即乙己丁次形
　　　　　　　　　　之己丁弧之正切為丑丁
　　　　　　　　　　又乙角之正切亦即乙己
　　　　　　　　　　丁次形之乙角之正切為
　　　　　　　　　　寅壬而丑丁子勾股形與
　　　　　　　　　　寅壬癸勾股形為同式形
　　　　　　　　　　故以丁子與丑丁之比同
　　　　　　　　　　於壬癸與寅壬之比也此
　　　　　　　　　　法用乙己丁次形有丁乙
　　　　　　　　　　邊(甲乙/餘弧)己丁邊(甲角/餘弧)及丁
　　　　　　　　　　直角求乙角即與有赤道
　　　　　　　　　　有距緯求黄赤交角之理
　　　　　　　　　　同葢乙角即如黄赤交角
　　　　　　　　　　丁乙即如赤道己乙即如
　　　　　　　　　　黄道己丁即如距緯其八
　　　　　　　　　　線所成之勾股皆由乙角
　　　　　　　　　　而生故其相當之比例皆
　　　　　　　　　　同也
設如黄赤交角二十三度三十分赤道弧四十二度
　三十一分二十二秒求距緯度及黄道度併黄道
　交極圈角各㡬何(第/二)
　　　　　　　　　　甲乙丙正弧三角形甲為
　　　　　　　　　　黄赤交角丙為直角甲丙
　　　　　　　　　　為赤道弧求乙丙距緯弧
　　　　　　　　　　則以半徑一千萬為一率
　　　　　　　　　　甲角二十三度三十分之
　　　　　　　　　　正切四百三十四萬八千
　　　　　　　　　　一百二十四為二率甲丙
　　　　　　　　　　弧四十二度三十一分二
　　　　　　　　　　十二秒之正弦六百七十
　　　　　　　　　　五萬八千八百二十一為
　　　　　　　　　　三率求得四率二百九十
　　　　　　　　　　三萬八千八百一十九為
　　　　　　　　　　乙丙弧之正切檢表得一
　　　　　　　　　　十六度二十二分三十八
　　　　　　　　　　秒即乙丙距緯弧之度也
　　　　　　　　　　如圖戊癸為半徑丑戊為
　　　　　　　　　　甲角之正切丙己為甲丙
　　　　　　　　　　弧之正弦辰丙為乙丙弧
　　　　　　　　　　之正切丑戊癸勾股形與
　　　　　　　　　　辰丙己勾股形為同式形
　　　　　　　　　　故以戊癸與丑戊之比同
　　　　　　　　　　於丙已與辰丙之比也
　　　　　　　　　　求甲乙黄道度則以甲角
　　　　　　　　　　二十三度三十分之餘弦
　　　　　　　　　　九百一十七萬零六百零
　　　　　　　　　　一為一率半徑一千萬為
　　　　　　　　　　二率甲丙弧四十二度三
　　　　　　　　　　十一分二十二秒之正切
　　　　　　　　　　九百一十七萬零六百零
　　　　　　　　　　一為三率仍得四率一千
　　　　　　　　　　萬為甲乙弧之正切檢表
　　　　　　　　　　得四十五度即甲乙黄道
　　　　　　　　　　弧之度也如圖子癸為甲
　　　　　　　　　　角之餘弦丁癸為半徑未
　　　　　　　　　　甲為甲丙弧之正切午甲
　　　　　　　　　　為甲乙弧之正切丁子癸
　　　　　　　　　　勾股形與午未甲勾股形
　　　　　　　　　　為同式形故以子癸與丁
　　　　　　　　　　癸之比同於未甲與午甲
　　　　　　　　　　之比也
　　　　　　　　　　求黄道交極圈之乙角則
　　　　　　　　　　用次形法以半徑一千萬
　　　　　　　　　　為一率甲丙弧四十二度
　　　　　　　　　　三十一分二十二秘之餘
　　　　　　　　　　弦七百三十七萬零九十
　　　　　　　　　　八為二率甲角二十三度
　　　　　　　　　　三十分之正弦三百九十
　　　　　　　　　　八萬七千四百九十一為
　　　　　　　　　　三率求得四率二百九十
　　　　　　　　　　三萬八千八百二十為乙
　　　　　　　　　　角之餘弦檢表得七十二
　　　　　　　　　　度五十四分三十四秒即
　　　　　　　　　　黄道交極圈之乙角度也
　　　　　　　　　　如圖甲乙丙正弧三角形
　　　　　　　　　　之次形為己庚辛葢甲丙
　　　　　　　　　　弧之餘弦即己庚辛次形
　　　　　　　　　　之己角之正弦為卯辰而
　　　　　　　　　　甲角之正弦亦即己庚辛
　　　　　　　　　　次形之己庚弧之正弦為
　　　　　　　　　　庚己又乙角之餘弦即己
　　　　　　　　　　庚辛次形之庚辛弧之正
　　　　　　　　　　弦為庚午而庚午巳勾股
　　　　　　　　　　形與卯辰癸勾股形為同
　　　　　　　　　　式形故卯癸與卯辰之比
　　　　　　　　　　同於庚己與庚午之比也
　　　　　　　　　　此法用己庚辛次形有己
　　　　　　　　　　角(甲丙/餘弧)己庚邊(與甲/角等)及辛
　　　　　　　　　　直角求庚辛邊(乙角/餘弧)即與
　　　　　　　　　　有黄赤交角有黄道求距
　　　　　　　　　　緯之理同葢己角即如黄
　　　　　　　　　　赤交角己庚即如黄道己
　　　　　　　　　　辛即如赤道庚辛即如距
　　　　　　　　　　緯其八線所成之勾股皆
　　　　　　　　　　由己角而生故其相當之
　　　　　　　　　　比例皆同也
設如黄赤交角二十三度三十分距緯弧一十六度
　二十二分三十八秒求黄道度及赤道度併黄道
　交極圈角各㡬何(第/三)
　　　　　　　　　　甲乙丙正弧三角形甲為
　　　　　　　　　　黄赤交角丙為直角乙丙
　　　　　　　　　　為距緯弧求甲乙黄道弧
　　　　　　　　　　則以甲角二十三度三十
　　　　　　　　　　分為對所知之角其正弦
　　　　　　　　　　三百九十八萬七千四百
　　　　　　　　　　九十一為一率丙直角為
　　　　　　　　　　對所求之角其正弦即半
　　　　　　　　　　徑一千萬為二率乙丙弧
　　　　　　　　　　一十六度二十二分三十
　　　　　　　　　　八秘為所知之邊其正弦
　　　　　　　　　　二百八十一萬九千五百
　　　　　　　　　　八十二為三率求得四率
　　　　　　　　　　七百零七萬一千零六十
　　　　　　　　　　八為甲乙弧之正弦檢表
　　　　　　　　　　得四十五度即甲乙黄道
　　　　　　　　　　弧之度也如圖丁子為甲
　　　　　　　　　　角之正弦丁癸為半徑乙
　　　　　　　　　　寅為乙丙弧之正弦乙卯
　　　　　　　　　　為甲乙弧之正弦丁子癸
　　　　　　　　　　勾股形與乙寅卯勾股形
　　　　　　　　　　為同式形故丁子與丁癸
　　　　　　　　　　之比同於乙寅與乙卯之
　　　　　　　　　　比也
　　　　　　　　　　求甲丙赤道度則以甲角
　　　　　　　　　　二十三度三十分之正切
　　　　　　　　　　四百三十四萬八千一百
　　　　　　　　　　二十四為一率半徑一千
　　　　　　　　　　萬為二率乙丙弧一十六
　　　　　　　　　　度二十二分三十八秒之
　　　　　　　　　　正切二百九十三萬八千
　　　　　　　　　　八百一十九為三率求得
　　　　　　　　　　四率六百七十五萬八千
　　　　　　　　　　八百二十一為甲丙弧之
　　　　　　　　　　正弦檢表得四十二度三
　　　　　　　　　　十一分二十二秒即甲丙
　　　　　　　　　　赤道弧之度也如圖丑戊
　　　　　　　　　　為甲角之正切戊癸為半
　　　　　　　　　　徑辰丙為乙丙弧之正切
　　　　　　　　　　丙己為甲丙弧之正弦丑
　　　　　　　　　　戊癸勾股形與辰丙己勾
　　　　　　　　　　股形為同式形故丑戊與
　　　　　　　　　　戊癸之丙同於辰丙與丙
　　　　　　　　　　己之比也
　　　　　　　　　　求黄道交極圈之乙角則
　　　　　　　　　　用次形法以乙丙弧一十
　　　　　　　　　　六度二十二分三十八秒
　　　　　　　　　　之餘弦九百五十九萬四
　　　　　　　　　　千二百六十七為一率甲
　　　　　　　　　　角二十三度三十分之餘
　　　　　　　　　　弦九百一十七萬零六百
　　　　　　　　　　零一為二率半徑一千萬
　　　　　　　　　　為三率求得四率九百五
　　　　　　　　　　十五萬八千四百一十七
　　　　　　　　　　為乙角之正弦檢表得七
　　　　　　　　　　十二度五十四分三十四
　　　　　　　　　　秘即黄道交極圈之乙角
　　　　　　　　　　度也如圖甲乙丙正弧三
　　　　　　　　　　角形之次形為乙己丁葢
　　　　　　　　　　乙丙弧之餘弦即乙己丁
　　　　　　　　　　次形之己乙弧之正弦為
　　　　　　　　　　己未而甲角之餘弦即乙
　　　　　　　　　　己丁次形之己丁弧之正
　　　　　　　　　　弦為巳申又乙角之正弦
　　　　　　　　　　亦即乙己丁次形之乙角
　　　　　　　　　　之正弦為辛酉而巳申未
　　　　　　　　　　勾股形與辛酉癸勾股形
　　　　　　　　　　為同式形故巳未與巳申
　　　　　　　　　　之比同於辛癸與辛酉之
　　　　　　　　　　比也
設如黄道弧四十五度赤道弧四十二度三十一分
　二十二秒求黄赤交角及距緯度併黄道交極圈
　角各幾何(第/四)
　　　　　　　　　　甲乙丙正弧三角形丙為
　　　　　　　　　　直角甲乙為黄道弧甲丙
　　　　　　　　　　為赤道弧求黄赤相交之
　　　　　　　　　　甲角則以甲乙弧四十五
　　　　　　　　　　度之正切一千萬為一率
　　　　　　　　　　甲丙弧四十二度三十一
　　　　　　　　　　分二十二秒之正切九百
　　　　　　　　　　一十七萬零六百零一為
　　　　　　　　　　二率半徑一千萬為三率
　　　　　　　　　　仍得四率九百一十七萬
　　　　　　　　　　零六百零一為甲角之餘
　　　　　　　　　　弦檢表得二十三度三十
　　　　　　　　　　分即黄赤相交之甲角度
　　　　　　　　　　也如圖午甲為甲乙弧之
　　　　　　　　　　正切未甲為甲丙弧之正
　　　　　　　　　　切丁癸為半徑子癸為甲
　　　　　　　　　　角之餘弦午未甲勾股形
　　　　　　　　　　與丁子癸勾股形為同式
　　　　　　　　　　形故午甲與未甲之比同
　　　　　　　　　　於丁癸與子癸之比也
　　　　　　　　　　求乙丙距緯度則用次形
　　　　　　　　　　法以甲丙弧四十二度三
　　　　　　　　　　十一分二十二秒之餘弦
　　　　　　　　　　七百三十七萬零九十八
　　　　　　　　　　為一率半徑一千萬為二
　　　　　　　　　　率甲乙弧四十五度之餘
　　　　　　　　　　弦七百零七萬一千零六
　　　　　　　　　　十八為三率求得四率九
　　　　　　　　　　百五十九萬四千二百六
　　　　　　　　　　十六為乙丙弧之餘弦檢
　　　　　　　　　　表得一十六度二十二分
　　　　　　　　　　三十八秒即乙丙距緯弧
　　　　　　　　　　之度也如圖甲乙丙正弧
　　　　　　　　　　三角形之次形為乙己丁
　　　　　　　　　　葢甲丙弧之餘弦即乙己
　　　　　　　　　　丁次形之己角之正弦為
　　　　　　　　　　丙辰而甲乙弧之餘弦即
　　　　　　　　　　乙己丁次形之乙丁弧之
　　　　　　　　　　正弦為乙子又乙丙弧之
　　　　　　　　　　餘弦即乙己丁次形之乙
　　　　　　　　　　己弧之正弦為乙未而丙
　　　　　　　　　　辰癸勾股形與乙子未勾
　　　　　　　　　　股形為同式形故丙辰與
　　　　　　　　　　丙癸之比同於乙子與乙
　　　　　　　　　　未之比也此法用乙己丁
　　　　　　　　　　次形有己角(甲丙/餘弧)乙丁邊
　　　　　　　　　　(甲乙/餘弧)及丁直角求乙己邊
　　　　　　　　　　(乙丙/餘弧)即與有黄赤交角有
　　　　　　　　　　距緯求黄道之理同葢己
　　　　　　　　　　角即如黄赤交角己乙即
　　　　　　　　　　如黄道己丁即如赤道乙
　　　　　　　　　　丁即如距緯其八線所成
　　　　　　　　　　之勾股皆由己角而生故
　　　　　　　　　　其相當之比例皆同也
　　　　　　　　　　求黄道交極圈之乙角則
　　　　　　　　　　以甲乙弧四十五度為對
　　　　　　　　　　所知之邊其正弦七百零
　　　　　　　　　　七萬一千零六十八為一
　　　　　　　　　　率甲丙弧四十二度三十
　　　　　　　　　　一分二十二秒為對所求
　　　　　　　　　　之邊其正弦六百七十五
　　　　　　　　　　萬八千八百二十一為二
　　　　　　　　　　率丙直角九十度為所知
　　　　　　　　　　之角其正弦即半徑一千
　　　　　　　　　　萬為三率求得四率九百
　　　　　　　　　　五十五萬八千四百一十
　　　　　　　　　　六為乙角之正弦檢表得
　　　　　　　　　　七十二度五十四分三十
　　　　　　　　　　四秒即黄道交極圈之乙
　　　　　　　　　　角度也如圖甲申為甲乙
　　　　　　　　　　弧之正弦甲酉為甲丙弧
　　　　　　　　　　之正弦戌癸為半徑戌亥
　　　　　　　　　　為乙角之正弦甲酉申勾
　　　　　　　　　　股形與戌亥癸勾股形為
　　　　　　　　　　同式形故甲申與甲酉之
　　　　　　　　　　比同於戌癸與戌亥之比
　　　　　　　　　　也此與有黄道有距緯求
　　　　　　　　　　黄赤交角之理同葢乙角
　　　　　　　　　　即如黄赤交角甲乙為黄
　　　　　　　　　　道乙丙即如赤道甲丙即
　　　　　　　　　　如距緯其八線所成之勾
　　　　　　　　　　股皆由乙角而生故其相
　　　　　　　　　　當之比例皆同也
設如黄道弧四十五度距緯弧一十六度二十二分
　三十八秒求黄赤交角及赤道度併黄道交極圈
　角各㡬何(第/五)
　　　　　　　　　　甲乙丙正弧三角形丙為
　　　　　　　　　　直角甲乙為黄道弧乙丙
　　　　　　　　　　為距緯弧求黄赤相交之
　　　　　　　　　　甲角則以甲乙弧四十五
　　　　　　　　　　度為對所知之邊其正弦
　　　　　　　　　　七百零七萬一千零六十
　　　　　　　　　　八為一率乙丙弧一十六
　　　　　　　　　　度二十二分三十八秒為
　　　　　　　　　　對所求之邊其正弦二百
　　　　　　　　　　八十一萬九千五百八十
　　　　　　　　　　二為二率丙直角九十度
　　　　　　　　　　為所知之角其正弦即半
　　　　　　　　　　徑一千萬為三率求得四
　　　　　　　　　　率三百九十八萬七千四
　　　　　　　　　　百九十一為甲角之正弦
　　　　　　　　　　檢表得二十三度三十分
　　　　　　　　　　即黄赤相交之甲角度也
　　　　　　　　　　如圖乙卯為甲乙弧之正
　　　　　　　　　　弦乙寅為乙丙弧之正弦
　　　　　　　　　　丁癸為半徑丁子為甲角
　　　　　　　　　　之正弦乙寅卯勾股形與
　　　　　　　　　　丁子癸勾股形為同式形
　　　　　　　　　　故乙卯與乙寅之比同於
　　　　　　　　　　丁癸與丁子之比也
　　　　　　　　　　求甲丙赤道度則用次形
　　　　　　　　　　法以乙丙弧一十六度二
　　　　　　　　　　十二分三十八秒之餘弦
　　　　　　　　　　九百五十九萬四千二百
　　　　　　　　　　六十七為一率甲乙弧四
　　　　　　　　　　十五度之餘弦七百零七
　　　　　　　　　　萬一千零六十八為二率
　　　　　　　　　　半徑一千萬為三率求得
　　　　　　　　　　四率七百三十七萬零一
　　　　　　　　　　百一十三為甲丙弧之餘
　　　　　　　　　　弦檢表得四十二度三十
　　　　　　　　　　一分二十二秒即甲丙赤
　　　　　　　　　　道弧之度也如圖甲乙丙
　　　　　　　　　　正弧三角形之次形為乙
　　　　　　　　　　己丁葢乙丙弧之餘弦即
　　　　　　　　　　乙己丁次形之乙己弧之
　　　　　　　　　　正弦為乙未而甲乙弧之
　　　　　　　　　　餘弦即乙己丁次形之乙
　　　　　　　　　　丁弧之正弦為乙子又甲
　　　　　　　　　　丙弧之餘弦即乙己丁次
　　　　　　　　　　形之己角之正弦為丙辰
　　　　　　　　　　而乙子未勾股形與丙辰
　　　　　　　　　　癸勾股形為同式形故乙
　　　　　　　　　　未與乙子之比同於丙癸
　　　　　　　　　　與丙辰之比也
　　　　　　　　　　求黄道交極圈之乙角則
　　　　　　　　　　與前第四問有黄道有赤
　　　　　　　　　　道求黄赤交角之理同葢
　　　　　　　　　　乙角即如黄赤交角甲乙
　　　　　　　　　　為黄道乙丙即如赤道其
　　　　　　　　　　勾股比例同也
設如赤道弧四十二度三十一分二十二秒距緯弧
　一十六度二十二分三十八秒求黄赤交角及黄
　道度併黄道交極圈角各㡬何(第/六)
　　　　　　　　　　甲乙丙正弧三角形丙為
　　　　　　　　　　直角甲丙為赤道弧乙丙
　　　　　　　　　　為距緯弧求黄赤相交之
　　　　　　　　　　甲角則以甲丙弧四十二
　　　　　　　　　　度三十一分二十二秒之
　　　　　　　　　　正弦六百七十五萬八千
　　　　　　　　　　八百二十一為一率乙丙
　　　　　　　　　　弧一十六度二十二分三
　　　　　　　　　　十八秒之正切二百九十
　　　　　　　　　　三萬八千八百一十九為
　　　　　　　　　　二率半徑一千萬為三率
　　　　　　　　　　求得四率四百三十四萬
　　　　　　　　　　八千一百零九為甲角之
　　　　　　　　　　正切檢表得二十三度三
　　　　　　　　　　十分即黄赤相交之甲角
　　　　　　　　　　度也如圖丙己為甲丙弧
　　　　　　　　　　之正弦辰丙為乙丙弧之
　　　　　　　　　　正切戊癸為半徑丑戊為
　　　　　　　　　　甲角之正切辰丙己勾股
　　　　　　　　　　形與丑戊癸勾股形為同
　　　　　　　　　　式形故丙己與辰丙之比
　　　　　　　　　　同於戊癸與丑戊之比也
　　　　　　　　　　求甲乙黄道度則用次形
　　　　　　　　　　法以半徑一千萬為一率
　　　　　　　　　　甲丙弧四十二度三十一
　　　　　　　　　　分二十二秒之餘弦七百
　　　　　　　　　　三十七萬零九十八為二
　　　　　　　　　　率乙丙弧一十六度二十
　　　　　　　　　　二分三十八秒之餘弦九
　　　　　　　　　　百五十九萬四千二百六
　　　　　　　　　　十七為三率求得四率七
　　　　　　　　　　百零七萬一千零六十八
　　　　　　　　　　為甲乙弧之餘弦檢表得
　　　　　　　　　　四十五度即甲乙黄道弧
　　　　　　　　　　之度也如圖甲乙丙正弧
　　　　　　　　　　三角形之次形為乙己丁
　　　　　　　　　　葢甲丙弧之餘弦即乙己
　　　　　　　　　　丁次形之己角之正弦為
　　　　　　　　　　丙辰而乙丙弧之餘弦即
　　　　　　　　　　乙己丁次形之乙己弧之
　　　　　　　　　　正弦為乙未又甲乙弧之
　　　　　　　　　　餘弦即乙己丁次形之乙
　　　　　　　　　　丁弧之正弦為乙子而丙
　　　　　　　　　　辰癸勾股形與乙子未勾
　　　　　　　　　　股形為同式形故丙癸與
　　　　　　　　　　丙辰之比同於乙未與乙
　　　　　　　　　　子之比也
　　　　　　　　　　求黄道交極圈之乙角則
　　　　　　　　　　與求黄赤交角之理同葢
　　　　　　　　　　乙角即如黄赤交角乙丙
　　　　　　　　　　即如赤道甲丙即如距緯
　　　　　　　　　　其勾股比例同也
設如黄赤交角二十三度三十分黄道交極圈角七
　十二度五十四分三十四秒求黄道度及赤道度
　併距緯度各㡬何(第/七)
　　　　　　　　　　甲乙丙正弧三角形甲為
　　　　　　　　　　黄赤交角丙為直角乙為
　　　　　　　　　　黄道交極圈角求甲乙黄
　　　　　　　　　　道弧則用次形法以乙角
　　　　　　　　　　七十二度五十四分三十
　　　　　　　　　　四秒之正切三千二百五
　　　　　　　　　　十二萬四千六百八十三
　　　　　　　　　　為一率半徑一千萬為二
　　　　　　　　　　率甲角二十三度三十分
　　　　　　　　　　之餘切二千二百九十九
　　　　　　　　　　萬八千四百二十五為三
　　　　　　　　　　率求得四率七百零七萬
　　　　　　　　　　一千零六十八為甲乙弧
　　　　　　　　　　之餘弦檢表得四十五度
　　　　　　　　　　即甲乙黄道弧之度也如
　　　　　　　　　　圖甲乙丙正弧三角形之
　　　　　　　　　　次形為乙己丁葢乙角之
　　　　　　　　　　正切亦即乙己丁次形之
　　　　　　　　　　乙角之正切為寅壬而甲
　　　　　　　　　　角之餘切即乙己丁次形
　　　　　　　　　　之丁己弧之正切為丑丁
　　　　　　　　　　又甲乙弧之餘弦即乙己
　　　　　　　　　　丁次形之丁乙弧之正弦
　　　　　　　　　　為丁子而寅壬癸勾股形
　　　　　　　　　　與丑丁子勾股形為同式
　　　　　　　　　　形故寅壬與壬癸之比同
　　　　　　　　　　於丑丁與丁子之比也
　　　　　　　　　　求甲丙赤道弧亦用次形
　　　　　　　　　　法以甲角二十三度三十
　　　　　　　　　　分之正弦三百九十八萬
　　　　　　　　　　七千四百九十一為一率
　　　　　　　　　　乙角七十二度五十四分
　　　　　　　　　　三十四秒之餘弦二百九
　　　　　　　　　　十三萬八千八百二十為
　　　　　　　　　　二率半徑一千萬為三率
　　　　　　　　　　求得四率七百三十七萬
　　　　　　　　　　零九十八為甲丙弧之餘
　　　　　　　　　　弦檢表得四十二度三十
　　　　　　　　　　一分二十二秒即甲丙赤
　　　　　　　　　　道弧之度也如圖甲乙丙
　　　　　　　　　　正弧三角形之次形為己
　　　　　　　　　　庚辛葢甲角之正弦亦即
　　　　　　　　　　己庚辛次形之庚己弧之
　　　　　　　　　　正弦為庚己而乙角之餘
　　　　　　　　　　弦即己庚辛次形之庚辛
　　　　　　　　　　弧之正弦為庚午又甲丙
　　　　　　　　　　弧之餘弦即己庚辛次形
　　　　　　　　　　之己角之正弦為卯辰而
　　　　　　　　　　庚午己勾股形與卯辰癸
　　　　　　　　　　勾股形為同式形故庚己
　　　　　　　　　　與庚午之比同於卯癸與
　　　　　　　　　　卯辰之比也
　　　　　　　　　　求乙丙距緯弧亦用次形
　　　　　　　　　　法以乙角七十二度五十
　　　　　　　　　　四分三十四秒之正弦九
　　　　　　　　　　百五十五萬八千四百一
　　　　　　　　　　十七為一率半徑一千萬
　　　　　　　　　　為二率甲角二十三度三
　　　　　　　　　　十分之餘弦九百一十七
　　　　　　　　　　萬零六百零一為三率求
　　　　　　　　　　得四率九百五十九萬四
　　　　　　　　　　千二百六十七為乙丙弧
　　　　　　　　　　之餘弦檢表得一十六度
　　　　　　　　　　二十二分三十八秒即乙
　　　　　　　　　　丙距緯弧之度也如圖甲
　　　　　　　　　　乙丙正弧三角形之次形
　　　　　　　　　　為乙己丁葢乙角之正弦
　　　　　　　　　　亦即乙己丁次形之乙角
　　　　　　　　　　之正弦為辛酉而甲角之
　　　　　　　　　　餘弦即乙己丁次形之己
　　　　　　　　　　丁弧之正弦為巳申又乙
　　　　　　　　　　丙弧之餘弦即乙己丁次
　　　　　　　　　　形之己乙弧之正弦為己
　　　　　　　　　　未而辛酉癸勾股形與巳
　　　　　　　　　　申未勾股形為同式形故
　　　　　　　　　　辛酉與辛癸之比同於巳
　　　　　　　　　　　申與巳未之比也
　
　
　
　
　
　
　
　
　
　
　
　
　
　
御製厯象考成上編卷二
　欽定四庫全書
御製歴象考成上編卷三
　　弧三角形下
　　　斜弧三角形論
　　　斜弧三角形邊角比例法
　　　斜弧三角形作垂弧法
　　　斜弧三角形用總較法(次形/法附)
　　　斜弧三角形設例八則
　　斜弧三角形論
弧三角之有斜弧形猶直線三角之有銳鈍形也但
直線三角之銳鈍形惟二種一種三角俱鋭一種一
鈍兩銳而斜弧形則不然或三角俱銳或三角俱鈍
或兩銳一鈍或兩鈍一銳其三邊或俱大過於九十
度或俱小不及九十度或兩大一小或兩小一大參
錯成形為類甚多而新法算書所載推算之法抑復
繁雜難稽葢三角三邊各有八線但線與線之比例
相當即可相求是故或同步一星或同推一數而所
用之法彼此互異遂使學者莫知所從兹約以三法
求之無論角之銳鈍邊之大小並視先所知之三件
為斷其一先知之三件有相對之邊角又有對所求
之邊角則用邊角比例法其一先知之三件有相對
之邊角而無對所求之邊角(或求角而無對角之邊/或求邊而無對邊之角)
則用垂弧法其一先知之三件無相對之邊角(或三/邊求)
(角或有兩邊一角而角在所知兩邊之間或三/角求邊或有兩角一邊而邊在所知兩角之間)則用
總較法明此三法則斜弧之用已備而七政之升降
出沒經緯之縱橫交加無不可推測而知矣
　　斜弧三角形邊角比例法
　　　　　凡斜弧三角形先知之三件有相對之
　　　　　邊角又有對所求之邊角者則用邊角
　　　　　比例法如甲乙丙斜弧三角形有甲角
　　　　　有甲乙邊有乙丙邊而求丙角則乙丙
　　　　　為對所知之邊甲為所知之角甲乙為
　　　　　對所求之邊乃以對所知之乙丙邊正
　　　　　弦與對所求之甲乙邊正弦之比同於
　　　　　所知之甲角正弦與所求之丙角正弦
　　　　　之比也又如丁戊己斜弧三角形有丁
　　　　　角有己角有丁戊邊而求戊己邊則己
　　　　　角為對所知之角丁戊為所知之邊丁
　　　　　為對所求之角乃以對所知之己角正
　　　　　弦與對所求之丁角正弦之比同於所
　　　　　知之丁戊邊正弦與所求之戊己邊正
　　　　　弦之比也
　　斜弧三角形作垂弧法
　　　　　凡斜弧三角形先知之三件有相對之
　　　　　邊角而無對所求之邊角者則用垂弧
　　　　　法如甲乙丙斜弧三角形有甲角有甲
　　　　　乙邊有乙丙邊而求乙角及甲丙邊乃
　　　　　自乙角作乙丁垂弧於形内分為甲乙
　　　　　丁丙乙丁兩正弧三角形算之先用甲
　　　　　乙丁形求乙丁垂弧甲丁分邊及乙分
　　　　　角葢此形有甲角有甲乙邊有丁直角
　　　　　以丁角正弦(即半/徑)與甲角正弦之比同
　　　　　於甲乙邊正弦與乙丁垂弧正弦之比
　　　　　而得乙丁垂弧以半徑與甲角餘弦之
　　　　　比同於甲乙邊正切與甲丁邊正切之
　　　　　比而得甲丁分邊以甲乙邊正弦與甲
　　　　　丁邊正弦之比同於丁角正弦(即半/徑)與
　　　　　乙分角正弦之比而得乙分角次用丙
　　　　　乙丁形求乙分角及丁丙分邊葢此形
　　　　　有乙丙邊有乙丁垂弧有丁直角以乙
　　　　　丙邊正切與乙丁垂弧正切之比同於
　　　　　半徑與乙分角餘弦之比而得乙分角
　　　　　以丁角正弦(即半/徑)與乙分角正弦之比
　　　　　同於乙丙邊正弦與丁丙邊正弦之比
　　　　　而得丁丙分邊既得兩分角並之即乙
　　　　　角得兩分邊並之即甲丙邊也又如戊
　　　　　己庚斜弧三角形有戊角有庚角有己
　　　　　庚邊而求戊庚邊及己角乃自己角作
　　　　　己辛垂弧於形外將戊庚弧引長至辛
　　　　　作戊己辛庚己辛兩正弧三角形算之
　　　　　先用庚己辛形求己辛垂弧庚辛虚邊
　　　　　及己虚角葢此形有庚外角有己庚邊
　　　　　有辛直角以辛角正弦(即半/徑)與庚角正
　　　　　弦之比同於己庚邊正弦與己辛垂弧
　　　　　正弦之比而得己辛垂弧以半徑與庚
　　　　　角餘弦之比同於己庚邊正切與庚辛
　　　　　虚邊正切之比而得庚辛虛邊以己庚
　　　　　邊正弦與庚辛邊正弦之比同於辛角
　　　　　正弦(即半/徑)與己虚角正弦之比而得己
　　　　　虚角次用戊己辛形求戊辛總邊及己
　　　　　總角葢此形有戊角有己辛垂弧有辛
　　　　　直角以戊角正切與半徑之比同於己
　　　　　辛垂弧正切與戊辛邊弦弦之比而得
　　　　　戊辛總邊以己辛垂弧正弦與戊辛邊
　　　　　正弦之比同於戊角正弦與己角弦弦
　　　　　之比而得己總角既得戊辛總邊内減
　　　　　去庚辛虚邊即戊庚邊得己總角内減
　　　　　去己虚角即己角也
　　斜弧三角形用總較法
　　　　　　　　　　凡斜弧三角形知三邊求
　　　　　　　　　　角者則用總較法以角傍
　　　　　　　　　　之兩邊相加為總弧相減
　　　　　　　　　　為較弧各取其餘弦相加
　　　　　　　　　　減(總弧較弧俱不過象限/或俱過象限則兩餘弦)
　　　　　　　　　　(相減若一過象限一不過/象限則兩餘弦相加其或)
　　　　　　　　　　(過二象限者與過一象限/同過三象限者與不過象)
　　　　　　　　　　(限/同)折半為中數又以對邊
　　　　　　　　　　之矢與較弧之矢相減餘
　　　　　　　　　　　為矢較乃以中數與矢較
　　　　　　　　　　　為比同於半徑與所求角
　　　　　　　　　　　之正矢之比也如知兩邊
　　　　　　　　　　　一角而角在兩邊之間者
　　　　　　　　　　　以半徑與所知角之正矢
　　　　　　　　　　　為比同於中數與矢較之
　　　　　　　　　　　比既得矢較與較弧之矢
　　　　　　　　　　　相加即得對邊之矢也如
　　　　　　　　　　　甲乙丙斜弧三角形有三
　　　　　　　　　　　邊求甲角則以甲角傍之
　　　　　　　　　　　甲乙甲丙二邊相加得乙
　　　　　　　　　　　丁(甲丙甲戊甲丁三弧同/為丁戊距等圈所截故)
　　　　　　　　　　　(其度/相等)為總弧其正弦為丁
　　　　　　　　　　　己餘弦為己庚甲乙與甲
　　　　　　　　　　　丙相減餘乙戊為較弧其
　　　　　　　　　　　正弦為戊辛餘弦為辛庚
　　　　　　　　　　　兩餘弦相加得己辛(乙丁/總弧)
　　　　　　　　　　　(過象限乙戊較弧不過象/限其兩餘弦在圜心之兩)
　　　　　　　　　　　(邊故/相加)折半得辛壬與癸子
　　　　　　　　　　　等為中數乙丙對邊與乙
　　　　　　　　　　　丑等(乙丙與乙丑兩弧同/為丑寅距等圈所截)
　　　　　　　　　　　(故其度/相等)其正弦為丑卯餘
　　　　　　　　　　　弦為卯庚正矢為乙卯以
　　　　　　　　　　　乙卯與乙戊較弧之正矢
　　　　　　　　　　　乙辛相減餘辛卯與辰巳
　　　　　　　　　　　等為矢較戊辰巳與戊癸
　　　　　　　　　　　子為同式兩勾股形故癸
　　　　　　　　　　　子與辰巳之比同於戊子
　　　　　　　　　　　與戊巳之比也又午庚為
　　　　　　　　　　　半徑戊子為距等圈之半
　　　　　　　　　　　徑午未與戊己兩段同為
　　　　　　　　　　　甲丙申大圈所分則戊子
　　　　　　　　　　　與戊己之比原同於午庚
　　　　　　　　　　　與午未之比是以中數癸
　　　　　　　　　　　子與矢較辰巳之比即同
　　　　　　　　　　　於半徑午庚與甲角正矢
　　　　　　　　　　　午未之比也以午未與午
　　　　　　　　　　　庚半徑相減餘未庚為甲
　　　　　　　　　　　角之餘弦檢表即得甲角
　　　　　　　　　　　所當午申弧之度也若先
　　　　　　　　　　　有甲角及甲乙甲丙二邊
　　　　　　　　　　　求乙丙對邊則以半徑午
　　　　　　　　　　　庚與甲角正矢午未之比
　　　　　　　　　　　即同於中數癸子與矢較
　　　　　　　　　　　辰巳之比既得辰巳與辛
　　　　　　　　　　　卯等與乙戊較弧之正矢
　　　　　　　　　　　乙辛相加得乙卯為乙丙
　　　　　　　　　　　對邊之正矢也如有甲乙
　　　　　　　　　　　甲丙乙丙三邊求乙角則
　　　　　　　　　　　以乙角傍甲乙乙丙二邊
　　　　　　　　　　　相加得甲丁(乙丙乙丁乙/戊三弧同為)
　　　　　　　　　　　(戊丁距等圈所/截故其度相等)為總弧其
　　　　　　　　　　　正弦為丁己餘弦為己庚
　　　　　　　　　　　甲乙與乙丙相減餘甲戊
　　　　　　　　　　　為較弧其正弦為戊辛餘
　　　　　　　　　　　弦為辛庚兩餘弦相減餘
　　　　　　　　　　　辛己(甲丁總弧甲戊較弧/皆不過象限其兩餘)
　　　　　　　　　　　(弦同在圜心之/一邊故相減)折半得辛
　　　　　　　　　　　壬與癸子等為中數甲丙
　　　　　　　　　　　對邊與甲丑等(甲丙與甲/丑兩弧同)
　　　　　　　　　　　(為寅丑距等圈所/截故其度相等)其正弦
　　　　　　　　　　　為丑卯餘弦為卯庚正矢
　　　　　　　　　　　為甲卯以甲卯與甲戊較
　　　　　　　　　　　弧之正矢甲辛相減餘辛
　　　　　　　　　　　卯與辰巳等為矢較戊癸
　　　　　　　　　　　子與戊辰巳為同式兩勾
　　　　　　　　　　　股形故癸子與辰巳之比
　　　　　　　　　　　同於戊子與戊巳之比也
　　　　　　　　　　　又午庚為半徑戊子為距
　　　　　　　　　　　等圈之半徑戊巳與午未
　　　　　　　　　　　兩段同為乙丙申大圈所
　　　　　　　　　　　分則戊子與戊巳之比原
　　　　　　　　　　　同於午庚與午未之比是
　　　　　　　　　　　以中數癸子與矢較辰巳
　　　　　　　　　　　之比即同於半徑午庚與
　　　　　　　　　　　乙角大矢午未之比也(凡/鈍)
　　　　　　　　　　　(角所用諸線皆與外角同/惟矢則有正矢大矢之别)
　　　　　　　　　　　(如庚未為乙銳角所當申/酉弧之餘弦亦為乙鈍角)
　　　　　　　　　　　(所當午申弧之餘弦檢表/銳角即得本角度鈍角與)
　　　　　　　　　　　(半周相減亦即得本角度/而未酉為乙銳角之正矢)
　　　　　　　　　　　(乃於酉庚半徑内減庚未/餘弦午未為乙鈍角之大)
　　　　　　　　　　　(矢乃於午庚半徑加庚未/餘弦也此正矢大矢之别)
　　　　　　　　　　　(過弧/亦然)於午未大矢内減午
　　　　　　　　　　　庚半徑餘庚未為乙角之
　　　　　　　　　　　餘弦檢表得乙外角度與
　　　　　　　　　　　半周相減餘即乙鈍角之
　　　　　　　　　　　度也若先有乙鈍角及甲
　　　　　　　　　　　乙乙丙二邊求甲丙對邊
　　　　　　　　　　　則以半徑午庚與乙角大
　　　　　　　　　　　矢午未之比即同於中數
　　　　　　　　　　　癸子與矢較辰巳之比既
　　　　　　　　　　　得辰巳與辛卯等與甲戊
　　　　　　　　　　　較弧之正矢甲辛相加得
　　　　　　　　　　　甲卯為甲丙對邊之正矢
　　　　　　　　　　　也
　　　　　　　　　　　斜弧三角形知三角求邊
　　　　　　　　　　　者則用次形法如甲乙丙
　　　　　　　　　　　形可易為丁戊己次形葢
　　　　　　　　　　　甲角之度當庚辛弧而庚
　　　　　　　　　　　辛與己戊等(庚己與辛戊/皆象限故庚)
　　　　　　　　　　　(辛與己/戊等)故本形之甲角即
　　　　　　　　　　　次形之己戊邊乙外角之
　　　　　　　　　　　度當壬癸弧而壬癸與己
　　　　　　　　　　　丁等(壬己與癸丁皆象限/故壬癸與己丁等)
　　　　　　　　　　　故本形之乙外角即次形
　　　　　　　　　　　之己丁邊丙角之度當子
　　　　　　　　　　　丑弧而子丑與戊丁等(子/戊)
　　　　　　　　　　　(與丑丁皆象限故/子丑與戊丁等)故本形
　　　　　　　　　　　之丙角即次形之戊丁邊
　　　　　　　　　　　是本形之三角即次形之
　　　　　　　　　　　三邊也又次形丁角之度
　　　　　　　　　　　當癸丑弧而癸丑與乙丙
　　　　　　　　　　　等(丙丑與乙癸皆象限/故癸丑與乙丙等)故
　　　　　　　　　　　次形之丁角即本形之乙
　　　　　　　　　　　丙邊戊外角之度當辛子
　　　　　　　　　　　弧而辛子與甲丙等(丙子/與甲)
　　　　　　　　　　　(辛皆象限故辛/子與甲丙等)故次形之
　　　　　　　　　　　戊外角即本形之甲丙邊
　　　　　　　　　　　己角之度當庚壬弧而庚
　　　　　　　　　　　壬與甲乙等(乙壬與甲庚/皆象限故庚)
　　　　　　　　　　　(壬與甲/乙等)故次形之己角即
　　　　　　　　　　　本形之甲乙邊是本形之
　　　　　　　　　　　三邊即次形之三角也故
　　　　　　　　　　　用丁己戊次形仍用總較
　　　　　　　　　　　法算之求得次形之三角
　　　　　　　　　　　即得本形之三邊也如有
　　　　　　　　　　乙角丙角及乙丙邊而求
　　　　　　　　　　甲角亦用丁戊己次形有
　　　　　　　　　　己丁邊戊丁邊及丁角仍
　　　　　　　　　　用總較法算之求得己戊
　　　　　　　　　　邊即甲角也
設如申正初刻測得太陽髙三十二度地平經度偏
　西八十一度四十二分四十八秒求太陽距赤道
　緯度幾何
　　　　　　　　　　甲乙丙三角形甲為北極
　　　　　　　　　　乙為天頂丙為太陽乙丁
　　　　　　　　　　戊己為子午經圏乙丙癸
　　　　　　　　　　戊為地平經圏丁己為地
　　　　　　　　　　平庚辛為赤道庚壬為申
　　　　　　　　　　正初刻距午正赤道六十
　　　　　　　　　　度即甲角丙癸為太陽髙
　　　　　　　　　　三十二度(即地平緯度/一名髙弧)與
　　　　　　　　　　乙癸象限相減餘太陽距
　　　　　　　　　　天頂五十八度即乙丙邊
　　　　　　　　　　　丁癸為地平經度偏西八
　　　　　　　　　　　十一度四十二分四十八
　　　　　　　　　　　秒與丁己半周相減餘癸
　　　　　　　　　　　己九十八度一十七分一
　　　　　　　　　　　十二秒即乙角丙壬為太
　　　　　　　　　　　陽距赤道緯度與甲壬象
　　　　　　　　　　　限相減餘甲丙邊為太陽
　　　　　　　　　　　距北極度故用甲乙丙三
　　　　　　　　　　　角形有甲乙二角及乙丙
　　　　　　　　　　　邊求甲丙邊以甲角六十
　　　　　　　　　　　度為對所知之角其正弦
　　　　　　　　　　　八百六十六萬零二百五
　　　　　　　　　　　十四為一率乙角九十八
　　　　　　　　　　　度一十七分一十二秒為
　　　　　　　　　　　對所求之角其正弦九百
　　　　　　　　　　　八十九萬五千五百九十
　　　　　　　　　　　三為二率乙丙五十八度
　　　　　　　　　　　為所知之邊其正弦八百
　　　　　　　　　　　四十八萬零四百八十一
　　　　　　　　　　　為三率求得四率九百六
　　　　　　　　　　　十九萬零一百七十六為
　　　　　　　　　　　所求甲丙邊之正弦檢表
　　　　　　　　　　　得七十五度四十二分零
　　　　　　　　　　　一秒即甲丙弧之度與九
　　　　　　　　　　　十度相減餘一十四度一
　　　　　　　　　　　十七分五十九秒即太陽
　　　　　　　　　　　距赤道北之緯度也此法
　　　　　　　　　　　用邊角相比例與直線三
　　　　　　　　　　　角形同但直線三角形以
　　　　　　　　　　　角之正弦與邊相比(見數/理精)
　　　　　　　　　　　(藴第十/七卷)此以角之正弦與
　　　　　　　　　　　邊之正弦相比其比例之
　　　　　　　　　　　理一也又以正弧之理明
　　　　　　　　　　　之試將甲乙弧引長至丁
　　　　　　　　　　　自丙角作丙丁垂弧則成
　　　　　　　　　　　甲丁丙乙丁丙兩正弧三
　　　　　　　　　　角形先求乙丁丙形丁角
　　　　　　　　　　正弦(即半/徑)為一率乙角正
　　　　　　　　　　弦為二率乙丙正弦為三
　　　　　　　　　　率丙丁正弦為四率此第
　　　　　　　　　　一比例也次求甲丁丙形
　　　　　　　　　　甲角正弦為一率丁角正
　　　　　　　　　　弦(即半/徑)為二率丙丁正弦
　　　　　　　　　　為三率甲丙正弦為四率
　　　　　　　　　　此第二比例也然第二比
　　　　　　　　　　例之二率三率即第一比
　　　　　　　　　　例之一率四率而二率三
　　　　　　　　　　率相乘與一率四率相乘
　　　　　　　　　　之數等故用第一比例之
　　　　　　　　　　二率三率而用第二比例
　　　　　　　　　　之一率即得第二比例之
　　　　　　　　　　四率此有對角求對邊之
　　　　　　　　　　法也
設如太陽距赤道北一十四度一十七分五十九秒
　測得髙弧三十二度地平經度偏西八十一度四
　十二分四十八秒求係何時刻
　　　　　　　　　　甲乙丙三角形甲為北極
　　　　　　　　　　乙為天頂丙為太陽丙壬
　　　　　　　　　　為太陽距赤道北一十四
　　　　　　　　　　度一十七分五十九秒甲
　　　　　　　　　　丙即為太陽距北極七十
　　　　　　　　　　五度四十二分零一秒丙
　　　　　　　　　　癸為太陽髙三十二度乙
　　　　　　　　　　丙即為太陽距天頂五十
　　　　　　　　　　八度丁癸為地平經度偏
　　　　　　　　　　西八十一度四十二分四
　　　　　　　　　　十八秒癸己為九十八度
　　　　　　　　　　一十七分一十二秒即乙
　　　　　　　　　　角庚壬為太陽距午正赤
　　　　　　　　　　道度即甲角故用甲乙丙
　　　　　　　　　　三角形有乙角及甲丙乙
　　　　　　　　　　丙二邊求甲角以甲丙七
　　　　　　　　　　　十五度四十二分零一秒
　　　　　　　　　　　為對所知之邊其正弦九
　　　　　　　　　　　百六十九萬零一百七十
　　　　　　　　　　　六為一率乙丙五十八度
　　　　　　　　　　　為對所求之邊其正弦八
　　　　　　　　　　　百四十八萬零四百八十
　　　　　　　　　　　一為二率乙角九十八度
　　　　　　　　　　　一十七分一十二秒為所
　　　　　　　　　　　知之角其正弦九百八十
　　　　　　　　　　　九萬五千五百九十三為
　　　　　　　　　　　三率求得四率八百六十
　　　　　　　　　　　六萬零二百五十四為所
　　　　　　　　　　　求甲角之正弦檢表得六
　　　　　　　　　　　十度即甲角度以六十度
　　　　　　　　　　　變得二時從午正初刻後
　　　　　　　　　　　計之(因偏西故/為午正後)為申正初
　　　　　　　　　　　刻也此有對邊求對角之
　　　　　　　　　　　法也
設如北極出地四十度申正初刻測得太陽髙三十
　二度求太陽距赤道緯度及地平經度各幾何
　　　　　　　　　　甲乙丙三角形甲為北極
　　　　　　　　　　乙為天頂丙為太陽甲己
　　　　　　　　　　為北極出地四十度甲乙
　　　　　　　　　　即為北極距天頂五十度
　　　　　　　　　　庚壬為申正初刻距午正
　　　　　　　　　　赤道六十度即甲角丙癸
　　　　　　　　　　為太陽髙三十二度乙丙
　　　　　　　　　　即為太陽距天頂五十八
　　　　　　　　　　度丙壬為太陽距赤道緯
　　　　　　　　　　度甲丙為其餘丁癸為地
　　　　　　　　　　平經度即乙角之外角(甲/乙)
　　　　　　　　　　(丙形之乙角當癸己弧其/癸乙丁外角即當丁癸弧)
　　　　　　　　　　故用甲乙丙三角形有甲
　　　　　　　　　　角及甲乙乙丙二邊求甲
　　　　　　　　　　丙邊及乙角乃自乙角作
　　　　　　　　　　乙丁垂弧分為甲乙丁丙
　　　　　　　　　　　乙丁兩正弧三角形先求
　　　　　　　　　　　甲乙丁形以丁角正弦即
　　　　　　　　　　　半徑一千萬為一率甲角
　　　　　　　　　　　六十度之正弦八百六十
　　　　　　　　　　　六萬零二百五十四為二
　　　　　　　　　　　率甲乙五十度之正弦七
　　　　　　　　　　　百六十六萬零四百四十
　　　　　　　　　　　四為三率求得四率六百
　　　　　　　　　　　六十三萬四千一百三十
　　　　　　　　　　　九為乙丁弧之正弦檢表
　　　　　　　　　　　得四十一度三十三分三
　　　　　　　　　　　十九秒即乙丁弧之度也
　　　　　　　　　　　(此即正弧三角形有黃赤/交角有黃道求距緯之法)
　　　　　　　　　　　(葢甲角即如黄赤交角甲/乙即如黃道甲丁即如赤)
　　　　　　　　　　　(道乙丁即/如距緯)又以半徑一千
　　　　　　　　　　　萬為一率甲角六十度之
　　　　　　　　　　　餘弦五百萬為二率甲乙
　　　　　　　　　　　五十度之正切一千一百
　　　　　　　　　　　九十一萬七千五百三十
　　　　　　　　　　　六為三率求得四率五百
　　　　　　　　　　　九十五萬八千七百六十
　　　　　　　　　　　八為甲丁弧之正切檢表
　　　　　　　　　　　得三十度四十七分二十
　　　　　　　　　　　三秒即甲丁弧之度也(此/即)
　　　　　　　　　　　(正弧三角形有黃赤交/角有黃道求赤道之法)又
　　　　　　　　　　　以甲乙五十度之正弦七
　　　　　　　　　　　百六十六萬零四百四十
　　　　　　　　　　　四為一率甲丁三十度四
　　　　　　　　　　　十七分二十三秒之正弦
　　　　　　　　　　　五百一十一萬八千八百
　　　　　　　　　　　八十八為二率丁角正弦
　　　　　　　　　　　即半徑一千萬為三率求
　　　　　　　　　　　得四率六百六十八萬二
　　　　　　　　　　　千二百三十四為乙分角
　　　　　　　　　　　之正弦檢表得四十一度
　　　　　　　　　　　五十五分四十八秒即乙
　　　　　　　　　　　分角之度也(此即正弧三/角形有黃道)
　　　　　　　　　　　(有赤道求黃道/交極圏角之法)次求乙丙
　　　　　　　　　　　丁形以乙丁四十一度三
　　　　　　　　　　　十三分三十九秒之餘弦
　　　　　　　　　　　七百四十八萬二千五百
　　　　　　　　　　　二十六為一率乙丙五十
　　　　　　　　　　　八度之餘弦五百二十九
　　　　　　　　　　　萬九千一百九十三為二
　　　　　　　　　　　率半徑一千萬為三率求
　　　　　　　　　　　得四率七百零八萬二千
　　　　　　　　　　　零九十一為丙丁弧之餘
　　　　　　　　　　　弦檢表得四十四度五十
　　　　　　　　　　　四分三十八秒即丙丁弧
　　　　　　　　　　　之度也(此即正弧三角形/有黃道有距緯求)
　　　　　　　　　　　(赤道之法葢丙角即如黃/赤交角乙丙即如黃道丙)
　　　　　　　　　　　(丁即如赤道乙/丁即如距緯)又以乙丙
　　　　　　　　　　　五十八度之正弦八百四
　　　　　　　　　　　十八萬零四百八十一為
　　　　　　　　　　　一率丙丁四十四度五十
　　　　　　　　　　　四分三十八秒之正弦七
　　　　　　　　　　　百零六萬零二十七為二
　　　　　　　　　　　率丁角正弦即半徑一千
　　　　　　　　　　　萬為三率求得四率八百
　　　　　　　　　　　三十二萬五千零三十為
　　　　　　　　　　　乙分角之正弦檢表得五
　　　　　　　　　　　十六度二十一分二十四
　　　　　　　　　　　秒即乙分角之度也(此即/正弧)
　　　　　　　　　　　(三角形有黃道有距緯求/黄赤交角之法葢乙分角)
　　　　　　　　　　　(即如黃赤交角乙丙即如/黃道乙丁即如赤道丙丁)
　　　　　　　　　　　(即如/距緯)乃以甲丁丙丁相併
　　　　　　　　　　　得甲丙七十五度四十二
　　　　　　　　　　　分零一秒即太陽距北極
　　　　　　　　　　　度與九十度相減餘一十
　　　　　　　　　　　四度一十七分五十九秒
　　　　　　　　　　　即太陽距赤道北之緯度
　　　　　　　　　　　(如甲丙大於九十度則減/去九十度餘為太陽距赤)
　　　　　　　　　　(道南之/緯度)以兩乙分角相併
　　　　　　　　　　得九十八度一十七分一
　　　　　　　　　　十二秒與一百八十度相
　　　　　　　　　　減餘八十一度四十二分
　　　　　　　　　　四十八秒即太陽距午正
　　　　　　　　　　偏西之地平經度也此作
　　　　　　　　　　垂弧於形内之法也
設如申正初刻測得太陽髙三十二度地平經度偏
　西八十一度四十二分四十八秒求北極出地度
　幾何
　　　　　　　　　　甲乙丙三角形甲為北極
　　　　　　　　　　乙為天頂丙為太陽丙癸
　　　　　　　　　　為太陽髙三十二度乙丙
　　　　　　　　　　即為太陽距天頂五十八
　　　　　　　　　　度庚壬為申正初刻距午
　　　　　　　　　　正赤道六十度即甲角丁
　　　　　　　　　　癸為地平經度偏西八十
　　　　　　　　　　一度四十二分四十八秒
　　　　　　　　　　　即乙角之外角甲己為北
　　　　　　　　　　　極出地度甲乙為其餘故
　　　　　　　　　　　用甲乙丙三角形有甲乙
　　　　　　　　　　　二角及乙丙邊求甲乙邊
　　　　　　　　　　　乃自丙角作丙丁垂弧補
　　　　　　　　　　　成甲丙丁乙丙丁兩正弧
　　　　　　　　　　　三角形先求乙丙丁形以
　　　　　　　　　　　丁角正弦即半徑一千萬
　　　　　　　　　　　為一率乙角九十八度一
　　　　　　　　　　　十七分一十二秒之正弦
　　　　　　　　　　　九百八十九萬五千五百
　　　　　　　　　　　九十三為二率乙丙五十
　　　　　　　　　　　八度之正弦八百四十八
　　　　　　　　　　　萬零四百八十一為三率
　　　　　　　　　　　求得四率八百三十九萬
　　　　　　　　　　　一千九百三十九為丙丁
　　　　　　　　　　　弧之正弦檢表得五十七
　　　　　　　　　　　度零三分一十八秒即丙
　　　　　　　　　　　丁弧之度也(此即正弧三/角形有黃赤)
　　　　　　　　　　　(交角有黃道求距緯之法/葢乙角即如黃赤交角乙)
　　　　　　　　　　　(丙即如黃道乙丁即如/赤道丙丁即如距緯)又
　　　　　　　　　　　以半徑一千萬為一率乙
　　　　　　　　　　　角九十八度一十七分一
　　　　　　　　　　　十二秒之餘弦一百四十
　　　　　　　　　　　四萬一千二百六十為二
　　　　　　　　　　　率乙丙五十八度之正切
　　　　　　　　　　　一千六百萬零三千三百
　　　　　　　　　　　四十五為三率求得四率
　　　　　　　　　　　二百三十萬六千四百九
　　　　　　　　　　　十八為乙丁弧之正切檢
　　　　　　　　　　　表得一十二度五十九分
　　　　　　　　　　　一十七秒即乙丁弧之度
　　　　　　　　　　　也(此即正弧三角形有黃/赤交角有黃道求赤道)
　　　　　　　　　　　(之/法)次求甲丙丁形以甲角
　　　　　　　　　　　六十度之正切一千七百
　　　　　　　　　　　三十二萬零五百零八為
　　　　　　　　　　一率半徑一千萬為二率
　　　　　　　　　　丙丁五十七度零三分一
　　　　　　　　　　十八秒之正切一千五百
　　　　　　　　　　四十三萬一千零五十九
　　　　　　　　　　為三率求得四率八百九
　　　　　　　　　　十萬九千一百二十六為
　　　　　　　　　　甲丁弧之正弦檢表得六
　　　　　　　　　　十二度五十九分一十七
　　　　　　　　　　秒即甲丁弧之度也(此即/正弧)
　　　　　　　　　　(三角形有黃赤交角有距/緯求赤道之法葢甲角即)
　　　　　　　　　　(如黃赤交角甲丙即如黃/道甲丁即如赤道丙丁即)
　　　　　　　　　　(如距/緯)乃以甲丁與乙丁相
　　　　　　　　　　減餘甲乙五十度即北極
　　　　　　　　　　距天頂又與九十度相減
　　　　　　　　　　餘四十度即北極出地度
　　　　　　　　　　也(若求丙角則求得丙總/角與丙虚角相減即得)
　　　　　　　　　　此作垂弧於形外之法也
設如大角星黃道緯北三十一度零三分赤道緯北
　二十度五十八分四十七秒黃極赤極(即北/極)相距
　二十三度三十分求黃道經度赤道經度各幾何
　　　　　　　　　　甲乙丙三角形甲為赤極
　　　　　　　　　　(即北/極)乙為黃極甲乙相距
　　　　　　　　　　二十三度三十分丙為大
　　　　　　　　　　角星丁戊為黃道己庚為
　　　　　　　　　　赤道丙辛為黃道緯北三
　　　　　　　　　　十一度零三分乙丙即為
　　　　　　　　　　星距黃極五十八度五十
　　　　　　　　　　七分丙壬為赤道緯北二
　　　　　　　　　　十度五十八分四十七秒
　　　　　　　　　　甲丙即為星距赤極六十
　　　　　　　　　　九度零一分一十三秒丁
　　　　　　　　　　辛為星距夏至後黃道經
　　　　　　　　　　度即乙角己壬為星距夏
　　　　　　　　　　至後赤道經度即甲角之
　　　　　　　　　　外角故用甲乙丙三角形
　　　　　　　　　　有甲乙甲丙乙丙三邊求
　　　　　　　　　　　甲乙二角先求乙角則以
　　　　　　　　　　　夾乙角之甲乙邊二十三
　　　　　　　　　　　度三十分與乙丙邊五十
　　　　　　　　　　　八度五十七分相加得八
　　　　　　　　　　　十二度二十七分為總弧
　　　　　　　　　　　其餘弦一百三十一萬三
　　　　　　　　　　　千九百一十三又以甲乙
　　　　　　　　　　　乙丙兩邊相減餘三十五
　　　　　　　　　　　度二十七分為較弧其餘
　　　　　　　　　　　弦八百一十四萬六千二
　　　　　　　　　　　百二十兩餘弦相減(總弧/較弧)
　　　　　　　　　　　(俱不過象限或俱過象限/則兩餘弦相減若一過象)
　　　　　　　　　　　(限一不過象限則兩餘弦/相加其或過二象限者與)
　　　　　　　　　　　(過一象限同過三象/限者與不過象限同)餘六
　　　　　　　　　　　百八十三萬二千三百零
　　　　　　　　　　　七折半得三百四十一萬
　　　　　　　　　　　六千一百五十四為中數
　　　　　　　　　　　為一率以對乙角之甲丙
　　　　　　　　　　　邊六十九度零一分一十
　　　　　　　　　　　三秒之正矢六百四十一
　　　　　　　　　　　萬九千六百二十五(餘弦/與半)
　　　　　　　　　　　(徑相減/得矢度)與較弧三十五度
　　　　　　　　　　　二十七分之正矢一百八
　　　　　　　　　　　十五萬三千七百八十相
　　　　　　　　　　　減餘四百五十六萬五千
　　　　　　　　　　　八百四十五為矢較為二
　　　　　　　　　　　率半徑一千萬為三率求
　　　　　　　　　　　得四率一千三百三十六
　　　　　　　　　　　萬五千四百五十四為乙
　　　　　　　　　　　角之大矢(凡矢度過於半/徑者為大矢其)
　　　　　　　　　　　(角即為/鈍角)内減半徑一千萬
　　　　　　　　　　　餘三百三十六萬五千四
　　　　　　　　　　　百五十四為乙角之餘弦
　　　　　　　　　　　檢表得七十度二十分與
　　　　　　　　　　　半周相減餘一百零九度
　　　　　　　　　　　四十分為乙角度即星距
　　　　　　　　　　　夏至後黃道經度自夏至
　　　　　　　　　　　未宫初度逆計之為卯宫
　　　　　　　　　　　一十九度四十分也如圖
　　　　　　　　　　　甲乙與乙丙相加得甲癸
　　　　　　　　　　　為總弧(乙丙乙癸乙子三/弧同為癸子距等)
　　　　　　　　　　　(圈所截故/其度相等)其正弦為癸丑
　　　　　　　　　　　餘弦為丑寅甲乙與乙丙
　　　　　　　　　　　相減餘甲子為較弧其正
　　　　　　　　　　　弦為子卯餘弦為卯寅以
　　　　　　　　　　　丑寅與卯寅兩餘弦相減
　　　　　　　　　　　餘卯丑折半得卯辰與巳
　　　　　　　　　　　午等為中數又對乙角之
　　　　　　　　　　　甲丙邊與甲未等其正弦
　　　　　　　　　　　為未申餘弦為申寅正矢
　　　　　　　　　　　為甲申以甲申與甲子較
　　　　　　　　　　　弧之正矢甲卯相減餘卯
　　　　　　　　　　　申與酉戌等為矢較遂成
　　　　　　　　　　　子酉戌與子巳午同式兩
　　　　　　　　　　　勾股形故巳午與酉戌之
　　　　　　　　　　　比必同於子午與子戌之
　　　　　　　　　　　比也又丁寅為半徑子午
　　　　　　　　　　　為距等圈之半徑子戌與
　　　　　　　　　　　丁亥兩段同為乙丙辛黃
　　　　　　　　　　　道經圈之所分則子午與
　　　　　　　　　　　子戌之比原同於丁寅與
　　　　　　　　　　　丁亥之比是以中數己午
　　　　　　　　　　　與矢較酉戌之比即同於
　　　　　　　　　　　半徑丁寅與乙角大矢丁
　　　　　　　　　　　亥之比也既得丁亥大矢
　　　　　　　　　　　内減丁寅半徑餘寅亥即
　　　　　　　　　　　乙外角之餘弦檢表得乙
　　　　　　　　　　　外角所當辛戊弧之度復
　　　　　　　　　　　與半周相減即得乙角所
　　　　　　　　　　　當丁辛弧之度也既得乙
　　　　　　　　　　　角則以對邊對角之法求
　　　　　　　　　　　之即得甲角度矣
　　　　　　　　　　　如先求甲角則以夾甲角
　　　　　　　　　　　之甲乙邊二十三度三十
　　　　　　　　　　　分與甲丙邊六十九度零
　　　　　　　　　　　一分一十三秒相加得九
　　　　　　　　　　　十二度三十一分一十三
　　　　　　　　　　　秒為總弧其餘弦四十三
　　　　　　　　　　　萬九千七百二十九又以
　　　　　　　　　　　甲乙甲丙兩邊相減餘四
　　　　　　　　　　　十五度三十一分一十三
　　　　　　　　　　　秒為較弧其餘弦七百萬
　　　　　　　　　　　零六千五百六十八兩餘
　　　　　　　　　　　弦相加(總弧過象限較弧/不過象限故兩餘)
　　　　　　　　　　　(弦相/加)得七百四十四萬六
　　　　　　　　　　　千二百九十七折半得三
　　　　　　　　　　　百七十二萬三千一百四
　　　　　　　　　　　十八為中數為一率以對
　　　　　　　　　　　甲角之乙丙邊五十八度
　　　　　　　　　　　五十七分之正矢四百八
　　　　　　　　　　　十四萬二千一百四十一
　　　　　　　　　　　與較弧四十五度三十一
　　　　　　　　　　　分一十三秒之正矢二百
　　　　　　　　　　　九十九萬三千四百三十
　　　　　　　　　　　二相減餘一百八十四萬
　　　　　　　　　　　八千七百零九為矢較為
　　　　　　　　　　　二率半徑一千萬為三率
　　　　　　　　　　　求得四率四百九十六萬
　　　　　　　　　　　五千四百四十五為甲角
　　　　　　　　　　　之正矢與半徑一千萬相
　　　　　　　　　　　減餘五百零三萬四千五
　　　　　　　　　　　百五十五為甲角之餘弦
　　　　　　　　　　　檢表得五十九度四十六
　　　　　　　　　　　分一十六秒即甲角度與
　　　　　　　　　　　半周相減餘一百二十度
　　　　　　　　　　　一十三分四十四秒即星
　　　　　　　　　　　距夏至後赤道經度自夏
　　　　　　　　　　　至未宫初度逆計之為卯
　　　　　　　　　　　宫初度一十三分四十四
　　　　　　　　　　　秒也如圖甲乙與甲丙相
　　　　　　　　　　　加得乙癸為總弧其正弦
　　　　　　　　　　　為癸子餘弦為子丑甲乙
　　　　　　　　　　　與甲丙相減餘乙寅為較
　　　　　　　　　　　弧其正弦為寅卯餘弦為
　　　　　　　　　　　卯丑兩餘弦相加得卯子
　　　　　　　　　　　(因兩餘弦在圜心/之兩邊故相加)折半得
　　　　　　　　　　　卯辰與巳午等為中數又
　　　　　　　　　　　對甲角之乙丙邊與乙未
　　　　　　　　　　　等其正弦為未申餘弦為
　　　　　　　　　　　申丑正矢為乙申以乙申
　　　　　　　　　　　與乙寅較弧之正矢乙卯
　　　　　　　　　　　相減餘卯申與酉戌等為
　　　　　　　　　　　矢較遂成寅巳午與寅酉
　　　　　　　　　　　戌同式兩勾股形故巳午
　　　　　　　　　　　與酉戌之比同於寅午與
　　　　　　　　　　　寅戌之比又庚丑為半徑
　　　　　　　　　　寅午為距等圈之半徑寅
　　　　　　　　　　戌與庚亥兩段同為甲丙
　　　　　　　　　　壬赤道經圈之所分則寅
　　　　　　　　　　午與寅戌之比原同於庚
　　　　　　　　　　丑與庚亥之比是以巳午
　　　　　　　　　　中數與矢較酉戌之比即
　　　　　　　　　　同於半徑庚丑與甲角正
　　　　　　　　　　矢庚亥之比也既得庚亥
　　　　　　　　　　正矢與庚丑半徑相減餘
　　　　　　　　　　亥丑即甲角之餘弦檢表
　　　　　　　　　　即得甲角所當庚壬弧之
　　　　　　　　　　度也既得甲角則以對邊
　　　　　　　　　　對角之法求之亦即得乙
　　　　　　　　　　角度矣此三邊求角之法
　　　　　　　　　　也
設如大角星黃道經度距夏至一百零九度四十分
　赤道經度距夏至一百二十度一十三分四十四
　秒黃赤兩過極經圈交角二十三度四十二分四
　十五秒求黃道緯度赤道緯度各幾何
　　　　　　　　　　　甲乙丙三角形甲為赤極
　　　　　　　　　　　(即北/極)乙為黃極甲乙為兩
　　　　　　　　　　　極距度丙為大角星丁戊
　　　　　　　　　　　為黃道己庚為赤道丁辛
　　　　　　　　　　　為黃道經度距夏至一百
　　　　　　　　　　　零九度四十分即乙角己
　　　　　　　　　　　壬為赤道經度距夏至一
　　　　　　　　　　　百二十度一十三分四十
　　　　　　　　　　　四秒即甲角之外角丙角
　　　　　　　　　　　為甲壬乙辛兩經圏交角
　　　　　　　　　　　二十三度四十二分四十
　　　　　　　　　　　五秒丙辛為黃道北緯度
　　　　　　　　　　　乙丙為其餘丙壬為赤道
　　　　　　　　　　　北緯度甲丙為其餘故用
　　　　　　　　　　　甲乙丙三角形有甲乙丙
　　　　　　　　　　　三角求乙丙甲丙二邊乃
　　　　　　　　　　　用次形法先求乙丙邊將
　　　　　　　　　　　甲乙丙形易為癸子丑次
　　　　　　　　　　　形葢本形之甲角即次形
　　　　　　　　　　　之子丑邊(甲角當庚壬/弧與子丑等)本
　　　　　　　　　　　形乙角之外角即次形之
　　　　　　　　　　　癸丑邊(乙角之外角當戊/辛弧與癸丑等)
　　　　　　　　　　　本形之丙角即次形之癸
　　　　　　　　　　　子邊(丙角當寅卯/弧與癸子等)本形之
　　　　　　　　　　　甲乙邊即次形之丑角(丁/己)
　　　　　　　　　　　(弧與甲乙等/即丑角度)本形之乙丙
　　　　　　　　　　　邊即次形之癸角(辛寅弧/與乙丙)
　　　　　　　　　　　(等即癸/角度)本形之甲丙邊即
　　　　　　　　　　　次形子角之外角(壬卯弧/與甲丙)
　　　　　　　　　　　(等即子銳角度為癸子/丑形子鈍角之外角)故
　　　　　　　　　　　用癸子丑三角形有三邊
　　　　　　　　　　　求癸角(即乙/丙邊)以夾癸角之
　　　　　　　　　　　癸子邊(即丙/角)二十三度四
　　　　　　　　　　　十二分四十五秒與癸丑
　　　　　　　　　　　邊(即乙/外角)七十度二十分相
　　　　　　　　　　　加得九十四度零二分四
　　　　　　　　　　　十五秒為總弧其餘弦七
　　　　　　　　　　　十萬五千五百四十四又
　　　　　　　　　　　以癸子癸丑兩邊相減餘
　　　　　　　　　　　四十六度三十七分一十
　　　　　　　　　　　五秒為較弧其餘弦六百
　　　　　　　　　　　八十六萬八千二百三十
　　　　　　　　　　　二兩餘弦相加(總弧過象/限較弧不)
　　　　　　　　　　　(過象限故兩/餘弦相加)得七百五十
　　　　　　　　　　　七萬三千七百七十六折
　　　　　　　　　　　半得三百七十八萬六千
　　　　　　　　　　　八百八十八為中數為一
　　　　　　　　　　　率以對癸角之子丑邊(即/甲)
　　　　　　　　　　　(角/)五十九度四十六分一
　　　　　　　　　　　十六秒之正矢四百九十
　　　　　　　　　　　六萬五千四百四十五與
　　　　　　　　　　　較弧四十六度三十七分
　　　　　　　　　　　一十五秒之正矢三百一
　　　　　　　　　　　十三萬一千七百六十八
　　　　　　　　　　　相減餘一百八十三萬三
　　　　　　　　　　　千六百七十七為矢較為
　　　　　　　　　　　二率半徑一千萬為三率
　　　　　　　　　　　求得四率四百八十四萬
　　　　　　　　　　　二千一百七十四為癸角
　　　　　　　　　　　之正矢與半徑一千萬相
　　　　　　　　　　　減餘五百一十五萬七千
　　　　　　　　　　　八百二十六為癸角之餘
　　　　　　　　　　　弦檢表得五十八度五十
　　　　　　　　　　　七分即癸角度亦即乙丙
　　　　　　　　　　　邊度與象限相減餘三十
　　　　　　　　　　　一度零三分即黃道北之
　　　　　　　　　　　緯度也既得乙丙邊則以
　　　　　　　　　　　對邊對角之法求之即得
　　　　　　　　　　　甲丙邊矣
　　　　　　　　　　　如先求甲丙邊則用癸子
　　　　　　　　　　　丑次形求子角(子角之外/角當壬卯)
　　　　　　　　　　　(弧與甲/丙等)以夾子角之子丑
　　　　　　　　　　　邊(即甲/角)五十九度四十六
　　　　　　　　　　　分一十六秒與癸子邊(即/丙)
　　　　　　　　　　　(角/)二十三度四十二分四
　　　　　　　　　　　十五秒相加得八十三度
　　　　　　　　　　　二十九分零一秒為總弧
　　　　　　　　　　　其餘弦一百一十三萬四
　　　　　　　　　　　千八百七十四又以子丑
　　　　　　　　　　　癸子兩邊相減餘三十六
　　　　　　　　　　　度零三分三十一秒為較
　　　　　　　　　　　弧其餘弦八百零八萬四
　　　　　　　　　　　千一百五十二兩餘弦相
　　　　　　　　　　　減(總弧較弧俱不過象/限故兩餘弦相減)餘
　　　　　　　　　　　六百九十四萬九千二百
　　　　　　　　　　　七十八折半得三百四十
　　　　　　　　　　　七萬四千六百三十九為
　　　　　　　　　　　中數為一率以對子角之
　　　　　　　　　　　癸丑邊(即乙/外角)七十度二十
　　　　　　　　　　　分之正矢六百六十三萬
　　　　　　　　　　　四千五百二十五與較弧
　　　　　　　　　　　三十六度零三分三十一
　　　　　　　　　　　秒之正矢一百九十一萬
　　　　　　　　　　　五千八百四十八相減餘
　　　　　　　　　　　四百七十一萬八千六百
　　　　　　　　　　　七十七為矢較為二率半
　　　　　　　　　　　徑一千萬為三率求得四
　　　　　　　　　　　率一千三百五十八萬零
　　　　　　　　　　　三百三十七為子角之大
　　　　　　　　　　　矢内減半徑一千萬餘三
　　　　　　　　　　　百五十八萬零三百三十
　　　　　　　　　　　七為子角之餘弦檢表得
　　　　　　　　　　　六十九度零一分一十三
　　　　　　　　　　　秒即子角之外角度亦即
　　　　　　　　　　　甲丙邊度與象限相減餘
　　　　　　　　　　　二十度五十八分四十七
　　　　　　　　　　　秒即赤道北之緯度也既
　　　　　　　　　　得甲丙邊則以對邊對角
　　　　　　　　　　之法求之亦即得乙丙邊
　　　　　　　　　　矣此三角求邊之法也
設如土星黃道經度卯宫二度二十九分距夏至一
　百二十二度二十九分黃道南緯度二度三十七
　分黄極赤極相距二十三度三十分求赤道經度
　緯度各幾何
　　　　　　　　　　甲乙丙三角形甲為赤極
　　　　　　　　　　(即北/極)乙為黃極甲乙相距
　　　　　　　　　　二十三度三十分丙為土
　　　　　　　　　　星丁戊為赤道己庚為黃
　　　　　　　　　　道己辛為黃道經度距夏
　　　　　　　　　　至一百二十二度二十九
　　　　　　　　　　分即乙角丙辛為黃道南
　　　　　　　　　　緯度二度三十七分乙丙
　　　　　　　　　　為星距黃極九十二度三
　　　　　　　　　　十七分丙壬為赤道南緯
　　　　　　　　　　度甲丙即星距北極度丁
　　　　　　　　　　　壬為距夏至赤道經度即
　　　　　　　　　　　甲角之外角故用甲乙丙
　　　　　　　　　　　三角形有乙角及甲乙乙
　　　　　　　　　　　丙二邊求甲丙邊及甲角
　　　　　　　　　　　先求甲丙邊以半徑一千
　　　　　　　　　　　萬為一率乙角一百二十
　　　　　　　　　　　二度二十九分之大矢一
　　　　　　　　　　　千五百三十七萬零五百
　　　　　　　　　　　四十二為二率以夾乙角
　　　　　　　　　　　之甲乙邊二十三度三十
　　　　　　　　　　　分與乙丙邊九十二度三
　　　　　　　　　　　十七分相加得一百一十
　　　　　　　　　　　六度零七分為總弧其餘
　　　　　　　　　　　弦四百四十萬二千零四
　　　　　　　　　　　又以甲乙乙丙兩邊相減
　　　　　　　　　　　餘六十九度零七分為較
　　　　　　　　　　　弧其餘弦三百五十六萬
　　　　　　　　　　　四千六百六十二兩餘弦
　　　　　　　　　　　相加(總弧過象限較弧不/過象限故兩餘弦相)
　　　　　　　　　　　(加/)得七百九十六萬六千
　　　　　　　　　　　六百六十六折半得三百
　　　　　　　　　　　九十八萬三千三百三十
　　　　　　　　　　　三為中數為三率求得四
　　　　　　　　　　　率六百一十二萬二千五
　　　　　　　　　　　百九十九為矢較與較弧
　　　　　　　　　　　六十九度零七分之正矢
　　　　　　　　　　　六百四十三萬五千三百
　　　　　　　　　　　三十八相加得一千二百
　　　　　　　　　　　五十五萬七千九百三十
　　　　　　　　　　　七為甲丙對邊之大矢(凡/矢)
　　　　　　　　　　　(度過於半徑者為大/矢其弧即為過弧)内減
　　　　　　　　　　　半徑一千萬餘二百五十
　　　　　　　　　　　五萬七千九百三十七為
　　　　　　　　　　　甲丙邊之餘弦檢表得七
　　　　　　　　　　　十五度一十分四十六秒
　　　　　　　　　　　與半周相減餘一百零四
　　　　　　　　　　　度四十九分一十四秒即
　　　　　　　　　　　甲丙邊之度内減九十度
　　　　　　　　　　　餘一十四度四十九分一
　　　　　　　　　　　十四秒為赤道南之緯度
　　　　　　　　　　　也如圖己癸為半徑己子
　　　　　　　　　　　為甲角之大矢甲乙與乙
　　　　　　　　　　　丙相加(乙丙與乙丑/乙卯皆相等)得甲
　　　　　　　　　　　丑為總弧其正弦為丑寅
　　　　　　　　　　　餘弦為寅癸甲乙與乙丙
　　　　　　　　　　　相減餘甲卯為較弧其正
　　　　　　　　　　　弦為卯辰餘弦為辰癸兩
　　　　　　　　　　　餘弦相加得辰寅折半得
　　　　　　　　　　　辰巳與午未等為中數又
　　　　　　　　　　　對乙角之甲丙邊與甲申
　　　　　　　　　　　等其正弦為申酉餘弦為
　　　　　　　　　　　酉癸大矢為甲酉以甲酉
　　　　　　　　　　　與甲卯較弧之正矢甲辰
　　　　　　　　　　　相減餘辰酉與戌亥等為
　　　　　　　　　　　矢較遂成卯午未與卯戌
　　　　　　　　　　　亥同式兩勾股形而卯未
　　　　　　　　　　　與卯亥之比同於午未與
　　　　　　　　　　　戌亥之比又卯未為丑卯
　　　　　　　　　　　距等圈之半徑卯亥與巳
　　　　　　　　　　　子兩段同為乙辛丙黃道
　　　　　　　　　　　經圈之所分則卯未與卯
　　　　　　　　　　　亥之比原同於己癸與己
　　　　　　　　　　　子之比是以半徑己癸與
　　　　　　　　　　　乙角大矢己子之比即同
　　　　　　　　　　　於中數午未與矢較戌亥
　　　　　　　　　　　之比也既得戌亥矢較與
　　　　　　　　　　　甲卯較弧之正矢甲辰相
　　　　　　　　　　　加得甲酉即為甲丙弧之
　　　　　　　　　　　大矢内減甲癸半徑餘酉
　　　　　　　　　　　癸為甲丙弧之餘弦亦即
　　　　　　　　　　　丙乾弧之餘弦檢表得丙
　　　　　　　　　　　乾弧之度故與半周相減
　　　　　　　　　　　始為甲丙弧之度也次求
　　　　　　　　　　　甲角則以甲丙弧一百零
　　　　　　　　　　　四度四十九分一十四秒
　　　　　　　　　　　之正弦九百六十六萬七
　　　　　　　　　　　千三百一十六為一率乙
　　　　　　　　　　　丙弧九十二度三十七分
　　　　　　　　　　　之正弦九百九十八萬九
　　　　　　　　　　　千五百七十三為二率乙
　　　　　　　　　　　角一百二十二度二十九
　　　　　　　　　　　分之正弦八百四十三萬
　　　　　　　　　　　五千四百七十七為三率
　　　　　　　　　　　求得四率八百七十一萬
　　　　　　　　　　　六千六百七十一為甲角
　　　　　　　　　　　之正弦檢表得六十度三
　　　　　　　　　　　十九分一十秒即甲角之
　　　　　　　　　　　度與半周相減餘一百一
　　　　　　　　　　　十九度二十分五十秒即
　　　　　　　　　　　星距夏至赤道經度自夏
　　　　　　　　　　　至未宫初度逆計之為辰
　　　　　　　　　　　宫二十九度二十分五十
　　　　　　　　　　　秒也
　　　　　　　　　　　又法將乙丙弧引長至丁
　　　　　　　　　　　自甲作甲丁垂弧補成甲
　　　　　　　　　　　丁乙甲丁丙兩正弧三角
　　　　　　　　　　　形先求甲丁乙形以丁角
　　　　　　　　　　　正弦即半徑一千萬為一
　　　　　　　　　　　率乙外角五十七度三十
　　　　　　　　　　　一分之正弦八百四十三
　　　　　　　　　　　萬五千四百七十七為二
　　　　　　　　　　　率甲乙弧二十三度三十
　　　　　　　　　　　分之正弦三百九十八萬
　　　　　　　　　　　七千四百九十一為三率
　　　　　　　　　　　求得四率三百三十六萬
　　　　　　　　　　　三千六百三十八為甲丁
　　　　　　　　　　　弧之正弦檢表得一十九
　　　　　　　　　　　度三十九分二十秒即甲
　　　　　　　　　　　丁弧之度也(此即正弧三/角形有黃赤)
　　　　　　　　　　　(交角有黃道/求距緯之法)又以半徑一
　　　　　　　　　　　千萬為一率乙外角五十
　　　　　　　　　　　七度三十一分之餘弦五
　　　　　　　　　　　百三十七萬零五百四十
　　　　　　　　　　　二為二率甲乙二十三度
　　　　　　　　　　　三十分之正切四百三十
　　　　　　　　　　　四萬八千一百二十四為
　　　　　　　　　　　三率求得四率二百三十
　　　　　　　　　　　三萬五千一百七十八為
　　　　　　　　　　　乙丁弧之正切檢表得一
　　　　　　　　　　　十三度零八分三十八秒
　　　　　　　　　　　即乙丁弧之度也(此即正/弧三角)
　　　　　　　　　　　(形有黄赤交角有/黃道求赤道之法)次求甲
　　　　　　　　　　　丁丙形以半徑一千萬為
　　　　　　　　　　　一率乙丙弧九十二度三
　　　　　　　　　　　十七分與乙丁弧一十三
　　　　　　　　　　　度零八分三十八秒相加
　　　　　　　　　　　得丙丁弧一百零五度四
　　　　　　　　　　　十五分三十八秒其餘弦
　　　　　　　　　　　二百七十一萬六千一百
　　　　　　　　　　　七十八為二率甲丁弧一
　　　　　　　　　　　十九度三十九分二十秒
　　　　　　　　　　　之餘弦九百四十一萬七
　　　　　　　　　　　千三百一十八為三率求
　　　　　　　　　　　得四率二百五十五萬七
　　　　　　　　　　　千九百一十一為甲丙弧
　　　　　　　　　　　之餘弦檢表得七十五度
　　　　　　　　　　　一十分四十六秒與半周
　　　　　　　　　　　相減餘一百零四度四十
　　　　　　　　　　　九分一十四秒即甲丙邊
　　　　　　　　　　　之度也(此即正弧三角形/有赤道有距緯求)
　　　　　　　　　　　(黃道/之法)既得甲丙邊則以對
　　　　　　　　　　　邊對角之法求之即得甲
　　　　　　　　　　　角矣此兩邊夾一角之法
　　　　　　　　　　　也
設如土星黃道經度卯宫二度二十九分距夏至一
　百二十二度二十九分赤道經度辰宫二十九度
　二十分五十秒距夏至一百一十九度二十分五
　十秒黃極赤極相距二十三度三十分求黃道緯
　度赤道緯度各幾何
　　　　　　　　　　甲乙丙三角形甲為赤極
　　　　　　　　　　(即北/極)乙為黃極甲乙相距
　　　　　　　　　　二十三度三十分丙為土
　　　　　　　　　　星丁戊為赤道己庚為黃
　　　　　　　　　　道己辛為黃道經度距夏
　　　　　　　　　　至一百二十二度二十九
　　　　　　　　　　分即乙角丁壬為赤道經
　　　　　　　　　　度距夏至一百一十九度
　　　　　　　　　　二十分五十秒即甲角之
　　　　　　　　　　外角丙辛為黃道南緯度
　　　　　　　　　　乙丙為星距黃極度丙壬
　　　　　　　　　　為赤道南緯度甲丙為星
　　　　　　　　　　距赤極度故用甲乙丙三
　　　　　　　　　　　角形有甲乙二角及甲乙
　　　　　　　　　　　邊求甲丙乙丙二邊乃用
　　　　　　　　　　　次形法先求丙角將甲乙
　　　　　　　　　　　丙形易為癸子丑次形葢
　　　　　　　　　　　本形之甲角即次形之子
　　　　　　　　　　　丑邊(甲角當壬戊/弧與子丑等)本形乙
　　　　　　　　　　　角之外角即次形之癸丑
　　　　　　　　　　　邊(乙外角當辛庚/弧與癸丑等)本形之
　　　　　　　　　　　丙角即次形之癸子邊(丙/角)
　　　　　　　　　　　(當寅卯弧/與癸子等)本形之甲乙邊
　　　　　　　　　　　即次形之丑角(丁己與甲/乙等即丑)
　　　　　　　　　　　(角/度)本形之乙丙邊與半周
　　　　　　　　　　　相減之餘度即次形癸角
　　　　　　　　　　　之外角(乙丙邊與半周相/減餘丙辰與卯辛)
　　　　　　　　　　　(等即辛癸卯角為癸子丑/形癸角之外角葢卯丙與)
　　　　　　　　　　　(辛辰皆象限各減辛/丙故卯辛與丙辰等)本形
　　　　　　　　　　　之甲丙邊與半周相減之
　　　　　　　　　　　餘度即次形之子角(甲丙/邊與)
　　　　　　　　　　(半周相減餘丙巳與寅壬/等即子角度葢寅丙與壬)
　　　　　　　　　　(巳皆象限各減壬丙/故壬寅與丙巳等)故用
　　　　　　　　　　癸子丑三角形有丑角及
　　　　　　　　　　癸丑子丑二邊求癸子邊
　　　　　　　　　　(即丙/角)以半徑一千萬為一
　　　　　　　　　　率丑角二十三度三十分
　　　　　　　　　　之正矢八十二萬九千三
　　　　　　　　　　百九十九為二率以癸丑
　　　　　　　　　　邊(即乙/外角)五十七度三十一
　　　　　　　　　　分與子丑邊(即甲/角)六十度
　　　　　　　　　　三十九分一十秒相加得
　　　　　　　　　　一百一十八度一十分一
　　　　　　　　　　十秒為總弧其餘弦四百
　　　　　　　　　　七十二萬零八百零七又
　　　　　　　　　　以癸丑子丑兩邊相減餘
　　　　　　　　　　三度零八分一十秒為較
　　　　　　　　　　弧其餘弦九百九十八萬
　　　　　　　　　　五千零二十四兩餘弦相
　　　　　　　　　　　加得一千四百七十萬五
　　　　　　　　　　　千八百三十一折半得七
　　　　　　　　　　　百三十五萬二千九百一
　　　　　　　　　　　十五為中數為三率求得
　　　　　　　　　　　四率六十萬九千八百五
　　　　　　　　　　　十為矢較與較弧三度零
　　　　　　　　　　　八分一十秒之正矢一萬
　　　　　　　　　　　四千九百七十六相加得
　　　　　　　　　　　六十二萬四千八百二十
　　　　　　　　　　　六為癸子對邊之正矢與
　　　　　　　　　　　半徑一千萬相減餘九百
　　　　　　　　　　　三十七萬五千一百七十
　　　　　　　　　　　四為癸子對邊之餘弦檢
　　　　　　　　　　　表得二十度二十一分四
　　　　　　　　　　　十一秒為癸子邊之度亦
　　　　　　　　　　　即丙角度也次求乙丙邊
　　　　　　　　　　　則以丙角之正弦三百四
　　　　　　　　　　　十七萬九千三百八十七
　　　　　　　　　　　為一率甲角六十度三十
　　　　　　　　　　　九分一十秒之正弦八百
　　　　　　　　　　　七十一萬六千六百五十
　　　　　　　　　　　七為二率甲乙邊二十三
　　　　　　　　　　　度三十分之正弦三百九
　　　　　　　　　　　十八萬七千四百九十一
　　　　　　　　　　　為三率求得四率九百九
　　　　　　　　　　　十八萬九千五百七十三
　　　　　　　　　　　為乙丙邊之正弦檢表得
　　　　　　　　　　　八十七度二十三分與半
　　　　　　　　　　　周相減餘九十二度三十
　　　　　　　　　　　七分即乙丙邊之度内減
　　　　　　　　　　　九十度餘二度三十七分
　　　　　　　　　　　即星距黃道南之緯度也
　　　　　　　　　　　次求甲丙邊以丙角之正
　　　　　　　　　　　弦三百四十七萬九千三
　　　　　　　　　　　百八十七為一率乙角一
　　　　　　　　　　　百二十二度二十九分之
　　　　　　　　　　　正弦八百四十三萬五千
　　　　　　　　　　　四百七十七為二率仍以
　　　　　　　　　　　甲乙邊之正弦三百九十
　　　　　　　　　　　八萬七千四百九十一為
　　　　　　　　　　　三率求得四率九百六十
　　　　　　　　　　　六萬七千三百三十一為
　　　　　　　　　　　甲丙邊之正弦檢表得七
　　　　　　　　　　　十五度一十分四十六秒
　　　　　　　　　　　與半周相減餘一百零四
　　　　　　　　　　　度四十九分一十四秒即
　　　　　　　　　　　甲丙邊之度内減九十度
　　　　　　　　　　　餘一十四度四十九分一
　　　　　　　　　　　十四秒即星距赤道南之
　　　　　　　　　　　緯度也
　　　　　　　　　　　又法將乙丙弧引長至丁
　　　　　　　　　　　自甲作甲丁垂弧補成甲
　　　　　　　　　　　丁乙甲丁丙兩正弧三角
　　　　　　　　　　　形先求甲丁乙形以丁角
　　　　　　　　　　　正弦即半徑一千萬為一
　　　　　　　　　　　率乙外角五十七度三十
　　　　　　　　　　　一分之正弦八百四十三
　　　　　　　　　　　萬五千四百七十七為二
　　　　　　　　　　　率甲乙弧二十三度三十
　　　　　　　　　　　分之正弦三百九十八萬
　　　　　　　　　　　七千四百九十一為三率
　　　　　　　　　　　求得四率三百三十六萬
　　　　　　　　　　　三千六百三十八為甲丁
　　　　　　　　　　　弧之正弦檢表得一十九
　　　　　　　　　　　度三十九分二十秒即甲
　　　　　　　　　　　丁弧之度也(此即正弧三/角形有黃赤)
　　　　　　　　　　　(交角有黃道/求距緯之法)又以甲乙弧
　　　　　　　　　　　二十三度三十分之正切
　　　　　　　　　　　四百三十四萬八千一百
　　　　　　　　　　　二十四為一率甲丁弧一
　　　　　　　　　　　十九度三十九分二十秒
　　　　　　　　　　　之正切三百五十七萬一
　　　　　　　　　　　千七百五十二為二率半
　　　　　　　　　　　徑一千萬為三率求得四
　　　　　　　　　　　率八百二十一萬四千四
　　　　　　　　　　　百六十七為甲虚角之餘
　　　　　　　　　　　弦檢表得三十四度四十
　　　　　　　　　　　六分一十二秒即甲虚角
　　　　　　　　　　　之度也(此即正弧三角形/有黃道有赤道求)
　　　　　　　　　　　(黃赤交/角之法)次求甲丁丙形以
　　　　　　　　　　　丙甲乙角六十度三十九
　　　　　　　　　　　分一十秒與甲虚角三十
　　　　　　　　　　　四度四十六分一十二秒
　　　　　　　　　　　相加得九十五度二十五
　　　　　　　　　　　分二十二秒為丙甲丁角
　　　　　　　　　　　乃以其餘弦九十四萬五
　　　　　　　　　　　千零六十四為一率半徑
　　　　　　　　　　　一千萬為二率甲丁弧一
　　　　　　　　　　　十九度三十九分二十秒
　　　　　　　　　　　之正切三百五十七萬一
　　　　　　　　　　　千七百五十二為三率求
　　　　　　　　　　　得四率三千七百七十九
　　　　　　　　　　　萬三千七百五十七為甲
　　　　　　　　　　　丙弧之正切檢表得七十
　　　　　　　　　　　五度一十分四十六秒與
　　　　　　　　　　　半周相減餘一百零四度
　　　　　　　　　　　四十九分一十四秒即甲
　　　　　　　　　　　丙邊之度也(此即正弧三/角形有黃赤)
　　　　　　　　　　　(交角有赤道/求黄道之法)既得甲丙邊
　　　　　　　　　　　則以對邊對角之法求之
　　　　　　　　　　　即得乙丙邊矣此兩角夾
　　　　　　　　　　　一邊之法也
　
　
　
　
　
御製􁅝象考成上編卷三
　欽定四庫全書
御製歴象考成上編卷四
　　日躔歴理
　　　南北眞線
　　　北極髙度
　　　地半徑差
　　　黄赤距緯
　　　清蒙氣差
　　　測歲實以定平行
　　　本天髙卑為盈縮之原
　　　求兩心差及最髙
　　　最髙行及本輪均輪半徑
　　　求盈縮差
　　　時差(原名/日差)
　　　曚影刻分
　　　晝夜永短
　　　節氣時刻
　　南北眞線
辨方定位厯象首務盖必先定南北然後可以候中
星歩日躔然南北之大勢雖若昜知而立線定向必
豪釐不失乃得其眞即用指南針亦有所偏向不可
為準其所偏向又隨地不同故欲得南北之眞線者
必以測量星日為主
　　　　　　　　　　　法於春秋分日植表於案
　　　　　　　　　　　令極平取日影自午前至
　　　　　　　　　　　午後視表末影所至隨作
　　　　　　　　　　　㸃為識次聯諸㸃成一直
　　　　　　　　　　　線即東西線取東西線之
　　　　　　　　　　　正中作垂線即南北線也
　　　　　　　　　　　或不拘何日植表取影自
　　　　　　　　　　　午前至午後視表末影所
　　　　　　　　　　　至隨作㸃為識次取與表
　　　　　　　　　　　心最近之一㸃為午正表
　　　　　　　　　　　影乃太陽出地平最髙之
　　　　　　　　　　　度依此㸃向表心作直線
　　　　　　　　　　　即南北線也
　　　　　　　　　　　又法用方案令極平作圜
　　　　　　　　　　　數層植表於圜心以取日
　　　　　　　　　　　影凡影圜上者皆作㸃識
　　　　　　　　　　　之乃視午前午後兩㸃同
　　　　　　　　　　　在一圜上者作直線聯
　　　　　　　　　　　之即東西線取東西線之
　　　　　　　　　　　正中向圜心作垂線即南
　　　　　　　　　　　北線也
　　　　　　　　　　　又法植表取日影别用儀
　　　　　　　　　　　噐測得午前日軌髙度作
　　　　　　　　　　　㸃於影末又測得午後日
　　　　　　　　　　　軌髙度與午前等亦作㸃
　　　　　　　　　　　於影末乃以兩㸃作直線
　　　　　　　　　　　聯之即東西線取東西線
　　　　　　　　　　　之正中向表作垂線即南
　　　　　　　　　　　北線也
　　　　　　　　　　　又法於冬至日前後用儀
　　　　　　　　　　　噐測勾陳第五星初昏時
　　　　　　　　　　　此星在北極之西候其漸
　　　　　　　　　　　轉而西至不復西而止至
　　　　　　　　　　　五更後此星在北極之東
　　　　　　　　　　　候其漸轉而東至不復東
　　　　　　　　　　　而止兩表視線之正中即
　　　　　　　　　　　南北線也葢勾陳第五星
　　　　　　　　　　　冬至日酉時在極西卯時
　　　　　　　　　　　在極東他星則離極右逺
　　　　　　　　　　　故止取此星可以得東西
　　　　　　　　　　　之準他時非不可測但或
　　　　　　　　　　　日永夜短卯酉二時星不
　　　　　　　　　　　可見故必於冬至日前後
　　　　　　　　　　　測之也
　　　　　　　　　　　又法取恒星之大者用兩
　　　　　　　　　　　儀噐測之一測其髙度一
　　　　　　　　　　　測其地平經度視此星在
　　　　　　　　　　　東時測其髙度若干隨測
　　　　　　　　　　　其地平經度俟此星轉而
　　　　　　　　　　　西測其髙度與在東時等
　　　　　　　　　　　者復測其地平經度此兩
　　　　　　　　　　　經度之正中即南北線此
　　　　　　　　　　　法與前同然不拘冬至他
　　　　　　　　　　　日皆可用較前法為簡便
　　　　　　　　　　　也
　　北極髙度
北極為天之樞紐居其所而不移其出地有髙下者
因人所居之地南北之不同也是故寒暑之進退晝
夜之永短因之而各異焉盖厯法以日躔出入赤道
之度定諸節氣而北極出地之度即赤道距天頂之
度倘推測不精髙度差至一分則春秋分必差一時
而冬夏至必差一二日日躔既差則月離五星之經
緯無不謬矣故測北極出地之髙下最宜精宻不容
或略也授時厯測得京師北極出地四十度七十五
分以周天三百六十度每度六十分約之為四十度
零九分五十一秒新法算書京師北極出地三十九
度五十五分今測得暢春園北極出地三十九度五
十九分三十秒
　　　　　　　　　　　法於冬至日前後用儀器
　　　　　　　　　　　測勾陳大星出地之度酉
　　　　　　　　　　　時此星在北極之上候其
　　　　　　　　　　　漸轉而髙至不復髙而止
　　　　　　　　　　　為最髙之度卯時此星在
　　　　　　　　　　　北極之下候其漸轉而低
　　　　　　　　　　　至不復低而止為最低之
　　　　　　　　　　　度乃以所測最高最低之
　　　　　　　　　　　度折中取之即北極出地
　　　　　　　　　　　之度也盖北極無星其髙
　　　　　　　　　　　低不可得而見故取星之
　　　　　　　　　　　環繞北極上下者測之惟
　　　　　　　　　　　勾陳大星冬至酉時在最
　　　　　　　　　　　髙卯時在最低可以得髙
　　　　　　　　　　　低之準也
　　　　　　　　　　　又法取恒星之大者測其
　　　　　　　　　　　最髙為若干度若此星為
　　　　　　　　　　　赤道以南之星則以其距
　　　　　　　　　　　赤道之緯與其髙相加得
　　　　　　　　　　　若干即赤道之髙度若此
　　　　　　　　　　　星為赤道以北之星則以
　　　　　　　　　　　其距赤道之緯與其髙相
　　　　　　　　　　　減得若干即赤道之髙度
　　　　　　　　　　　既得赤道之髙與一象限
　　　　　　　　　　　九十度相減餘若干即北
　　　　　　　　　　　極出地之度也此法較之
　　　　　　　　　　　前法為少煩盖因赤道南
　　　　　　　　　　　北之星距赤道之緯俱係
　　　　　　　　　　　測得北極之髙度而後可
　　　　　　　　　　　得而恒星有歲差其緯度
　　　　　　　　　　　亦有増損然存此法與前
　　　　　　　　　　　法參互考騐可也
　　地半徑差
凡求七曜出地之髙度必用測量乃測量所得之數
與推歩所得之數徃徃不合蓋推歩所得者七曜距
地心之髙度而測量所得者七曜距地面之髙度也
距地心之髙度為眞髙距地面之髙度為視髙人在
地面不在地心故視髙必小於眞髙以有地半徑之
差也(或有大於眞髙者/則清蒙氣所為也)盖七曜恒星雖皆麗於天而
其髙下又各不等惟恒星天為最髙其距地最逺地
半徑甚㣲故無視髙眞髙之差若夫七曜諸天則皆
有地半徑差今欲求太陽之眞髙必先得地半徑差
欲求地半徑差必先得地半徑與日天半徑之比例
今随時測太陽之髙度求得地半徑與日天半徑之
比例最髙為一與一千一百六十二最卑為一與一
千一百二十一比舊定地半徑與日天半徑之比例最
髙少二十二最卑多二十一盖太陽髙卑之故由於
兩心差然最髙之髙於本天半徑最卑之卑於本天
半徑者非兩心差之全數而止及其半(詳見本輪均/輪半徑篇)
舊表日天半徑乃依兩心差全數所定故最髙較實
測則多最卑較實測必少也
　　　　　　　　　　　如圖甲為地心乙為地面
　　　　　　　　　　　甲乙為地半徑乙丙為地
　　　　　　　　　　　平丁戊己為太陽天庚辛
　　　　　　　　　　　壬癸為恒星天戊為太陽
　　　　　　　　　　　人從地面乙測之對恒星
　　　　　　　　　　　天於壬其視髙為壬乙丙
　　　　　　　　　　　角若從地心甲計之則見
　　　　　　　　　　　太陽於戊者對恒星天於
　　　　　　　　　　　辛其真髙為辛甲癸角此
　　　　　　　　　　　兩髙之差為乙戊甲角即
　　　　　　　　　　　地半徑之差然又時時不
　　　　　　　　　　　同者其故有二一太陽距
　　　　　　　　　　　地平近其差角大漸髙則
　　　　　　　　　　　漸小一太陽在本天上又
　　　　　　　　　　　有髙卑髙則距地心逺其
　　　　　　　　　　　差角小卑則距地心近其
　　　　　　　　　　　差角大(如戊甲線其長短/時時不同其所以)
　　　　　　　　　　　(逺近之故/詳見於後)今約為最髙與
　　　　　　　　　　　中距及最卑三限(太陽本/天髙卑)
　　　　　　　　　　　(細推之每日不同然用以/求差角所差甚㣲故止用)
　　　　　　　　　　　(三/限)於夏至春秋分冬至時
　　　　　　　　　　　各以所測地面上太陽之
　　　　　　　　　　　髙度求太陽距地心之戊
　　　　　　　　　　　甲線(太陽夏至前後行最/髙限春秋分前後行)
　　　　　　　　　　　(中距限冬至前後行最/卑限故於三時測之)
　　　　　　　　　　　康熙五十四年乙未五月
　　　　　　　　　　　二十九日甲子午正(夏至/後八)
　　　　　　　　　　　(日也以本日太陽躔本天/之最髙為距地心之最逺)
　　　　　　　　　　　在暢春園測得太陽髙七
　　　　　　　　　　　十三度一十六分零二十
　　　　　　　　　　　三㣲同時於廣東廣州府
　　　　　　　　　　　測得太陽髙九十度零六
　　　　　　　　　　　分二十一秒四十八㣲以
　　　　　　　　　　　之立法甲為地心乙為暢
　　　　　　　　　　　春園地面庚為天頂子為
　　　　　　　　　　　廣州府地面丑為天頂戊
　　　　　　　　　　　為太陽寅為赤道寅庚弧
　　　　　　　　　　　三十九度五十九分三十
　　　　　　　　　　　秒為暢春園赤道距天頂
　　　　　　　　　　　之度寅丑弧二十三度一
　　　　　　　　　　　十分為廣州府赤道距天
　　　　　　　　　　　頂之度(赤道距天頂數/俱係實測所得)以
　　　　　　　　　　　兩處赤道距天頂度相減
　　　　　　　　　　　餘一十六度四十九分三
　　　　　　　　　　　十秒為庚丑弧即庚甲丑
　　　　　　　　　　　角以暢春園髙度與一象
　　　　　　　　　　　限相減餘一十六度四十
　　　　　　　　　　　三分五十九秒三十七㣲
　　　　　　　　　　　為庚乙戊角於廣州府髙
　　　　　　　　　　　度内減去一象限餘六分
　　　　　　　　　　　二十一秒四十八㣲即戊
　　　　　　　　　　　子丑角(戊在天/頂丑北)先用乙甲
　　　　　　　　　　　子三角形此形有甲角一
　　　　　　　　　　　十六度四十九分三十秒
　　　　　　　　　　　又有乙甲及子甲邊俱地
　　　　　　　　　　　半徑命為一千萬乃以甲
　　　　　　　　　　　角折半之正弦倍之得二
　　　　　　　　　　　九二五九七七為乙子邊
　　　　　　　　　　　又以甲角與半周相減餘
　　　　　　　　　　　數半之得八十一度三十
　　　　　　　　　　　五分一十五秒為乙角亦
　　　　　　　　　　　即子角次用乙戊子三角
　　　　　　　　　　　形此形有乙子邊二九二
　　　　　　　　　　　五九七七有戊乙子角八
　　　　　　　　　　　十一度四十分四十五秒
　　　　　　　　　　　二十三秒(半周内減去甲/乙子角又減去)
　　　　　　　　　　　(庚乙戊角餘/即戊乙子角)有戊子乙角
　　　　　　　　　　　九十八度一十八分二十
　　　　　　　　　　　三秒一十二㣲(半周内減/去甲子乙)
　　　　　　　　　　　(角又減去戊子丑/角餘即戊子乙角)即有乙
　　　　　　　　　　　戊子角五十一秒二十五
　　　　　　　　　　　㣲求得戊子邊一一六一
　　　　　　　　　　　三二二三八三九次用戊
　　　　　　　　　　　子甲三角形此形有戊子
　　　　　　　　　　　邊有子甲邊(地平徑/一千萬)有戊
　　　　　　　　　　　子甲之外角六分二十一
　　　　　　　　　　　秒四十八㣲(即戊子/丑角)求得
　　　　　　　　　　　戊甲邊一一六二二六四
　　　　　　　　　　　二五一二為太陽在本天
　　　　　　　　　　　最髙時距地心之逺以地
　　　　　　　　　　　半徑較之其比例如一與
　　　　　　　　　　　一千一百六十二也(乙甲/一千)
　　　　　　　　　　　(萬與一一六二二六四二/五一二之比同於一與一)
　　　　　　　　　　　(千一百六十/二有餘之比)末用乙戊甲
　　　　　　　　　　　三角形乙甲邊為一戊甲
　　　　　　　　　　　邊為一一六二戊乙甲之
　　　　　　　　　　　外角一十六度四十三分
　　　　　　　　　　　五十九秒三十七㣲(即庚/乙戊)
　　　　　　　　　　　(角/)求得乙戊甲角五十一
　　　　　　　　　　　秒零五㣲為最髙限太陽
　　　　　　　　　　　髙七十三度一十六分之
　　　　　　　　　　　地半徑差以加暢春園視
　　　　　　　　　　　髙七十三度一十六分零
　　　　　　　　　　　二十三㣲得七十三度一
　　　　　　　　　　　十六分五十一秒二十八
　　　　　　　　　　　㣲為暢春園太陽之眞髙
　　　　　　　　　　　也於乙戊子角五十一秒
　　　　　　　　　　　二十五㣲内減去乙戊甲
　　　　　　　　　　　角五十一秒零五㣲餘二
　　　　　　　　　　　十㣲為甲戊子角乃最髙
　　　　　　　　　　　限太陽髙九十度零六分
　　　　　　　　　　　二十一秒之地半徑差(即/八)
　　　　　　　　　　　(十九度五十三分三/十九秒之地半徑差)以減
　　　　　　　　　　　廣州府視髙九十度零六
　　　　　　　　　　　分二十一秒四十八㣲(視/髙)
　　　　　　　　　　　(過九十/度故減)得九十度零六分
　　　　　　　　　　　二十一秒二十八㣲為廣
　　　　　　　　　　　州府太陽之眞髙也
　　　　　　　　　　　又康熙五十五年丙申三
　　　　　　　　　　　月初五日丙申午正(春分/後八)
　　　　　　　　　　　(日也以本日太陽躔本天/之中距為距地心之適中)
　　　　　　　　　　　在暢春園測得太陽髙五
　　　　　　　　　　　十三度零三分三十八秒
　　　　　　　　　　　一十㣲同時於廣東廣州
　　　　　　　　　　　府測得太陽髙六十九度
　　　　　　　　　　　五十四分零八秒三十八
　　　　　　　　　　　㣲減去緯差一十四秒餘
　　　　　　　　　　　六十九度五十三分五十
　　　　　　　　　　　四秒三十八㣲(測得廣州/府子午線)
　　　　　　　　　　　(在京師之西三度三十三/分其午正時乃京師午正)
　　　　　　　　　　　(初刻十四分也夫太陽距/緯度夏至時每日止差四)
　　　　　　　　　　　(十餘秒其一刻所差甚㣲/可不論若春分時每日差)
　　　　　　　　　　　(至二十四分則十四分時/可差一十四秒又春分後)
　　　　　　　　　　　(太陽自卑而髙緯度既差/一十四秒則午正之髙度)
　　　　　　　　　　　(亦多一十四秒故必於所/測之度減去緯差始為與)
　　　　　　　　　　　(京師子午相當地面之髙/度也此即東西里差詳後)
　　　　　　　　　　　(節氣時/刻篇)以之立法庚為暢
　　　　　　　　　　　春園天頂丑為廣州府天
　　　　　　　　　　　頂戊為太陽寅為赤道乙
　　　　　　　　　　　甲子三角形之三邊三角
　　　　　　　　　　　俱與前圖等以暢春園髙
　　　　　　　　　　　度與一象限相減餘三十
　　　　　　　　　　　六度五十六分二十一秒
　　　　　　　　　　　五十㣲為庚乙戊角以廣
　　　　　　　　　　　州府髙度與一象限相減
　　　　　　　　　　　餘二十度零六分零五秒
　　　　　　　　　　　二十二㣲為戊子丑角先
　　　　　　　　　　　用乙戊子三角形此形有
　　　　　　　　　　　乙子邊二九二五九七七
　　　　　　　　　　　有戊乙子角六十一度二
　　　　　　　　　　　十八分二十三秒一十㣲
　　　　　　　　　　　(半周内減去甲乙子角又/減去庚乙戊角餘即戊乙)
　　　　　　　　　　　(子/角)有戊子乙角一百一十
　　　　　　　　　　　八度三十分五十秒二十
　　　　　　　　　　　二㣲(半周内減去甲子乙/角加入戊子丑角即)
　　　　　　　　　　　(戊子/乙角)即有乙戊子角四十
　　　　　　　　　　　六秒二十八㣲求得戊子
　　　　　　　　　　　邊一一四一○三一○二
　　　　　　　　　　　九九次用戊子甲三角形
　　　　　　　　　　　此形有戊子邊有子甲邊
　　　　　　　　　　　(地半徑/一千萬)有戊子甲之外角
　　　　　　　　　　　二十度零六分零五秒二
　　　　　　　　　　　十二㣲(即戊子/丑角)求得戊甲
　　　　　　　　　　　邊一一四二一八六七七
　　　　　　　　　　　三○為太陽在本天中距
　　　　　　　　　　　時距地心之逺以地半徑
　　　　　　　　　　　較之其比例如一與一千
　　　　　　　　　　　一百四十二也末用乙戊
　　　　　　　　　　　甲三角形乙甲邊為一戊
　　　　　　　　　　　甲邊為一一四二戊乙甲
　　　　　　　　　　　之外角三十六度五十六
　　　　　　　　　　　分二十一秒五十㣲(即庚/乙戊)
　　　　　　　　　　　(角/)求得乙戊甲角一分四
　　　　　　　　　　　十八秒三十二㣲為中距
　　　　　　　　　　　限太陽髙五十三度零三
　　　　　　　　　　　分三十八秒之地半徑差
　　　　　　　　　　　以加暢春園視髙五十三
　　　　　　　　　　　度零三分三十八秒一十
　　　　　　　　　　　㣲得五十三度零五分二
　　　　　　　　　　　十六秒四十二㣲為暢春
　　　　　　　　　　　園太陽之眞髙也於乙戊
　　　　　　　　　　　甲角一分四十八秒三十
　　　　　　　　　　　二㣲内減去乙戊子角四
　　　　　　　　　　　十六秒二十八㣲餘一分
　　　　　　　　　　　零二秒零四㣲為子戊甲
　　　　　　　　　　　角乃中距限太陽髙六十
　　　　　　　　　　　九度五十四分零八秒之
　　　　　　　　　　　地半徑差以加廣州府視
　　　　　　　　　　　髙六十九度五十四分零
　　　　　　　　　　　八秒三十八㣲得六十九
　　　　　　　　　　　度五十五分一十秒四十
　　　　　　　　　　　二㣲為廣州府太陽之眞
　　　　　　　　　　　高也
　　　　　　　　　　　今若以最髙太陽距地心
　　　　　　　　　　　一一六二與中距太陽距
　　　　　　　　　　　地心一一四二相減餘二
　　　　　　　　　　　○為兩限距地心之較則
　　　　　　　　　　　最卑限太陽距地心之逺
　　　　　　　　　　　為一一二二然中距太陽
　　　　　　　　　　　距地心如弦本天半徑如
　　　　　　　　　　　股(圖見後求/盈縮差篇)其距最髙之
　　　　　　　　　　　差應少距最卑之差應多
　　　　　　　　　　　故最卑限太陽距地心當
　　　　　　　　　　　不足一一二二欲以實測
　　　　　　　　　　　求之奈冬至後太陽躔本
　　　　　　　　　　　天最卑時髙弧僅二十六
　　　　　　　　　　　度餘蒙氣差甚大難得其
　　　　　　　　　　　眞今以太陽最髙與本天
　　　　　　　　　　　半徑比例數一○一七九
　　　　　　　　　　　二○八(見交食厯理求日/月距地與地半徑)
　　　　　　　　　　　(之比/例篇)與地半徑比例數一
　　　　　　　　　　　一六二之比即同於太陽
　　　　　　　　　　　最卑與本天半徑比例數
　　　　　　　　　　　九八二○七九二與地半
　　　　　　　　　　　徑比例數一一二一之比
　　　　　　　　　　　是為最卑限太陽距地心
　　　　　　　　　　　之逺也既得三限距地心
　　　　　　　　　　　之逺即各用為一邉(即戊/甲)
　　　　　　　　　　　地半徑為一邊(即乙甲/為一)太
　　　　　　　　　　　陽出地逐度之髙(即戊/㸃)與
　　　　　　　　　　　象限相加為一角(即甲乙/戊角)
　　　　　　　　　　　成戊乙甲三角形求得乙
　　　　　　　　　　　戊甲角為三限太陽自地
　　　　　　　　　　　平至天頂逐度之地半徑
　　　　　　　　　　　差以列表
　　黃赤距緯
黃道斜交赤道而出其内外其相距最逺之度即二
至太陽距赤道之緯度古今所測不同授時厯測得
二十三度九十分三十秒以周天三百六十度每度
六十分約之為二十三度三十三分三十二秒新法
厯書用西人第谷所測為二十三度三十一分三十
秒今自康熙五十三年以来於暢春園累測夏至午
正太陽髙度得視髙七十三度二十九分十餘秒加
地半徑差五十秒得實髙七十三度三十分減去本
處之赤道髙五十度零三十秒餘二十三度二十九
分三十秒為黃道赤道相距最逺之率因用正弧三
角形法推得日躔黃道每度每分之距緯以立表
　　　　　　　　　　如圖甲乙為黃道一象限
　　　　　　　　　　甲丙為赤道一象限甲為
　　　　　　　　　　春分乙為夏至乙丙為大
　　　　　　　　　　距二十三度二十九分三
　　　　　　　　　　十秒即甲角之度設丁㸃
　　　　　　　　　　為立夏距甲春分四十五
　　　　　　　　　　　度求丁戊距緯若干則用
　　　　　　　　　　　甲丁戊正弧三角形此形
　　　　　　　　　　　有甲角乙丙大距度二十
　　　　　　　　　　　三度二十九分三十秒有
　　　　　　　　　　　甲丁黄道四十五度有戊
　　　　　　　　　　　直角九十度今以戊直角
　　　　　　　　　　　九十度之正弦一千萬與
　　　　　　　　　　　甲角乙丙大距度二十三
　　　　　　　　　　　度二十九分三十秒之正
　　　　　　　　　　　弦三九八六一五七之比
　　　　　　　　　　　即同於甲丁黄道四十五
　　　　　　　　　　　度之正弦七○七一○六
　　　　　　　　　　　八與丁戊距緯一十六度
　　　　　　　　　　　二十二分一十七秒之正
　　　　　　　　　　　弦二八一八六三九之比
　　　　　　　　　　　也既得立夏之距緯度則
　　　　　　　　　　　立春立秋立冬之距緯度
　　　　　　　　　　　亦同按法於甲乙一象限
　　　　　　　　　　　内逐度逐分求其距緯則
　　　　　　　　　　　其餘三象限之距緯度亦
　　　　　　　　　　　得矣
　　清䝉氣差
清蒙氣差從古未聞明萬厯間西人第谷始發之其
言曰清蒙氣者地中遊氣時時上騰其質輕㣲不能
隔礙人目却能映小為大升卑為髙故日月在地平
上比於中天則大星座在地平上比於中天則廣此
映小為大也定望時地在日月之間人在地面無兩
見之理而恒得兩見或日未西没而已見月食於東
日已東出而尚見月食於西此升卑為髙也又曰清
蒙之氣有厚薄有髙下氣盛則厚而髙氣㣲則薄而
下而升像之髙下亦因之而殊其所以有厚薄有髙
下者地勢殊也若海或江湖水氣多則清蒙氣必厚
且髙也故欲定七政之緯宜先定本地之清蒙差第
谷言其國北極出地五十五度有竒測得地平上最
大之差三十四分自地平以上其差漸少至四十五度
其差五秒更髙則無差矣此即新法厯書所用之表
也近日西人又言於北極出地四十八度地方測得
太陽髙四十五度時蒙氣差尚有一分餘自地平至
天頂皆有蒙氣差即此觀之益見蒙氣差之隨地不
同而第谷之言為不妄矣今述其測量推算之法於
左使觀者知蒙氣差表之所自立云
　　　　　　　　　　　假如太陽髙一十度三十
　　　　　　　　　　　四分四十二秒距正午八
　　　　　　　　　　　十三度(地平/經度)於時日躔降
　　　　　　　　　　　婁宫三度三十六分距赤
　　　　　　　　　　　道北一度二十六分如圖
　　　　　　　　　　　甲為地心乙為天頂丙為
　　　　　　　　　　　太陽丁為北極乙戊為子
　　　　　　　　　　　午規乙丙己為髙弧丙己
　　　　　　　　　　　為太陽實髙弧庚己為視
　　　　　　　　　　　髙弧今用丁乙丙斜弧三
　　　　　　　　　　　角形此形有北極距天頂
　　　　　　　　　　　之丁乙弧五十度零三十
　　　　　　　　　　　秒有太陽距北極之丁丙
　　　　　　　　　　　弧八十八度三十四分(以/距)
　　　　　　　　　　　(緯一度二十六分減/象限九十度得之)有丁
　　　　　　　　　　　乙丙角九十七度(己乙戊/角八十)
　　　　　　　　　　　(三度為太陽距正午之度/與半周相減即得丁乙丙)
　　　　　　　　　　　(角/)求太陽實距天頂之乙
　　　　　　　　　　　丙弧法以乙丙弧引長從
　　　　　　　　　　　丁作丁辛垂弧兩弧相交
　　　　　　　　　　　於心為直角遂成丁辛乙
　　　　　　　　　　　丁辛丙兩正弧三角形先
　　　　　　　　　　　用丁辛乙正弧三角形以
　　　　　　　　　　　半徑一千萬與乙角八十
　　　　　　　　　　　三度之正弦九九二五四
　　　　　　　　　　　六二之比同於乙丁弧五
　　　　　　　　　　　十度零三十秒之正弦七
　　　　　　　　　　　六六一三七九與丁辛弧
　　　　　　　　　　　之正弦七六○四二七三
　　　　　　　　　　　之比得丁辛弧四十九度
　　　　　　　　　　　三十分零七秒又以半徑
　　　　　　　　　　　一千萬與乙角八十三度
　　　　　　　　　　　之餘弦一二一八六九三
　　　　　　　　　　　之比同於乙丁弧五十度
　　　　　　　　　　　零三十秒之正切一一九
　　　　　　　　　　　二一○五六與乙辛弧之
　　　　　　　　　　　正切一四五二八一一之
　　　　　　　　　　　比得乙辛弧八度一十五
　　　　　　　　　　　分五十八秒次用丁辛丙
　　　　　　　　　　　正弧三角形以丁丙弧八
　　　　　　　　　　　十八度三十四分之正弦
　　　　　　　　　　　九九九六八七一與丁辛
　　　　　　　　　　　弧四十九度三十分零七
　　　　　　　　　　　秒之正弦七六○四二七
　　　　　　　　　　　三之比同於半徑一千萬
　　　　　　　　　　　與丙角正弦七六○六六
　　　　　　　　　　　五三之比得丙角四十九
　　　　　　　　　　　度三十一分二十二秒又
　　　　　　　　　　　以丙角四十九度三十一
　　　　　　　　　　　分二十二秒之正切一一
　　　　　　　　　　　七一七九二七與半徑一
　　　　　　　　　　　千萬之比同於丁辛弧四
　　　　　　　　　　　十九度三十分零七秒之
　　　　　　　　　　　正切一一七○九三○二
　　　　　　　　　　　與辛丙弧之正弦九九九
　　　　　　　　　　　二六三九之比得辛丙弧
　　　　　　　　　　　八十七度四十八分零五
　　　　　　　　　　　秒於辛丙弧内減去乙辛
　　　　　　　　　　　弧八度一十五分五十八
　　　　　　　　　　　秒餘乙丙弧七十九度三
　　　　　　　　　　　十二分零七秒為太陽實
　　　　　　　　　　　距天頂之度以乙丙弧與
　　　　　　　　　　　乙己弧九十度相減餘丙
　　　　　　　　　　　己弧一十度二十七分五
　　　　　　　　　　　十三秒為太陽之實髙乃
　　　　　　　　　　　以實髙與視髙一十度三
　　　　　　　　　　　十四分四十二秒相減餘
　　　　　　　　　　　六分四十九秒加地半徑
　　　　　　　　　　　差二分五十七秒得九分
　　　　　　　　　　　四十六秒為地平上一十
　　　　　　　　　　　度三十五分之蒙氣差按
　　　　　　　　　　　法求得逐度之差數以立
　　　　　　　　　　　表
　　測歲實以定平行
太陽之實行每日不同歩日躔者必以平行為根而
求平行之法則在於定歲實歲實者太陽循黃道右
旋一周而復於原界之日時也(或自今年冬至至明/年冬至或自今年春)
(分至明/年春分)古厯定太陽每日所行為一度故周天為三
百六十五度四分度之一其後漸覺後天以為歲實
太强自漢以来每次修厯必有所減以合當時實測
故每日之平行雖定為一度而天周與歲實訖無定
率也今法定天周為三百六十度故太陽每日之行
不及一度其分秒之進退視歲實之消長得歲實即
得毎日之平行矣數歲以来於二分二至遣人各省
分測得歲實為三百六十五日五時三刻三分四十
五秒(即三百六十五日十分日/之二分四二一八七五)乃置天周三百六十
度為實以歲實三百六十五日五時三刻三分四十
五秒為法實如法而一得太陽每日平行五十九分
零八秒一十九㣲四十九纎五十九忽三十九芒(即/十)
(分度之九分八五/六四七三六五八)既得太陽每日之平行遞加之得
十日百日之平行遞析之得每時每分之平行以立
表(毎日二十四時/毎時六十分)
測歲實之法古人皆測冬至然冬至之時刻難定不
如用春秋分時得數為眞葢冬至時黃道與赤道平
行其緯度一日所差不過數十秒儀噐無從分别春
秋分黃道與赤道斜交其緯度一日差二十四分其
差易見且求平行須用平行歲實而測量止能得視
行惟二分時去中距不逺其平行實行之差甚㣲可
以不計况冬至時太陽之地平緯度少清蒙之氣甚
大古来歲實難得確準此其故也
　　　　　　　　　　康熙五十四年乙未二月
　　　　　　　　　　十六日癸未午正於暢春
　　　　　　　　　　園測得太陽髙五十度零
　　　　　　　　　　三十二秒三十五㣲加地
　　　　　　　　　　半徑差一分五十六秒零
　　　　　　　　　　五㣲得實髙五十度零二
　　　　　　　　　　分二十八秒四十㣲與赤
　　　　　　　　　　道髙五十度零三十秒相
　　　　　　　　　　減餘一分五十八秒四十
　　　　　　　　　　　㣲為太陽在赤道北之緯
　　　　　　　　　　　度即知春分時刻在午正
　　　　　　　　　　　前也如圖甲為春分乙為
　　　　　　　　　　　太陽丙為赤道乙丁為午
　　　　　　　　　　　正太陽實髙丙丁為赤道
　　　　　　　　　　　髙乙丙為太陽距赤道北
　　　　　　　　　　　緯度用甲乙丙正弧三角
　　　　　　　　　　　形此形有甲角大距度二
　　　　　　　　　　　十三度二十九分三十秒
　　　　　　　　　　　有丙直角有乙丙緯度一
　　　　　　　　　　　分五十八秒四十㣲求甲
　　　　　　　　　　　乙弧為太陽過春分之經
　　　　　　　　　　　度法用甲角正弦三九八
　　　　　　　　　　　六一五七與丙直角正弦
　　　　　　　　　　　一千萬之比同於乙丙弧
　　　　　　　　　　　正弦五七五三與甲乙弧
　　　　　　　　　　　正弦一四四三三之比得
　　　　　　　　　　　甲乙弧四分五十七秒四
　　　　　　　　　　　十三㣲用變時法以一日
　　　　　　　　　　　之平行五十九分零八秒
　　　　　　　　　　　二十㣲為一率(二分時太/陽之實行)
　　　　　　　　　　　(與平行相近故即用平行/為一率若他節氣須用本)
　　　　　　　　　　　(日之實行/為一率)二十四時化為
　　　　　　　　　　　一千四百四十分為二率
　　　　　　　　　　　甲乙弧四分五十七秒四
　　　　　　　　　　　十三㣲為三率得四率一
　　　　　　　　　　　百二十分四十九秒一十
　　　　　　　　　　　二㣲以每時六十分収之
　　　　　　　　　　　得二時零四十九秒一十
　　　　　　　　　　　二㣲為春分距午正前之
　　　　　　　　　　　時即已初三刻一十四分
　　　　　　　　　　　一十秒四十八㣲春分也
　　　　　　　　　　　康熙五十五年丙申二月
　　　　　　　　　　　二十七日戊子午正於暢
　　　　　　　　　　　春園測得太陽髙四十九
　　　　　　　　　　　度五十四分四十九秒五
　　　　　　　　　　　十一㣲加地半徑差一分
　　　　　　　　　　　五十六秒一十七㣲得實
　　　　　　　　　　　髙四十九度五十六分四
　　　　　　　　　　　十六秒零八㣲與赤道髙
　　　　　　　　　　　五十度零三十秒相減餘
　　　　　　　　　　　三分四十三秒五十二㣲
　　　　　　　　　　　為太陽在赤道南之緯度
　　　　　　　　　　　即知春分時刻在午正後
　　　　　　　　　　　也依法用甲乙丙正弧三
　　　　　　　　　　　角形求得乙甲弧九分二
　　　　　　　　　　　十一秒三十九㣲為太陽
　　　　　　　　　　　未到春分之經度變時得
　　　　　　　　　　　三時四十七分五十五秒
　　　　　　　　　　　四十八㣲為春分距午正
　　　　　　　　　　　後之時即申初三刻二分
　　　　　　　　　　　五十五秒四十八㣲春分
　　　　　　　　　　　也乃總計兩春分相距得
　　　　　　　　　　　三百六十五日五時三刻
　　　　　　　　　　　三分四十五秒即為歲實
　　本天髙卑為盈縮之原
太陽行天每歲一周萬古不忒宜其每日平行而無
有盈縮乃徵之目下實測則春分至秋分行天半周
而厯日多秋分至春分行天半周而厯日少其在本
天所行之度原均而人居地上所見時日不同今即
其不平行之數求其所以然之故則惟有本天髙卑
之説能盡之本天髙卑之法有二一為不同心天一
為本輪立名雖異而理則同故髙卑之距盈縮之度
皆不謀而合焉
　　　　　　　　　　不同心天之法盖以天包
　　　　　　　　　　地外以地為心太陽本天
　　　　　　　　　　亦包乎地外而不以地為
　　　　　　　　　　心因其有兩心之差而髙
　　　　　　　　　　卑判焉如圖甲為地心乙
　　　　　　　　　　丙丁戊為黄道己為太陽
　　　　　　　　　　本天心庚辛壬癸為太陽
　　　　　　　　　　本天其癸庚辛大半周逺
　　　　　　　　　　於地為髙辛壬癸小半周
　　　　　　　　　　　近於地為卑戊為春分丙
　　　　　　　　　　　為秋分乙為夏至丁為冬
　　　　　　　　　　　至自春分厯夏至以至秋
　　　　　　　　　　　分太陽自癸厯庚以至辛
　　　　　　　　　　　行本天之大半周故厯日
　　　　　　　　　　　多而自地心甲立算其自
　　　　　　　　　　　戊厯乙以至丙止行黄道
　　　　　　　　　　　之半周故為行縮自秋分
　　　　　　　　　　　厯冬至以至春分太陽自
　　　　　　　　　　　辛厯壬以至癸行本天之
　　　　　　　　　　　小半周故厯日少而自地
　　　　　　　　　　　心甲立算其自丙厯丁以
　　　　　　　　　　　至戊亦行黄道之半周故
　　　　　　　　　　　為行盈夫日在本天原自
　　　　　　　　　　　平行因自地心甲立算而
　　　　　　　　　　　不以太陽本天心已立算
　　　　　　　　　　　遂有髙卑盈縮之異故髙
　　　　　　　　　　　卑為盈縮之原而兩心之
　　　　　　　　　　　差又髙卑之所由生也
　　　　　　　　　　　本輪之法盖以本天與地
　　　　　　　　　　　同心而本天之周又有一
　　　　　　　　　　　本輪本輪心循本天周向
　　　　　　　　　　　東而行日在本輪之周向
　　　　　　　　　　　西而行兩行之度相等(輪/心)
　　　　　　　　　　　(東行太陽西行二者亦有/㣲差然積至周歲纔差一)
　　　　　　　　　　　(分雖謂相/等可也)太陽在本輪之
　　　　　　　　　　　下半周去地近為卑則順
　　　　　　　　　　　輪心行故見其速於平行
　　　　　　　　　　　在本輪之上半周去地逺
　　　　　　　　　　　為髙則背輪心行故見其
　　　　　　　　　　　遲於平行在本輪之左右
　　　　　　　　　　　去地不逺不近為髙卑適
　　　　　　　　　　　中故名中距其行與平行
　　　　　　　　　　　等如圖甲為地心即本天
　　　　　　　　　　　心乙丙丁戊為本天其本
　　　　　　　　　　　輪循本天東行由丁向戊
　　　　　　　　　　　而乙而丙而復於丁為平
　　　　　　　　　　　行度(即經/度)太陽循本輪西
　　　　　　　　　　　行由下而左而上而右而
　　　　　　　　　　　復於下(本輪以近地心為/下逺地心為上)
　　　　　　　　　　　為自行度(名引/數)如本輪心
　　　　　　　　　　　在丁則太陽在本輪之下
　　　　　　　　　　　如辛去地心甲最近是為
　　　　　　　　　　　最卑本輪心在乙則太陽
　　　　　　　　　　　在本輪之上如己去地心
　　　　　　　　　　　甲最逺是為最髙最髙最
　　　　　　　　　　　卑之㸃皆對本輪心與地
　　　　　　　　　　　心成一直線其平行實行
　　　　　　　　　　　同度故為盈縮起算之端
　　　　　　　　　　　如本輪心由丁向戊太陽
　　　　　　　　　　　由本輪下向左順輪心行
　　　　　　　　　　　能益東行之度故較平行
　　　　　　　　　　　度為盈至半象限後所益
　　　　　　　　　　　漸少迨輪心行一象限至
　　　　　　　　　　　戊太陽亦行輪周一象限
　　　　　　　　　　　至壬即無所益而復於平
　　　　　　　　　　　行是為中距然而積盈之
　　　　　　　　　　　多正在中距盖平行至戊
　　　　　　　　　　　而太陽在壬從地心甲立
　　　　　　　　　　　算則太陽當本天之子子
　　　　　　　　　　　戊弧以本輪之半徑為正
　　　　　　　　　　　切為盈差之極大也從中
　　　　　　　　　　　距而後太陽行本輪之上
　　　　　　　　　　　半周背輪心行故實行漸
　　　　　　　　　　　縮然因有積盈之度方以
　　　　　　　　　　　次漸消其實行仍在平行
　　　　　　　　　　　前迨行滿一象限至最髙
　　　　　　　　　　　為極縮而積盈之度始消
　　　　　　　　　　　盡無餘其實行與平行乃
　　　　　　　　　　　合為一線故自最卑至最
　　　　　　　　　　　髙半周俱為盈厯也如本
　　　　　　　　　　　輪心由乙向丙太陽由本
　　　　　　　　　　　輪上向右背輪心行能損
　　　　　　　　　　　東行之度故較平行度為
　　　　　　　　　　　縮至半象限後所損漸少
　　　　　　　　　　　迨輪心行一象限至丙太
　　　　　　　　　　　陽亦行輪周一象限至庚
　　　　　　　　　　　即無所損而復於平行是
　　　　　　　　　　　為中距然而積縮之多亦
　　　　　　　　　　　在中距盖平行至丙而太
　　　　　　　　　　　陽在庚從地心甲立算則
　　　　　　　　　　　太陽當本天之丑丑丙弧
　　　　　　　　　　　亦以本輪之半徑為正切
　　　　　　　　　　　為縮差之極大也從中距
　　　　　　　　　　　而後太陽行本輪之下半
　　　　　　　　　　　周順輪心行故實行漸盈
　　　　　　　　　　　然因有積縮之度方以次
　　　　　　　　　　　相補其實行仍在平行後
　　　　　　　　　　　迨行滿一象限至最卑為
　　　　　　　　　　　極盈而積縮之度始補足
　　　　　　　　　　　無缺其實行與平行乃合
　　　　　　　　　　　為一線故自最髙至最卑
　　　　　　　　　　　半周俱為縮厯也此本輪
　　　　　　　　　　　之法於盈縮之理最為顯
　　　　　　　　　　　著然謂與不同心天之理
　　　　　　　　　　　同何也試於本輪上己庚
　　　　　　　　　　　辛壬諸㸃聨為一圜此圜
　　　　　　　　　　　必不以甲為心而以癸為
　　　　　　　　　　　心遂成不同心天之形其
　　　　　　　　　　　癸甲兩心之差即本輪之
　　　　　　　　　　　半徑故求得兩心之差而
　　　　　　　　　　　本輪之徑自見明於本輪
　　　　　　　　　　　之故而盈縮之理益彰然
　　　　　　　　　　　則其理相通其用相輔並
　　　　　　　　　　　存其説實可以參稽而互
　　　　　　　　　　　證也
　　求兩心差及最髙
新法厯書用春分秋分立夏三節氣相距日時推得
兩心差為三五八四一六最髙在夏至後五度三十
分然而未詳何年月日永年表載康熙丁酉年最卑
在冬至後七度四十三分四十九秒今以丁酉年實
測節氣時刻依法推算得兩心差為三五八九七七
最卑在冬至後八度三十八分二十五秒五十五㣲
皆與原數不合葢今之春分秋分立夏皆不正當最
髙最卑中距之度用兩心差以推其時刻與實測不
合則用實測之時刻以推兩心差亦必與原數不合
而最髙最卑所在亦必不合矣因思太陽在最髙最
卑二㸃平行與實行合為一線本天與黄道皆平分
為兩半周太陽厯半周歲而適行半周天其度分即
髙卑所在自最卑厯周歲四分之一至中距應行九
十度其實行之過於九十度者即積盈之度自最髙
厯周歲四分之一至中距亦應行九十度其實行之
不及九十度者即積縮之度檢其正切即兩心差之
數也今以丁酉年逐日實測日躔度分求得最髙過
夏至最卑過冬至各七度四十四分三十六秒四十
八㣲又自太陽過最髙之日分加周歲四分之一求
其時刻之實行不及中距二度零三分零九秒四十
㣲檢其正切得三五八四一六皆與歴書所載相合
是故用兩心差之全數以推盈縮維中距與實測合
最髙前後兩象限則失之小最卑前後兩象限則失
之大所以又用均輪以消息其數方與實測相符今
於其相合者得最髙及兩心差所自来於其不相合
者得本輪均輪所由設推算之法并述於左
　　　　　　　　　　用實測最髙最卑中距求
　　　　　　　　　　兩心差及最髙所在如康
　　　　　　　　　　熙五十六年丁酉二至後
　　　　　　　　　　暢春園逐日測午正太陽
　　　　　　　　　　髙度求其經度用實行推
　　　　　　　　　　得五月二十一日甲戌辰
　　　　　　　　　　正一刻零四十秒四十五
　　　　　　　　　　㣲交未宫七度五月二十
　　　　　　　　　　二日乙亥已初一刻一十
　　　　　　　　　　　四分五十七秒二十七㣲
　　　　　　　　　　　交未宫八度十一月二十
　　　　　　　　　　　七日丁丑子正一刻一十
　　　　　　　　　　　二分五十七秒四十一㣲
　　　　　　　　　　　交丑宫七度本日夜子初
　　　　　　　　　　　三刻一十二分二十七秒
　　　　　　　　　　　四十七㣲交丑宫八度夫
　　　　　　　　　　　未宫七度至丑宫七度厯
　　　　　　　　　　　一百八十二日一十六時
　　　　　　　　　　　一十二分一十六秒五十
　　　　　　　　　　　六㣲大於半周歲一時一
　　　　　　　　　　　十七分五十四秒二十六
　　　　　　　　　　　㣲而未宫八度至丑宫八
　　　　　　　　　　　度厯一百八十二日一十
　　　　　　　　　　　四時二十七分三十秒二
　　　　　　　　　　　十㣲小於半周歲二十六
　　　　　　　　　　　分五十二秒一十㣲乃以
　　　　　　　　　　　此兩數立法以求最髙所
　　　　　　　　　　　在如圖甲為地心即宗動
　　　　　　　　　　　天心乙丙丁戊為黃道與
　　　　　　　　　　　宗動天相應(同以甲/為心也)乙為
　　　　　　　　　　　夏至丙為秋分丁為冬至
　　　　　　　　　　　戊為春分又設己㸃為心
　　　　　　　　　　　作庚辛壬癸圈為不同心
　　　　　　　　　　　天庚為最髙當黄道之子
　　　　　　　　　　　壬為最卑當黃道之丑則
　　　　　　　　　　　寅夘為其中距(距最髙子/最卑丑各)
　　　　　　　　　　　(九十/度)過巳甲兩心作庚丑
　　　　　　　　　　　線則平分本天與黃道各
　　　　　　　　　　　為兩半周故厯半周歲一
　　　　　　　　　　　百八十二日一十四時五
　　　　　　　　　　　十四分二十二秒三十㣲
　　　　　　　　　　　適行半周天一百八十度
　　　　　　　　　　　若夫夏至乙則在最髙前
　　　　　　　　　　　有加差時刻早冬至丁則
　　　　　　　　　　　在最卑前有減差時刻遲
　　　　　　　　　　　故夏至至冬至大於半周
　　　　　　　　　　　歲而秋分丙在最髙後有
　　　　　　　　　　　減差時刻遲春分戊在最
　　　　　　　　　　　卑後有加差時刻早故秋
　　　　　　　　　　　分至春分小於半周歲今
　　　　　　　　　　　未宫七度至丑宫七度大
　　　　　　　　　　　於半周歲未宫八度至丑
　　　　　　　　　　　宫八度小於半周歲即知
　　　　　　　　　　　未宫七度在最髙前如辰
　　　　　　　　　　　未宫八度在最髙後如巳
　　　　　　　　　　　丑宫七度在最卑前如午
　　　　　　　　　　　丑宫八度在最卑後如未
　　　　　　　　　　　今以大於半周歲之一時
　　　　　　　　　　　一十七分五十四秒二十
　　　　　　　　　　　六㣲與小於半周歲之二
　　　　　　　　　　　十六分五十二秒一十㣲
　　　　　　　　　　　相併得一時四十四分四
　　　　　　　　　　　十六秒三十六㣲與辰巳
　　　　　　　　　　　或午未一度之比同於大
　　　　　　　　　　　於半周歲之一時一十七
　　　　　　　　　　　分五十四秒二十六㣲與
　　　　　　　　　　　辰子或午丑四十四分三
　　　　　　　　　　　十六秒四十八㣲之比而
　　　　　　　　　　　得辰子或午丑與乙辰或
　　　　　　　　　　　丁午之七度相加得乙子
　　　　　　　　　　　或丁丑七度四十四分三
　　　　　　　　　　　十六秒四十八㣲即最髙
　　　　　　　　　　　過夏至最卑過冬至之度
　　　　　　　　　　　亦即中距過春秋分之度
　　　　　　　　　　　也(丙寅弧夘戊弧皆/與乙子弧相等)此所
　　　　　　　　　　　得之數比永年表丁酉年
　　　　　　　　　　　前冬至最卑度多四十七
　　　　　　　　　　　秒比戊戌年前冬至最卑
　　　　　　　　　　　度少一十五秒葢最髙每
　　　　　　　　　　　歲行六十一秒今合最髙
　　　　　　　　　　　最卑取數立算則其所得
　　　　　　　　　　　為中距過秋分之度較之
　　　　　　　　　　　丁酉年前冬至固應差四
　　　　　　　　　　　分之三較之戊戌年前冬
　　　　　　　　　　　至固應差四分之一是所
　　　　　　　　　　　測與永年表合矣又用比
　　　　　　　　　　　例法求得本年五月二十
　　　　　　　　　　　二日乙亥寅初初刻一分
　　　　　　　　　　　三十七秒四十五㣲過最
　　　　　　　　　　　髙加周歲四分之一九十
　　　　　　　　　　　一日七時二十七分一十
　　　　　　　　　　　一秒一十五㣲得秋分後
　　　　　　　　　　　丙午日巳正一刻一十三
　　　　　　　　　　　分四十九秒過中距在黃
　　　　　　　　　　　道應從最髙子行九十度
　　　　　　　　　　　至寅為辰宫七度四十四
　　　　　　　　　　　分三十六秒四十八㣲而
　　　　　　　　　　　在本天則從最髙庚行九
　　　　　　　　　　　十度至辛當黃道之申今
　　　　　　　　　　　以實測求其經度在辰宫
　　　　　　　　　　　五度四十一分二十七秒
　　　　　　　　　　　零八㣲(即申㸃/之度)不及中距
　　　　　　　　　　　二度零三分零九秒四十
　　　　　　　　　　　㣲即申寅弧當辛甲寅角
　　　　　　　　　　　與甲辛巳角等檢其正切
　　　　　　　　　　　得三五八四一六為已甲
　　　　　　　　　　　兩心差(亦即本/輪半徑)與厯書所
　　　　　　　　　　　載同
　　　　　　　　　　　用實測春分秋分立夏求
　　　　　　　　　　　兩心差及最髙所在如康
　　　　　　　　　　　熙五十六年丁酉暢春園
　　　　　　　　　　　測得春分為二月初八日
　　　　　　　　　　　癸巳亥初二刻六分四十
　　　　　　　　　　　七秒立夏為三月二十四
　　　　　　　　　　　日己夘亥正二刻一分三
　　　　　　　　　　　十六秒秋分為八月十九
　　　　　　　　　　　日庚子申初二刻四分零
　　　　　　　　　　　三秒則春分距立夏得四
　　　　　　　　　　　十六日三刻九分四十九
　　　　　　　　　　　秒以毎日平行五十九分
　　　　　　　　　　　零八秒二十㣲乘之得平
　　　　　　　　　　　行度四十五度二十二分
　　　　　　　　　　　三十八秒一十六㣲春分
　　　　　　　　　　　距秋分得一百八十六日
　　　　　　　　　　　七十一刻一十二分一十
　　　　　　　　　　　六秒以每日平行五十九
　　　　　　　　　　　分零八秒二十㣲乗之得
　　　　　　　　　　　平行度一百八十四度零
　　　　　　　　　　　四分零三秒五十八㣲如
　　　　　　　　　　　圖甲為地心乙丙丁戊為
　　　　　　　　　　　黃道戊為春分己為夏至
　　　　　　　　　　　丙為秋分庚為冬至辛為
　　　　　　　　　　　立夏戊辛弧四十五度又
　　　　　　　　　　　以壬㸃為心作子丑寅夘
　　　　　　　　　　　圈為不同心天春分時太
　　　　　　　　　　　陽在子實度在戊立夏時
　　　　　　　　　　　太陽在癸實度在辛子癸
　　　　　　　　　　　弧四十五度二十二分三
　　　　　　　　　　　十八秒一十六㣲為平行
　　　　　　　　　　　度秋分時太陽在寅實度
　　　　　　　　　　　在丙子癸丑寅弧一百八
　　　　　　　　　　　十四度零四分零三秒五
　　　　　　　　　　　十八㣲為平行度於是過
　　　　　　　　　　　壬甲兩心作丑丁線則丑
　　　　　　　　　　　為最髙當黃道之乙卯為
　　　　　　　　　　　最卑當黃道之丁今命丑
　　　　　　　　　　　壬半徑為一千萬求壬甲
　　　　　　　　　　　兩心差得丑壬半徑之若
　　　　　　　　　　　干分並求辛甲乙角為最
　　　　　　　　　　　髙距立夏之度乃以子癸
　　　　　　　　　　　丑寅弧一百八十四度零
　　　　　　　　　　　四分零三秒五十八㣲與
　　　　　　　　　　　全周相減餘一百七十五
　　　　　　　　　　　度五十五分五十六秒零
　　　　　　　　　　　二㣲為寅辰卯子弧又甲
　　　　　　　　　　　辰子三角形其子甲辛外
　　　　　　　　　　　角為四十五度(當辛/弧也)戊則
　　　　　　　　　　　子甲辰角必一百三十五
　　　　　　　　　　　度而辰角為癸子弧相對
　　　　　　　　　　　界角必為癸子弧之一半
　　　　　　　　　　　得二十二度四十一分一
　　　　　　　　　　　十九秒零八㣲則子角必
　　　　　　　　　　　為二十二度一十八分四
　　　　　　　　　　　十秒五十二㣲倍之得四
　　　　　　　　　　　十四度三十七分二十一
　　　　　　　　　　　秒四十四㣲為寅辰弧(因/與)
　　　　　　　　　　　(子界角/相當故)與寅辰夘子弧相
　　　　　　　　　　　減餘一百三十一度一十
　　　　　　　　　　　八分三十四秒一十八㣲
　　　　　　　　　　　為子卯辰弧檢其通弦得
　　　　　　　　　　　一八二二一五六二為子
　　　　　　　　　　　辰邊用三角形邊角相求
　　　　　　　　　　　法求得甲辰邊九七八二
　　　　　　　　　　　九九八又以癸子弧與子
　　　　　　　　　　　卯辰弧相加得一百七十
　　　　　　　　　　　六度四十一分一十二秒
　　　　　　　　　　　三十四㣲為癸子卯辰弧
　　　　　　　　　　　半之得八十八度二十分
　　　　　　　　　　　三十六秒一十七㣲檢其
　　　　　　　　　　　餘弦得二八九○八九即
　　　　　　　　　　　壬巳其正弦得九九九五
　　　　　　　　　　　八二○即辰巳内減甲辰
　　　　　　　　　　　餘二一二八二二即巳甲
　　　　　　　　　　　乃用壬巳甲勾股形求得
　　　　　　　　　　　壬甲弦三五八九七七為
　　　　　　　　　　　兩心差比厯書所載多一
　　　　　　　　　　　千萬分之五百六十一又
　　　　　　　　　　　用邊角相求法求得甲角
　　　　　　　　　　　五十三度三十八分二十
　　　　　　　　　　　五秒五十五㣲為最髙乙
　　　　　　　　　　　距立夏辛之度内減立夏
　　　　　　　　　　　距夏至四十五度得最髙
　　　　　　　　　　　過夏至後八度三十八分
　　　　　　　　　　　二十五秒五十五㣲比永
　　　　　　　　　　　年表多五十四分三十六
　　　　　　　　　　　秒五十五㣲葢目今春分
　　　　　　　　　　　秋分立夏皆不正當最髙
　　　　　　　　　　　最卑中距之度故太陽之
　　　　　　　　　　　自最卑至中距自中距至
　　　　　　　　　　　最髙其行度必有不同所
　　　　　　　　　　　以用實測節氣推兩心差
　　　　　　　　　　　及最髙所在皆不相合是
　　　　　　　　　　　故歴家於本輪半徑(即兩/心差)
　　　　　　　　　　　分設一均輪以消息四象
　　　　　　　　　　　限之行分而後與實測相
　　　　　　　　　　　符此均輪之法所由立也
　　最髙行及本輪均輪半徑
太陽之行因去地有髙卑遂生盈縮故最髙最卑之
㸃即極盈極縮之度而為起算之端但此髙卑之㸃
不定在冬夏至而有行分且最髙之髙於本天半徑
最卑之卑於本天半徑者非兩心差之全數而止及
其半歴家殫精推測因悟太陽本天之周有本輪而
本輪之周又有均輪乃以兩心差三十五萬八千四
百一十六四分之取其三分得二十六萬八千八百
一十二為本輪半徑取其一分得八萬九千六百零
四為均輪半徑而後髙卑之數盈縮之行始與實測
相符焉然髙卑之所以有行分者何也葢縁本輪心
之行㣲速於均輪心之行本輪心循本天東行已滿
一周而均輪心循本輪西轉尚未滿一周其本輪心
與均輪心兩行之差即最髙之行分也但其行分甚
㣲積久始著康熙永年表戊午年測得最髙在夏至
後七度零四分零四秒至丁酉年則最髙在夏至後
七度四十三分四十九秒約毎年東行一分一秒一
十㣲(即本輪心毎歲之行速於均輪心/每歲之行一分一秒一十㣲也)
　　　　　　　　　　　如圖甲為地心即本天心
　　　　　　　　　　　乙丙丁戊為本天本天之
　　　　　　　　　　　周載本輪心本輪之周又
　　　　　　　　　　　載均輪心本輪心循本天
　　　　　　　　　　　東行由丁而戊而乙而丙
　　　　　　　　　　　而復於丁為經度(每日平/行五十)
　　　　　　　　　　　(九分零八/秒二十㣲)均輪心循本輪
　　　　　　　　　　　西行由下而左而上而右
　　　　　　　　　　　而復於下其行度㣲不及
　　　　　　　　　　　於本輪名曰引數(每日行/五十九)
　　　　　　　　　　　(分零八秒零/九㣲有餘)太陽則循均
　　　　　　　　　　　輪周東行由最近而最逺
　　　　　　　　　　　(逺近皆以距/本輪心言)而復於最近
　　　　　　　　　　　其行倍於均輪心(均輪心/行一度)
　　　　　　　　　　　(太陽在輪/周行二度)癸甲為兩心差
　　　　　　　　　　　本輪半徑為癸甲四分之
　　　　　　　　　　　三均輪半徑為癸甲四分
　　　　　　　　　　　之一最卑時本輪心在本
　　　　　　　　　　　天之丁均輪心在本輪之
　　　　　　　　　　　辛(本輪/下點)太陽則在均輪之
　　　　　　　　　　　辰(均輪/近點)居兩輪心之間從
　　　　　　　　　　　地心甲計之成一直線故
　　　　　　　　　　　無平行實行之差辰丁為
　　　　　　　　　　　兩心差之半辰甲為太陽
　　　　　　　　　　　距地心之逺其卑於甲丁
　　　　　　　　　　　本天半徑者即辰丁兩心
　　　　　　　　　　　差之半也本輪心由丁行
　　　　　　　　　　　九十度至戊為中距均輪
　　　　　　　　　　　心由本輪之下㸃行九十
　　　　　　　　　　　度至壬(本輪/左㸃)太陽則由均
　　　　　　　　　　　輪之近㸃行一百八十度
　　　　　　　　　　　至已(均輪/逺㸃)從地心甲立算
　　　　　　　　　　　則太陽當本天之子子戊
　　　　　　　　　　　弧為積盈之度(即子甲/戊角)其
　　　　　　　　　　　正切已戊為本輪與均輪
　　　　　　　　　　　兩半徑相併之數與癸甲
　　　　　　　　　　　兩心差等最髙時本輪
　　　　　　　　　　　心在本天之乙(由戊行九/十度至乙)均
　　　　　　　　　　　輪心在本輪之已(由本輪/左㸃行)
　　　　　　　　　　　(九十度/至上㸃)太陽則在均輪之
　　　　　　　　　　　寅(由均輪之逺㸃行一/百八十度至近㸃)居
　　　　　　　　　　　兩輪心之間從地心甲計
　　　　　　　　　　　之成一直線故亦無平行
　　　　　　　　　　　實行之差(中距時所積之/盈度至此消盡)
　　　　　　　　　　　(而合於/平行)寅乙為兩心差之
　　　　　　　　　　　半寅甲為太陽距地心之
　　　　　　　　　　　逺其髙於乙甲本天半徑
　　　　　　　　　　　者即寅乙兩心差之半也
　　　　　　　　　　　本輪心由乙行九十度至
　　　　　　　　　　　丙為中距均輪心由本輪
　　　　　　　　　　　之上㸃行九十度至庚(本/輪)
　　　　　　　　　　　(右/㸃)太陽則由均輪之近㸃
　　　　　　　　　　　行一百八十度至夘(均輪/逺㸃)
　　　　　　　　　　　從地心甲立算則太陽當
　　　　　　　　　　　本天之丑丑丙弧為積縮
　　　　　　　　　　　之度(即丑甲/丙角)其正切夘丙
　　　　　　　　　　　為本輪與均輪兩半徑相
　　　　　　　　　　　併之數與癸甲兩心差等
　　　　　　　　　　　夫子戊弧與丑丙弧既皆
　　　　　　　　　　　以兩心差為正切故其度
　　　　　　　　　　　等但子戊為積盈之度(在/最)
　　　　　　　　　　　(卑至最髙之/半周故也)其平行戊在
　　　　　　　　　　　後實行子在前故子戊弧
　　　　　　　　　　　為加差以加於平行而得
　　　　　　　　　　　實行也(由最卑至最髙之/半周皆平行在後)
　　　　　　　　　　　(實行在前故/皆為加差也)丑丙弧為積
　　　　　　　　　　　縮之度(在最髙至最卑/之半周故也)其
　　　　　　　　　　　平行丙在前實行丑在後
　　　　　　　　　　　故丑丙弧為減差以減於
　　　　　　　　　　　平行而得實行也(由最髙/至最卑)
　　　　　　　　　　　(之半周皆平行在前實/行在後故皆為減差也)本
　　　　　　　　　　　輪心復由丙行九十度至
　　　　　　　　　　　丁則均輪心復至辛太陽
　　　　　　　　　　　復至辰其積縮之度俱已
　　　　　　　　　　　補足而平行實行復合為
　　　　　　　　　　　一線矣然使兩輪心之行
　　　　　　　　　　　度皆等而無秒忽之不同
　　　　　　　　　　　則最髙卑必常與冬夏至
　　　　　　　　　　　同度(據今最髙所在而上/溯之得元世祖至元)
　　　　　　　　　　　(初年最髙卑正與冬夏至/同度其前此則在至前也)
　　　　　　　　　　　因兩輪心之行每年相差
　　　　　　　　　　　一分餘積久至今已差七
　　　　　　　　　　　度四十餘分而最髙即在
　　　　　　　　　　　夏至後七度四十餘分矣
　　　　　　　　　　　如圖未為冬至午為夏至
　　　　　　　　　　　本輪心由冬至未行一百
　　　　　　　　　　　七十九度餘将至午而均
　　　　　　　　　　　輪心纔至本輪之申未至
　　　　　　　　　　　上㸃七度有餘(均輪行每/年不及本)
　　　　　　　　　　　(輪行一分餘積之/遂差七度餘也)而太陽
　　　　　　　　　　　必尚在均輪近㸃之東十
　　　　　　　　　　　四度餘然從地心甲計之
　　　　　　　　　　　則太陽已當本天之午為
　　　　　　　　　　　夏至矣迨均輪心行至上
　　　　　　　　　　　㸃時本輪心復行七度餘
　　　　　　　　　　　至乙而兩輪心始與地心
　　　　　　　　　　　參直太陽亦至寅㸃在兩
　　　　　　　　　　　輪心之間其距地最逺是
　　　　　　　　　　　為最髙而以日躔計之已
　　　　　　　　　　　在夏至後七度餘最卑之
　　　　　　　　　　　在冬至後理亦如之故曰
　　　　　　　　　　　兩輪心行度之差即最髙
　　　　　　　　　　　卑之行分也
　　求盈縮差
盈縮差即今所用之均數自最卑至最髙六宫為盈
厯為加差自最髙至最卑六宫為縮厯為減差最卑
前三宫與後三宫相當最髙前三宫亦與後三宫相
當其差數皆相等故止求得最卑後六宫之差數而
最髙後六宫之差數視此但加減不同耳(如最卑前/三十度與)
(最卑後三十度其差數必等但在最卑/前者為減差在最卑後者為加差也)授時厯最大
之盈縮差為二度四○一四以周天三百六十度每
度六十分約之得二度二十二分今推得最大之差
為二度零三分一十一秒(即二度零百分/度之五分三一)
　　　　　　如圖甲為地心即本天心乙丙為本天
　　　　　　之一弧今命乙甲半徑為一千萬丁戊
　　　　　　已為本輪則丁乙半徑為二十六萬八
　
　　　　　　千八百一十二丁為上㸃已為下㸃(距/地)
　　　　　　(心近為下㸃距/地心逺為上㸃)庚辛壬為均輪而庚己
　　　　　　半徑為八萬九千六百零四庚為最近
　　　　　　壬為最逺(逺近皆以距/本輪心言)假如本輪心乙
　　　　　　在本天之最卑則均輪心在本輪之下
　　　　　　㸃已而太陽在均輪之近㸃庚是為初
　　　　　　宫初度從地心甲計之太陽在兩輪心
　　　　　　之間成一直線無平行實行之差無均
　
　　　　　　數也如本輪心乙在本天之最髙則均
　　　　　　輪心在本輪之上㸃丁而太陽在均輪
　　　　　　之近㸃庚是為六宫初度從地心甲計
　　　　　　之太陽亦在兩輪心之間成一直線無
　　　　　　平行實行之差亦無均數也
　　　　　　如本輪心乙距最卑後一象限為三宫
　　　　　　初度則均輪心從本輪下㸃已行一象
　　　　　　限至癸而太陽則從均輪近㸃庚行半
　
　
　　　　　　周至逺㸃壬從地心甲計之太陽當本
　　　　　　天之子乙子弧為實行盈於平行之度
　　　　　　乃用乙甲壬直角三角形乙為直角乙
　　　　　　壬為兩輪半徑相併之數三十五萬八
　　　　　　千四百一十六乙甲為本天半徑一千
　　　　　　萬則乙子弧即甲角之度而乙壬為其
　　　　　　正切檢表得二度零三分零九秒四十
　
　
　　　　　　㣲為甲角即乙子弧乃太陽中距時之
　　　　　　均數是為加差以加於平行而得實行
　　　　　　(實行者太陽/實在之行度)若本輪心乙距最卑前一
　　　　　　象限為九宫初度則均輪心從本輪下
　　　　　　㸃已行三象限至丑而太陽從均輪近
　　　　　　㸃庚行一周復自庚行半周至逺㸃壬
　　　　　　從地心甲計之太陽當本天之寅寅乙
　
　
　　　　　　弧與乙子弧等亦為太陽中距時之均
　　　　　　數但為實行縮於平行之度是為減差
　　　　　　以減於平行而得實行也
　　　　　　如本輪心乙距最卑後三十度為一宫
　　　　　　初度則均輪心從本輪下㸃已行三十
　　　　　　度至夘而太陽則從均輪近㸃庚行六
　　　　　　十度至辰從地心甲計之太陽當本天
　
　
　　　　　　之巳乙巳弧為實行盈於平行之度乃
　　　　　　先用乙午庚直角三角形此形有午直
　　　　　　角有乙角三十度(即己/夘弧)則庚角必六十
　　　　　　度有乙庚邊一七九二○八(即乙夘半/徑之三分)
　　　　　　(之/二)求得午庚邊八九六○四乙午邉一
　　　　　　五五一九九乃置乙甲本天半徑一千
　　　　　　萬減去乙午一五五一九九得午甲九
　
　
　　　　　　八四四八○一又倍午庚得午辰一七
　　　　　　九二○八(庚辰壬三角形與乙午庚三/角形之邊角俱相等盖庚為)
　　　　　　(交角辰角立於圜界之一半為直角與/午角等則壬角必與乙角等是三角俱)
　　　　　　(等也庚壬為均輪全徑與乙庚等則辰/庚必與午庚等故倍午庚即得午辰也)
　　　　　　於是用午甲辰直角三角形求得甲角
　　　　　　一度零二分三十四秒一十八㣲即乙
　　　　　　巳弧是為加差以加於平行而得實行
　
　
　　　　　　若本輪心乙在最卑前三十度是為十
　　　　　　一宫初度則均輪心從本輪下㸃已行
　　　　　　三百三十度至未而太陽則從均輪近
　　　　　　㸃庚行一周復行三百度至申從地心
　　　　　　甲計之太陽當本天之酉酉乙弧與乙
　　　　　　巳弧等但為實行縮於平行之度是為
　　　　　　減差以減於平行而得實行也用此法
　
　
　　　　　　求得最卑後一象限之加差即得最卑
　　　　　　前一象限之減差
　　　　　　如本輪心乙距最髙前四十度為四宫
　　　　　　二十度則均輪心從本輪下㸃已行一
　　　　　　百四十度至戌而太陽則從均輪近㸃
　　　　　　庚行二百八十度至亥從地心甲計之
　　　　　　太陽當本天之子乙子弧為實行盈於
　
　
　　　　　　平行之度乃先用乙丑庚直角三角形
　　　　　　此行形丑直角有乙角四十度(即丁/戌弧)則
　　　　　　庚角必五十度有乙庚邊一七九二○
　　　　　　八(即乙戌半徑/之三分之二)求得丑庚邊一一五一
　　　　　　九三丑乙邊一三七二八一乃置乙甲
　　　　　　本天半徑一千萬加丑乙一三七二八
　　　　　　一得丑甲一○一三七二八一又倍丑
　
　
　　　　　　庚得丑亥二三○三八六於是用丑甲
　　　　　　亥直角三角形求得甲角一度一十八
　　　　　　分零六秒五十三㣲即乙子弧是為加
　　　　　　差以加於平行而得實行若本輪心乙
　　　　　　距最髙後四十度是為七宫一十度則
　　　　　　均輪心從本輪下㸃已行二百二十度
　　　　　　至寅而太陽則從均輪近㸃庚行一周
　
　　　　　　復行八十度至夘從地心甲計之太陽
　　　　　　當本天之辰辰乙弧與乙子弧等但為
　　　　　　實行縮於平行之度是為減差以減於
　　　　　　平行而得實行也用此法求得最髙前
　　　　　　一象限之加差即得最髙後一象限之
　　　　　　減差
　　時差(原名/日差)
時差者平時與用時相較之時分也推歩所得者為
平時測量所得者為用時(用時即/視時也)二者常不相合其
故有二一因太陽之實行而時刻為之進退盖以髙
卑為加減之限也一因赤道之升度而時刻為之消
長盖以分至為加減之限也新法厯書合二者以立
表名曰日差然髙卑每年有行分則宫度引數必不
能相同若合立一表歲久即不可用今仍分作二表
加減兩次庶於法為宻也
　　　　　　　　　　如圖甲為地心乙為本輪
　　　　　　　　　　心冬至後本輪心平行一
　　　　　　　　　　百一十八度餘至乙太陽
　　　　　　　　　　從本輪最卑自行一百一
　　　　　　　　　　十一度餘至丙從地心甲
　　　　　　　　　　作實行線至丙割黃道於
　　　　　　　　　　丁丁乙弧即平行實行之
　　　　　　　　　　差設推得某日申正太陽
　　　　　　　　　　平行乙未到酉宫尚一度
　　　　　　　　　　　餘因行盈厯實行大於平
　　　　　　　　　　　行故平行乙雖未至酉宫
　　　　　　　　　　　而實行丁巳交酉宫若以
　　　　　　　　　　　平行乙所臨之時刻為交
　　　　　　　　　　　宫之時刻則為申正太陽
　　　　　　　　　　　入酉宫是為平時然平行
　　　　　　　　　　　乙雖臨於申正而太陽丙
　　　　　　　　　　　實在其東一度餘(即丁/乙弧)故
　　　　　　　　　　　必以此一度餘變時約得
　　　　　　　　　　　五分為時差以減申正得
　　　　　　　　　　　申初三刻十分大陽入酉
　　　　　　　　　　　宫是為用時也又如夏至
　　　　　　　　　　　後本輪心平行六十一度
　　　　　　　　　　　餘至乙太陽從本輪最髙
　　　　　　　　　　　自行五十四度餘至丙從
　　　　　　　　　　　地心甲作實行線至丙割
　　　　　　　　　　　黃道於丁丁乙弧為平行
　　　　　　　　　　　實行之差設推得某日辰
　　　　　　　　　　　正太陽平行乙巳入巳宫
　　　　　　　　　　　一度餘因行縮厯實行小
　　　　　　　　　　　於平行故平行乙雖入巳
　　　　　　　　　　　宫一度餘而實行丁方交
　　　　　　　　　　　巳宫初度若以平行乙所
　　　　　　　　　　　臨之時刻為交宫之時刻
　　　　　　　　　　　則為辰正太陽入巳宫是
　　　　　　　　　　　為平時然平行乙雖臨於
　　　　　　　　　　　辰正而太陽丙實在其西
　　　　　　　　　　　一度餘故必以此一度餘
　　　　　　　　　　　變時約得五分為時差以
　　　　　　　　　　　加辰正得辰正初刻五分
　　　　　　　　　　　太陽入巳宫是為用時也
　　　　　　　　　　　準此論之凡最卑後半周
　　　　　　　　　　　實行皆大於平行則用時
　　　　　　　　　　　在平時東其時差宜減最
　　　　　　　　　　　髙後半周實行皆小於平
　　　　　　　　　　　行則用時在平時西其時
　　　　　　　　　　　差宜加此以最髙卑為時
　　　　　　　　　　　差加減之限黃道上事也
　　　　　　　　　　　然時刻以赤道為主黃道
　　　　　　　　　　　上之用時猶非赤道上之
　　　　　　　　　　　用時何也黃道與赤道斜
　　　　　　　　　　　交二分之後黃道如弦赤
　　　　　　　　　　　道如股(從赤極出線至赤/道成直角勾股形)
　　　　　　　　　　　故黃道一度赤道一度不
　　　　　　　　　　　足赤道度少則時刻増矣
　　　　　　　　　　　(右旋度少則左旋/度多故時刻増)二至之
　　　　　　　　　　　後黃道以腰圍大圈之度
　　　　　　　　　　　當赤道距等小圈之度故
　　　　　　　　　　　黃道一度赤道一度有餘
　　　　　　　　　　　赤道度多則時刻減矣(右/旋)
　　　　　　　　　　　(度多則左旋度/少故時刻減)如圖甲為
　　　　　　　　　　　北極乙戊丙為赤道乙丁
　　　　　　　　　　　丙為黃道乙為春分丙為
　　　　　　　　　　　秋分丁為夏至春分後太
　　　　　　　　　　　陽實行四十五度至已赤
　　　　　　　　　　　道上與已相等之度為庚
　　　　　　　　　　　庚距乙亦四十五度與已
　　　　　　　　　　　相當之度為辛辛庚弧為
　　　　　　　　　　　赤道少於黃道之度得二
　　　　　　　　　　　度二十九分是為升度差
　　　　　　　　　　　如推得太陽本日實行距
　　　　　　　　　　　春分四十五度而即以四
　　　　　　　　　　　十五度之㸃當某位為某
　　　　　　　　　　　時者是以赤道之庚㸃命
　　　　　　　　　　　時也(如庚㸃當午/位即為午時)而實度
　　　　　　　　　　　之辛㸃實在其西故必以
　　　　　　　　　　　辛庚升度差變時為時差
　　　　　　　　　　　以加於平時得用時(如庚/㸃當)
　　　　　　　　　　　(午正末即午正末為平時/以時差加之得辛㸃在未)
　　　　　　　　　　　(初為用時秋分/後與春分後同)又如夏至
　　　　　　　　　　　後太陽實行四十五度至
　　　　　　　　　　　已赤道上與已相等之度
　　　　　　　　　　　為庚庚距戊為四十五度
　　　　　　　　　　　與巳相當之度為辛庚辛
　　　　　　　　　　　弧為赤道多於黃道之度
　　　　　　　　　　　得二度二十九分是為升
　　　　　　　　　　　度差如推得太陽本日實
　　　　　　　　　　　行距夏至四十五度而即
　　　　　　　　　　　以四十五度之㸃當某位
　　　　　　　　　　　為某時者是以赤道之庚
　　　　　　　　　　　㸃命時也(如庚㸃當午/位即為午時)而
　　　　　　　　　　　實度之辛㸃實在其東故
　　　　　　　　　　　必以庚辛升度差變時為
　　　　　　　　　　　時差以減於平時得用時
　　　　　　　　　　　(如庚㸃當午初即午初為/平時以時差減之得辛㸃)
　　　　　　　　　　　(在已正為用時冬/至後與夏至後同)準此論
　　　　　　　　　　　之凡分後兩象限用時皆
　　　　　　　　　　　在平時西其時差宜加至
　　　　　　　　　　　後兩象限用時皆在平時
　　　　　　　　　　　東其時差宜減此以分至
　　　　　　　　　　　為時差加減之限赤道上
　　　　　　　　　　　事也是二者一以髙卑為
　　　　　　　　　　　加減之限一以分至為加
　　　　　　　　　　　減之限若以太陽實行宫
　　　　　　　　　　　度求得赤道同升度與平
　　　　　　　　　　　行宫度相減餘度變時為
　　　　　　　　　　　時差逐度立表以加減平
　　　　　　　　　　　時而得用時是合兩次加
　　　　　　　　　　　減為一次加減然而宫度
　　　　　　　　　　　引數又因逐年最髙卑有
　　　　　　　　　　　行分不能相同合立一表
　　　　　　　　　　　慮歲久不可用故仍分作
　　　　　　　　　　　二表一以太陽均數變時
　　　　　　　　　　　用引數查之一以升度差
　　　　　　　　　　　變時用實行查之依法加
　　　　　　　　　　　減兩次庶平時與用時相
　　　　　　　　　　　較之分可得其眞數也
　　曚影刻分
曚影者古所謂晨昏分也太陽未出之先已入之後
距地平一十八度皆有光故以一十八度為曚影限
然北極出地有髙下太陽距赤道有南北故曚影刻
分隨時隨地不同其隨時不同者二分之刻分少二
至之刻分多也隨地不同者愈北則刻分愈多愈南
則刻分愈少也若夫北極出地五十度則夏至之夜
半猶有光愈髙則漸不夜矣南至赤道下則二分之
刻分極少而二至之刻分相等赤道以南反是
　　　　　　　　　　如圖甲為天頂乙丙為地
　　　　　　　　　　平丁戊為地平下一十八
　　　　　　　　　　度曚影限(乙丁及丙戊/皆一十八度)已
　　　　　　　　　　為北極庚為南極辛壬為
　　　　　　　　　　赤道癸子為夏至距等圈
　　　　　　　　　　丑寅為冬至距等圈二分
　　　　　　　　　　時日行辛壬赤道出入於
　　　　　　　　　　卯交曚影限於辰則日在
　　　　　　　　　　卯辰弧地平上皆有光故
　　　　　　　　　　　以卯辰為曚引之刻分也
　　　　　　　　　　　若冬至時日行丑寅距等
　　　　　　　　　　　圈出入於已交曚厯限於
　　　　　　　　　　　午則日在巳午弧地平上
　　　　　　　　　　　皆有光故以巳午為曚影
　　　　　　　　　　　之刻分而巳午與赤道相
　　　　　　　　　　　當之弧為未申其度多於
　　　　　　　　　　　卯辰故冬至之刻分多於
　　　　　　　　　　　二分也夏至時日行癸子
　　　　　　　　　　　距等圈出入於酉交曚影
　　　　　　　　　　　限於戌則日在酉戌弧地
　　　　　　　　　　　平上皆有光故以酉戌為
　　　　　　　　　　　曚影之刻分而酉戌與赤
　　　　　　　　　　　道相當之弧為亥乾其度
　　　　　　　　　　　更多於未申故夏至之刻
　　　　　　　　　　　分不惟多於二分而更多
　　　　　　　　　　　於冬至也夫冬至相當之
　　　　　　　　　　　未申弧度多於二分相當
　　　　　　　　　　　之卯辰弧度其故易知若
　　　　　　　　　　　夏至相當之亥乾弧度多
　　　　　　　　　　　於冬至相當之未申弧度
　　　　　　　　　　　其故則難知葢未申亥乾
　　　　　　　　　　　二分皆係與赤道相當之
　　　　　　　　　　　正弦非弧度也正弦之數
　　　　　　　　　　　近圜心則疎疎則所當之
　　　　　　　　　　　度少近圜周則宻宻則所
　　　　　　　　　　　當之度多試於赤道上之
　　　　　　　　　　　未申亥乾四㸃各作垂線
　　　　　　　　　　　引至圜周其割圜周之㸃
　　　　　　　　　　　為坎艮震巽而坎艮弧為
　　　　　　　　　　　未申弧相當之度(未卯為/坎己弧)
　　　　　　　　　　　(之正弦卯申為已艮弧之/正弦以未卯與卯申相加)
　　　　　　　　　　　(成未申以坎已與巳艮相/加成坎艮故坎艮弧為未)
　　　　　　　　　　　(申相當/之度)震巽弧為亥乾弧
　　　　　　　　　　　相當之度(卯乾為巳巽弧/之正弦夘亥為)
　　　　　　　　　　　(巳震弧之正弦以卯乾與/卯亥相減餘亥乾以已巽)
　　　　　　　　　　　(與已震相減餘震巽故震/巽弧為亥乾相當之度)
　　　　　　　　　　　以震巽弧與坎艮弧相較
　　　　　　　　　　　則度之多少自見矣如求
　　　　　　　　　　　二分之曚影刻分則用甲
　　　　　　　　　　　巳辰斜弧三角形求巳角
　　　　　　　　　　　為赤道之辛夘辰弧此形
　　　　　　　　　　　有甲巳邊五十度零五分
　　　　　　　　　　　為北極距天頂之度(以京/師北)
　　　　　　　　　　　(極出地三十九度/五十五分立法)有已辰
　　　　　　　　　　　邊九十度有甲辰邊一百
　　　　　　　　　　　零八度用三邊求角法求
　　　　　　　　　　　得巳角一百一十三度四
　　　　　　　　　　　十五分三十六秒即辛卯
　　　　　　　　　　　辰弧變時得六時六刻五
　　　　　　　　　　　分(每度變時/之四分)内減去半晝
　　　　　　　　　　　分辛夘六時(即日出夘至/午正辛或午)
　　　　　　　　　　　(正辛至日入/卯之時刻也)餘卯辰六刻
　　　　　　　　　　　五分為二分時之曚影刻
　　　　　　　　　　　分也如求冬至之曚影刻
　　　　　　　　　　　分則用甲巳午斜弧三角
　　　　　　　　　　　形求巳角為赤道之辛未
　　　　　　　　　　　申弧此形有甲巳邊五十
　　　　　　　　　　　度零五分為北極距天頂
　　　　　　　　　　　之度有巳午邊一百一十
　　　　　　　　　　　三度二十九分三十秒(巳/申)
　　　　　　　　　　　(象限九十度加申午距緯/二十三度二十九分三十)
　　　　　　　　　　　(秒/)有甲午邊一百零八度
　　　　　　　　　　　用三邊求角法求得已角
　　　　　　　　　　　九十四度二十分零六秒
　　　　　　　　　　　即辛未申弧變時得六時
　　　　　　　　　　　一刻二分内減去半晝分
　　　　　　　　　　　辛未四時二刻五分(即日/出巳)
　　　　　　　　　　　(至午正丑或午正丑/至日入巳之時刻也)餘未
　　　　　　　　　　　申六刻一十二分為冬至
　　　　　　　　　　　時之曚影刻分也如求夏
　　　　　　　　　　　至之曚影刻分則用甲巳
　　　　　　　　　　　戌斜弧三角形求巳角為
　　　　　　　　　　　赤道之辛亥乾弧此形有
　　　　　　　　　　　甲巳邊五十度零五分為
　　　　　　　　　　　北極距天頂之度有巳戌
　　　　　　　　　　　邊六十六度三十分三十
　　　　　　　　　　　秒(已乾象限九十度内減/去戌乾距緯二十三度)
　　　　　　　　　　　(二十九分/三十秒)有甲戌弧一百
　　　　　　　　　　　零八度用三邊求角法求
　　　　　　　　　　　得巳角一百四十三度二
　　　　　　　　　　　十三分零五秒即辛亥乾
　　　　　　　　　　　弧變時得九時二刻五分
　　　　　　　　　　　内減去半晝分辛亥七時
　　　　　　　　　　　一刻一十分(即日出酉至/午正癸或午)
　　　　　　　　　　　(正癸至日入/酉之時刻也)餘亥乾八刻
　　　　　　　　　　　九分為夏至時之曚影刻
　　　　　　　　　　　分也其餘各節氣皆倣
　　　　　　　　　　　此推之
　　晝夜永短
晝夜由於日之出入因人所居有南北故見日之出
入早晚隨時各異而晝夜之永短生焉中土居赤道
之北赤道斜倚於天頂之南南極入地北極出地故
惟春秋分見日出入於卯酉而晝夜平分若秋分以後
則出入於卯酉之南隨天左旋之度地平上者少地
平下者多故晝短夜永春分以後則出入於卯酉
之北隨天左旋之度地平上者多地平下者少故晝
永夜短所居之地愈北則永短之差愈多(廣州府北/極出地二)
(十三度一十分夏晝冬夜各五十三刻一十一分夏夜/冬晝各四十二刻零四分其較一十一刻零七分京)
(師北極出地三十九度五十五分夏晝冬夜各五十/九刻零五分夏夜冬晝各三十六刻一十分其較二)
(十二刻一十分北/極愈髙其較愈多)及至北極之下則赤道當地平
夏則有晝而無夜冬則有夜而無晝葢以半年為晝
半年為夜矣所居之地愈南則永短之差漸少以至
於赤道之下則兩極當地平而晝夜常均並無永短
盖一歲中為四時者各二矣(以日當天頂為夏日去/天頂逺為冬赤道既當)
(天頂而太陽一歲必兩躔赤道是兩夏也一躔天頂南/二十三度餘一躔天頂北二十三度餘是兩冬也春秋)
(亦如/之)
　　　　　　　　　　　晝夜永短以南北而異若
　　　　　　　　　　　東西雖相去千萬里苟南
　　　　　　　　　　　北極之髙度同則晝夜之
　　　　　　　　　　　永短亦同故謂之南北里
　　　　　　　　　　　差亦名地平緯差其推歩
　　　　　　　　　　　之法以本地北極出地髙
　　　　　　　　　　　度為主求得各節氣日出
　　　　　　　　　　　入時刻即得晝夜時刻也
　　　　　　　　　　　如圖甲乙丙為子午䂓甲
　　　　　　　　　　　丙為地平丁為北極丁丙
　　　　　　　　　　　三十九度五十五分為京
　　　　　　　　　　　師北極之髙戊為卯正酉
　　　　　　　　　　　正之位巳戊庚為赤道春
　　　　　　　　　　　秋分太陽正當赤道日出
　　　　　　　　　　　於戊為卯正中於巳為午
　　　　　　　　　　　正復入於戊為酉正地平
　　　　　　　　　　　上戊巳之度與地平下戊
　　　　　　　　　　　庚之度等故晝夜平分各
　　　　　　　　　　　四十八刻辛為夏至辛壬
　　　　　　　　　　　癸為赤道距等圈(古名晝/長規)
　　　　　　　　　　　即夏至太陽隨天西轉一
　　　　　　　　　　　周之軌壬當卯正酉正之
　　　　　　　　　　　位子為冬至子丑寅為赤
　　　　　　　　　　　道距等圈(古名晝/短規)即冬至
　　　　　　　　　　　太陽隨天西轉一周之軌
　　　　　　　　　　　丑當卯正酉正之位夏至
　　　　　　　　　　　日出於辰在卯正前壬辰
　　　　　　　　　　　為日出距卯正之弧與赤
　　　　　　　　　　　道之戊巳度等中於辛為
　　　　　　　　　　　午正復入於辰在酉正後
　　　　　　　　　　　地平上辰辛之度多於地
　　　　　　　　　　　平下辰癸之度故晝永夜
　　　　　　　　　　　短冬至日出於未在卯正
　　　　　　　　　　　後未丑為日出距卯正之
　　　　　　　　　　　弧與赤道之申戊度等亦
　　　　　　　　　　　即與夏至日出距卯正之
　　　　　　　　　　　戊己度等中於子為午正
　　　　　　　　　　　復入於未在酉正前地平
　　　　　　　　　　　上未子之度少於地平下
　　　　　　　　　　　未寅之度故晝短夜永冬
　　　　　　　　　　　至時地平上未子之度與
　　　　　　　　　　　夏至時地平下辰癸之度
　　　　　　　　　　　等冬至時地平下未寅之
　　　　　　　　　　　度與夏至時地平上辰辛
　　　　　　　　　　　之度等故冬之夜同於夏
　　　　　　　　　　　之晝冬之晝同於夏之夜
　　　　　　　　　　　也今求戊巳之度以丁戊
　　　　　　　　　　　半徑一千萬與丁丙北極
　　　　　　　　　　　髙三十九度五十五分之
　　　　　　　　　　　正切丁戌八三六六二四
　　　　　　　　　　　二之比即同於辰巳距緯
　　　　　　　　　　　弧二十三度二十九分三
　　　　　　　　　　　十秒之正切巳亥四三四
　　　　　　　　　　　六三九五與戊巳弧之正
　　　　　　　　　　　弦三六三六二九九之比
　　　　　　　　　　　(渾圓從外視之則弧/與正弦俱合為一線)得戊
　　　　　　　　　　　巳二十一度一十九分二
　　　　　　　　　　　十四秒(戌丁戊三角形與/亥巳戊三角形為)
　　　　　　　　　　　(同式形其巳角與丁角同/為直角戌角與戊角為平)
　　　　　　　　　　　(行線上交錯之角必等故/相當之邊皆可為比例)
　　　　　　　　　　　變時得五刻一十分在夏
　　　　　　　　　　　至時為卯前酉後分以減
　　　　　　　　　　　卯正得日出寅正二刻五
　　　　　　　　　　　分以加酉正得日入戌初
　　　　　　　　　　　一刻一十分復倍卯前分
　　　　　　　　　　　得一十一刻五分與四十
　　　　　　　　　　　八刻相加得五十九刻五
　　　　　　　　　　　分為晝刻與四十八刻相
　　　　　　　　　　　減得三十六刻一十分為
　　　　　　　　　　　夜刻也在冬至時為卯後
　　　　　　　　　　　酉前分以加卯正得日出
　　　　　　　　　　　辰初一刻一十分以減酉
　　　　　　　　　　　正得日入申正二刻五分
　　　　　　　　　　　復倍卯後分得一十一刻
　　　　　　　　　　　五分與四十八刻相減得
　　　　　　　　　　　三十六刻一十分為晝刻
　　　　　　　　　　　與四十八刻相加得五十
　　　　　　　　　　　九刻五分為夜刻也其餘
　　　　　　　　　　　節氣各用其距緯之正切
　　　　　　　　　　　為比例即得日出入距卯
　　　　　　　　　　　酉之弧但自春分至秋分
　　　　　　　　　　　半歲日出皆在卯前日入
　　　　　　　　　　　皆在酉後其變時加減並
　　　　　　　　　　　與夏至同自秋分至春分
　　　　　　　　　　　半歲日出皆在卯後日入
　　　　　　　　　　　皆在酉前其變時加減並
　　　　　　　　　　　與冬至同各省各國並依
　　　　　　　　　　　此法推之
　　節氣時刻
古厯節氣之日時有二其一取周歲之日(三百六十/五日有竒)
二十四分之得一十五日有餘為節為氣其日相等
以之頒厯授時置閏成歲(置閏之法以無/中氣者為閏月)名為恒氣
言其各節氣之日皆一定而不易且歲歲有常也其
一取周天之度(古三百六十五/度四分度之一)二十四分之得一十
五度有餘為節為氣其度相等以歩躔離推朓朒名
為定氣言以日躔之度為定而不問日時之多寡也
(因日行有盈縮故各節氣/度數雖等而日時不等)今頒厯亦用定氣(以日躔/右旋一)
(十五度/為一氣)故冬至至小寒止一十四日有餘夏至至小
暑則一十六日不足且每年不同葢有加減可推務
求宻合於天行也然一歲之中同一節氣而京師各
省時刻不同者此則東西之里差亦名地平經差而
非天行之故盖地體渾圎與天相應而人居地面各
以所見日中為午正今以京師為主在京師東者見
日出入皆早其日中必在京師午正之前在京師西
者見日出入皆遲其日中必在京師午正之後故東
方節氣遲者非日躔之縮乃其見日早也西方節氣
　早者非日躔之盈乃其見日遲也其時刻之差視偏
　度之多寡每偏一度得時之四分偏東者加偏西者
　減要以京師西之節氣時刻加減之即得各省之節氣
　時刻
　
　
　
　
　
　
　
　
　
　
　
　
　
御製厯象考成上編卷四
　欽定四庫全書
御製歴象考成上編卷五
　　月離歴理
　　　太隂各種行度
　　　太隂平行度
　　　太隂本輪遲疾四限
　　　三月食推本輪半徑及最髙
　　　晦朔弦朢
　　　太隂四輪總論
　　　求初均數
　　　求二三均數
　　　兩月食定交周
　　　黄白大距度及交均
　　　視差
　　　隱見遲疾
　　太隂各種行度
太隂行度共有九種而隨天西轉之行不與焉一曰平
行葢太隂之本天帶一本輪本輪心循本天自西而東
每日平行一十三度有竒二十七日有餘而行天一周
即白道經度也二曰自行葢本輪心循白道行自西而
東(即平行/經度)太隂復依本輪周行自東而西每日亦行一
十三度有竒㣲不及本輪心行而與本輪心之行順逆
參錯人目視之遂生遲疾故名自行以别之授時厯名
為轉周滿一周為轉終其所生之遲疾差名為初均數
也三曰均輪行西人第谷言用一本輪以齊太隂之行
往往與實測未合因將本輪半徑三分之存其二分為
均輪半徑用其一分為均輪半徑均輪循本輪用行自
東而西(即自行/轉周度)太隂復依均輪周行自西而東每日行
二十六度有竒為輪心行之倍度(均輪心行一度月/行均輪周二度也)其
所生之遲疾差即今所用之初均數也四曰次輪行葢
用本輪均輪推得遲疾之最大差為四度有竒於朔朢
時測之其數恰合而於上下弦時測之則不合其大差
至七度有竒故厯家又於均輪之周復設一輪循均輪
周行命為次輪次輪心自西而東太隂復依次輪周亦
自西而東每日行二十四度有竒為本輪心距太陽行
之倍度(本輪心距太陽行一度/月行次輪周二度也)名為倍離倍離所生之
遲疾差名為次均數也五曰次均輪行葢有初均次均
以步朔朢以定兩弦則既合矣而於兩弦前後測之又多
不合故新法厯書復有二三均數表之加減也細考其
表中所列誠皆實測之數但總合二三均數加減之而
為一表耳爰思次輪之上必更有一輪以消息乎次均
之數今命之曰次均輪其心循次輪周自西而東行倍
離之度而太隂則循此輪之周自東而西亦行倍離之
度用其所生之差以加減次均數即與太隂兩弦前後
所行恰合也六曰交行葢太隂行白道出入於黄道之
内外大距五度有竒其自黄道南過黄道北之㸃名曰
正交(即如春分自赤/道南過赤道北)自黄道北過黄道南之㸃名曰中
交(即如秋分自赤/道北過赤道南)每交之終不能復依原次而不及一
度有餘逐日計之退行三分有餘命為兩交左旋之度
(自東而/西也)亦名羅計行度也(正交曰羅㬋/中交曰計都)七曰最髙行最
髙者本輪之上半最逺地心之處而最髙行者平行與
自行相較之分也均輪心從最高左旋㣲不及於平行
每日六分有竒即命為最髙左旋之度亦名月孛行度
也八曰距日行於每日平行度内減去太陽之行為每
日太隂距太陽行二十九日有竒而復與日㑹是為朔
䇿九曰距交行以每日平行度與每日交行相加得每
日太隂距交度二十七日有竒而行交一周名為交周
也要之太隂之去地甚近其行最著諸小輪之設雖無
象可見而實有數可稽葢藉以推步度數期與實測相
符而已至於大象寥廓其或然或不然則非智計之所
能及也
　　太隂平行度
測太隂平行之法須用兩月食計其前後相距若干日
時及月行天若干周用其度分為實中積日時為法除
之即得每日平行之率葢月之視差甚大惟月食為月
入闇虛無地心地面之殊又食甚時正與太陽衝故將
太陽之經度加半周即太隂之經度其得數為真也然
所用兩月食亦須詳審葢闇虚與月體有小大之分而
行度有遲疾之異必須擇各率均齊之兩月食方可用
也其擇之之法第一取兩食時之太陽距地等斯闇虚
之大小相等(太陽距地逺則影粗而長太陽/距地近則影細而短詳交食)第二取兩
食時之太隂距地等斯月體之大小等而入影之粗細
亦等(闇虚為尖圓體近地粗漸逺地漸細以至於無故/太隂距地近則當闇虚之粗處太隂距地逺則當)
(闇虚之細/處詳交食)第三取兩食時之自行度等斯入轉之遲疾
等而過影之時刻必等考之史志所書月食並無時刻
分秒及躔離度數即西人交食考亦不載月轉遲疾無
憑取用今依新法厯書載西人依巴谷法定為三百四
十五平年(平年者三百六/十五日無餘分)又八十二日四刻(每日九/十六刻)或
一十二萬六千零七日四刻為兩月食各率齊同之距
於時㑹朢轉終皆復其始計其中積凡為㑹朢者四千
二百六十七為轉終者四千五百七十三置中積一十
二萬六千零七日四刻為實會朢數四千二百六十七
為法除之得㑹朢策(即朔/䇿)二十九日五十刻一十四分
零三秒一十四微零六纎四十三忽一十二芒(即二十/九日零)
(十分日之五分三○/五九三授時厯同)乃以周天三百六十度為實㑹朢
策二十九日五十刻一十四分零三秒一十四微零六
纎四十三忽一十二芒為法除之得一十二度一十一
分二十六秒四十一微二十六纎二十二忽三十四芒
(即一十二度零十分度之一分九○七四七四○五五/八授時厯作一十二度三十六分八十七秒五十微以)
(周天三百六十度每度六十分約之得一/十二度一十一分二十七秋二十七微)為每日太隂
平行距太陽之度加太陽每日平行五十九分零八秒
一十九微四十九纎五十一忽三十九芒得一十三度
一十分三十五秒零一微一十六纎一十四忽一十三
芒(即一十三度零十分度之一分七六三九四七七一/三八授時厯作一十三度三十六分八十七秒五十)
(微以周天三百六十度每度六十分約之/得一十三度一十分三十五秒二十四㣲)為每日太隂
平行經度(即白道/經度)又置中積一十二萬六千零七日四
刻為實以轉終數四千五百七十三為法除之得二十
七日五十三刻零三分三十四秒四十㣲三十纖四十
三忽一十二芒(即二十七日零十分日之五分五四五/六八授時厯作二十七日五五四六)
為轉終分乃以天周三百六十度為實以轉終分二十
七日五十三刻零三分三十四杪四十微三十纖四十
三忽一十二芒為法除之得一十三度零三分五十三
秒五十六微三十七纖一十九忽一十六芒(即一十三/度零百分)
(度之六分四九八/四三六一二一)為每日太隂自行度又以每日平行
經度一十三度一十分三十五秒零一微一十六纖一
十四忽一十三芒與每日自行度一十三度零三分五
十三秒五十六微三十七纖一十九忽一十六芒相減
餘六分四十一秒零四微三十八纖五十四忽五十七
芒(即十分度之一分一一/四一○四一○一七)為每日月孛之平行既得以
上各種行度每日之平行遞加之得十日百日之平行
遞析之得每時每分之平行以立表(毎日二十四時/每時六十分)
　　太隂本輪遲疾四限
　　　　　　　　　　　太隂之輪有四而本輪乃
　　　　　　　　　　　遲疾四限之所由生其餘
　　　　　　　　　　　皆所以消息遲疾之數故
　　　　　　　　　　　本輪為步月離之主如圖
　　　　　　　　　　　甲為地心即本天心乙丙
　　　　　　　　　　　丁戊為白道即太陰之本
　　　　　　　　　　　天己庚辛壬為本輪其心
　　　　　　　　　　　循白道右旋每日行一十
　　　　　　　　　　　三度一十分百奇自乙而
　　　　　　　　　　　丙而丁而戊而復至乙是
　　　　　　　　　　　為平行徑度太隂循本輪
　　　　　　　　　　　左旋每日行一十三度零
　　　　　　　　　　　三分有奇自己而庚而辛
　　　　　　　　　　　而壬而復至己是為自行
　　　　　　　　　　　度(一名轉周/一名引數)太隂在本輪
　　　　　　　　　　　之己為最高(即月/孛)在本輪
　　　　　　　　　　　之辛為最卑最髙最卑之
　　　　　　　　　　　㸃皆對本輪心與地心成
　　　　　　　　　　　一直線故平行實行同度
　　　　　　　　　　　為遲疾起算之端如太隂
　　　　　　　　　　　由己向庚為遲初限以其
　　　　　　　　　　　背輪心行能損右旋之度
　　　　　　　　　　　故較平行度為遲至半象
　　　　　　　　　　　限後所損漸少迨行滿一
　　　　　　　　　　　象限至庚則無所損然而
　　　　　　　　　　　積遲之多正在於庚葢平
　　　　　　　　　　　行在乙而太隂在庚從地
　　　　　　　　　　　心甲計之太陰當本天之
　　　　　　　　　　　癸癸乙弧以本輪半徑庚
　　　　　　　　　　　乙為正切為遲差之極大
　　　　　　　　　　　也從庚向辛為遲末限太
　　　　　　　　　　　隂行本輪之下半周順輪
　　　　　　　　　　　心行其實行漸疾然因有
　　　　　　　　　　　積遲之度方以次相補其
　　　　　　　　　　　實行仍在平行後迨行滿
　　　　　　　　　　　一象限至辛為極疾而積
　　　　　　　　　　　遲之度始補足無缺實行
　　　　　　　　　　　與平行乃合為一線故自
　　　　　　　　　　　最髙至最卑半周為遲厯
　　　　　　　　　　　也如太隂由辛向壬為疾
　　　　　　　　　　　初限以其順輪心行能益
　　　　　　　　　　　右旋之度故較平行度為
　　　　　　　　　　　疾至半象限後所益漸少
　　　　　　　　　　　迨行滿一象限至壬則無
　　　　　　　　　　　所益然而積疾之多正在
　　　　　　　　　　　於壬蓋平行在乙而太隂
　　　　　　　　　　　在壬從地心甲計之太隂
　　　　　　　　　　　當本天之子子乙弧以本
　　　　　　　　　　　輪半徑壬乙為正切為疾
　　　　　　　　　　　差之極大也從壬向己為
　　　　　　　　　　　疾末限太隂行本輪之上
　　　　　　　　　　　半周背輪心行其實行漸
　　　　　　　　　　　遲然因有積疾之度方以
　　　　　　　　　　　次相消其實行仍在平行
　　　　　　　　　　　前迨行滿一象限至己為
　　　　　　　　　　　極遲而積疾之度始消盡
　　　　　　　　　　　無餘實行與平行復合為
　　　　　　　　　　　一線故自最卑至最髙半
　　　　　　　　　　　周為疾厯也
　　三月食推本輪半徑及最髙
太隂初均數生於本輪半徑本輪半徑不定則實行不
可得而定新法厯書載西人多録某用漢陽嘉永和間
三次月食推得本輪半徑為本天半徑十萬分之八千
七百零六月過最髙三百一十四度一十七分(陽嘉二/年三月)
(朢/)西人歌白泥用明正徳嘉靖間三次月食推得本輪
半徑為本天半徑十萬分之八千六百零四月過最髙
一百八十三度五十一分(正徳六年/九月朢)迨後西人第谷定
本輪半徑為本天半徑十萬分之八千七百月離表定
崇禎戊辰年天正冬至次日子正月過最髙二百零五
度三十二分一十六秒交日表定崇禎戊辰年首朔(即/年)
(前十二/月朔)月過最髙三十七度三十四分三十四秒其年
首朔距天正冬至次日子正一十四日一十六時二十
六分四十六秒以交日表所定首朔月過最髙之度推
其年天正冬至次日子正月過最髙之度應得二百零
五度四十二分四十九秒比月離表所定多一十分三
十三秒又察其正交行度兩表差至二十餘分今以交
食表推步月食其時刻之早晚食分之淺深俱與天行
頗合故月過最髙之度宜以交食表為凖但用目下三
月食推本輪半徑或微大或微小皆不能合八千七百
之數葢用本輪以推實朢惟自行當三宮九宮初度之
一㸃方合而目下所測月食其自行皆不正當三宮九
宮初度之數用本輪半徑以推實朢既與實測不合則
用實測之實朢以推本輪半徑亦必與原數不合因假
設三月食以明其法如左
　
　　　　　　設如第一食日躔鶉首宮七度三十五
　　　　　　分四十七秒五十三微月離星紀宮七
　　　　　　度三十五分四十七秒五十三微月行
　　　　　　遲末限之初在本輪右半周之中如甲
　　　　　　第二食日躔夀星宮初度月離降婁宮
　　　　　　初度月行遲初限將半在本輪右半周
　　　　　　之上如乙第三食日躔星紀宮二度五
　　　　　　十四分零二秒四十九微月離鶉首宮
　　　　　　二度五十四分零二秒四十九微月行
　　　　　　疾末限之初在本輪左半周之中如丙
　　　　　　　　　　　第一食距第二食一千一
　　　　　　　　　　　百八十日二十二時一十
　　　　　　　　　　　四分零四秒實行相距八
　　　　　　　　　　　十二度二十四分一十二
　　　　　　　　　　　秒零七微(即星紀宮丁㸃/距降婁宮戊㸃)
　　　　　　　　　　　(之度於第二次月離度内/減去第一次月離度即得)
　　　　　　　　　　　平行相距八十度二十一
　　　　　　　　　　　分一十秒(即星紀宫已㸃/距降婁宫庚㸃)
　　　　　　　　　　　(之度以每日平行與距/日相乘減去全周即得)平
　　　　　　　　　　　行小於實行二度零三分
　　　　　　　　　　　零二秒零七微自行相距
　　　　　　　　　　　三百零八度四十七分零
　　　　　　　　　　　七秒二十七微(以每日自/行與距日)
　　　　　　　　　　　(相乘減去/全周即得)第二食距第三
　　　　　　　　　　　食一千九百一十八日二
　　　　　　　　　　　十三時零五分五十七秒
　　　　　　　　　　　實行相距九十二度五十
　　　　　　　　　　　四分零二秒四十九微(即/降)
　　　　　　　　　　　(婁宮戊㸃距鶉/首宮辛㸃之度)平行相距
　　　　　　　　　　　八十五度零二十五秒(即/降)
　　　　　　　　　　　(婁宮庚㸃距實/沈宮壬㸃之度)平行小於
　　　　　　　　　　　實行七度五十三分三十
　　　　　　　　　　　七秒四十九微自行相距
　　　　　　　　　　　二百三十一度一十二分
　　　　　　　　　　　五十二秒三十三微乃以
　　　　　　　　　　　三月食自行相距度列於
　　　　　　　　　　　一本輪之上立法算之
　　　　　　如圖癸為地心即本天心丁戊己辛為
　　　　　　本天之一弧己為本輪心從丁向戊右
　　　　　　旋為平行度月體從本輪最高子向乙
　　　　　　左旋為自行度第一食月在甲本天平
　
　
　　　　　　行度在己實行度在丁從甲行三百零
　　　　　　八度四十七分零七秒二十七微至乙
　　　　　　即第一食距第二食之自行度第二食
　　　　　　月在乙本天平行度在己實行度在戊
　　　　　　丁戊弧二度零三分零二秒零七微即
　　　　　　第一食距第二食平行實行之差從乙
　　　　　　行二百三十一度一十二分五十二秒
　
　
　　　　　　三十三微至丙即第二食距第三食之
　　　　　　自行度第三食月在丙本天平行度在
　　　　　　己實行度在辛戊辛弧七度五十三分
　　　　　　三十七秒四十九微即第二食距第三
　　　　　　食平行實行之差乙癸線割本輪於丑
　　　　　　從丑㸃作丑甲丑丙二線又作甲丙線
　　　　　　即成丑丙癸丑甲癸丑甲丙三三角形
　
　
　　　　　　乃用此三三角形求本天半徑與本輪
　　　　　　半徑之比例先用丑丙癸三角形求丑
　　　　　　丙邊此形有丑角一百一十五度三十
　　　　　　六分二十六秒一十六微(以乙丑丙弧/二百三十一)
　　　　　　(度一十二分五十二秒三十三㣲折半/即得葢乙子丙弧為丑界角之倍度折)
　　　　　　(半得丑外角與半周相減得丑内角以/乙丑丙弧折半得數亦同故乙丑丙弧)
　　　　　　(亦即丑角/之倍度)有癸角七度五十三分三十
　
　　　　　　七秒四十九微(即戊辛/弧之度)即有丙角五十
　　　　　　六度二十九分五十五秒五十五微設
　　　　　　丑癸邊為一○○○○○○○求得丑
　　　　　　丙邊一六四六九八六次用丑甲癸三
　　　　　　角形求丑甲邊此形有丑角一百五十
　　　　　　四度二十三分三十三秒四十三微(以/甲)
　　　　　　(丑丙乙弧三百零八度四十七分零七/秒二十七㣲折半即得葢乙甲弧為丑)
　
　　　　　　(界角之倍度折半得丑外角與半周相/減得丑内角以甲丑丙乙弧折半得數)
　　　　　　(亦同故甲丑丙乙弧/亦即丑角之倍度)有癸角二度零三
　　　　　　分零二秒零七微(即丁戊/弧之度)即有甲角二
　　　　　　十三度三十三分二十四秒一十微設
　　　　　　丑癸邊為一○○○○○○○求得丑
　　　　　　甲邊八九五三一六末用丑甲丙三角
　　　　　　形求丙角此形有丑角九十度(以癸丑/丙角與)
　
　
　　　　　　(癸丑甲角相加得二百七十/度與三百六十度相減即得)有丑丙邊
　　　　　　一六四六九八六有丑甲邊八九五三
　　　　　　一六求得丙角二十八度三十一分四
　　　　　　十四秒倍之得五十七度零三分二十
　　　　　　八秒為甲丑弧以甲丑弧與乙甲弧五
　　　　　　十一度一十二分五十二秒三十三微
　　　　　　相加得一百零八度一十六分二十秒
　
　
　　　　　　三十三微為乙丑弧於是以本輪半徑
　　　　　　命為一○○○○○○○各用八線表
　　　　　　求其通弦則乙丑弧之通弦為一六二
　　　　　　○八二三六丑丙弧之通弦為一七五
　　　　　　七一五三○乃用比例法變先設之丑
　　　　　　癸邊為同比例數以先得之丑丙邊一
　　　　　　六四六九八六與先設之丑癸邊一○
　
　
　　　　　　○○○○○○之比即同於今所察之
　　　　　　丑丙通弦一七五七一五三○與今所
　　　　　　求之丑癸邊之比而得丑癸邊一○六
　　　　　　六八九○○六又以乙丑通弦一六二
　　　　　　○八二三六折半得八一○四一一八
　　　　　　為寅丑與丑癸一○六六八九○○六
　　　　　　相加得一一四七九三一二四為寅癸
　
　
　　　　　　又以乙丑弧一百零八度一十六分二
　　　　　　十秒三十三微折半得五十四度零八
　　　　　　分一十秒一十六微其餘弦五八五八
　　　　　　六○六為寅巳成巳寅癸勾股形乃用
　　　　　　勾股求弦法求得巳癸弦一一四九四
　　　　　　二五二七為本天半徑即得本天半徑
　　　　　　與本輪半徑之比例為一一四九四二
　
　　　　　　五二七與一○○○○○○○若設本
　　　　　　天半徑為一○○○○○○○則得本
　　　　　　輪半徑為八七○○○○
　　　　　　求大陰距最髙之度則用巳寅癸直角
　　　　　　三角形求得巳角八十七度零四分四
　　　　　　十二秒三十微即卯辰弧加乙卯弧五
　　　　　　十四度零八分一十秒一十六微得一
　　　　　　百四十一度一十二分五十二秒四十
　
　
　　　　　　六微與半周相減餘三十八度四十七
　　　　　　分零七秒一十四微為子乙弧即第二
　　　　　　次月食月距最髙之度也
　　晦朔弦朢
太隂之晦朔弦朢雖無闗於自行之遲疾而自行之遲
疾實由於朔朢兩弦而得知其二十七日有奇而一周
者太陰之自行也其二十九日半強而與太陽相㑹者
朔策也其間猶有朢與上下兩弦之分焉葢太隂之體
賴太陽而生光其向太陽之面恒明背太陽之面恒晦
而其行則甚速於太陽當其與太陽相會之時人在地
上正見其背故謂之朔朔後漸逺太陽人可漸見其面
其光漸長至距朔七日有奇其距太陽九十度人可見
其半面太陽在後太隂在前其光向西其魄向東故名
上弦上弦以後距太陽愈逺其光漸滿至一百八十度
正與太陽相朢人居其間正見其面故謂之朢自朢以
後又漸近太陽人不能正見其面其光漸虧其魄漸生
至距朢七日有奇其距太陽亦九十度則又止見其半
面太陽在前太隂在後其光向東其魄向西故名下弦
下弦以後距太陽愈近其光漸消至復與太陽相會其
光全晦復為朔矣
　　　　　　　　　　　如圖甲為地面乙為太陽
　　　　　　　　　　　丙丁戊己皆為太隂如太
　　　　　　　　　　　隂在丙與太陽正會為朔
　　　　　　　　　　　其光向乙從甲視之止見
　　　　　　　　　　　其背故全晦也離太陽而
　　　　　　　　　　　前距九十度至丁為上弦
　　　　　　　　　　　從甲視之見其半面故半
　　　　　　　　　　　明半晦也至距太陽一百
　　　　　　　　　　　八十度至戊正與太陽相
　　　　　　　　　　　朢從甲視之正見其面故
　　　　　　　　　　　全明也及離太陽而後距
　　　　　　　　　　　九十度至己為下弦從甲
　　　　　　　　　　　視之又止見其半面故亦
　　　　　　　　　　　半明半晦也及至於丙而
　　　　　　　　　　　與太陽復㑹則又全晦而
　　　　　　　　　　　為朔矣
　　太隂四輪總論
太隂行度用四輪推之而四輪之法皆係實測而得非
意設也西人第谷以前步月離惟用本輪次輪葢因朔
朢之行有遲疾故知其有本輪而兩弦之行不同於朔
朢故知其有次輪其法次輪與本輪兩周相切太隂行
於次輪之上朔朢時太隂正當兩周相切之㸃故云朔
朢時太隂循本輪周行而兩弦時太隂則從兩周相切
之㸃行次輪半周距本輪心最逺故次輪全徑為兩弦
時大於朔朢時平行實行之極大差第谷遵其法用之
因不能密合太隂之行故於本輪上復加一均輪且因
兩弦前後之行又不同於兩弦故又加一次均輪葢用
本輪推朔朢時平行實行之極大差為本輪半徑得四
度五十八分有餘而徴之實測惟自行三宮九宫初度
之一㸃為合在最髙前後兩象限則失之小在最卑前
後兩象限則失之大故第谷將本輪半徑三分之存其
二分為本輪半徑取其一分為均輪半徑用求平行實
行之差為初均數乃密合於天至於兩弦時平行實行
之極大差七度二十五分有餘雖為新本輪半徑并均
輪半徑仍加次輪全徑之數然即舊本輪半徑與次輪
全徑相併之數也其次均輪行於次輪即如初均輪之
行於本輪但所行之度不同耳(初均輪行為引數之度/次均輪行為倍離之度)
第谷以次輪設於地心又設不同心之天其心循次輪
周行而本輪心則循不同心天行初均輪則循本輪周
行夫用不同心天與用小輪理本相通但兩法合講殊
覺紛紜不如専用一法觀之為便至於兩弦前後有二
三均數之加減而不言其由次均輪而生今並悉其根
源増一負均輪圈移初均輪心使行於此則次輪心即
行於初均輪而次均輪心亦得行於次輪葢負均輪圏
半徑乃新本輪半徑加一次輪半徑之分朔朢時太隂
在次輪之最近㸃又在次均輪之下㸃而次均輪心又
必常在次輪周故朔朢時止用初均輪不用次輪及次
均輪也兩弦時太隂在次輪之最逺㸃又在次均輪之
上㸃而次均輪心亦必在次輪之最逺㸃故兩弦時止
用次輪不用次均輪也至於朔朢前後及兩弦前後太
隂在次輪之逺近二㸃之間又在次均輪之上下二㸃
之間而次均輪心亦不在次輪之逺近二㸃故有次輪
與次均輪之相差而或加或減也要之本輪者推本天
之髙卑均輪者所以消息本輪之行度次輪者定朔朢
兩弦之逺近次均輪者又所以分别朔朢兩弦前後之
加減故本輪行度合初均輪之倍引而生初均數分髙
卑左右而為朔朢之加減差也次輪行度合次均輪之
倍離而生二三均數分逺近上下而為兩弦及兩弦前
後之加減差也是故非騐諸實測無以知四輪之妙而
明於四輪之用則於太隂遲疾之故思過半矣
　　　　　　西人第谷以前所用本輪次輪法如甲
　　　　　　為地心乙丙丁為本天之一弧丙為本
　　　　　　輪心戊己庚為本輪戊為最髙庚為最
　　　　　　卑辛為次輪心辛壬為負次輪之圈己
　　　　　　為次輪最近癸為次輪最逺如次輪周
　
　　　　　　在本輪最髙後六十度相切於己朔朢
　　　　　　時太隂在己從地心甲作己甲實行線
　　　　　　割本天於子子丙弧為平行實行之差
　　　　　　故用丙甲己三角形求得甲角即子丙
　　　　　　弧為本輪所生初均數也上下弦時太
　　　　　　隂則從次輪之巳㸃厯丑至癸從地心
　　　　　　甲作癸甲實行線割本天於寅寅丙弧
　
　
　　　　　　為平行實行之差故用丙甲癸三角形
　　　　　　求得甲角即寅丙弧為本輪所生初均
　　　　　　及次輪所生次均之共數也(子丙弧為/初均寅子)
　　　　　　(弧為/次均)第谷用此法求得均數徵之實測
　　　　　　在最髙前後兩象限其數失之小在最
　　　　　　卑前後兩象限其數失之大故將本輪
　　　　　　半徑三分之存其二分為本輪半徑取
　
　
　　　　　　其一分為均輪半徑將次輪設於地心
　　　　　　又設不同心之天其心循次輪周行而
　　　　　　本輪心則循不同心天行均輪心循本
　　　　　　輪周行如甲為地心乙丙丁為本天之
　　　　　　一弧丙為本輪心戊己庚為舊本輪辛
　　　　　　壬癸為新本輪辛丙半徑為戊丙半徑
　　　　　　三分之二戊子丑為均輪戊辛半徑為
　
　
　　　　　　戊丙半徑三分之一本輪心循本天右
　　　　　　旋均輪心循本輪左旋甲寅卯辰為次
　　　　　　輪本天心循甲寅卯辰右旋半月一周
　　　　　　朔朢時本天心與地心同在甲兩弦時
　　　　　　本天心在卯離地心極逺總之朔朢以
　　　　　　外本天心俱離甲㸃本天皆為不同心
　　　　　　之天矣
　
　
　　　　　　又第谷添設初均輪新法所推均數與
　　　　　　本輪舊法所生均數最大之差有九分
　　　　　　五十餘秒在最高前後兩象限為大最
　　　　　　卑前後兩象限為小如舊法太隂距最
　　　　　　髙戊後六十度在已則丙甲巳角為初
　　　　　　均數若新法則均輪心距最髙辛後六
　　　　　　十度在壬太隂則距均輪之近㸃丑行
　
　
　　　　　　一百二十度至子而丙甲子角為初均
　　　　　　數比舊法初均數丙甲巳角大一已甲
　　　　　　子角其在最髙前之均數亦如之又如
　　　　　　舊法太隂距最卑庚後六十度在已則
　　　　　　丙甲已角為初均數若新法則均輪心
　　　　　　距最卑癸後六十度在壬太隂則距均
　
　
　　　　　　輪之近㸃丑行一百二十度至子而丙
　　　　　　甲子角為初均數比舊法初均數丙甲
　　　　　　已角小一子甲已角其在最卑前之均
　　　　　　數亦如之然第谷所増均輪法極有理
　　　　　　而所設不同心天與小輪合用則不便
　　　　　　於觀今將次輪置於均輪之周其心循
　　　　　　均輪周右旋又將次輪半徑與新本輪
　　　　　　半徑相加為半徑作負均輪之圈均輪
　　　　　　心則循負均輪圈左旋又増一次均輪
　　　　　　以明二三均數之根用此法求各均數
　　　　　　皆與第谷之法無異
　　　　　　依第谷所添初均輪並新増次均輪合
　　　　　　本輪次輪共為一圖如甲為地心乙丙
　　　　　　丁為本天之一弧丙為本輪心戊己庚
　　　　　　為舊本輪辛壬癸為新本輪巳子丑為
　　　　　　原均輪寅卯為新増負均輪之圈其半
　
　
　　　　　　徑為次輪半徑與新本輪半徑相加之
　　　　　　數乃移均輪心於負均輪圈卯作辰巳
　　　　　　午均輪與巳子丑原均輪等辰為逺㸃
　　　　　　午為近㸃用均輪心行負均輪圈寅卯
　　　　　　弧之倍度(即本輪周辛/壬弧之倍度)從均輪近點午
　　　　　　數至巳以巳為心作未申子次輪其未
　　　　　　子全徑與均輪辰午全徑平行未為逺
　
　
　　　　　　㸃子為近㸃又以次輪周近㸃子為心
　　　　　　作酉戌亥次均輪酉為上㸃戌為下㸃
　　　　　　如均輪心循負均輪圈從最髙寅厯卯
　　　　　　左旋則次輪心循均輪周從最近午厯
　　　　　　巳右旋行均輪心距最髙之倍度次均
　　　　　　輪心又循次輪周從最近子厯申右旋
　　　　　　行太隂距太陽之倍度太陰則循次均
　
　
　　　　　　輪周從最下戌厯亥左旋亦行距太陽
　　　　　　之倍度朔朢時太隂必在次均輪之最
　　　　　　下戌次均輪心必在次輪周之最近子
　　　　　　(即次輪周與巳子丑/原均輪周相切之㸃)從地心甲作子甲
　　　　　　實行線即成丙甲子三角形其甲角為
　　　　　　初均數葢朔朢時太隂雖在次均輪之
　　　　　　周然必在下㸃而次均輪心又必在次
　
　
　　　　　　輪周與均輪周相切之㸃故求朔朢時
　　　　　　之初均數止用均輪不用次輪也(太隂/在次)
　　　　　　(均輪之戌㸃雖在子㸃之下然/俱在實行線上其經度無異也)兩弦時
　　　　　　次均輪心從次輪周之最近子行至最
　　　　　　逺未太陰從次均輪周之最下戌行至
　　　　　　最上酉從地心甲作酉甲實行線成子
　　　　　　甲未三角形其甲角為二均數葢兩弦
　
　
　　　　　　時太隂必在次均輪周之上㸃而次均
　　　　　　輪心又必在次輪周之逺㸃故兩弦時
　　　　　　止用次輪求二均數不用次均輪也(太/隂)
　　　　　　(在次均輪周之酉點雖高於未點/然俱在實行線上其經度無異也)如在
　　　　　　朔朢之後兩弦之前次均輪心從次輪
　　　　　　周之最近子行至申太隂從次均輪周
　　　　　　之最下戌行至亥從地心甲至次均輪
　
　
　　　　　　之最上酉作酉甲過心線復從地心甲
　　　　　　至次均輪之太隂所在亥作亥甲實行
　　　　　　線則成子甲申與亥甲申兩三角形其
　　　　　　子甲申角為二均數亥甲申角為三均
　　　　　　數兩角相減餘子甲亥角為二三均數
　　　　　　也如在朔朢之前兩弦之後次均輪心
　　　　　　從次輪周之最近子厯最逺未行至申
　
　
　　　　　　太隂從次均輪周之最下戌厯最上酉
　　　　　　行至亥從地心甲至次均輪之最上酉
　　　　　　作酉甲過心線復從地心甲至次均輪
　　　　　　之太隂所在亥作亥甲實行線則成子
　　　　　　甲申與申甲亥兩三角形其子甲申角
　　　　　　為二均數申甲亥角為三均數兩角相
　　　　　　加得子甲亥角為二三均數也求初均
　
　
　　　　　　數及二三均數法俱見後
　　求初均數
太隂之行因遲疾而生加減差朔望用之者名為初均
數自最髙至最卑六宫為遲厯為減差自最卑至最髙
六宫為疾厯為加差葢因最髙前三宫與後三宫相當
最卑前三宫與後三宫相當其差數皆相等故求得最
髙後六宫之差數而最卑後六宫之差數視此但加減
不同耳(如最髙前三十度與最髙後三十度其差數必/等但在最髙前者為加差最髙後者為減差也)
授時厯名為遲疾差其最大者為五度四二九三四四
以周天三百六十度每度六十分約之得五度二十一
分零五秒朔朢兩弦同用今求得最大之差四度五十
八分二十七秒(即四度零十分度/之九分七四二)惟朔朢為然名之初
均數者所以别於朔朢以外之二三均數也
　　　　　　如圖甲為地心即本天心乙丙丁為本
　　　　　　天之一弧丙甲半徑為一千萬戊己庚
　　　　　　為本輪戊丙半徑為五十八萬戊為最
　
　　　　　　髙庚為最卑辛壬癸為均輪辛戊半徑
　　　　　　為二十九萬辛為最逺(去本輪/心逺也)癸為最
　　　　　　近(去本輪/心近也)本輪心循本天右旋自乙而
　　　　　　丙而丁每日行一十三度一十分三十
　　　　　　五秒即白道經度均輪心循本輪左旋
　　　　　　自戊而已而庚每日行一十三度零三
　
　　　　　　分五十四秒即自行引數太隂則循均
　　　　　　輪右旋自癸而壬而辛每日行二十六
　　　　　　度零七分四十八秒為倍引數也
　　　　　　如均輪心在本輪之最髙戊為初宫初
　　　　　　度則太隂在均輪之最近癸從地心甲
　　　　　　計之成一直線無平行實行之差故自
　
　　　　　　行初宫初度無均數也
　　　　　　如均輪心從本輪最髙戊向己行一百
　　　　　　八十度至最卑庚為六宫初度則太隂
　
　　　　　　從均輪最近癸厯壬辛行一周復至癸
　　　　　　從地心甲計之亦成一直線無平行實
　　　　　　行之差故自行六宫初度亦無均數也
　　　　　　如均輪心從本輪最髙戊行三十度至
　　　　　　子為一宫初度則太隂從均輪最近癸
　　　　　　行六十度至丑(丑癸弧為戊/子弧之倍度)從地心甲
　
　　　　　　計之太隂當本天之寅寅丙弧為實行
　　　　　　不及平行之度乃用丙癸卯直角三角
　　　　　　形求癸卯卯丙二邊此形有卯直角有
　　　　　　丙角三十度則癸角必六十度有癸丙
　　　　　　本輪半徑之半二十九萬(於子丙半徑/五十八萬内)
　　　　　　(減去子癸半徑/二十九萬即得)求得癸卯邊一十四萬
　　　　　　五千卯丙邊二十五萬一千一百四十
　　　　　　七以卯丙邊與丙甲半徑一千萬相加
　
　　　　　　得一千零二十五萬一千一百四十七
　　　　　　為卯甲邊以癸卯邊三因之得四十三
　　　　　　萬五千為丑卯邊(辛丑癸三角形與丙/卯癸三角形為同式)
　　　　　　(形葢癸為交角丑角立於圜界之一半/為直角與卯角等則辛角必與丙角等)
　　　　　　(是三角俱等也辛癸為均輪全徑為癸/丙之二倍則丑癸亦必為癸卯之二倍)
　　　　　　(故三因癸卯/即得丑卯也)於是用甲丑卯直角三角
　　　　　　形求得甲角二度二十五分四十七秒
　　　　　　即寅丙弧為太隂自行一宫初度之初
　
　　　　　　均數是為減差以減於平行而得實行
　　　　　　也(凡求得初均角即求得丑甲邊為太/隂距地心數存之為後求二均之用)
　　　　　　(餘倣/此)若均輪心從最髙戊向己厯庚行
　　　　　　三百三十度至辰為十一宮初度則太
　　　　　　隂從均輪最近癸行一周復自最近癸
　　　　　　厯辛行三百度至己(癸巳弧為戊/辰弧之倍度)從地
　　　　　　心甲計之太隂當本天之午午丙弧與
　　　　　　寅丙弧等故自行十一宫初度之初均
　
　
　　　　　　數與一宫初度等但為實行過於平行
　　　　　　之數是為加差以加於平行而得實行
　　　　　　也用此法求得最髙後三宫之減差(初/宫)
　　　　　　(初度至二/宫末度)即得最髙前三宫之加差(九/宫)
　　　　　　(初度至十/一宫末度)
　　　　　　如均輪心從本輪最髙戊行九十二度
　　　　　　至未為三宫二度則太隂從均輪最近
　
　
　　　　　　癸歴辛行一百八十四度至申從地心
　　　　　　甲計之太隂當本天之酉酉丙弧為實
　　　　　　行不及平行之度乃用丙癸戌直角三
　　　　　　角形求癸戌丙戌二邊此形有戌直角
　　　　　　有丙角八十八度則癸角必二度癸丙
　　　　　　邊為二十九萬求得癸戌邊二十八萬
　　　　　　九千八百二十三丙戌邊一萬零一百
　
　
　　　　　　二十一以丙戌邊與丙甲邊相減餘九
　　　　　　百九十八萬九千八百七十九為戌甲
　　　　　　邊以癸戌邊三因之得八十六萬九千
　　　　　　四百六十九為申戌邊於是用甲申戌
　　　　　　直角三角形求得甲角四度五十八分
　　　　　　二十七秒即酉丙弧為太隂自行三宫
　
　
　　　　　　二度之初均數是為極大之減差以減
　　　　　　於平行而得實行也若均輪心從最髙
　　　　　　戊厯庚行二百六十八度至亥為八宫
　　　　　　二十八度則太隂從均輪最近癸行一
　　　　　　周復自癸厯壬行一百七十六度至子
　　　　　　從地心甲計之太隂當本天之丑丑丙
　
　
　　　　　　弧與酉丙弧等故自行八宫二十八度
　　　　　　之初均數與三宫二度等但為實行過
　　　　　　於平行之數是為極大之加差以加於
　　　　　　平行而得實行也用此法求得最卑前
　　　　　　三宫之減差(三宫初度至/五宫末度)即得最卑後
　　　　　　三宫之加差(六宫初度至/八宫末度)
　　求二三均數
太隂之加減差朔朢以外用者名為二均三均數其二
均數之生於次輪全徑與三均數之生於次均輪半徑
亦猶初均數之生於本輪及均輪半徑也故欲求二均
三均之數必先定次輪及次均輪之徑而欲定次輪及
次均輪之徑又須先測二均及三均之數也厯家於上
下弦當自行三宫或九宫時累測之(惟此時太隂距本/輪心甚逺平行視)
(行之差/極大)其極大之均數得七度二十五分四十六秒查
其切線得一百三十萬四千内減去本輪均輪兩半徑
之共數八十七萬餘四十三萬四千半之得二十一萬
七千即次輪之半徑也於兩弦及朔朢之間(約太隂距/太陽四十)
(五度/時)當自行三宮或九宫時累測之其均數常與推算
不合差至四十一分零二秒是即次均輪所生之三均
數也依法求其半徑得一十一萬七千五百既定次輪
與次均輪之半徑乃逐度求其二均三均之數復用三
均數以加減乎二均數是為二三均數用以推步月離
乃與測驗脗合矣
　　　　　　如圖甲為地心即本天心乙丙丁為本
　　　　　　天之一弧丙甲為本天半徑戊丙己為
　　　　　　本輪全徑戊為最髙己為最卑庚丙辛
　　　　　　為負均輪圈全徑(省曰/負圈)庚為最髙辛為
　　　　　　最卑壬庚癸為均輪全徑壬為最逺癸
　
　　　　　　為最近子癸丑為次輪全徑子為最逺
　　　　　　丑為最近寅丑卯為次均輪全徑寅為
　　　　　　最上卯為最下本輪心從本天冬至度
　　　　　　右旋(本天上與黄道冬/至相對之度也)為經度均輪心
　　　　　　從負圈最髙左旋(即同本/輪最髙)為引數(即自/行度)
　　　　　　次輪心從均輪最近右旋為倍引數次
　　　　　　均輪心從次輪最近右旋行倍離之度
　　　　　　(即太隂距太/陽之倍度)太隂從次均輪最下左旋
　
　　　　　　亦行倍離之度如均輪心在負圈最髙
　　　　　　庚為自行初宫初度則次輪心在均輪
　　　　　　之最近癸又當朔朢時則次均輪心在
　　　　　　次輪之最近丑太隂在次均輪之最下
　　　　　　卯從地心甲計之同在一直線即平行
　　　　　　實行合而為一故無均數之加減也
　　　　　　如均輪心在負圈最卑辛為自行六宫
　　　　　　初度則次輪心在均輪之最近癸又當
　
　　　　　　朔朢時則次均輪心在次輪之最近丑
　　　　　　太隂在次均輪之最下卯從地心甲計
　　　　　　之亦同在一直線即平行實行合而為
　　　　　　一故亦無均數之加減也
　　　　　　如均輪心從最髙庚行九十度至辰為
　　　　　　自行三宫初度次輪心則從均輪最近
　　　　　　癸行一百八十度至最逺壬朔朢時次
　　　　　　均輪心常在次輪周之最近丑太隂常
　
　　　　　　在次均輪周之最下卯從地心甲計之
　　　　　　仍見太隂在丑(太隂雖在丑點之下因/在一直線故視之如在)
　　　　　　(一處/也)其實行不及平行之度為丙甲丑
　　　　　　角四度五十八分二十秒即初均數其
　　　　　　切線丑丙八十七萬即本輪均輪兩半
　　　　　　徑之共數也兩弦時次均輪心常在次
　　　　　　輪周之最逺子太隂常在次均輪周之
　
　
　　　　　　最上寅從地心甲計之仍見太隂在子
　　　　　　(太隂雖在子點之上因在一/直線故視之如在一處也)其實行不
　　　　　　及平行之度為丙甲子角七度二十五
　　　　　　分四十五秒内減初均數丙甲丑角四
　　　　　　度五十八分二十秒餘二度二十七分
　　　　　　二十五秒即丑甲子角命為二均數丙
　　　　　　甲子角之切線子丙得一百三十萬四
　
　
　　　　　　千内減丑丙本輪均輪兩半徑八十七
　　　　　　萬餘丑子線四十三萬四千是為次輪
　　　　　　之全徑也此初均數為減差二均數亦
　　　　　　為減差葢朔朢之實行丑點在平行丙
　　　　　　點之後(本輪心丙循本天右旋故以左/為前右為後凡言前後者皆倣)
　　　　　　(此/)而兩弦時之實行子點仍在丑點之
　　　　　　後故於平行内減去初均數丙甲丑角
　
　
　　　　　　即得朔朢時之實行復減去二均數丑
　　　　　　甲子角始得兩弦時之實行也若均輪
　　　　　　心從最髙行二百七十度至辰為自行
　　　　　　九宫初度次輪心則從均輪最近癸行
　　　　　　一周復行一百八十度至最逺壬而當
　　　　　　兩弦之時則初均數丙甲丑角與二均
　
　
　
　　　　　　數丑甲子角皆與三宫初度之數相等
　　　　　　但實行俱在平行之前故俱為加差以
　　　　　　加於平行而得實行也
　　　　　　如均輪心從最髙庚行九十度至辰為
　　　　　　自行三宫初度次輪心從均輪之最近
　　　　　　癸行一百八十度至最逺壬時當朔與
　
　
　　　　　　上弦之間或朢與下弦之間次均輪心
　　　　　　從次輪最近丑行九十度至巳太隂則
　　　　　　從次均輪最下卯行九十度至午其丙
　　　　　　甲丑角四度五十八分二十秒為初均
　　　　　　數丑甲邊一千零三萬七千七百七十
　　　　　　四為次輪最近點距地心之數(求丑甲/邊法見)
　　　　　　(前求初/均數篇)乃用丑甲己三角形求二均數
　
　
　　　　　　此形有丑甲邊一千零三萬七千七百
　　　　　　七十四有丑己邊三十萬六千八百八
　　　　　　十四(即次輪九十度之通弦以半徑一/千萬為一率九十度之通弦一千)
　　　　　　(四百一十四萬二千一百三十六為二/率次輪半徑二十一萬七千為三率求)
　　　　　　(得四率三十萬六千八百八/十四即次輪九十度之通弦)有丑角四
　　　　　　十九度五十八分二十秒(丙甲丑直角/形以丙直角)
　　　　　　(與甲角相加得九十四度五十八分二/十秒為壬丑甲角内減去壬丑己角四)
　
　　　　　　(十五度餘四十九度五十/八分二十秒為巳丑甲角)求得丑甲巳
　　　　　　角一度二十二分零五秒與初均數丙
　　　　　　甲丑角四度五十八分二十秒相加得
　　　　　　丙甲巳角六度二十分二十五秒為實
　　　　　　行不及平行之度然太隂不在巳而在
　　　　　　午於時測得實行不及平行之度為五
　　　　　　度三十九分二十三秒相差四十一分
　
　
　　　　　　零二秒即丙甲巳角大於丙甲午角之
　　　　　　午甲巳角命為三均數乃用午甲巳直
　　　　　　角三角形求次均輪之半徑此形有巳
　　　　　　甲邊九百八十四萬二千六百二十二
　　　　　　(用丑巳甲三角/形求之而得)有己直角有甲角四十
　　　　　　一分零二秒求得己午邊一十一萬七
　　　　　　千五百是為次均輪之半徑也此初均
　
　
　　　　　　數為減差二均數亦為減差而三均數
　　　　　　轉為加差故於二均數内減去三均數
　　　　　　餘四十一分零三秒即丑甲午角為二
　　　　　　三均數仍為減差(凡二均與三均加減/異者相減為二三均)
　　　　　　(數仍從大數如二均大於三均則/從二均三均大於二均則從三均)葢次
　　　　　　輪之最近丑點在平行丙點之後次均
　　　　　　輪心巳點又在最近丑點之後而太隂
　
　
　　　　　　午點却在次均輪心巳點之前故以二
　　　　　　均與三均相減餘丑甲午角為二三均
　　　　　　數於平行内減去初均數丙甲丑角復
　　　　　　減去二三均數丑甲午角始得本時之
　　　　　　實行也若均輪心從最髙庚行二百七
　　　　　　十度至辰為自行九宫初度次輪心從
　
　
　
　　　　　　均輪最近癸行一周復行一百八十度
　　　　　　至最逺壬而當上弦與朢之間或下弦
　　　　　　與朔之間則初均數丙甲丑角及二三
　　　　　　均數丑甲午角皆與三宫初度之數相
　　　　　　等但實行俱在平行之前故俱為加差
　
　
　
　　　　　　以加於平行而得實行也
　　　　　　如均輪心從最髙庚行一百二十度至
　　　　　　未為自行四宫初宫次輪心從均輪最
　　　　　　近癸行二百四十度至申此時若太隂
　　　　　　距太陽一百一十度為上弦後一日餘
　　　　　　則次均輪心從次輪最近丑行二百二
　
　
　　　　　　十度至酉太隂亦從次均輪最下卯行
　　　　　　二百二十度至戌其丙甲丑角四度二
　　　　　　十二分一十九秒為初均數丑甲邊九
　　　　　　百八十八萬三千七百六十為次輪最
　　　　　　近點距地心之數乃用丑甲酉三角形
　　　　　　求二均數此形有丑甲邊九百八十八
　　　　　　萬三千七百六十有丑酉邊四十萬七
　
　
　　　　　　千八百二十七(次輪丑酉弧一百/四十度之通弦)有丑
　　　　　　角八十四度二十二分一十九秒(丙甲/亥三)
　　　　　　(角形以甲丙兩角相併與亥外角等丑/申子次輪全徑原與癸未壬均輪全徑)
　　　　　　(平行則申丑亥角與丑亥丙角為平行/線内兩尖交錯之角其度必等故以丙)
　　　　　　(甲亥角四度二十二分一十九秒與甲/丙亥角六十度相加得六十四度二十)
　　　　　　(二分一十九秒即為申丑亥角又酉丑/子為界角對酉子弧四十度則酉丑子)
　　　　　　(角必二十度與申丑亥角相加得八十/四度二十二分一十九秒即為酉丑甲)
　
　　　　　　(角/)求得丑甲酉角二度二十一分四十
　　　　　　秒為二均數又求得酉甲邊九百八十
　　　　　　五萬一千五百九十五復用酉甲戌三
　　　　　　角形求三均數此形有酉甲邊九百八
　　　　　　十五萬一千五百九十五有酉戌邊一
　　　　　　十一萬七千五百(次均輪/半徑)有酉角一百
　　　　　　四十度(即次均輪/戌卯弧)求得酉甲戌角二十
　
　　　　　　六分零七秒為三均數也此二均三均
　　　　　　並為減差故以二均與三均相加得二
　　　　　　度四十七分四十七秒為二三均數仍
　　　　　　為減差(凡二均與三均加減同者/相加為二三均數餘倣此)葢次
　　　　　　輪之最近丑點與次均輪心酉點俱在
　　　　　　平行丙點之後而太隂戌點又在次均
　　　　　　輪心酉點之後故以二均與三均相加
　
　
　　　　　　得丑甲戌角為二三均數於平行内減
　　　　　　去初均數丙甲丑角復減去二三均數
　　　　　　丑甲戌角始得本時之實行也若均輪
　　　　　　心從最髙庚行二百四十度至未為自
　　　　　　行八宫初度次輪心從均輪最近癸行
　　　　　　一周復行一百二十度至申而太隂距
　
　
　
　　　　　　太陽七十度為上弦前一日餘則次均
　　　　　　輪心從次輪最近丑行一百四十度至
　　　　　　酉太隂亦從次均輪最下卯行一百四
　　　　　　十度至戌其初均數丙甲丑角及二三
　　　　　　均數丑甲戌角皆與四宫初度之數相
　
　
　
　　　　　　等但實行俱在平行之前故俱為加差
　　　　　　以加於平行而得實行也
　　　　　　如均輪心合朔時在本輪之辰距最卑
　　　　　　辛十五度餘則次輪心在均輪之己距
　　　　　　均輪最近癸三十一度餘次均輪心則
　
　
　
　　　　　　在次輪最近丑太隂在次均輪最下卯
　　　　　　迨朔後一日餘本輪心從本天合朔後
　　　　　　行十六度至丙則均輪心亦從本輪辰
　　　　　　行十五度餘至最卑辛為自行六宫初
　　　　　　度次輪心亦從均輪己行三十一度餘
　
　
　
　　　　　　至最近癸次均輪心從次輪最近丑行
　　　　　　三十二度至午太隂亦從次均輪最下
　　　　　　卯行三十二度至未則無初均數乃用
　　　　　　癸甲午三角形求二均數此形有癸甲
　　　　　　邊九百四十九萬三千(於丙甲半徑一/千萬内減去負)
　　　　　　(圈半徑丙辛七十九萬七千餘辛甲九/百二十萬三千最加均輪半徑癸辛二)
　
　　　　　　(十九萬/即得)有癸午邊二十一萬七千有癸
　　　　　　角一百四十八度求得癸甲午角四十
　　　　　　分五十一秒為二均數又求得午甲邊
　　　　　　九百六十七萬七千五百零七復用午
　　　　　　甲未三角形求三均數此形有午甲邊
　　　　　　九百六十七萬七千五百零七有午未
　　　　　　邊一十一萬七千五百有午角三十二
　　　　　　度求得午甲未角二十二分二十一秒
　
　　　　　　為三均數也此二均三均並為加差以
　　　　　　二均與三均相加得一度零三分一十
　　　　　　二秒為二三均數仍為加差葢次輪之
　　　　　　最近丑點與平行内點在一直線上平
　　　　　　行即實行故無初均數而次均輪心午
　　　　　　點在平行丙點之前太隂未點又在午
　　　　　　點之前故以二均與三均相加得丙甲
　　　　　　未角為二三均數以加於平行即得本
　
　　　　　　時之實行也若均輪心在最卑辛而太
　　　　　　隂距太陽三百四十四度為朔前一日
　　　　　　餘則二三均數丙甲未角與朔後一日
　　　　　　餘之數相等但實行在平行後故為減
　　　　　　差以減於平行而得實行也
　　　　　　如均輪心過最卑辛行五十度至午為
　　　　　　自行七宫二十度則次輪心從均輪最
　　　　　　近癸行一百度至未而太陰距太陽一
　
　
　　　　　　百三十五度為朢前三日餘則次均輪
　　　　　　心從次輪最近丑行二百七十度至申
　　　　　　太隂亦從次均輪最下卯行二百七十
　　　　　　度至酉其丙甲丑角三度五十三分零
　　　　　　六秒為初均數丑甲邊九百八十三萬
　　　　　　六千一百九十五為次輪最近點距地
　　　　　　心之數乃用丑甲申三角形求二均數
　
　
　　　　　　此形有丑甲邊九百八十三萬六千一
　　　　　　百九十五有丑申邊三十萬六千八百
　　　　　　八十四(次輪丑申弧九/十度之通弦)有丑角八度五
　　　　　　十三分零六秒(丙甲戌三角形以丙甲/兩角相併與戌外角等)
　　　　　　(丑未子次輪全徑原與癸午壬均輪全/徑平行則丙戌丑角與戌丑未角為平)
　　　　　　(行線内兩尖交錯之角其度必等故以/丙甲戌角三度五十三分零六秒與甲)
　　　　　　(丙戌角五十度相加得五十三度五十/三分零六秒為戌丑未角内減去未丑)
　
　　　　　　(申角四十五度餘八度五十/三分零六秒為申丑甲角也)求得丑甲
　　　　　　申角一十七分零六秒為二均數又求
　　　　　　得申甲邊九百五十二萬八千九百二
　　　　　　十復用申甲酉三角形求三均數此形
　　　　　　有申甲邊九百五十二萬八千九百二
　　　　　　十有申酉邊一十一萬七千五百有申
　　　　　　角九十度求得申甲酉角四十二分二
　
　
　　　　　　十三秒為三均數也此初均數為加差
　　　　　　二均數亦為加差而三均數轉為減差
　　　　　　故於三均數内減去二均數餘二十五
　　　　　　分一十七秒為二三均數轉為減差(三/均)
　　　　　　(大於二均/故從三均)葢次輪之最近丑點與次均
　　　　　　輪心申點俱在平行丙點之前而太隂
　　　　　　酉點却在次輪最近丑點之後故以二
　
　
　　　　　　均與三均相減餘丑甲酉角為二三均
　　　　　　數於平行外加初均數丙甲丑角復減
　　　　　　去二三均數丑甲酉角始得本時之實
　　　　　　行也若均輪心未至最卑辛五十度在
　　　　　　午為自行四宫十度而太隂距太陽二
　　　　　　百二十五度為朢後三日餘其初均數
　　　　　　丙甲丑角及二三均數丑甲酉角皆與
　
　
　　　　　　七宫二十度之數相等但初均數為減
　　　　　　差二三均數為加差以初均數減於平
　　　　　　行復以二三均數加之而得實行也
　　　　　　如均輪心從最卑辛行一百二十度至
　　　　　　辰為自行十宫初度則次輪心從均輪
　　　　　　最近癸行二百四十度至己而太隂距
　　　　　　太陽三百二十度為下弦後四日則次
　
　
　　　　　　均輪心從次輪最近丑行一周復行二
　　　　　　百八十度至午太隂亦從次均輪最下
　　　　　　卯行一周復行二百八十度至未其丙
　　　　　　甲丑角四度一十四分五十一秒為初
　　　　　　均數丑甲邊一千零一十七萬二千九
　　　　　　百四十一為次輪最近點距地心之數
　　　　　　乃用丑甲午三角形求二均數此形有
　
　
　　　　　　丑甲邊一千零一十七萬二千九百四
　　　　　　十一有丑午邊二十七萬八千九百七
　　　　　　十(次輪丑午弧八/十度之通弦)有丑角七十四度一
　　　　　　十四分五十一秒(丙申甲三角形以丙/甲兩角相併與申外)
　　　　　　(角等丑巳子次輪全徑原與癸辰壬均/輪全徑平行則己丑甲角與壬申丑角)
　　　　　　(為平行線之内外角其度必等故以申/丙甲角一百二十度與丙甲申角四度)
　　　　　　(一十四分五十一秒相加得一百二十/四度一十四分五十一秒即為己丑甲)
　
　　　　　　(角内減去己丑午角五十度餘七十四/度一十四分五十一秒為午丑甲角也)
　　　　　　求得丑甲午角一度三十一分二十三
　　　　　　秒為二均數又求得午甲邊一千零一
　　　　　　十萬一千六百一十七復用午甲未三
　　　　　　角形求三均數此形有午甲邊一千零
　　　　　　一十萬一千六百一十七有午未邊一
　　　　　　十一萬七千五百有午角八十度求得
　
　
　　　　　　午甲未角三十九分二十七秒為三均
　　　　　　數也此初均數二均數俱為加差而三
　　　　　　均數為減差故於二均數内減去三均
　　　　　　數餘五十一分五十六秒為二三均數
　　　　　　仍為加差葢次輪之最近丑點與次均
　　　　　　輪心午點俱在平行丙點之前而太隂
　　　　　　未點却在次均輪心午點之後故以二
　
　　　　　　均與三均相減餘丑甲未角為二三均
　　　　　　數於平行外加初均數丙甲丑角復加
　　　　　　二三均數丑甲未角即得本時之實行
　　　　　　也若均輪心在最髙庚後六十度為自
　　　　　　行二宫初度而太隂距太陽二百二十
　　　　　　度為下弦前四日其初均數丙甲丑角
　
　
　　　　　　及二三均數丑甲未角加與十宮初度
　　　　　　之數相等但實行在平行之後故俱為
　　　　　　減差以減於平行而得實行也
　　兩月食定交周
白道與黄道斜交月行天一周必兩次過交而交無定
處每一交之中退天一度有餘故每日太隂距交行度
常多於每日平行經度其較即為每日交行度測法亦
擇用兩月食其兩食必須太陽之距最髙等太隂之自
行度等食分等食在陽厯或在隂厯亦等(黄道南為陽/厯黄道北為)
(隂/厯)乃可推月行若干交周而復於故處西人依巴谷用
前法推得四百四十一平年又二百一十二日九十四
刻零五分一十三秒為朔策五千四百五十八交周五
千九百二十三因定太隂每日距交得一十三度一十
三分四十五秒三十九微四十纎一十四忽一十三芒
(即一十三度零十分度之二/分二九三五○三二六九三)與每日平行經度一十三
度一十分三十五秒零一微一十六纖一十四忽一十
三芒相減餘三分一十秒三十八微二十四纖(即百分/度之五)
(分二九五五五五五五一授時厯作百分度之五分二/三六以周天三百六十度約之得百分度之五分一六)
(○/七)為兩交每日左旋之度也今擇用兩月食以明其法
如左
第一食順治十三年丙申十一月庚申朢子正後一十
八時四十四分一十五秒月食一十五分四十七秒在
陽厯日躔星紀宫一十度三十九分在最卑後三度四十
九分於時月自行為三宫二十七度四十六分第二食
康熙十三年甲寅十二月丙午朢子正後三時二十三
分二十六秒月食一十五分五十秒在陽厯日躔星紀
宫二十一度五十二分在最卑後一十四度二十一分
於時月自行為三宫二十五度二十四分(兩次月食太/陽距最髙差)
(一十度餘然地景之大小無異月自行差/二度半食分差三秒所差甚微俱可勿論)以上兩次月
食相距中積二百二十三月乃用朔策定數五千四百
五十八為一率交終定數五千九百二十三為二率(此/二)
(數依巴/谷所定)二百二十三月為三率得四率二百四十一又
五千四百五十八分之五千四百五十一可收作二百
四十二(差千分之一/可以不論)為兩次月食相距之交終數又以
兩次月食相距中積六千五百八十五日零八時三十
九分一十秒與每日太隂平行經度相乗以交終數二
百四十二除之得一百二十九萬零八百一十二秒小
餘八七九五九八為每一交行度與周天一百二十九
萬六千秒相減餘五千一百八十七秒小餘一二○四
○二為每一交退行度又以交終數除兩次月食相距
中積日分得二十七日二一二二三三為交周日分乃
以交周日分除每一交退行度得三分一十秒三十七
微為兩交每日退行度與每日平行經度一十三度一
十分三十五秒零一微相加得一十三度一十三分四
十五秒三十八微為太隂每日距交行度比舊數止少
一微今仍用舊數各以日數乘之得十日百日之行度
以時分除之得每時每分之行度以立表
　　黄白大距度及交均
白道與黄道相距之緯曰大距度而交均者乃兩交平
行與自行之差是二者常相因也葢相距之度時少時
多而自行之度有遲有疾故必測得距度極多極少之
數而後交行之遲疾可推測大距之法推得月離黄道
鶉首宫初度又在黄道北(月在黄道北則近天頂而/地半徑差最㣲可以勿論)而
距交適足九十度時俟至子午線上測之得地平髙度
乃於髙度内減去赤道髙及黄赤距緯度其餘即為黄
白大距度也厯家用此法測得朔朢時之大距為四度
五十八分三十秒(即四度零十分/度之九分七五)上下弦時之大距為
五度一十七分三十秒(即五度零十分度之二分九一/六授時厯無分朔朢兩弦皆六)
(度以周天三百六十度每度六十分/約之得五度五十四分三十九秒)既得二數乃用弧
三角形法推得逐日之大距及交均以立表
　　　　　　　　　　　如圖甲為黄極乙丙丁戊
　　　　　　　　　　　為黄道用朔朢與上下弦
　　　　　　　　　　　兩距度相加折半得五度
　　　　　　　　　　　零八分為黄白大距之中
　　　　　　　　　　　數取中數為半徑如己甲
　　　　　　　　　　　作己庚辛壬圈為白極繞
　　　　　　　　　　　黄極本輪又取兩距度之
　　　　　　　　　　　較數一十九分折半得九
　　　　　　　　　　　分三十秒為半徑如己癸
　　　　　　　　　　　作癸子丑寅圈為負白極
　　　　　　　　　　　均輪其心循己庚辛壬本
　　　　　　　　　　　輪左旋(從己/向庚)每日行三分
　　　　　　　　　　　一十秒有餘白極則循癸
　　　　　　　　　　　子丑寅均輪左旋(從癸/向子)行
　　　　　　　　　　　倍離之度半月一周如癸
　　　　　　　　　　　子丑寅均輪心在己朔朢
　　　　　　　　　　　時白極在癸白道交黄道
　　　　　　　　　　　於丙於戊其卯乙弧為大
　　　　　　　　　　　距四度五十八分三十秒
　　　　　　　　　　　與癸甲弧等上下弦時白
　　　　　　　　　　　極在丑白道亦交黄道於
　　　　　　　　　　　丙於戊其辰乙弧為大距
　　　　　　　　　　　五度一十七分三十秒與
　　　　　　　　　　　丑甲弧等如癸子丑寅均
　　　　　　　　　　　輪心從本輪己行至庚朔
　　　　　　　　　　　朢時白極在癸白道交黄
　　　　　　　　　　　道於乙於丁其卯丙弧為
　　　　　　　　　　　大距四度五十八分三十
　　　　　　　　　　　秒與癸甲弧等上下弦時
　　　　　　　　　　　白極在丑白道亦交黄道
　　　　　　　　　　　於乙於丁其辰丙弧為大
　　　　　　　　　　　距五度一十七分三十秒
　　　　　　　　　　　與丑甲弧等惟朔朢與上
　　　　　　　　　　　下弦時白極俱在丑甲線
　　　　　　　　　　　上平行自行相合故無交
　　　　　　　　　　　均數如白極從癸向子交
　　　　　　　　　　　行漸遲至子距癸九十度
　　　　　　　　　　　為朔與上弦之間或朢與
　　　　　　　　　　　下弦之間其行極遲白道
　　　　　　　　　　　交黄道於巳於午其未申
　　　　　　　　　　　弧為大距與子甲弧等(子/甲)
　　　　　　　　　　　(為白極距黄極之弧/故與未申大距弧等)於是
　　　　　　　　　　　用子甲己正弧三角形求
　　　　　　　　　　　子甲弧此形有己甲弧五
　　　　　　　　　　　度零八分有己子弧九分
　　　　　　　　　　　三十秒有己直角九十度
　　　　　　　　　　　(當癸/子弧)求得子甲弧五度零
　　　　　　　　　　　八分零九秒與未申弧等
　　　　　　　　　　　為黄白大距又求得甲角
　　　　　　　　　　　一度四十六分零八秒為
　　　　　　　　　　　交均即自行遲於平行極
　　　　　　　　　　　大之差從子向丑則遲行
　　　　　　　　　　　之度漸減至丑而合於平
　　　　　　　　　　　行矣如白極從丑向寅交
　　　　　　　　　　　行漸疾至寅距丑九十度
　　　　　　　　　　　為上弦與朢之間或下弦
　　　　　　　　　　　與朔之間其行極疾己甲
　　　　　　　　　　　寅角亦一度四十六分零
　　　　　　　　　　　八秒寅甲兩極距弧亦與
　　　　　　　　　　　子甲等從寅向癸則疾行
　　　　　　　　　　　之度漸減至癸而又合於
　　　　　　　　　　　平行矣要之從癸向子至
　　　　　　　　　　　丑為前半周所求之諸甲
　　　　　　　　　　　角俱為減差以減交之平
　　　　　　　　　　　行而得交之實行從丑向
　　　　　　　　　　　寅至癸為後半周諸甲角
　　　　　　　　　　　之度皆以前半周等但俱
　　　　　　　　　　　為加差以加交之平行而
　　　　　　　　　　　得交之實行故用弧三角
　　　　　　　　　　　形法以己庚辛壬圈之半
　　　　　　　　　　　徑五度零八分及癸子丑
　　　　　　　　　　　寅圈之半徑九分三十秒
　　　　　　　　　　　為常用之兩邊以極距癸
　　　　　　　　　　　點之逐度為角得弧三角
　　　　　　　　　　　形一百八十求得各對角
　　　　　　　　　　　之弧為兩極大距(如子甲/之類)
　　　　　　　　　　　近黄極之角為交均在前
　　　　　　　　　　　半周為減差後半周為加
　　　　　　　　　　　差而大距及交均之表全
　　　　　　　　　　　矣至於有大距之數而求
　　　　　　　　　　　逐度之小距度與日躔求
　　　　　　　　　　　黄赤距緯之法同
　　視差
太隂之視差有四一為蒙氣差能升卑為髙其理與數
皆與太陽同一為髙下差(即地半/徑差)生於地之半徑能變
髙為下其理亦與太陽同而數則過之葢太陽本天半
徑與地半徑之比例為千餘分之一而太隂本天半徑
與地半徑之此例為五六十分之一故其差角迥别不
可同論也又有東西差(即經/度差)南北差(即緯/度差)皆由髙下差
而生算交食用之詳載交食本篇兹不具論
　　　　　　　　　　　如圖甲為地心乙為地面
　　　　　　　　　　　甲乙為地半徑乙丙為地
　　　　　　　　　　　平丁戊己為太隂本天庚
　　　　　　　　　　　辛壬癸為恒星天戊為太
　　　　　　　　　　　隂人從地面乙測之對恒
　　　　　　　　　　　星天於壬其視髙為壬乙
　　　　　　　　　　　丙角若從地心甲計之則
　　　　　　　　　　　見太隂於戊者對恒心天
　　　　　　　　　　　於辛其真髙為辛甲癸角
　　　　　　　　　　　此兩髙之差為乙戊甲角
　　　　　　　　　　　即髙下差然亦時時不同
　　　　　　　　　　　者一因太隂距地平近則
　　　　　　　　　　　差角大漸髙則漸小一因
　　　　　　　　　　　太隂在本天最髙則差角
　　　　　　　　　　　小在本天最卑則差角大
　　　　　　　　　　　與日躔之理同今亦約為
　　　　　　　　　　　最髙最卑中距三限於朢
　　　　　　　　　　　時及兩弦各以所測地面
　　　　　　　　　　　上太隂之髙度求太隂距
　　　　　　　　　　　地心之甲戊線(朢時測中/距兩弦時)
　　　　　　　　　　　(測最髙及最卑葢月自行/在中距朢時次均輪心在)
　　　　　　　　　　　(次輪之最近月在次均輪/之最下微小於本天若兩)
　　　　　　　　　　　(弦時則次均輪心在次輪/之最逺已在本天之外月)
　　　　　　　　　　　(又在次均輪之最上未免/太過於本天故於朢時測)
　　　　　　　　　　　(中距也又月自行在最髙/兩弦時月距地心比朢時)
　　　　　　　　　　　(髙一次輪全徑又髙一次/均輪全徑故於此時測最)
　　　　　　　　　　　(髙月自行在最卑兩弦時/月距地心北朢時卑一次)
　　　　　　　　　　　(輪全徑又髙一次均輪全/徑猶在朢時月體之下故)
　　　　　　　　　　　(於此時測/最卑也)
　　　　　　　　　　　如暢春園測得太隂髙六
　　　　　　　　　　　十二度四十分五十一秒
　　　　　　　　　　　四十三微同時於廣東廣
　　　　　　　　　　　州府測得太隂高七十九
　　　　　　　　　　　度四十七分二十六秒一
　　　　　　　　　　　十二微(廣東子午線在京/師西三度三十三)
　　　　　　　　　　　(分然髙下差/甚微可勿論)於時月自行
　　　　　　　　　　　三宫初度月距日一百八
　　　　　　　　　　　十度(即朢/時)以之立法甲為
　　　　　　　　　　　地心乙為京師地面庚為
　　　　　　　　　　　天頂子為廣州府地面丑
　　　　　　　　　　　為天頂戊為太隂寅為赤
　　　　　　　　　　　道寅庚弧三十九度五十
　　　　　　　　　　　九分三十秒為暢春園赤
　　　　　　　　　　　道距天頂之度寅丑弧二
　　　　　　　　　　　十三度一十分為廣州府
　　　　　　　　　　　赤道距天頂之度以兩處
　　　　　　　　　　　赤道距天頂度相減餘一
　　　　　　　　　　　十六度四十九分三十秒
　　　　　　　　　　　為庚丑弧即庚甲丑角以
　　　　　　　　　　　暢春園髙度與一象限相
　　　　　　　　　　　減餘二十七度一十九分
　　　　　　　　　　　零八秒一十七微為庚乙
　　　　　　　　　　　戊角以廣州府髙度與一
　　　　　　　　　　　象限相減餘一十度一十
　　　　　　　　　　　二分三十三秒四十八微
　　　　　　　　　　　為丑子戊角先用乙甲子
　　　　　　　　　　　三角形此形有甲角一十
　　　　　　　　　　　六度四十九分三十秒又
　　　　　　　　　　　有乙甲及子甲俱地半徑
　　　　　　　　　　　命為一千萬乃以甲角折
　　　　　　　　　　　半之正弦倍之得二九二
　　　　　　　　　　　五九七七為乙子邊又以
　　　　　　　　　　　甲角與半周相減餘數半
　　　　　　　　　　　之得八十一度三十五分
　　　　　　　　　　　一十五秒為乙角亦即子
　　　　　　　　　　　角次用乙戊子三角形此
　　　　　　　　　　　形有乙子邊二九二五九
　　　　　　　　　　　七七有戊乙子角七十一
　　　　　　　　　　　度零五分三十六秒四十
　　　　　　　　　　　三微(以庚乙戊角與子乙/甲角相加得一百零)
　　　　　　　　　　　(八度五十四分二十三秒/一十七微以減半周即得)
　　　　　　　　　　　有戊子乙角一百零八度
　　　　　　　　　　　三十七分一十八秒四十
　　　　　　　　　　　八微(於半周内減去乙子/甲角八十一度三十)
　　　　　　　　　　　(五分一十五秒加入戊子/丑角一十度一十二分三)
　　　　　　　　　　　(十三秒四十/八微即得)即有乙戊子
　　　　　　　　　　　角一十七分零四秒二十
　　　　　　　　　　　九微求得戊乙邊五五八
　　　　　　　　　　　二六五二五四末用戊乙
　　　　　　　　　　　甲三角形此形有乙甲地
　　　　　　　　　　　半徑一千萬有戊乙邊五
　　　　　　　　　　　五八二六五二五四有戊
　　　　　　　　　　　乙甲角一百五十二度四
　　　　　　　　　　　十分五十一秒四十三微
　　　　　　　　　　　(於半周内減去庚乙戊角/二十七度一十九分零八)
　　　　　　　　　　　(秒一十七/微即得)求得乙戊甲角
　　　　　　　　　　　二十七分四十九秒零四
　　　　　　　　　　　微為中距限太隂髙六十
　　　　　　　　　　　二度四十分五十一秒四
　　　　　　　　　　　十三微之髙下差求得戊
　　　　　　　　　　　甲邊五六七一七一三三
　　　　　　　　　　　四為太隂在本天中距時
　　　　　　　　　　　距地心之逺以地半徑較
　　　　　　　　　　　之其比例為一千萬與五
　　　　　　　　　　　億六千七百一十七萬一
　　　　　　　　　　　千三百三十四若命地半
　　　　　　　　　　　徑為一則月距地心為五
　　　　　　　　　　　十六又百分之七十二也
　　　　　　　　　　　乃依此法於月自行初宫
　　　　　　　　　　　初度月距日九十度時(即/上)
　　　　　　　　　　　(下/弦)測之求得甲乙線與戊
　　　　　　　　　　　甲線之比例為一與六十
　　　　　　　　　　　一又百分之九十八即月
　　　　　　　　　　　在本天最髙距地心最逺
　　　　　　　　　　　之數又於月自行六宫初
　　　　　　　　　　　度月距日九十度時測之
　　　　　　　　　　　求得甲乙線與戊甲線之
　　　　　　　　　　　比例為一與五十三又百
　　　　　　　　　　　分之七十一即月在本天
　　　　　　　　　　　最卑距地心最近之數於
　　　　　　　　　　　是自最近五十三至最逺
　　　　　　　　　　　六十二之十數逐度求其
　　　　　　　　　　　髙下差以立表
　　隠見遲疾
合朔之後恒以三日月見於西方故尚書註月之三日
為哉生明然有朔後二日即見者更有晦日之晨月見
東方朔日之夕月見西方者唐厯家遂為進朔之法致
日食乃在晦宋元史已辨其非而未明其故葢月之隠
見遲疾固有一定之理可按數而推殆因乎天行由於
地度無庸轉移遷就也至於漢魏厯家未明盈縮遲疾
之差以平朔著厯故有晦而月見西方朔而月見東方
者此則推步之疎不可以隠見遲疾論也隠見之遲疾
其故有三今並詳於後
　　　　　　　　　　　一因黄赤道之升降有斜
　　　　　　　　　　　正也葢春分前後各三宫
　　　　　　　　　　　(由星紀至/實沈六宫)黄道斜升而正
　　　　　　　　　　　降月離此六宫則朔後疾
　　　　　　　　　　　見秋分前後各三宫(由鶉/首至)
　　　　　　　　　　　(析木/六宫)黄道正升而斜降月
　　　　　　　　　　　離此六宫則朔後遲見如
　　　　　　　　　　　上二圖前圖日躔降婁初
　　　　　　　　　　　度月離降婁一十五度為
　　　　　　　　　　　正降日入時月在地平上
　　　　　　　　　　　髙一十四度餘即可見葢
　　　　　　　　　　　入地遲而見早也後圖日
　　　　　　　　　　　躔夀星初度月離夀星一
　　　　　　　　　　　十五度為斜降日入時月
　　　　　　　　　　　在地平上髙六度餘即不
　　　　　　　　　　　可見葢入地疾而見遲也
　　　　　　　　　　　若晦前月離正升六宫則
　　　　　　　　　　　隠遲斜升六宫則隠早其
　　　　　　　　　　　理亦同
　　　　　　　　　　　一因月距黄緯有南北也
　　　　　　　　　　　葢月距黄道北則朔後見
　　　　　　　　　　　早距黄道南則朔後見遲
　　　　　　　　　　　如圖日躔降婁初度月離
　　　　　　　　　　　降婁一十五度而月距黄
　　　　　　　　　　　道北則月距地平之度多
　　　　　　　　　　　入地遲而見早月距黄道
　　　　　　　　　　　南則月距地平之度少入
　　　　　　　　　　　地疾而見遲也若晦前距
　　　　　　　　　　　黄道北則隠遲距黄道南
　　　　　　　　　　　則隠早其理亦同
　　　　　　　　　　　一因月視行之度有遲疾
　　　　　　　　　　　也葢月視行為遲厯則朔
　　　　　　　　　　　後見遲晦前隠遲視行為
　　　　　　　　　　　疾厯則朔後見早晦前隠
　　　　　　　　　　　早也
　　　　　　　　　　　夫月離正降宮度距日一
　　　　　　　　　　　十五度即可見以每日平
　　　　　　　　　　　行一十二度有竒計之則
　　　　　　　　　　　朔後一日有餘即見生明
　　　　　　　　　　　於西是故合朔如在甲日
　　　　　　　　　　　亥子之間月離正升宮度
　　　　　　　　　　　距黄道北而又行遲厯則
　　　　　　　　　　　甲日太陽未出亦見東方
　　　　　　　　　　　月離正降宫度距黄道北
　　　　　　　　　　　而又行疾歴則乙日太陽
　　　　　　　　　　　已入亦見西方矣
　
　
　
　
　
　
　
　
　
　
　
　
　
　
　
御製歴象考成上編卷五
　欽定四庫全書
御製厯象考成上編卷六
　　交食厯理一(日食月食合/)
　　　交食總論
　　　朔望有平實之殊
　　　朔望用時
　　　求日月距地與地半徑之比例
　　　日月視徑
　　　求日月實徑與地徑之比例
　　　地影半徑
　　交食總論
太隂及於黄白二道之交因生薄蝕故名交食然白
道出入黄道南北太隂每月必兩次過交而或食或
否何也月追及於日而無距度為朔距日一百八十
度為望此皆為東西同經其入交也正當黄道而無
緯度是為南北同緯雖入交而非朔望則同緯而不
同經當朔望而不入交則同經而不同緯皆無食必
經緯同度而後有食也盖合朔時月在日與地之間
人目仰觀與日月一線參直則月掩蔽日光即為日
食望時地在日與月之間亦一線參直地蔽日光而
生闇影其體尖圓是為闇虚月入其中則為月食也
按日為陽精星月皆借光焉月去日逺去人近合朔
之頃特能下蔽人目而不能上侵日體故食分時刻
南北迥殊東西異視也若夫月食則月入闇虚純為
晦魄故九有同觀但時刻有先後耳至於推步之法
日食須用髙下南北東西三差委曲詳密而月食惟
論入影之先後淺深無諸視差之繁故先總論交食
之理次論月食乃及日食因日食立法較難故後論
加詳焉
　　　　　　　　　　　如圖合朔時月在地與日
　　　　　　　　　　　之間人在地面居甲者見
　　　　　　　　　　　月全掩日居乙者見月掩
　　　　　　　　　　　日之半居丙者但見日月
　　　　　　　　　　　兩周相切而不相掩故日
　　　　　　　　　　　食隨地不同乃月蔽人日
　　　　　　　　　　　不見日光而日體初無異
　　　　　　　　　　　也
　　　　　　　　　　　如地在日月之間日大地
　　　　　　　　　　　小地向日之面為晝背日
　　　　　　　　　　　之面則生尖影人在影中
　　　　　　　　　　　不見日光為夜望時月入
　　　　　　　　　　　影中而不能借日光全為
　　　　　　　　　　　晦魄故月食為普天同視
　　　　　　　　　　　也
　　朔望有平實之殊
日月相㑹為朔相對為望而朔望又有平實之殊平
朔望者日月之平行度相㑹相對也實朔望者日月
之實行度相㑹相對也故平朔望與實朔望相距之
時刻以兩實行相距之度為準盖兩實行相距之度
以兩均數相加減而得而兩朔望相距之時刻則以
兩實行相距之度變為時刻以加減平朔望而得實
朔望故兩實行相距無定度則兩朔望相距亦無定
時也
　　　　　　　　　　　如圖甲為地心即日月本
　　　　　　　　　　　天心乙為月本輪心丙為
　　　　　　　　　　　日本輪心(日月止用本輪/者因明平實之)
　　　　　　　　　　　(理取其易/於辨析也)兩輪心俱在甲
　　　　　　　　　　　乙丙及甲乙丁直線上為
　　　　　　　　　　　平朔望而丙為黄道上平
　　　　　　　　　　　朔之度丁為黄道上平望
　　　　　　　　　　　之度如日在本輪之戊月
　　　　　　　　　　　在本輪之己或在本輪之
　　　　　　　　　　　庚俱在甲己戊辛及甲庚
　　　　　　　　　　　壬直線上則為實朔望而
　　　　　　　　　　　辛為黄道上實朔之度壬
　　　　　　　　　　　為黄道上實望之度也
　　　　　　　　　　　如平朔望在丙在丁而日
　　　　　　　　　　　在戊月在己或在庚則日
　　　　　　　　　　　之實行度在辛相對之度
　　　　　　　　　　　在壬而辛丙及壬丁皆為
　　　　　　　　　　　加均乃實行過於平行之
　　　　　　　　　　　度月之實行度朔在癸望
　　　　　　　　　　　在子而癸丙及子丁皆為
　　　　　　　　　　　減均乃實行不及平行之
　　　　　　　　　　　度故以辛丙加均與癸丙
　　　　　　　　　　　減均相併得癸辛弧為兩
　　　　　　　　　　　實行相距之度亦即實朔
　　　　　　　　　　　距平朔之度以壬丁加均
　　　　　　　　　　　與子丁減均相併得子壬
　　　　　　　　　　　弧為兩實行相距之度亦
　　　　　　　　　　　即實望距平望之度也此
　　　　　　　　　　　日為加均月為減均故日
　　　　　　　　　　　實行在月實行之前為實
　　　　　　　　　　　朔望在平朔望之後必計
　　　　　　　　　　　月得若干時分而後行過
　　　　　　　　　　　癸辛弧及子壬弧始能與
　　　　　　　　　　　日相㑹相對故以癸辛弧
　　　　　　　　　　　及子壬弧變為時分以加
　　　　　　　　　　　平朔望而得實朔望也若
　　　　　　　　　　　日為減均月為加均則日
　　　　　　　　　　　實行在月實行之後而實
　　　　　　　　　　　朔望在平朔望之前即以
　　　　　　　　　　　實行相距之時分減平朔
　　　　　　　　　　　望而得實朔望其理亦同
　　　　　　　　　　　也
　　　　　　　　　　　如平朔望在丙在丁而日
　　　　　　　　　　　在戊月在己或在庚則日
　　　　　　　　　　　之實行度在辛相對之度
　　　　　　　　　　　在壬而辛丙及壬丁皆為
　　　　　　　　　　　減均乃實行不及平行之
　　　　　　　　　　　度月之實行度朔在癸望
　　　　　　　　　　　在子而癸丙及子丁亦皆
　　　　　　　　　　　為減均乃實行不及平行
　　　　　　　　　　　之度故以辛丙減均與癸
　　　　　　　　　　　丙減均相減餘辛癸弧為
　　　　　　　　　　　兩實行相距之度亦即實
　　　　　　　　　　　朔距平朔之度以壬丁減
　　　　　　　　　　　均與子丁減均相減餘壬
　　　　　　　　　　　子弧為兩實行相距之度
　　　　　　　　　　　亦即實望距平望之度也
　　　　　　　　　　　此日之減均大於月之減
　　　　　　　　　　　均故日實行在月實行之
　　　　　　　　　　　後而實朔望在平朔望之
　　　　　　　　　　　前必計月己行過與日相
　　　　　　　　　　　㑹相對若干時分為辛癸
　　　　　　　　　　　弧及壬子弧故以辛癸弧
　　　　　　　　　　　及壬子弧變為時分以減
　　　　　　　　　　　平朔望而得實朔望也若
　　　　　　　　　　　日之減均小於月之減均
　　　　　　　　　　　則日實行在月實行之前
　　　　　　　　　　　而實朔望在平朔望之後
　　　　　　　　　　　即以實行相距之時分加
　　　　　　　　　　　平朔望而得實朔望其理
　　　　　　　　　　　亦同也
　　　　　　　　　　　如平朔望在丙在丁而日
　　　　　　　　　　　在戊月在己或在庚則日
　　　　　　　　　　　之實行度在辛相對之度
　　　　　　　　　　　在壬而辛丙及壬丁皆為
　　　　　　　　　　　加均乃實行過於平行之
　　　　　　　　　　　度月之實行度朔在癸望
　　　　　　　　　　　在子而癸丙及子丁亦皆
　　　　　　　　　　　為加均乃實行過於平行
　　　　　　　　　　　之度故以辛丙加均與癸
　　　　　　　　　　　丙加均相減餘辛癸弧為
　　　　　　　　　　　兩實行相距之度亦即實
　　　　　　　　　　　朔距平朔之度也以壬丁
　　　　　　　　　　　加均與子丁加均相減餘
　　　　　　　　　　　壬子弧為兩實行相距之
　　　　　　　　　　　度亦即實望距平望之度
　　　　　　　　　　　也此日之加均大於月之
　　　　　　　　　　　加均故日實行在月實行
　　　　　　　　　　　之前而實朔望在平朔望
　　　　　　　　　　　之後必計月得若干時分
　　　　　　　　　　　而後行過辛癸弧及壬子
　　　　　　　　　　　弧始能與日相㑹相對故
　　　　　　　　　　　以辛癸弧及壬子弧變為
　　　　　　　　　　　時分以加平朔望而得實
　　　　　　　　　　　朔望也若日之加均小於
　　　　　　　　　　　月之加均則日實行在月
　　　　　　　　　　　實行之後而實朔望在平
　　　　　　　　　　　朔望之前即以實行相距
　　　　　　　　　　　之時分減平朔望而得實
　　　　　　　　　　　朔望其理亦同也
　　朔望用時
太陽與太隂實行相㑹相對為實朔望但實朔望之
時刻按諸測驗猶有數分之差(或早或遲/差至一刻)以其猶非
用時也盖實朔望固兩曜實㑹實對之度而推算時
刻則仍以平行所臨之位為時皆依黄道而定今推
平行與實行既有盈縮差則時刻亦有增減又時刻
以赤道為主而黄道赤道既有升度差則時刻亦有
進退故必以本時太陽均數與升度差俱變為時分
以加減實朔望之時刻為朔望用時乃與測驗脗合
此即日躔時差加減之理也
　　求日月距地與地半徑之比例
太陽太隂距地之逺近日躔月離地半徑差篇言之
詳矣顧求地半徑差止用最髙最卑中距三限而交
食之日月視徑以及影徑影差則逐度不同且太隂
在最髙兩弦尤髙太陰在最卑兩弦尤卑交食在朔
望其髙卑皆不及兩弦故欲求日月逐度之髙必先
定最髙最卑中距之距地心線今依日月諸輪之行
求得太陽在最髙距地心一○一七九二○八(本/半)　(天/徑)
(加本輪半徑/減均輪半徑)其與地半徑之比例為一與一千一百
六十二(詳日躔/厯理)中距距地心一○○○六四二一(求/均)
(數時並求太陽距/地心之邉即得)其與地半徑之比例為一與一千
一百四十二最卑距地心九八二○七九二(本天半/徑減本)
(輪半徑加/均輪半徑)其與地半徑之比例為一與一千一百二
十一太陰在最髙朔望時距地心一○一七二五○
○(本天半徑加負圏半徑減均輪半徑又減次輪半/徑又減次均輪半徑即得俱詳月離二三均數圖)
其與地半徑之比例為一與五十八又百分之一十
六中距朔望時距地心九九二○二七三(求初均數/時並求太)
(陰距地心之邉内減次均輪半徑即得盖朔/望時無二三均但距地心少次均輪半徑耳)其與地
半徑之比例為一與五十六又百分之七十二(詳月/離地)
(半徑差篇最髙最/卑皆以此為比例)最卑朔望時距地心九五九二五
○○(本天半徑減負圏半徑加均輪半徑/又加次輪半徑減次均輪半徑即得)其與地半
徑之比例為一與五十四又百分之八十四如求太
陽在最髙前後四十度距地心與地半徑之比例則
以太陽最髙距地心一○一七九二○八為一率一
千一百六十二為二率太陽在最髙前後四十度之
距地心線一○一三九八九八為三率得四率一千
一百五十七即當時日距地與地半徑之比例也求
月距地之法倣此
　　日月視徑
日月之徑為食分淺深之原所關甚大但人目所見
者非實徑乃視徑也實徑為一定之數而視徑則隨
時不同盖凡物逺則見小近則見大日月之行有髙
卑其去地之逺近逐日不同故其視徑之小大亦不
等數年以來精推實測得太陽最髙之徑為二十九
分五十九秒最卑之徑為三十一分零五秒比舊定
日徑最髙少一秒最卑多五秒朔望時太陰最髙之
徑為三十一分四十七秒最卑之徑為三十三分四
十二秒比舊定月徑最髙多一分一十七秒最卑少
五十八秒而以日月髙卑比例推算今數為密兹将
測算之術詳著於篇
　　　　　　　　　　　測太陽徑一法用正表倒
　　　　　　　　　　　表各取日中之影求其髙
　　　　　　　　　　　度兩髙度之較即太陽之
　　　　　　　　　　　徑也盖正表之影乃太陽
　　　　　　　　　　　上邊之光射及表之上邉
　　　　　　　　　　　其所得為太陽上邊距地
　　　　　　　　　　　平之髙度倒表之影乃太
　　　　　　　　　　　陽下邊之光射及表之下
　　　　　　　　　　　邊其所得為太陽下邉距
　　　　　　　　　　　地平之髙度故兩髙度之
　　　　　　　　　　　較即太陽之徑也
　　　　　　　　　　　一法用儀器測得太陽午
　　　　　　　　　　　正之髙度復用正表測影
　　　　　　　　　　　亦求其髙度兩髙度之較
　　　　　　　　　　　即太陽之半徑也盖儀器
　　　　　　　　　　　所得者太陽中心之度表
　　　　　　　　　　　影所得者太陽上邊之度
　　　　　　　　　　　故兩髙度相較即得太陽
　　　　　　　　　　　之半徑也
　　　　　　　　　　　一法用中表正表各取日
　　　　　　　　　　　中之影求其髙度兩髙度
　　　　　　　　　　　之較即太陽之半徑也盖
　　　　　　　　　　　中表係横梁上下皆空太
　　　　　　　　　　　陽上邊之光射横梁之下
　　　　　　　　　　　面太陽下邊之光射横梁
　　　　　　　　　　　之上面其所生之影必當
　　　　　　　　　　　太陽之中心故以中表所
　　　　　　　　　　　測之髙度與正表所得太
　　　　　　　　　　　陽上邊之髙度相較即得
　　　　　　　　　　　半徑也
　　　　　　　　　　　一法治一暗室令甚黝黒
　　　　　　　　　　　於室頂上開小圓孔(徑一/寸或)
　　　　　　　　　　　(半/寸)以透日光孔面頂平不
　　　　　　　　　　　可欹側室内置平案孔中
　　　　　　　　　　　心懸垂線至案中線正午
　　　　　　　　　　　時日光射於案上必成撱
　　　　　　　　　　　圓形爰従案上對垂線處
　　　　　　　　　　　量至撱圓形之前後兩界
　　　　　　　　　　　垂線至前界加孔之半徑
　　　　　　　　　　　為前影垂線至後界減去
　　　　　　　　　　　孔之半徑為後影乃以垂
　　　　　　　　　　　線(即孔距/案面)為一率前後影
　　　　　　　　　　　各為二率半徑一千萬為
　　　　　　　　　　　三率得四率並查八線表
　　　　　　　　　　　之餘切線得前後影之兩
　　　　　　　　　　　髙度相減之較即太陽之
　　　　　　　　　　　全徑也盖太陽上邊之光
　　　　　　　　　　　従孔南界射入至案為撱
　　　　　　　　　　　圓形之前界與正表之理
　　　　　　　　　　　同太陽下邊之光従孔北
　　　　　　　　　　　界射入至案為撱圓形之
　　　　　　　　　　　後界與倒表之理同故兩
　　　　　　　　　　　髙度之較即為太陽之徑
　　　　　　　　　　　也至於前後影必加減孔
　　　　　　　　　　　之半徑者因量影時俱對
　　　　　　　　　　　孔之中心起算然前影則
　　　　　　　　　　　自孔之南界入在中心之
　　　　　　　　　　　前而後影則自孔之北界
　　　　　　　　　　　入在中心之後較之中心
　　　　　　　　　　　並差一半徑故必須加減
　　　　　　　　　　　半徑而後立算也
　　　　　　　　　　　測太陰徑一法春秋分望
　　　　　　　　　　　時用版或墻為表以其西
　　　　　　　　　　　界當正午線人在表北依
　　　　　　　　　　　不動之處候太隂之西周
　　　　　　　　　　　切於正午線看時辰表是
　　　　　　　　　　　何時刻俟太陰體過完其
　　　　　　　　　　　東周纔離正午線復看時
　　　　　　　　　　　辰表是何時刻乃計太陰
　　　　　　　　　　　過正午線共得㡬何時刻
　　　　　　　　　　　以時刻變度(每時之四/分為一度)内
　　　　　　　　　　　減本時分之太陰行度餘
　　　　　　　　　　　即太陰之徑也
　　　　　　　　　　　一法兩人各用儀器候太
　　　　　　　　　　　陰當正午時同時並測一
　　　　　　　　　　　測其上弧髙度一測其下
　　　　　　　　　　　弧髙度兩髙度之較即太
　　　　　　　　　　　隂之徑也
　　　　　　　　　　　一法用附近恒星以紀限
　　　　　　　　　　　儀測其距太陰左右兩弧
　　　　　　　　　　　之度其兩距度之較即太
　　　　　　　　　　　陰之徑也
　　　　　　　　　　　以上諸法逐時測量即得
　　　　　　　　　　　太陽太陰自髙及卑之各
　　　　　　　　　　　半徑以立表又法不用逐
　　　　　　　　　　　時測量止測得最髙最卑
　　　　　　　　　　　時之兩半徑相減用其較
　　　　　　　　　　　數與本輪之矢度為比例
　　　　　　　　　　　即可得髙卑間之各半徑
　　　　　　　　　　　數也如太陽最髙之徑為
　　　　　　　　　　　二十九分五十九秒最卑
　　　　　　　　　　　之徑為三十一分零五秒
　　　　　　　　　　　相差一分零六秒化為六
　　　　　　　　　　　十六秒今求距髙卑前後
　　　　　　　　　　　六十度之視徑則命本輪
　　　　　　　　　　　徑為二千萬為一率六十
　　　　　　　　　　　度之矢五百萬為二率徑
　　　　　　　　　　　差六十六秒為三率得四
　　　　　　　　　　　率一十六秒半以加最髙
　　　　　　　　　　　之徑二十九分五十九秒
　　　　　　　　　　　得三十分一十五秒半為
　　　　　　　　　　　最髙前後六十度之視徑
　　　　　　　　　　　以減最卑之徑三十一分
　　　　　　　　　　　零五秒得三十分四十八
　　　　　　　　　　　秒半為最卑前後六十度
　　　　　　　　　　　之視徑也太陰之法並同
　　求日月實徑與地徑之比例
日月地三體各有大小之比例日最大地次之月最
小新法厯書載日徑為地徑之五倍有餘月徑為地
徑之百分之二十七强今依其法用日月髙卑兩限
各數推之所得實徑之數日徑為地徑之五倍又百
分之七月徑為地徑之百分之二十七弱皆與舊數
大致相符足徵其説之有據而非誣也
　　　　　　　　　　　凡明暗兩體相對明體施
　　　　　　　　　　　光暗體受之其背即生黑
　　　　　　　　　　　影若兩體同大則其影成
　　　　　　　　　　　平行長圓柱形其徑與原
　　　　　　　　　　　體相同其長至於無窮而
　　　　　　　　　　　無盡也如甲圖然若明體
　　　　　　　　　　　小暗體大則其影漸大成
　　　　　　　　　　　圓墩形其徑雖與原體相
　　　　　　　　　　　同其長至於無窮其底之
　　　　　　　　　　　大亦無窮也如乙圖然惟
　　　　　　　　　　　明體大暗體小則其影漸
　　　　　　　　　　　小成尖圓體其徑與原體
　　　　　　　　　　　等其下漸小而盡成鋭角
　　　　　　　　　　　如丙圖然使日小於地或
　　　　　　　　　　　與地等則地所生之影宜
　　　　　　　　　　　如甲乙兩圖其長無窮今
　　　　　　　　　　　地影不能掩熒惑何况嵗
　　　　　　　　　　　星以上諸星是地影之長
　　　　　　　　　　　有盡必如丙圖而日之大
　　　　　　　　　　　於地也其理明矣又凡人
　　　　　　　　　　　目視物近則見大逺則見
　　　　　　　　　　　小如丁戊與己庚兩物同
　　　　　　　　　　　大人目視之成兩三角形
　　　　　　　　　　　丁戊近目其兩腰短故底
　　　　　　　　　　　之對角大己庚逺目其兩
　　　　　　　　　　　腰長故底之對角小若去
　　　　　　　　　　　人目有逺近而視之若等
　　　　　　　　　　　則逺者必大近者必小今
　　　　　　　　　　　仰觀日月其徑畧等而日
　　　　　　　　　　　去地甚逺月去地甚近則
　　　　　　　　　　　月必小於日也可知矣夫
　　　　　　　　　　　地徑小於日而地影之徑
　　　　　　　　　　　又漸小於地月過地影則
　　　　　　　　　　　食食時月入影中多厯時
　　　　　　　　　　　刻而後生光則月必小於
　　　　　　　　　　　地影月既小於地影則其
　　　　　　　　　　　必小於地也又何疑焉求
　　　　　　　　　　　日實徑之法如圖甲為地
　　　　　　　　　　　心乙為日心甲乙為兩心
　　　　　　　　　　　相距乙甲丙角為日視半
　　　　　　　　　　　徑角乙丙為日半徑用甲
　　　　　　　　　　　乙丙直角三角形此形有
　　　　　　　　　　　丙直角有甲角十四分五
　　　　　　　　　　　十九秒三十微為日在最
　　　　　　　　　　　髙之視半徑有乙甲邊一
　　　　　　　　　　　千一百六十二為日在最
　　　　　　　　　　　髙距地心之數求得乙丙
　　　　　　　　　　　五又百分之七為日實半
　　　　　　　　　　　徑即為地半徑之五倍又
　　　　　　　　　　　百分之七也求月實徑之
　　　　　　　　　　　法倣此
　　地影半徑
太陽照地而生地影太陰過影而生薄蝕凡食分之
淺深食時之乆暫皆視地影半徑之大小其所係固
非輕也但地影半徑之大小隨時變易其故有二一
緣太陽距地有逺近距地逺者影巨而長距地近者
影細而短此由太陽而變易者也一緣地影為尖圓
體近地麤而逺地細太陰行最卑距地近則過影之
麤處其徑大行最髙距地逺則過影之細處其徑小
此由太陰而變易者也今依太陽在最髙所生之大
影為率而以太陰従髙及卑各距地心之地半徑數
求其相當之影半徑為影半徑表復求得太陽従髙
及卑所生之各影各求其太陰在中距所當之影半
徑俱與太陽在最髙所生之大影相較餘為影差列
於本表之下用時以太陰引數宫度查得影半徑復
以太陽引數宫度查得影差以減影半徑即得所求
之地影實半徑也
　　　　　如圖甲為地球乙丙皆為太陽乙為最
　　　　　髙丙為最卑太陽従最髙乙發光則地
　　　　　　影長大為丁己戊従最卑丙發光則地
　　　　　　影短小為丁庚戊太陰遇丁己戊大影
　　　　　　而在最髙辛則其所當之影徑如辛壬
　
　
　　　　　　在最卑癸則其所當之影徑如癸子若
　　　　　　太陰遇丁庚戊小影而在最髙辛則其
　　　　　　所當之影徑如丑寅在最卑癸則其所
　　　　　　當之影徑如卯辰其兩半徑之較為辛
　　　　　　丑與癸卯是所謂影差也
　　　　　　求地影半徑有二法一用推算一用測
　
　
　　　　　　量而推算所得之數比測量所得之數
　　　　　　常多數分盖因太陽光大能侵削地影
　　　　　　故也如甲為地球乙丙丙丁為太陽實
　　　　　　半徑従乙丁作兩線切地球戊己兩邊
　　　　　　而交於庚則成戊庚己影然太陽光芒
　　　　　　常溢於原體之外如辛壬従辛壬作兩
　
　
　　　　　　線切地球戊己兩邊而交於癸則成戊
　　　　　　癸己影而小於戊庚己影論其實則推
　　　　　　算之數為真欲合仰觀則測量之數為
　　　　　　準故地影表所列之數皆小於推算之
　　　　　　數也
　　　　　　推算之法命地半徑甲己為一百分則
　　　　　　太陽實半徑丙丁為五百零七分(太陽/實徑)
　
　　　　　　(為地徑之五倍又百分之七今以地半/徑為一百分則太陽實半徑為五百零)
　　　　　　(七/分)以甲己與丙丁相減餘丙子四百零
　　　　　　七乃以丙子四百零七為一率太陽在
　　　　　　最髙距地心之丙甲一十一萬六千二
　　　　　　百(即地半徑之一千/一百六十二倍)為二率甲己地半
　　　　　　徑一百為三率得四率甲庚二萬八千
　　　　　　五百五十為地影之長盖丙子甲勾股
　
　
　　　　　　形與甲己庚勾股形為同式形故其相
　　　　　　當各界皆可為比例也既得甲庚地影
　　　　　　之長乃求得甲庚己角一十二分零二
　　　　　　秒又於甲庚地影之長内減去太陰在
　　　　　　中距朔望時距地心之甲丑五千六百
　　　　　　七十二(即地半徑之五十六/倍又百分之七十二)餘二萬二
　　　　　　千八百七十八為丑庚於是用丑庚寅
　
　
　　　　　　直角三角形求得丑寅八十有餘又用
　　　　　　甲丑寅直角三角形求得甲角四十八
　　　　　　分三十四秒為太陰在中距時所過地
　　　　　　影之半徑查地影半徑表為四十四
　　　　　　分四十三秒多三分五十一秒
　　　　　　測量之法如康熈五十六年丁酉八月
　　　　　　十七日月食其實引為二宫三度四十
　　　　　　一分零三秒距地心五十七地半徑零
　　　　　　百分之四十一測得緯度在黄道北三
　　　　　　十六分一十八秒月半徑為一十六分
　　　　　　一十秒食分為二十三分三十秒乃以
　　　　　　黄道緯度三十六分一十八秒求得白
　　　　　　道緯度三十六分二十六秒為食甚距
　　　　　　緯與食分二十三分三十秒相加得五
　　　　　　十九分五十六秒内減月半徑一十六
　　　　　　分一十秒餘四十三分四十六秒為地
　　　　　　影半徑查地影半徑表為四十三分五
　　　　　　十四秒相差八秒乃本時太陽之影差
　　　　　　也(表數乃太陽在最髙之影/今太陽在八宫故差八秒)如圖子丑
　　　　　　寅為黄道卯辰己為白道卯子寅己為
　　　　　　地影午丑為地影半徑未申酉為月未
　　　　　　辰為月半徑月行白道従卯至辰距地
　　　　　　影心丑最近是為食甚午酉即為食分
　　　　　　辰戌為黄道緯度辰丑即白道緯度用
　　　　　　辰丑戌正弧三角形此形有辰角與黄
　　　　　　白交角等有戌直角有辰戌邊求得辰
　　　　　　丑為食甚距緯以午酉食分與辰丑距
　　　　　　緯相加成亥丑内減與月半徑未辰相
　　　　　　等之亥午餘午丑即為地影之半徑也
　　　　　　推算所得之數既大於測量所得之數
　　　　　　則太陽光大之能侵削地影可知矣然
　　　　　　不得太陽之光分雖逐時測量又有影
　　　　　　差雜於其内則地影之大小終不能得
　　　　　　其真今立法以太陰在中距之地影半
　　　　　　徑四十四分四十三秒為準(前測月食/實引二宫)
　　　　　　(三度近中距而其影畧與表/合故以中距之地影為準)求太陽之
　　　　　　光分命地半徑甲巳為一百分則太陰
　　　　　　在中距朔望時距地心之甲丑為五千
　　　　　　六百七十二丑甲寅角即為四十四分
　　　　　　四十三秒用甲丑寅直角三角形求得
　　　　　　丑寅為七十三小餘七八甲寅為五千
　　　　　　六百七十二小餘四八又用甲巳寅直
　　　　　　角三角形(巳為/直角)求得巳甲寅角為八十
　
　
　　　　　　八度五十九分二十四秒於象限内減
　　　　　　去巳甲寅角又減去丑甲寅角餘一十
　　　　　　五分五十三秒為卯甲己角乃用卯甲
　　　　　　己直角三角形(已為/直角)求得甲卯為一百
　　　　　　又千分之一甲卯内減去與丑寅相等
　　　　　　之甲辰餘二十六小餘二二一為辰卯
　　　　　　於是以卯辰寅勾股形(辰寅與/甲丑等)與卯甲
　
　
　　　　　　庚勾股形為比例得甲庚二萬一千六
　　　　　　百三十二即地影之長又以甲己庚勾
　　　　　　股形與丙丁庚勾股形為比例得丙丁
　　　　　　六百三十七即太陽之光分為地半徑
　　　　　　之六倍又百分之三十七也既得丙丁
　　　　　　太陽之光分又得甲庚地影之長乃於
　　　　　　甲庚内減太陰在最髙距地心之甲巳
　
　
　　　　　　五千八百一十六餘己庚一萬五千八
　　　　　　百一十六以甲卯庚勾股形與巳午庚
　　　　　　勾股形為比例得巳午七十三小餘一
　　　　　　一又用甲巳午直角三角形求得甲角
　　　　　　四十三分一十三秒為太陰在最髙所
　　　　　　過地影之半徑於甲庚内減太陰在最
　　　　　　卑距地心之甲未五千四百八十四餘
　
　
　　　　　　未庚一萬六千一百四十八以甲卯庚
　　　　　　勾股形與未申庚勾股形為比例得未
　　　　　　申七十四小餘六五又用甲未申直角
　　　　　　三角形求得甲角四十六分四十八秒
　　　　　　為太陰在最卑所過地影之半徑比舊
　　　　　　表最髙多一十三秒最卑少一十二秒
　　　　　　盖舊表固由實測要亦準於太隂之髙
　　　　　　卑今測太陰之在最髙較舊數為稍卑
　　　　　　故月徑大而影徑亦大太陰之在最卑
　　　　　　較舊數為稍髙故月徑小而影徑亦小
　　　　　　然月徑約以三十分為十分影徑差一
　　　　　　十二秒食分止差四秒固不失為密合
　　　　　　况影徑隨月徑而大小尤不致舛謬也
　　　　　　於是以隨時太陰距地心之地半徑數
　　　　　　各與地影之長相減以求得地影之半
　　　　　　徑線又各求其相當之角即得太陰隨
　　　　　　時之影半徑以立表
　　　　　　求影差之法用太陽在最髙所生之長
　　　　　　影求得太陰在中距時所當之影半徑
　　　　　　四十四分四十三秒為率而以太陽在
　　　　　　最卑所生之短影亦求得太陰在中距
　　　　　　　所當之影半徑為四十四分零八秒相
　　　　　　　差三十五秒為太陽最髙最卑兩限之
　　　　　　　影差其餘影差俱依此例推之
　
　
　
　
　
　
　
　
　
　
　
　
　
　
御製厯象考成上編卷六
　欽定四庫全書
御製厯象考成上編卷七
　　交食厯理二(専論月食/)
　　　太隂食根
　　　月食分秒
　　　月食五限時刻
　　　見食先後
　　　定月食方位
　　　繪月食圖
　　太陰食限
食限者推太陰交周度距交若干為入食限之始也
太陰半徑與地影半徑相切即入食之限故以兩半
徑相併之數當黄白兩道之距緯度而求其相當之
經度得距交一十一度一十六分四十五秒為必食
之限距交一十二度一十六分五十五秒為可食之
限盖必食者無不食可食者或食或不食也二者皆
實望之限若論平望其限尤寛得距交一十四度五
十四分即為有食之限矣解之如左
　　　　　　　　　　地影半徑最小者四十二
　　　　　　　　　　分三十八秒太陰半徑最
　　　　　　　　　　小者一十五分五十三秒
　　　　　　　　　　三十微相併得五十八分
　　　　　　　　　　三十一秒三十微黄白距
　　　　　　　　　　緯度在此數以内者月必
　　　　　　　　　　食以此數當距緯求其經
　　　　　　　　　　度則用黄白大距四度五
　　　　　　　　　　十八分三十秒之正切與
　　　　　　　　　　　半徑為比例即得一十一
　　　　　　　　　　　度一十六分四十五秒為
　　　　　　　　　　　必食之限如圖甲乙為黄
　　　　　　　　　　　道甲丙為白道甲為二道
　　　　　　　　　　　之交乙為地影心丙為月
　　　　　　　　　　　心兩周相切於丁乙丁丙
　　　　　　　　　　　為兩半徑之共數若距度
　　　　　　　　　　　在此數以内則月周侵入
　　　　　　　　　　　地影内而見食故用甲乙
　　　　　　　　　　　丙正弧三角形求甲丙交
　　　　　　　　　　　周度距交若干此形有丙
　　　　　　　　　　　直角有甲角黄白大距度
　　　　　　　　　　　四度五十八分三十秒有
　　　　　　　　　　　乙丙兩半徑相併五十八
　　　　　　　　　　　分三十一秒三十微今以
　　　　　　　　　　　甲角正切與半徑之比同
　　　　　　　　　　　於乙丙距緯正切與甲丙
　　　　　　　　　　　經度正弦之比而得一十
　　　　　　　　　　　一度一十六分四十五秒
　　　　　　　　　　　為甲丙距交之度也
　　　　　　　　　　　地影半徑最大者四十六
　　　　　　　　　　　分四十八秒太陰半徑最
　　　　　　　　　　　大者一十六分五十一秒
　　　　　　　　　　　相併得一度零三分三十
　　　　　　　　　　　九秒黄白距緯度在此數
　　　　　　　　　　　以内者月可食以此數當
　　　　　　　　　　　距緯按前法求經度得一
　　　　　　　　　　　十二度一十六分五十五
　　　　　　　　　　　秒為可食之限其或不食
　　　　　　　　　　　者何也盖必兩半徑俱最
　　　　　　　　　　　大而後得食若有一半徑
　　　　　　　　　　　畧小即兩周不得相切而
　　　　　　　　　　　不食矣平望之限又寛於
　　　　　　　　　　　實望之限而為一十四度
　　　　　　　　　　　五十四分何也盖太陽最
　　　　　　　　　　　大之均數二度零三分一
　　　　　　　　　　　十一秒太陰最大之均數
　　　　　　　　　　　四度五十八分二十七秒
　　　　　　　　　　　相併得七度零一分三十
　　　　　　　　　　　八秒為兩實行相距最逺
　　　　　　　　　　　之度如圖甲為地心乙為
　　　　　　　　　　　黄道上平望之點日之實
　　　　　　　　　　　行正對之度在丙乙丙弧
　　　　　　　　　　　為二度零三分一十一秒
　　　　　　　　　　　月之實行度在丁丁乙弧
　　　　　　　　　　　為四度五十八分二十七
　　　　　　　　　　　秒兩實行相併得丁丙弧
　　　　　　　　　　　七度零一分三十八秒為
　　　　　　　　　　　日實行正對之點與月實
　　　　　　　　　　　行相距之度迨月實行逐
　　　　　　　　　　　及於日實行正對之丙則
　　　　　　　　　　　曰正對之點又行三十一
　　　　　　　　　　　分餘至戊月更行至戊則
　　　　　　　　　　　日正對之點又行二分餘
　　　　　　　　　　　至己月必又行至己方為
　　　　　　　　　　　實望共計乙己弧得二度
　　　　　　　　　　　三十七分有餘為實望距
　　　　　　　　　　　平望之數以此數與實望
　　　　　　　　　　　之限相加得一十四度五
　　　　　　　　　　　十四分乃為平望之食限
　　　　　　　　　　　也
　　月食分秒
月食分數之淺深視黄白距緯之多少距緯愈少太
陰心與地影心相去愈近則太陰入影愈深故用太
陰半徑地影半徑相併而與距緯相較併徑大於距
緯之較即為月食之分若併徑小於距緯則月不食
若太陰恰當交點而無距緯則併徑全為食分為月
食之最深也但太陰與地影之半徑分秒皆係弧度
而論食分則以太陰全徑直線計之其法命太陰全
徑為十分以太陰視徑分秒與併徑距緯之較之比
(無距緯者即/以併徑為比)同於太陰全徑與食分之比也
　　　　　　　　　　如圖甲乙為黄道丙乙為
　　　　　　　　　　白道乙為二道之交丙甲
　　　　　　　　　　丁戊己庚皆為黄白距度
　　　　　　　　　　辛甲壬戊癸庚子乙皆為
　　　　　　　　　　地影半徑丙丑丁寅己卯
　　　　　　　　　　乙辰皆為太陰半徑如太
　　　　　　　　　　陰心在丙地影心在甲丙
　　　　　　　　　　丑辛甲兩半徑相併小於
　　　　　　　　　　　丙甲距緯則太陰不入於
　　　　　　　　　　　影故不食也如太陰心在
　　　　　　　　　　　丁地影心在戊丁寅壬戊
　　　　　　　　　　　兩半徑相併大於丁戊距
　　　　　　　　　　　緯其較為壬寅即太陰入
　　　　　　　　　　　影之分也又如太陰心在
　　　　　　　　　　　己地影心在庚己卯癸庚
　　　　　　　　　　　兩半徑相併大於巳庚距
　　　　　　　　　　　緯其較為癸夘與太陰全
　　　　　　　　　　　徑相等即太陰入影之分
　　　　　　　　　　　此為月食十分盖月體全
　　　　　　　　　　　入影中纔食既而即生光
　　　　　　　　　　　也又太陰恰當交點全無
　　　　　　　　　　　距緯太陰心地影心相㑹
　　　　　　　　　　　於乙即以子乙乙辰兩半
　　　　　　　　　　　徑相併為太陰入影之分
　　　　　　　　　　　月食遇此其食分為最深
　　　　　　　　　　　也設太陰在最髙其視半
　　　　　　　　　　　徑一十五分五十三秒三
　　　　　　　　　　　十微地影半徑四十三分
　　　　　　　　　　　一十三秒相併得五十九
　　　　　　　　　　　分零六秒三十微乃以太
　　　　　　　　　　　陰視徑三十一分四十七
　　　　　　　　　　　秒為一率併徑五十九分
　　　　　　　　　　　零六秒三十微為二率太
　　　　　　　　　　　陰全徑十分為三率得四
　　　　　　　　　　　率一十八分三十七秒為
　　　　　　　　　　　月食之最大分也
　　月食五限時刻
月食五限一曰食甚乃月入影最深之限也一曰初
虧月将入影兩周初切也一曰食既月全入影其光
盡掩也是二者在食甚前一曰生光月将出影其光
初吐也一曰復圓月全出影兩周方離也是二者在
食甚後月食十分以上者有五限十分以下者止三
限無食既與生光也其時刻之多寡則由於入影之
淺深過影之遲速盖距緯有寛狹寛則入影淺而時
刻少狹則入影深而時刻多又月與影之半徑各有
小大月大影小則過影速而時刻少月小影大則過
影遲而時刻多抑且自行有遲疾遲則出影遲疾則
出影速故雖距緯同半徑同而自行不同即時刻亦
不同也其食甚前後各限相距之時刻恒等而食甚
又非實望之時所差雖微而理則實異夫地影之心
即太陽正對之點地影心距交之黄道經度與月心
距交之白道經度等是為東西同經即為實望然月
心與影心斜距猶逺惟従白極出弧線過影心至白
道與白道成直角月心臨此直角之點乃為食甚盖
惟此時月心與影心相距甚近食分最深也
　　　　　　　　　　　如圖甲乙為黄道甲丙為
　　　　　　　　　　　白道甲為交點丙為實望
　　　　　　　　　　　之度丁戊己庚為地影乙
　　　　　　　　　　　為影心甲乙與甲丙等辛
　　　　　　　　　　　壬癸子丑為五限月心所
　　　　　　　　　　　在辛為初虧戊為初虧之
　　　　　　　　　　　點壬為食既丁為食既之
　　　　　　　　　　　點癸為食甚癸乙為食甚
　　　　　　　　　　　距緯較丙乙為近此線引
　　　　　　　　　　　長必過白極故與白道成
　　　　　　　　　　　直角子為生光庚為生光
　　　　　　　　　　　之點丑為復圓己為復圓
　　　　　　　　　　　之點癸丙為食甚距實望
　　　　　　　　　　　之弧辛癸為初虧距食甚
　　　　　　　　　　　之弧與復圓距食甚之癸
　　　　　　　　　　　丑弧等壬癸為食既距食
　　　　　　　　　　　甚之弧與生光距食甚之
　　　　　　　　　　　癸子弧等故求得食甚前
　　　　　　　　　　　兩限距食甚之時刻以減
　　　　　　　　　　　食甚時刻得食甚前兩限
　　　　　　　　　　　之時刻以加食甚時刻得
　　　　　　　　　　　食甚後兩限之時刻也若
　　　　　　　　　　　以丙為食甚則丙乙之距
　　　　　　　　　　　大於癸乙必非入影最深
　　　　　　　　　　　之處而前後各限之距俱
　　　　　　　　　　　不相等矣
　　　　　　　　　　　推食甚時刻求癸丙弧法
　　　　　　　　　　　用乙甲癸正弧三角形此
　　　　　　　　　　　形有癸直角有甲角有甲
　　　　　　　　　　　乙黄道度與甲丙交周度
　　　　　　　　　　　等求得甲癸以甲癸與甲
　　　　　　　　　　　丙相減得癸丙乃用變時
　　　　　　　　　　　法以一時之月實行與一
　　　　　　　　　　　時之比同於癸丙度分與
　　　　　　　　　　　食分之比即得時之若干
　　　　　　　　　　　分秒而行癸丙弧為食甚
　　　　　　　　　　　距實望之時分加減實望
　　　　　　　　　　　時刻即得食甚之時刻矣
　　　　　　　　　　　推初虧復圓時刻用辛乙
　　　　　　　　　　　癸正弧三角形此形有癸
　　　　　　　　　　　直角有癸乙弧有辛戊月
　　　　　　　　　　　半徑與戊乙影半徑相加
　　　　　　　　　　　之辛乙弧求得辛癸為初
　　　　　　　　　　　虧距食甚之弧亦用一時
　　　　　　　　　　　之月實行比例得時分以
　　　　　　　　　　　減食甚時刻得初虧時刻
　　　　　　　　　　　以加食甚時刻得復圓時
　　　　　　　　　　　刻也
　　　　　　　　　　　推食既生光時刻用壬乙
　　　　　　　　　　　癸正弧三角形此形有癸
　　　　　　　　　　　直角有癸乙弧有丁壬月
　　　　　　　　　　　半徑與丁乙影半徑相減
　　　　　　　　　　　之壬乙弧求得壬癸為食
　　　　　　　　　　既距食甚之弧亦用一時
　　　　　　　　　　之月實行比例得時分以
　　　　　　　　　　減食甚時刻得食既時刻
　　　　　　　　　　以加食甚時刻得生光時
　　　　　　　　　　刻也
　　見食先後
月食深淺分數天下皆同而虧復各限時刻不同者
非月入影有先後乃人居地面有東西也盖日之所
之為時隨人所居各以見日出入為東西日中為南
為子午而平分時刻故其地同居一子午線者雖南
北懸殊(北極出地/髙下不同)而時刻不異若東西易地雖北極
同髙而西方見食必先東方見食必後也凡東西差
一度則時差四分今以京師為主視各省之子午線
在京師東者以時差加在京師西者以時差減皆加
減京師各限時刻為各省各限時刻也是故欲定各
省之時刻必先定各省之子午線而欲定各省之子
午線非分測各省之月食其道無由也
　　定月食方位
厯來厯書定月食初虧復圓方位距緯在黄道北初
虧東南復圓西南在黄道南初虧東北復圓西北食
八分以上則初虧正東復圓正西此東西南北主黄
道之經緯言非謂地平經度之東西南北也惟月實
行之度在初宫六宫初度望時又為子正則黄道經
緯之東西南北與地平經度合否則黄道升降有斜
正而加時距午有逺近故兩經緯迥然各别而所推
之東西南北必不與地平之方位相符不如實指其
在月體之上下左右為衆目所共覩乃為親切也其
法従天頂作髙弧過月心至地平即分月體為左右
兩半周乂平分為上下兩象限即成左上左下右上
右下四象限而黄道在地平上之半周亦平分為東
西兩象限乃於初虧復圓二限各求其黄道交髙弧
之角若月當黄道無距緯而交角滿九十度則初虧
正左復圓正右在黄道西象限而交角在四十五度
以上初虧左稍偏上復圓右稍偏下交角在四十五
度以下初虧上稍偏左復圓下稍偏右在黄道東象
限者反是若月在交前後有距緯則又須求得緯差
角與髙弧交角相加減為定交角然後可定其上下
左右也加減之法月距黄道北而在西象限初虧為
加復圓為減在東象限初虧為減復圓為加月距黄
道南者反是乃視定交角為相加者在九十度以内
則虧復之上下左右如前論若過九十度為鈍角則
易象限之上下又或定交角為相減者而交角内減
去差角則虧復之上下左右如前論若差角内減去
交角則易象限之左右也
　　　　　　　　　　求黄道髙弧交角如圖甲
　　　　　　　　　　乙丙為子午規甲為天頂
　　　　　　　　　　乙丙為地平甲丁戊為髙
　　　　　　　　　　弧己庚辛為黄道壬庚癸
　　　　　　　　　　為赤道庚為春分子為北
　　　　　　　　　　極子丑丁為過極經圏丁
　　　　　　　　　　庚為月距春分黄道度丑
　　　　　　　　　　庚為月距春分赤道度壬
　　　　　　　　　　丑為月距正午赤道度(即/食)
　　　　　　　　　　　(甚時太陽距/子正赤道度)壬庚為春分
　　　　　　　　　　　距正午赤道度月實行度
　　　　　　　　　　　在丁求黄道與髙弧相交
　　　　　　　　　　　之丁角先用庚辛癸斜弧
　　　　　　　　　　　三角形求黄道交地平之
　　　　　　　　　　　辛角此形有庚角為春分
　　　　　　　　　　　角有癸角為赤道髙減半
　　　　　　　　　　　周之餘有庚癸春分距地
　　　　　　　　　　　平弧為春分距正午之餘
　　　　　　　　　　　求得辛角為黄道交地平
　　　　　　　　　　　之角并求得庚辛弧為黄
　　　　　　　　　　　道距地平之邊乃以丁庚
　　　　　　　　　　　月距春分度與庚辛弧相
　　　　　　　　　　　加得丁辛弧因用丁辛戊
　　　　　　　　　　　正弧三角形求丁角此形
　　　　　　　　　　　有丁辛弧有辛角有戊直
　　　　　　　　　　　角即求得丁角為黄道與
　　　　　　　　　　　髙弧相交之角也
　　　　　　　　　　　緯差角者初虧復圓時月
　　　　　　　　　　　與地影兩心相距之線與
　　　　　　　　　　　黄道相交之角也如圖甲
　　　　　　　　　　　乙丙為黄道丁戊巳為白
　　　　　　　　　　　道乙為地影心庚戊辛皆
　　　　　　　　　　　為月心乙戊為距緯即食
　　　　　　　　　　　其時兩心相距之數乙庚
　　　　　　　　　　　為併徑即初虧時兩心相
　　　　　　　　　　　距之數壬庚為距緯乙辛
　　　　　　　　　　　亦併徑為復圓時兩心相
　　　　　　　　　　　距之數癸辛為距緯如月
　　　　　　　　　　　適當黄道無距緯則初虧
　　　　　　　　　　　復圓時兩心相距之線與
　　　　　　　　　　　甲乙丙黄道相合而無差
　　　　　　　　　　　角矣因有緯度故乙庚兩
　　　　　　　　　　　心相距之線與甲乙丙黄
　　　　　　　　　　　道相離即成甲乙庚角乙
　　　　　　　　　　　戊之距愈寛其差角愈大
　　　　　　　　　　也法以乙庚併徑之正弦
　　　　　　　　　　與初虧距緯壬庚之正弦
　　　　　　　　　　為比同於半徑一千萬與
　　　　　　　　　　乙角之正弦為比即初虧
　　　　　　　　　　之緯差角也又以乙辛併
　　　　　　　　　　徑之正弦與復圓距緯癸
　　　　　　　　　　辛之正弦為比同於半徑
　　　　　　　　　　一千萬與乙角之正弦為
　　　　　　　　　　比即復圓之緯差角也
　　　　　　　　　　月正當交點無距緯則無
　　　　　　　　　　緯差角如圖甲乙丙為黄
　　　　　　　　　　道一象限庚為初虧月心
　　　　　　　　　　辛為復圓月心如在黄道
　　　　　　　　　　西象限則黄道左昂右低
　　　　　　　　　　而甲乙丑或丙乙卯交角
　　　　　　　　　　在四十五度以上故初虧
　　　　　　　　　　子點在月體之左稍偏上
　　　　　　　　　　復圓寅點在月體之右稍
　　　　　　　　　　偏下也(如交角在四十五/度以下則初虧為)
　　　　　　　　　　(上稍偏左復圓/為下稍偏右)若在黄道
　　　　　　　　　　東象限則黄道左低右昂
　　　　　　　　　　而甲乙卯或丙乙丑交角
　　　　　　　　　　在四十五度以下故初虧
　　　　　　　　　　子點在月體之下稍偏左
　　　　　　　　　　復圓寅點在月體之上稍
　　　　　　　　　　偏右也(如交角在四十五/度以上則初虧為)
　　　　　　　　　　(左稍偏下復圓/為右稍偏上)
　　　　　　　　　　如月距黄道之南而在黄
　　　　　　　　　　道東象限如圖甲乙卯或
　　　　　　　　　　丙乙丑為黄道交髙弧之
　　　　　　　　　　角庚乙甲為初虧緯差角
　　　　　　　　　　辛乙丙為復圓緯差角因
　　　　　　　　　　月距黄道之南初虧時宜
　　　　　　　　　　以庚乙甲緯差角與甲乙
　　　　　　　　　　卯交角相加得卯乙庚為
　　　　　　　　　　定交角在四十五度以上
　　　　　　　　　　　故初虧子點在月體之左
　　　　　　　　　　　稍偏下復圓時須以辛乙
　　　　　　　　　　　丙緯差角與丙乙丑交角
　　　　　　　　　　　相減餘丑乙辛為定交角
　　　　　　　　　　　在四十五度以下故復圓
　　　　　　　　　　　寅點在月體之上稍偏右
　　　　　　　　　　　也若在黄道西象限則初
　　　　　　　　　　　虧之緯差角為減復圓之
　　　　　　　　　　　緯差角為加與此相反
　　　　　　　　　　　如月距黄道之北而在黄
　　　　　　　　　　　道東象限如圖甲乙卯或
　　　　　　　　　　　丙乙丑為黄道交髙弧之
　　　　　　　　　　　角庚乙甲為初虧緯差角
　　　　　　　　　　　辛乙丙為復圓緯差角因
　　　　　　　　　　　月距黄道之北初虧時宜
　　　　　　　　　　　以庚乙甲緯差角與甲乙
　　　　　　　　　　　卯交角相減餘卯乙庚為
　　　　　　　　　　　定交角在四十五度以下
　　　　　　　　　　　故初虧子點在月體之下
　　　　　　　　　　　稍偏左復圓時須以辛乙
　　　　　　　　　　　内緯差角與内乙丑交角
　　　　　　　　　　　相加得丑乙辛為定交角
　　　　　　　　　　　在四十五度以上故復圓
　　　　　　　　　　　寅點在月體之右稍偏上
　　　　　　　　　　　也若在黄道西象限則初
　　　　　　　　　　　虧之緯差角為加復圓之
　　　　　　　　　　　緯差角為減與此相反
　　繪月食圖
凡繪月食圖先作横豎二線直角相交横線當黄道
豎線當黄道經圈用地影半徑為度於中心作圜以
象闇虚又以月半徑與地影半徑相減用其餘數為
度作内虚圈為食既生光之限又以兩半徑相併為
度作外虚圈為初虧復圓之限次視實交周在初宫
十一宫於外虚圈上周黄經線右取黄白大距五度
作識實交周在五宫六宫於外虚圈上周黄經線左
取黄白大距五度作識乃自所識作線過圜心至外
虚圈下周即為白道經圈於此線上自圜心取食其
距緯度作識即食甚時月心所在従此作横線與白
道經圈相交成直角即為白道而白道割外虚圈右
周之點乃初虧時月心所在割内虚圈右周之點乃
食既時月心所在割内虚圈左周之點乃生光時月
心所在割外虚圈左周之點乃復圓時月心所在也
末以五限月心所到之點為心月半徑為度作各小
圜以象月體即初虧食既食甚生光復圓之象俱備
矣
　　　　　　　　　　　如圖甲乙豎線如黄道經
　　　　　　　　　　　圈丙丁横線如黄道戊己
　　　　　　　　　　　庚圈為地影甲丙乙丁外
　　　　　　　　　　　虚圈為初虧復圓之限其
　　　　　　　　　　　丙辛半徑為月與地影兩
　　　　　　　　　　　半徑相併之數壬癸内虚
　　　　　　　　　　　圈為食既生光之限其癸
　　　　　　　　　　　辛半徑為月與地影兩半
　　　　　　　　　　　徑相較之數設實交周五
　　　　　　　　　　　宫或六宫則於外虚圈上
　　　　　　　　　　　周甲乙經線之左取黄白
　　　　　　　　　　　大距五度如子従子作線
　　　　　　　　　　　過圜心辛至下周丑為白
　　　　　　　　　　　道經圈於子丑白道經圈
　　　　　　　　　　　上自圜心辛向上取食甚
　　　　　　　　　　　距緯度如寅辛此寅點即
　　　　　　　　　　　食甚時月心所在也(此以/實交)
　　　　　　　　　　　(周五宫為例其緯在北故/自圜心辛向上取寅點若)
　　　　　　　　　　　(實交周是六宫其緯在南/則自圜心辛向下取寅點)
　　　　　　　　　　　乃従寅取直角作卯辰線
　　　　　　　　　　　與子丑白道經圈相交即
　　　　　　　　　　　為白道而白道割外虚圈
　　　　　　　　　　　右周卯點為初虧限割内
　　　　　　　　　　　虚圈右周巳點為食既限
　　　　　　　　　　　割内虚圈左周午點為生
　　　　　　　　　　　光限割外虚圈左周辰點
　　　　　　　　　　　為復圓限於卯巳寅午辰
　　　　　　　　　　　五點各為心月半徑為度
　　　　　　　　　　　作圜以象月體即見月心
　　　　　　　　　　　在卯其周正切闇虚而光
　　　　　　　　　　　将缺是為初虧月心至巳
　　　　　　　　　　　其體全入闇虚而光盡掩
　　　　　　　　　　　是為食既月心至寅其體
　　　　　　　　　　　深入闇虚兩心相距甚近
　　　　　　　　　　　是為食甚月心至午其體
　　　　　　　　　　　将出闇虚而光初吐是為
　　　　　　　　　　　生光月心至辰其體全出
　　　　　　　　　　　闇虚而光纔滿是爲復圓
　　　　　　　　　　　也
　
　
　
　
　
　
　
　
　
　
　
　
　
　
御製歴象考成上編卷七
　欽定四庫全書
御製厯象考成上編卷八
　　交食厯理三
　　　太陽食限
　　　日食三限時刻
　　　黄平象限白象限之同異
　　　日食三差
　　　求黄平象限及黄道髙弧交角并太陽髙弧
　　　求白平象限及白道髙弧交角并太陰髙弧
　　　求東西南北差
　　　求日食食甚用時食甚交周食甚實緯
　　　求日食食甚真時及食甚視緯
　　　求日食初虧復圓用時
　　　求日食初虧復圓真時
　　　日食分秒
　　　定日食方位
　　　繪日食圖
　　太陽食限
日食之限不同於月食月食惟以太陰地影兩視半
徑相併之數當黄白二道之距緯推距交之經度即
為食限日食因有南北差其視緯度隨地隨時不同
故太陽太陰兩視半徑不能定食限也夫最大之南
北差一度零一分太陽最大之視半徑一十五分三
十二秒三十微太陰最大之視半徑一十六分五十
一秒兩視半徑相併得三十二分二十三秒三十微
與南北差一度零一分相加得一度三十三分二十
三秒三十微為視緯度以推距交經度得一十八度
一十五分一十三秒為可食之限太陽最小之視半
徑一十四分五十九秒三十微太陰最小之視半徑
一十五分五十三秒三十微兩視半徑相併得三十
分五十三秒與南北差一度零一分相加得一度三
十一分五十三秒為視緯度以推距交經度得一十
七度五十六分五十六秒為必食之限然在黄道北
者必食在黄道南者或食或不食在黄道北者亦非
普天之下皆見食但必有見食之地耳葢視差因地
里之南北而殊而視緯又因實緯之南北而異故食
限不可一槩而論也今以北極髙一十六度至四十
六度之地而定食限則太陰距黄道北平朔之限得
二十度五十二分實朔之限得一十八度一十五分
太陰距黄道南平朔之限得八度五十一分實朔之
限得六度一十四分要之視差之故多端食限不過
得其大槩欲定食之有無必按法求得本地本時視
緯度與太陽太陰兩視半徑相較若兩視半徑相併
之數大於視緯者為有食小於視緯者為不食也
　　　　　　　　　　如圖甲乙為黄道丙丁為
　　　　　　　　　　白道戊為實交巳庚為視
　　　　　　　　　　白道辛為視交太陽從甲
　　　　　　　　　　乙黄道行太陰實循丙丁
　　　　　　　　　　白道行因髙下差變髙為
　　　　　　　　　　下遂生南北差視之如循
　　　　　　　　　　巳庚行也如太陽在壬太
　　　　　　　　　　陰距黄道北在癸距戊交
　　　　　　　　　　約一十八度去太陽甚逺
　　　　　　　　　　因視差之故見太陰在子
　　　　　　　　　　巳與太陽兩周相切故北
　　　　　　　　　　緯以距交一十八度為有
　　　　　　　　　　食之始也如太陽在丑太
　　　　　　　　　　陰距黄道南在寅距戊交
　　　　　　　　　　約六度雖無視差己與太
　　　　　　　　　　陽兩周相切故南緯以距
　　　　　　　　　　交六度為有食之始也至
　　　　　　　　　　於平朔之限又寛於實朔
　　　　　　　　　　者因實朔距平朔之行度
　　　　　　　　　　約二度三十七分故以此
　　　　　　　　　　數與實朔之限相加乃為
　　　　　　　　　　平朔之限與太陰食限之
　　　　　　　　　　理同
　　日食三限時刻
日食止有三限一曰初虧一曰食甚一曰復圓而無
食既生光葢太陽太陰之視徑畧相等食甚之最大
者不過食既方食甚即生光故止求三限時刻三限
時刻維何曰用時曰近時曰真時此三者雖為三限
所同而三限之中尤以食甚為本故今發眀三限時
刻先詳食甚時刻次及初虧而復圓如之食甚之理
大槩與月食同但月食以太陰實經度當最近地影
心之㸃為食甚故以實朢交周求得食甚交周相減
為交周升度差以月實行比例得時分加減實望用
時即得食甚時刻而無用時近時真時之名日食因
有東西差(詳後日食/三差篇)必以太陰視經度當最近太陽
之㸃為食甚其實經度與視經度既不同而實行與
視行又不同故先以實朔交周求得食甚交周相減
為交周升度差以月實行比例得時分加減實朔用
時為食甚用時(詳後求食/甚用時篇)次以食甚用時求得東西
差(詳後求東西/南北差篇)仍以月實行比例得時分加減食甚
用時為食甚近時又以食甚近時求得東西差與用
時東西差相較得視行然後以視行與用時東西差
比例得時分加減食甚用時方為食甚真時(詳後求/食甚真)
(時/篇)是則食甚用時者乃在天實行日月相掩最深之
時刻食甚真時者乃人目所見日月相掩最深之時
刻而食甚近時者所以定視行以求用時與真時相
距之時分者也夫食甚既有用時近時真時則初虧
復圓亦必有用時近時真時乃今求日食初虧復圓
用時則不以初虧復圓距食甚之時分加減食甚用
時而以初虧復圓距食甚之時分加減食甚真時為
初虧復圓用時(詳後求初虧/復圓用時篇)次以初虧復圓用時求
得東西差與食甚之東西差相較得視行乃以視行
與初虧復圓距食甚之度比例得時分加減食甚真
時即為初虧復圓真時(詳後求初虧/復圓真時篇)然而不用近時
者葢為近時所以求視行今食甚巳有東西差則與
初虧復圓東西差相較即可以得視行故不必又求
近時也要之求日食三限時刻必先求食甚真時而
欲求食甚真時必先求食甚用時有食甚用時然後
可以知三差之大小而三限時刻皆由此次第生焉
此日食所以異於月食也
　　　　　　　　　　如圖甲乙為黄道甲丙為
　　　　　　　　　　白道甲為交㸃丁為太陽
　　　　　　　　　　戊為太陰甲巳為實朔交
　　　　　　　　　　周與甲丁等故巳㸃為實
　　　　　　　　　　朔用時之度然丁巳相距
　　　　　　　　　　猶逺試自白極過太陽丁
　　　　　　　　　　作丁戊垂弧與白道成直
　　　　　　　　　　角則丁戊之距必近於丁
　　　　　　　　　　巳故戊㸃為食甚用時之
　　　　　　　　　　度甲戊為食甚交周丁戊
　　　　　　　　　　為食甚實緯戊巳為交周
　　　　　　　　　　升度差以一小時之月實
　　　　　　　　　　行與戊巳交周升度差相
　　　　　　　　　　比得時分加減巳㸃實朔
　　　　　　　　　　用時得戊㸃為食甚用時
　　　　　　　　　　(此太陰在兩交後由甲向/丙故甲巳度多甲戊度少)
　　　　　　　　　　(應減戊巳距時若太陰在/兩交前由丙向甲則丙巳)
　　　　　　　　　　(度少丙戊度多/應加戊巳距時)既得食甚
　　　　　　　　　　用時如戊則自用時求近
　　　　　　　　　　時今太陰實經度雖在戊
　　　　　　　　　　因有東西差而用時之視
　　　　　　　　　　經度却在庚則尚在食甚
　　　　　　　　　　前故求得庚戊東西差以
　　　　　　　　　　一小時之月實行相比得
　　　　　　　　　　時分加於戊點食甚用時
　　　　　　　　　　得辛點為食甚近時(庚戊/與戊)
　　　　　　　　　　(辛/等)若使辛點近時之東西
　　　　　　　　　　差與戊點用時之東西差
　　　　　　　　　　等則實經度在辛視經度
　　　　　　　　　　即在戊而近時即為真時
　　　　　　　　　　又何用求真時然近時實
　　　　　　　　　　經度雖在辛而近時之東
　　　　　　　　　　西差復不同於用時之東
　　　　　　　　　　西差故近時之視經度却
　　　　　　　　　　又在壬則仍在食甚前夫
　　　　　　　　　　食甚用時因東西差而見
　　　　　　　　　　太陰在庚食甚近時又因
　　　　　　　　　　東西差而見太陰在壬是
　　　　　　　　　　自戊點食甚用時至辛點
　　　　　　　　　　食甚近時止見太陰行庚
　　　　　　　　　　壬之分故以庚壬視行與
　　　　　　　　　　戊辛弧所變時分之比即
　　　　　　　　　　同於庚戊東西差與戊癸
　　　　　　　　　　弧所變時分之比加於戊
　　　　　　　　　　點食甚用時得癸點為食
　　　　　　　　　　甚真時葢食甚真時之東
　　　　　　　　　　西差如戊癸必使太陰實
　　　　　　　　　　經度在癸而視經度乃在
　　　　　　　　　　戊方為人目所見日月相
　　　　　　　　　　掩最深之時刻也(此太陰/視經度)
　　　　　　　　　　(在實經度西故加東西差/所變時分若太陰視經度)
　　　　　　　　　　(在實經度東則減東西/差所變時分詳下二篇)
　　　　　　　　　　又如子為初虧限太陰所
　　　　　　　　　　在丑為復圓限太陰所在
　　　　　　　　　　丁子丁丑皆太陽太陰兩
　　　　　　　　　　視半徑相併之數今命丁
　　　　　　　　　　戊為食甚視緯(丁戊原係/食甚實緯)
　　　　　　　　　　(今借為食甚視/緯以明其理)用正弧三
　　　　　　　　　　角形求得子戊或戊丑為
　　　　　　　　　　初虧復圓距食甚之弧(子/弧)
　　　　　　　　　　(與弧/丑等)以一小時之月實行
　　　　　　　　　　相比得時分即初虧復圓
　　　　　　　　　　距食甚之時分今求初虧
　　　　　　　　　　復圓用時論理當於戊點
　　　　　　　　　　食甚用時内減子戊弧所
　　　　　　　　　　變時分得子點為初虧用
　　　　　　　　　　時然後求初虧近時及真
　　　　　　　　　　時但丁戊既為食甚真時
　　　　　　　　　　之視緯則求初虧用時即
　　　　　　　　　　於食甚真時内減初虧距
　　　　　　　　　　食甚之時分得數為密故
　　　　　　　　　　於癸點食甚真時内減與
　　　　　　　　　　子戊弧相等之寅癸弧所
　　　　　　　　　　變時分得寅點為初虧用
　　　　　　　　　　時因初虧用時之東西差
　　　　　　　　　　不同於食甚真時之東西
　　　　　　　　　　差其視經度却在夘則己
　　　　　　　　　　過初虧後夫食甚真時因
　　　　　　　　　　東西差而見太陰在戊初
　　　　　　　　　　虧用時又因東西差而見
　　　　　　　　　　太陰在夘是自寅點初虧
　　　　　　　　　　用時至癸點食甚真時止
　　　　　　　　　　見太陰行夘戊之分故夘
　　　　　　　　　　戊即為視行而不必又求
　　　　　　　　　　初虧近時以夘戊視行與
　　　　　　　　　　寅癸弧所變時分之比即
　　　　　　　　　　同於子戊初虧距食甚之
　　　　　　　　　　度與辰癸弧所變時分之
　　　　　　　　　　比於癸點食甚真時内減
　　　　　　　　　　之得辰點為初虧真時葢
　　　　　　　　　　初虧真時之東西差如辰
　　　　　　　　　　子必使太陰實經度在辰
　　　　　　　　　　而視經度乃在子方為人
　　　　　　　　　　目所見日月兩周初切之
　　　　　　　　　　時刻也復圓時刻倣此但
　　　　　　　　　　與食甚時刻加減相反
　　黄平象限白平象限之同異
新法厯書推算日食三差以黄平象限為本(黄平象/限乃黄)
(道在地平上半周折中之處東西距地平/各一象限故名黄平象限又名九十度限)今按三差
並生於太陰而太陰之經緯度為白道經緯度用白
道較之用黄道為密(詳見下日/食三差篇)故今推算日食三差
以白平象限為本(白平象限即白道在地平上半周/折中之處東西距地平亦各一象)
(限/)然求白平象限諸數必由黄平象限諸數而得不
合論之不見其同異不分論之不得其疎密今将黄
平象限白平象限之同異詳具圖說如左
　　　　　　　　　　如圖甲為天頂甲乙丙丁
　　　　　　　　　　為子午圈乙丙為地平丁
　　　　　　　　　　為赤極(即北/極)戊巳庚為赤
　　　　　　　　　　道按黄赤大距二十三度
　　　　　　　　　　二十九分三十秒作辛壬
　　　　　　　　　　負黄極圈任取癸點為黄
　　　　　　　　　　極則子丑為黄道自黄極
　　　　　　　　　　癸過天頂甲作癸甲子寅
　　　　　　　　　　過黄極經圈則子點為黄
　　　　　　　　　　平象限夘為黄道出地平
　　　　　　　　　　之點辰為黄道入地平之
　　　　　　　　　　點子夘子辰皆九十度黄
　　　　　　　　　　道與赤道交於巳午己為
　　　　　　　　　　春分午為秋分宗動天左
　　　　　　　　　　旋惟赤極丁點不動自赤
　　　　　　　　　　極丁過天頂甲之經圈即
　　　　　　　　　　子午圈故赤道地平上半
　　　　　　　　　　周折中之戊點常在正午
　　　　　　　　　　若黄極則隨天左旋一曰
　　　　　　　　　　繞赤極一周惟黄極正當
　　　　　　　　　　赤極之上如辛或正當赤
　　　　　　　　　　極之下如壬則黄赤大距
　　　　　　　　　　當正午自黄極過天頂甲
　　　　　　　　　　之黄道經圈即與子午圈
　　　　　　　　　　合故黄平象限亦在正午
　　　　　　　　　　今黄極癸在赤極西半周
　　　　　　　　　　則自黄極癸過天頂甲所
　　　　　　　　　　作之癸甲子寅經圈其南
　　　　　　　　　　半周必在子午圈之東故
　　　　　　　　　　黄平象限子點即在正午
　　　　　　　　　　東出地夘點在赤道北入
　　　　　　　　　　地辰點在赤道南春分後
　　　　　　　　　　未點當正午而子未即黄
　　　　　　　　　　平象限距正午東之度子
　　　　　　　　　　寅即黄平象限距地平之
　　　　　　　　　　髙也若黄極癸在赤極東
　　　　　　　　　　半周則自黄極癸過天頂
　　　　　　　　　　甲所作之癸甲子寅經圈
　　　　　　　　　　其南半周必在子午圈之
　　　　　　　　　　西故黄平象限子點即在
　　　　　　　　　　正午西出地夘點在赤道
　　　　　　　　　　南入地辰點在赤道北秋
　　　　　　　　　　分前申點當正午而申子
　　　　　　　　　　即黄平象限距正午西之
　　　　　　　　　　度子寅即黄平象限距地
　　　　　　　　　　平之髙也夫黄極隨天左
　　　　　　　　　　旋一日既繞赤極一周則
　　　　　　　　　　白極隨天左旋一日亦繞
　　　　　　　　　　黄極一周今按朔望時黄
　　　　　　　　　　白大距四度五十八分三
　　　　　　　　　　十秒作酉戌負白極圈任
　　　　　　　　　　取亥點為白極則乾坎為
　　　　　　　　　　白道自白極亥過天頂甲
　　　　　　　　　　作亥甲乾艮過白極經圈
　　　　　　　　　　則乾點為白平象限震為
　　　　　　　　　　白道出地平之點巽為白
　　　　　　　　　　道入地平之點乾震乾巽
　　　　　　　　　　皆九十度白道與黄道交
　　　　　　　　　　於離坤離為正交坤為中
　　　　　　　　　　交惟白極正當黄極之上
　　　　　　　　　　如酉或正當黄極之下如
　　　　　　　　　　戌則黄白大距當黄平象
　　　　　　　　　　限自白極過天頂甲之白
　　　　　　　　　　道經圈即與黄道經圈合
　　　　　　　　　　故白平象限與黄平象限
　　　　　　　　　　同度今白極亥在黄極西
　　　　　　　　　　半周則自白極亥過天頂
　　　　　　　　　　甲所作之亥甲乾艮經圈
　　　　　　　　　　其南半周必在黄道經圈
　　　　　　　　　　之東故白平象限乾點即
　　　　　　　　　　在黄平象限東出地震點
　　　　　　　　　　在黄道北入地巽點在黄
　　　　　　　　　　道南正交後兊點當黄平
　　　　　　　　　　象限而乾兊即白平象限
　　　　　　　　　　距黄平象限東之度乾艮
　　　　　　　　　　即白平象限距地平之髙
　　　　　　　　　　也設太陰在乾兊之間則
　　　　　　　　　　所當黄道度為限東視經
　　　　　　　　　　度差而東其時刻宜減而
　　　　　　　　　　白道度實為限西視經度
　　　　　　　　　　差而西其時刻則宜加也
　　　　　　　　　　若白極亥在黄極東半周
　　　　　　　　　　則自白極亥過天頂甲所
　　　　　　　　　　作之亥甲乾艮經圈其南
　　　　　　　　　　半周必在黄道經圈之西
　　　　　　　　　　故白平象限乾點即在黄
　　　　　　　　　　平象限西出地震點在黄
　　　　　　　　　　道南入地巽點在黄道北
　　　　　　　　　　中交後亢點當黄平象限
　　　　　　　　　　而乾亢即白平象限距黄
　　　　　　　　　　平象限西之度乾艮即白
　　　　　　　　　　平象限距地平之髙也設
　　　　　　　　　　太陰在乾亢之間則所當
　　　　　　　　　　黄道度為限西視經度差
　　　　　　　　　　而西其時刻宜加而白道
　　　　　　　　　　度實為限東視經度差而
　　　　　　　　　　東其時刻則宜減也又白
　　　　　　　　　　平象限距地平之乾艮弧
　　　　　　　　　　髙於黄平象限距地平之
　　　　　　　　　　子寅弧則白道直而昻黄
　　　　　　　　　　道斜而低白道髙弧交角
　　　　　　　　　　必小於黄道髙弧交角如
　　　　　　　　　　白平象限距地平之乾艮
　　　　　　　　　　弧低於黄平象限距地平
　　　　　　　　　　之子寅弧則白道斜而低
　　　　　　　　　　黄道直而昻白道髙弧交
　　　　　　　　　　角必大於黄道髙弧交角
　　　　　　　　　　也按京師赤極髙四十度
　　　　　　　　　　弱黄平象限最髙者七十
　　　　　　　　　　三度餘最低者二十六度
　　　　　　　　　　餘白平象限最髙者七十
　　　　　　　　　　八度餘最低者二十一度
　　　　　　　　　　餘黄平象限距正午偏至
　　　　　　　　　　二十四度餘白平象限距
　　　　　　　　　　黄平象限偏至十度餘地
　　　　　　　　　　愈近南赤極愈低則限距
　　　　　　　　　　地平愈髙而所偏之度愈
　　　　　　　　　　少地愈近北赤極愈髙則
　　　　　　　　　　限距地平愈低而所偏之
　　　　　　　　　　度愈多也
　　日食三差
推歩日食較之推歩月食為甚難者以有三差也三
差維何一曰髙下差(即地半/徑差)一曰東西差(新法厯書/為太陰黄)
(道經差今定為/太陰白道經差)一曰南北差(新法厯書為太陰黄道/緯差今定為太陰白道)
(緯/差)然東西差南北差又皆由髙下差而生其故何也
葢食甚用時以地心立算人自地面視之遂有地半
徑差而太陽地半徑差恒小太陰地半徑差恒大於
太陰地半徑差内減太陽地半徑差始為太陰髙下
差髙下差既變真髙為視髙故經度之東西緯度之
南北亦皆因之而變也新法厯書求東西南北差以
黄平象限為本者葢以太陰在黄平象限東者視經
度恒差而東太陰在黄平象限西者視經度恒差而
西差而東者時刻宜減差而西者時刻宜加故日食
之早晚必徵之東西差而後可定也北極出地二十
三度半以上者黄平象限恒在天頂南太陰之視緯
度恒差而南北極出地二十三度半以下者黄平象
限有時在天頂北太陰之視緯度即差而北差而南
者實緯在南則加在北則減差而北者實緯在南則
減在北則加故日食之淺深必徵之南北差而後可
定也其法自黄極作兩經圏一過真髙一過視髙兩
經圏所截黄道度即實經度與視經度之較是為東
西差兩經圏之較即實緯度與視緯度之較是為南
北差三差相交成正弧三角形直角恒對髙下差黄
道髙弧交角恒對南北差餘角恒對東西差惟太陰
正當黄平象限則黄道經圏過天頂與髙弧合真髙
視髙同在一經圏上故髙下差即南北差而無東西
差黄平象限正當天頂則黄道與髙弧合真髙視髙
同在黄道上故髙下差即東西差而無南北差過此
距黄平象限愈近交角愈大則南北差大而東西差
小距黄平象限愈逺交角愈小則南北差小而東西
差大故必先求黄平象限及黄道髙弧交角而後東
西南北差可次第求焉今按太陰之經度為白道經
度食甚實緯又與白道成直角則東西差乃白道之
經差非黄道之經差也南北差乃白道之緯差非黄
道之緯差也三差相交成正弧三角形亦白道與白
道經圏及髙弧所成之三角形非黄道與黄道經圏
及髙弧所成之三角形也夫白道與黄道斜交則白
平象限之與黄平象限白道髙弧交角之與黄道髙
弧交角亦皆有不同新法厯書因日食近兩交黄白
二道相距不逺故止用黄道為省算究之必用白道
方為密合故今求東西南北差以白平象限為本然
白平象限以黄平象限為根而白道髙弧交角又以
黄道髙弧交角為據知太陰距黄平象限東西及黄
道髙弧交角則可知太陰距白平象限東西及白道
髙弧交角矣
　　　　　　　　　　如圖甲為天頂甲乙丙丁
　　　　　　　　　　為子午圏乙丙為地平丁
　　　　　　　　　　為赤極戊己為負黄極圏
　　　　　　　　　　戊為黄極庚辛為黄道壬
　　　　　　　　　　為黄平象限距地平辛九
　　　　　　　　　　十度癸子為負白極圏癸
　　　　　　　　　　為白極丑寅為白道夘為
　　　　　　　　　　白平象限距地平寅亦九
　　　　　　　　　　十度凡日食求三差必自
　　　　　　　　　　天頂甲過太陰所在至地
　　　　　　　　　　平辰作甲辰髙弧即髙下
　　　　　　　　　　差所由生也
　　　　　　　　　　設食甚用時太陽在己太
　　　　　　　　　　陰實髙亦在巳視髙在午
　　　　　　　　　　巳午為髙下差以黄道論
　　　　　　　　　　之自黄極戊作兩經圈一
　　　　　　　　　　至實髙巳一至視髙午截
　　　　　　　　　　黄道於未兩經度之較為
　　　　　　　　　　巳未即東西差兩經圈之
　　　　　　　　　　較為未午即南北差此時
　　　　　　　　　　太陰實經度巳㸃在黄平
　　　　　　　　　　象限壬㸃之西視經度未
　　　　　　　　　　㸃更差而西自人視之尚
　　　　　　　　　　在食甚前故時刻應加而
　　　　　　　　　　遲又太陰實髙在巳正當
　　　　　　　　　　黄道視髙在午在黄道南
　　　　　　　　　　故距緯應加而逺三差相
　　　　　　　　　　交成巳午未正弧三角形
　　　　　　　　　　未為直角對巳午髙下差
　　　　　　　　　　未巳午角為黄道髙弧交
　　　　　　　　　　角對未午南北差巳午未
　　　　　　　　　　角為黄道交髙弧之餘角
　　　　　　　　　　對巳未東西差故知未巳
　　　　　　　　　　午角及巳午弧即可求巳
　　　　　　　　　　未弧及未午弧也今以白
　　　　　　　　　　道而論則應自白極癸作
　　　　　　　　　　兩經圈一至實髙巳一至
　　　　　　　　　　視髙午截白道於申則巳
　　　　　　　　　　申為東西差申午為南北
　　　　　　　　　　差此時太陰實經度巳㸃
　　　　　　　　　　在白平象限夘㸃之西而
　　　　　　　　　　視經度申㸃亦更差而西
　　　　　　　　　　太陰實髙在己正當黄道
　　　　　　　　　　視髙在午亦在黄道南其
　　　　　　　　　　東西差南北差之加減並
　　　　　　　　　　與黄道同但三差相交却
　　　　　　　　　　成巳午申正弧三角形申
　　　　　　　　　　為直角對巳午髙下差申
　　　　　　　　　　巳午角為白道髙弧交角
　　　　　　　　　　對申午南北差巳午申角
　　　　　　　　　　為白道交髙弧之餘角對
　　　　　　　　　　巳申東西差此申巳午交
　　　　　　　　　　角小於未巳午交角故申
　　　　　　　　　　午南北差小於未午南北
　　　　　　　　　　差而巳午申餘角大於巳
　　　　　　　　　　午未餘角故巳申東西差
　　　　　　　　　　大於巳未東西差以此推
　　　　　　　　　　食甚之時刻較之用黄道
　　　　　　　　　　者必稍遲而食甚之距緯
　　　　　　　　　　較之用黄道者必稍近故
　　　　　　　　　　必知申巳午角及巳午弧
　　　　　　　　　　然後可求巳申弧及申午
　　　　　　　　　　弧也
　　　　　　　　　　設食甚用時太陽在巳太
　　　　　　　　　　陰實髙在午午巳為實緯
　　　　　　　　　　在黄道北(午為/直角)視髙在未
　　　　　　　　　　午未為髙下差以黄道論
　　　　　　　　　　之太陰正當黄平象限壬
　　　　　　　　　　午未髙下差即南北差而
　　　　　　　　　　無東西差故食甚用時即
　　　　　　　　　　食甚真時今以白道而論
　　　　　　　　　　則太陰午㸃尚在白平象
　　　　　　　　　　限夘㸃之西自白極癸作
　　　　　　　　　　兩經圈一至實髙午一至
　　　　　　　　　　視髙未截白道於申則申
　　　　　　　　　　午為東西差申未為南北
　　　　　　　　　　差自人視之尚在食甚前
　　　　　　　　　　其時刻應加而遲待太陰
　　　　　　　　　　由午行至酉則實髙在酉
　　　　　　　　　　視髙在戌自白極癸至視
　　　　　　　　　　髙戌作經圈截白道於午
　　　　　　　　　　截黄道於巳必過日月兩
　　　　　　　　　　心其視經度正當食甚用
　　　　　　　　　　時午㸃故太陰行至酉㸃
　　　　　　　　　　之時刻方為食甚真時而
　　　　　　　　　　酉午為真時東西差午戌
　　　　　　　　　　為真時南北差於午戌真
　　　　　　　　　　時南北差内減午巳實緯
　　　　　　　　　　餘巳戌為視緯在黄道南
　　　　　　　　　　也(實緯在黄道北應減南/北差因南北差大於實)
　　　　　　　　　　(緯故於南北差内反/減實緯餘即為視緯)此時
　　　　　　　　　　東西差差三分餘則食甚
　　　　　　　　　　差至半刻而初虧復圓亦
　　　　　　　　　　必皆差半刻彼以黄道論
　　　　　　　　　　者太陽在巳太陰在未固
　　　　　　　　　　不得為食甚真時而午未
　　　　　　　　　　髙下差即南北差與午巳
　　　　　　　　　　實緯亦非一線故不得相
　　　　　　　　　　減為視緯也
　　　　　　　　　　若設食甚用時為太陰與
　　　　　　　　　　太陽黄道同度而食甚實
　　　　　　　　　　緯為與黄道成直角食甚
　　　　　　　　　　用時太陽在壬太陰實髙
　　　　　　　　　　在午午壬為實緯(壬為/直角)視
　　　　　　　　　　髙在未午未髙下差即南
　　　　　　　　　　北差而無東西差則食甚
　　　　　　　　　　用時即為食甚真時於午
　　　　　　　　　　未南北差内減午壬實緯
　　　　　　　　　　餘午未為視緯然以白道
　　　　　　　　　　而論則應自白極癸過太
　　　　　　　　　　陽壬作經圈截白道於戌
　　　　　　　　　　戌壬為白道緯度(戌為/直角)而
　　　　　　　　　　戌壬近於午壬則太隂在
　　　　　　　　　　戌為食甚用時而在午非
　　　　　　　　　　食甚用時也待太陰由戌
　　　　　　　　　　行至亥則實髙在亥視髙
　　　　　　　　　　在申自白極癸至視髙申
　　　　　　　　　　作經圈亦截白道於戌而
　　　　　　　　　　截黄道於壬必過日月兩
　　　　　　　　　　心其視經度正當食甚用
　　　　　　　　　　時戌㸃故亥戌為東西差
　　　　　　　　　　戌申為南北差於戌申南
　　　　　　　　　　北差内減戌壬實緯餘壬
　　　　　　　　　　申為視緯而壬申亦近於
　　　　　　　　　　壬未則太陰在亥為食甚
　　　　　　　　　　真時而在午非食甚真時
　　　　　　　　　　也總之日月相距最近為
　　　　　　　　　　食甚而近莫近於白道成
　　　　　　　　　　直角故南北差亦必於白
　　　　　　　　　　道成直角方可以定視緯
　　　　　　　　　　又太陰在白平象限西則
　　　　　　　　　　白道之勢東髙西下髙下
　　　　　　　　　　差既變髙為下則俟太陰
　　　　　　　　　　過用時之東其軌漸髙距
　　　　　　　　　　日漸近故必用白平象限
　　　　　　　　　　方可以定真時在限東者
　　　　　　　　　　倣此
　　　　　　　　　　又設赤極丁出地二十三
　　　　　　　　　　度黄極戊當地平則庚辛
　　　　　　　　　　黄道與髙弧合而黄平象
　　　　　　　　　　限即在天頂丑寅白道在
　　　　　　　　　　天頂南白平象限夘在正
　　　　　　　　　　午之西食甚用時太陽在
　　　　　　　　　　辰太陰實髙在巳巳辰為
　　　　　　　　　　實緯在黄道北(巳為/直角)視髙
　　　　　　　　　　在午巳午為髙下差以黄
　　　　　　　　　　道論之自黄極戊作兩經
　　　　　　　　　　圈一過實髙巳截黄道於
　　　　　　　　　　未一過視髙午截黄道於
　　　　　　　　　　申未申畧與巳午等午申
　　　　　　　　　　畧與巳未等故巳午髙下
　　　　　　　　　　差即同於未申東西差而
　　　　　　　　　　無南北差待太陰實經度
　　　　　　　　　　當黄道之酉則視經度當
　　　　　　　　　　黄道之辰與太陽同度而
　　　　　　　　　　太陰行至酉㸃之時刻即
　　　　　　　　　　為食甚真時然以白道而
　　　　　　　　　　論則應自白極癸作兩經
　　　　　　　　　　圈一過實髙巳一過視髙
　　　　　　　　　　午截白道於戌則巳戌為
　　　　　　　　　　東西差小於未申東西差
　　　　　　　　　　戌午為南北差在白道南
　　　　　　　　　　待太陰由巳行至亥則實
　　　　　　　　　　髙在亥視髙在乾自白極
　　　　　　　　　　癸至視髙乾作經圈截白
　　　　　　　　　　道於巳截黄道於辰必過
　　　　　　　　　　日月兩心其視經度正當
　　　　　　　　　　食甚用時巳㸃故太陰行
　　　　　　　　　　至亥㸃之時刻即為食甚
　　　　　　　　　　真時而亥巳為真時東西
　　　　　　　　　　差巳乾為真時南北差於
　　　　　　　　　　巳乾真時南北差内減巳
　　　　　　　　　　辰實緯餘辰乾為視緯在
　　　　　　　　　　黄道南此白道亥巳東西
　　　　　　　　　　差小於黄道酉辰東西差
　　　　　　　　　　則時刻必差而早然東西
　　　　　　　　　　差所差猶少而白道巳乾
　　　　　　　　　　南北差較之黄道無南北
　　　　　　　　　　差者則所差甚多此南北
　　　　　　　　　　差差至三分則食分差一
　　　　　　　　　　分故新法厯書又以亥巳
　　　　　　　　　　為距時交周以加於實朔
　　　　　　　　　　交周為定交周巳過中交
　　　　　　　　　　坎㸃之後求得酉亥為實
　　　　　　　　　　緯在黄道南因以黄道立
　　　　　　　　　　算無南北差即以酉亥實
　　　　　　　　　　緯為視緯亦畧與辰乾視
　　　　　　　　　　緯等此乃借補之法今以
　　　　　　　　　　白道立算故即用巳辰為
　　　　　　　　　　實緯而不用距時交周也
　　求黄平象限及黄道髙弧交角并太陽髙弧
東西南北二差生於髙下差而髙下差生於太陽太
隂髙弧今求東西南北二差雖用白道然必先求黄
平象限及黄道髙弧交角而求髙下差又止求太陽
髙弧葢因合朔時太陰與太陽同度其髙弧畧等也
夫黄道與赤道斜交赤道之髙度隨地不同故黄平
象限及黄道髙弧交角並太陽髙弧亦隨地不同今
求黄平象限所該諸數必按本地本時太陽距正午
赤道度求得正午黄道經度及黄赤相距緯度併黄
道與子午圈相交之角然後可推黄平象限距午東
西與距地平之髙及黄道髙弧交角並太陽髙弧也
　　　　　　　　　　設太陽實行在春分後一
　　　　　　　　　　十五度為三宫一十五度
　　　　　　　　　　食甚用時為申正初刻求
　　　　　　　　　　黄平象限諸數如圖甲為
　　　　　　　　　　天頂甲乙丙丁為子午圈
　　　　　　　　　　乙丙為地平丁為赤極丁
　　　　　　　　　　丙為京師赤極髙三十九
　　　　　　　　　　度五十五分戊己庚為赤
　　　　　　　　　　道戊乙為京師赤道髙五
　　　　　　　　　　十度零五分辛為黄極壬
　　　　　　　　　　癸子丑為黄道己為春分
　　　　　　　　　　丑為交西地平之㸃壬為
　　　　　　　　　　黄平象限距丑九十度癸
　　　　　　　　　　為正午壬癸為黄平象限
　　　　　　　　　　距正午之度壬寅為黄平
　　　　　　　　　　象限距地平之度即丑角
　　　　　　　　　　度子為太陽實行黄道經
　　　　　　　　　　度子巳為距春分後一十
　　　　　　　　　　五度子壬為太陽距黄平
　　　　　　　　　　象限之度子夘為太陽髙
　　　　　　　　　　弧丑子夘角為黄道髙弧
　　　　　　　　　　交角辰為申正初刻戊辰
　　　　　　　　　　為申正距午正六十度辰
　　　　　　　　　　巳為赤道同升度一十三
　　　　　　　　　　度四十八分二十三秒與
　　　　　　　　　　戊辰距午正六十度相加
　　　　　　　　　　得戊巳七十三度四十八
　　　　　　　　　　分二十三秒為本時正午
　　　　　　　　　　距春分赤道經度先用癸
　　　　　　　　　　己戊正弧三角形求癸巳
　　　　　　　　　　本時正午距春分黄道經
　　　　　　　　　　度及癸戊本時正午黄赤
　　　　　　　　　　相距緯度并黄道與子午
　　　　　　　　　　圈相交之癸角此形有戊
　　　　　　　　　　直角有己角為黄赤交角
　　　　　　　　　　二十三度二十九分三十
　　　　　　　　　　秒有戊己弧七十三度四
　　　　　　　　　　十八分二十三秒求得癸
　　　　　　　　　　己弧七十五度零五分一
　　　　　　　　　　十秒(用戊己弧察二躔/黄赤升度表亦得)即
　　　　　　　　　　知正午癸㸃距春分後二
　　　　　　　　　　宫一十五度零五分一十
　　　　　　　　　　秒為黄道之五宫一十五
　　　　　　　　　　度零五分一十秒也又求
　　　　　　　　　　得癸角八十三度三十七
　　　　　　　　　　分零四秒(用癸己弧察日/躔黄道赤經交)
　　　　　　　　　　(角表/亦得)又求得癸戊本時正
　　　　　　　　　　午黄赤距度二十二度三
　　　　　　　　　　十九分一十九秒(用癸己/弧察黄)
　　　　　　　　　　(赤距度/表亦得)與戊乙赤道髙五
　　　　　　　　　　十度零五分相加得癸乙
　　　　　　　　　　弧七十二度四十四分一
　　　　　　　　　　十九秒為正午黄道距地
　　　　　　　　　　平之度次用癸乙丑正弧
　　　　　　　　　　三角形求丑角及癸丑弧
　　　　　　　　　　此形有乙直角(甲乙為子/午圈與地)
　　　　　　　　　　(平成/直角)有癸角八十三度三
　　　　　　　　　　十七分零四秒有癸乙弧
　　　　　　　　　　七十二度四十四分一十
　　　　　　　　　　九秒求得丑角七十二度
　　　　　　　　　　五十分五十六秒(卿壬/寅弧)為
　　　　　　　　　　黄平象限距地平之度又
　　　　　　　　　　求得癸丑弧八十八度零
　　　　　　　　　　一分一十八秒與壬丑弧
　　　　　　　　　　九十度相減餘壬癸弧一
　　　　　　　　　　度五十八分四十二秒為
　　　　　　　　　　黄平象限距正午東之度
　　　　　　　　　　以壬癸弧一度五十八分
　　　　　　　　　　四十二秒與本時正午癸
　　　　　　　　　　㸃黄道五宫一十五度零
　　　　　　　　　　五分一十秒相加得五宫
　　　　　　　　　　一十七度零三分五十二
　　　　　　　　　　秒即黄平象限壬㸃之度
　　　　　　　　　　内減太陽實行子㸃黄道
　　　　　　　　　　經度三宫一十五度餘六
　　　　　　　　　　十二度零三分五十二秒
　　　　　　　　　　即壬子弧為太陽距黄平
　　　　　　　　　　象限西之度也於是用丑
　　　　　　　　　　子夘正弧三角形求子角
　　　　　　　　　　為黄道髙弧交角及子夘
　　　　　　　　　　弧為太陽髙弧此形有夘
　　　　　　　　　　直角有丑角七十二度五
　　　　　　　　　　十分五十六秒(即黄平象/限距地平)
　　　　　　　　　　(之/髙)有子丑弧二十七度五
　　　　　　　　　　十六分零八秒(即太陽距/黄平象限)
　　　　　　　　　　(壬子弧/之餘)求得子角一十九
　　　　　　　　　　度一十五分一十九秒即
　　　　　　　　　　黄道髙弧交角又求得子
　　　　　　　　　　夘弧二十六度三十五分
　　　　　　　　　　三十秒即太陽髙弧也
　　　　　　　　　　又隨時求太陽髙弧法春
　　　　　　　　　　秋分日太陽在赤道上無
　　　　　　　　　　距緯者則以半徑一千萬
　　　　　　　　　　為一率本地赤道髙度之
　　　　　　　　　　正弦為二率各時刻距午
　　　　　　　　　　正赤道經度之餘弦為三
　　　　　　　　　　率所得四率即本日各時
　　　　　　　　　　刻太陽髙弧之正弦也如
　　　　　　　　　　圖甲乙丙為子午圈甲為
　　　　　　　　　　天頂乙丁丙為地平戊為
　　　　　　　　　　北極戊丙為京師北極髙
　　　　　　　　　　三十九度五十五分己丁
　　　　　　　　　　庚為赤道己乙為京師赤
　　　　　　　　　　道髙五十度零五分即春
　　　　　　　　　　秋分午正太陽之髙己辛
　　　　　　　　　　為赤道髙度之正弦如求
　　　　　　　　　　春秋分日巳正太陽之髙
　　　　　　　　　　則從天頂甲過巳正作甲
　　　　　　　　　　巳壬髙弧其巳壬即巳正
　　　　　　　　　　髙弧己癸為己正髙弧之
　　　　　　　　　　正弦己距午正己三十度
　　　　　　　　　　己己為距午正三十度之
　　　　　　　　　　矢己丁為距午正三十度
　　　　　　　　　　之餘弦(即距夘正六/十度之正弦)即成
　　　　　　　　　　己丁辛己丁癸同式兩勾
　　　　　　　　　　股形故以己丁半徑與己
　　　　　　　　　　辛赤道髙五十度零五分
　　　　　　　　　　之正弦之比即同於己丁
　　　　　　　　　　距午正三十度之餘弦與
　　　　　　　　　　己癸己正髙弧之正弦之
　　　　　　　　　　比而得己癸髙弧之正弦
　　　　　　　　　　檢表得己壬髙弧即春秋
　　　　　　　　　　分日己正太陽之髙也葢
　　　　　　　　　　春秋分日太陽循己丁赤
　　　　　　　　　　道行從丁出地平為夘正
　　　　　　　　　　漸髙距丁三十度為辰正
　　　　　　　　　　(毎一時當赤道三十度毎/一刻當赤道三度四十五)
　　　　　　　　　　(分/)距丁六十度為己正距
　　　　　　　　　　丁九十度至己為午正又
　　　　　　　　　　漸低距己三十度為未正
　　　　　　　　　　距己六十度為申正距己
　　　　　　　　　　九十度復從丁入地平為
　　　　　　　　　　酉正故春分日與秋分日
　　　　　　　　　　逐時之髙弧皆等而午前
　　　　　　　　　　各時與午後各時之髙弧
　　　　　　　　　　亦等也
　　　　　　　　　　春秋分前後太陽不在赤
　　　　　　　　　　道上有距緯則以本時距
　　　　　　　　　　緯與赤道髙度相加減各
　　　　　　　　　　取其正弦相加折半為中
　　　　　　　　　　數相減折半為夘酉髙弧
　　　　　　　　　　之正弦乃以半徑一千萬
　　　　　　　　　　為一率各時刻距午正赤
　　　　　　　　　　道經度之餘弦為二率中
　　　　　　　　　　數為三率所得四率為加
　　　　　　　　　　減差加夘酉髙弧正弦得
　　　　　　　　　　距赤道北各節氣逐日時
　　　　　　　　　　刻太陽髙弧之正弦減夘
　　　　　　　　　　酉髙弧正弦得距赤道南
　　　　　　　　　　各節氣逐日時刻太陽髙
　　　　　　　　　　弧之正弦若加減差小於
　　　　　　　　　　夘酉髙弧正弦即為太陽
　　　　　　　　　　在地平下無髙度也如圖
　　　　　　　　　　甲乙丙為子午圈甲為天
　　　　　　　　　　頂乙丁丙為地平戊為北
　　　　　　　　　　極戊丙為京師北極髙三
　　　　　　　　　　十九度五十五分己丁庚
　　　　　　　　　　為赤道己乙為京師赤道
　　　　　　　　　　髙五十度零五分自春分
　　　　　　　　　　至夏至以及秋分太陽行
　　　　　　　　　　赤道北辛巳即黄赤大距
　　　　　　　　　　二十三度二十九分三十
　　　　　　　　　　秒凡自春分以後太陽距
　　　　　　　　　　赤道北者皆如之辛壬為
　　　　　　　　　　夏至距等圈故夏至日太
　　　　　　　　　　陽行辛壬線從癸出地平
　　　　　　　　　　自秋分至冬至以及春分
　　　　　　　　　　太陽行赤道南己子亦即
　　　　　　　　　　黄赤大距二十三度二十
　　　　　　　　　　九分三十秒凡自秋分以
　　　　　　　　　　後太陽距赤道南者皆如
　　　　　　　　　　之子丑為冬至距等圈故
　　　　　　　　　　冬至日太陽行子丑線從
　　　　　　　　　　寅出地平求夏至冬至太
　　　　　　　　　　陽午正前後各時通用之
　　　　　　　　　　數則以夏至距緯辛己弧
　　　　　　　　　　與赤道髙己乙弧相加得
　　　　　　　　　　辛乙弧七十三度三十四
　　　　　　　　　　分三十秒即夏至午正太
　　　　　　　　　　陽之髙其正弦辛夘以冬
　　　　　　　　　　至距緯己子弧與赤道髙
　　　　　　　　　　己乙弧相減餘子乙弧二
　　　　　　　　　　十六度三十五分三十秒
　　　　　　　　　　與丙壬弧等即冬至午正
　　　　　　　　　　太陽之髙其正弦子辰與
　　　　　　　　　　壬午等兩正弦相加得辛
　　　　　　　　　　未半之得辛申為中數兩
　　　　　　　　　　正弦相減餘酉夘半之得
　　　　　　　　　　申夘(或以中數辛申與正/弦辛夘相減即得申)
　　　　　　　　　　(夘或以中數申未與/正弦夘未相減亦同)為夘
　　　　　　　　　　酉正弦葢戌為夏至日夘
　　　　　　　　　　正酉正太陽所在戌亥為
　　　　　　　　　　其髙弧之正弦却與申夘
　　　　　　　　　　等故申夘為夘酉之正弦
　　　　　　　　　　也今求夏至日巳正太陽
　　　　　　　　　　之髙巳乾為髙弧其正弦
　　　　　　　　　　巳坎巳距午正辛三十度
　　　　　　　　　　辛巳為距午正三十度之
　　　　　　　　　　矢與己艮矢相當巳戌為
　　　　　　　　　　距午正三十度之餘弦與
　　　　　　　　　　艮丁相當(辛戌距等圈半/徑與己丁赤道)
　　　　　　　　　　(半徑平行故其分/線皆為相當比例)遂成辛
　　　　　　　　　　申戌巳震戌同式兩勾股
　　　　　　　　　　形今以辛戌距等圈半徑
　　　　　　　　　　與巳戌距等圈餘弦之比
　　　　　　　　　　即如辛申中數與巳震加
　　　　　　　　　　減差之比因辛戌距等圈
　　　　　　　　　　半徑與巳戌距等圈餘弦
　　　　　　　　　　之比原同於己丁半徑與
　　　　　　　　　　艮丁餘弦之比則己丁半
　　　　　　　　　　徑與艮丁餘弦之比亦必
　　　　　　　　　　同於辛申中數與巳震加
　　　　　　　　　　減差之比矣故以己丁半
　　　　　　　　　　徑為一率艮丁距午正三
　　　　　　　　　　十度之餘弦為二率辛申
　　　　　　　　　　中數為三率得四率巳震
　　　　　　　　　　為加減差與夘酉正弦震
　　　　　　　　　　坎相加(震坎與/申夘等)得巳坎為
　　　　　　　　　　巳乾髙弧之正弦檢表得
　　　　　　　　　　巳乾髙弧即夏至日巳正
　　　　　　　　　　太陽之髙也(未正之/髙弧同)如求
　　　　　　　　　　冬至日己正太陽之髙巽
　　　　　　　　　　離為髙弧其正弦巽坤巽
　　　　　　　　　　距午正子三十度子巽為
　　　　　　　　　　距午正三十度之矢與兊
　　　　　　　　　　壬等則兊角亦與巽坤等
　　　　　　　　　　而壬午又原與子辰等今
　　　　　　　　　　以壬午與兊角各引長加
　　　　　　　　　　一夘酉正弦申夘分得壬
　　　　　　　　　　亢與兊氐其壬亢戌勾股
　　　　　　　　　　形必與辛申戌勾股形相
　　　　　　　　　　等(辛戌與戌壬同為距等/圈半徑其分既等則所)
　　　　　　　　　　(餘二邊/亦必等)而兊氐戌勾股形
　　　　　　　　　　亦必與巳震戌勾股形相
　　　　　　　　　　等故巳震加減差即與兊
　　　　　　　　　　氐等於兊氐内減去與申
　　　　　　　　　　夘相等之氐角餘兊角與
　　　　　　　　　　巽坤等為巽離髙弧之正
　　　　　　　　　　弦檢表得巽離髙弧即冬
　　　　　　　　　　至日己正太陽之髙也(未/正)
　　　　　　　　　　(之髙/弧同)其冬夏至前後各節
　　　　　　　　　　氣並以距赤道南北緯度
　　　　　　　　　　如法求之如立夏在赤道
　　　　　　　　　　北立冬在赤道南其距緯
　　　　　　　　　　相等則其加減之數皆同
　　　　　　　　　　用故求得加減差以加夘
　　　　　　　　　　酉髙弧正弦得立夏日各
　　　　　　　　　　時刻太陽髙弧之正弦以
　　　　　　　　　　減夘酉髙弧正弦得立冬
　　　　　　　　　　日各時刻太陽髙弧之正
　　　　　　　　　　弦至於立秋在赤道北與
　　　　　　　　　　立夏距赤道之緯度等其
　　　　　　　　　　各時刻太陽之髙弧必等
　　　　　　　　　　而立春在赤道南與立冬
　　　　　　　　　　距赤道之緯度等其各時
　　　　　　　　　　刻太陽之髙弧亦等故用
　　　　　　　　　　一比例可得四節氣各時
　　　　　　　　　　刻太陽之髙弧也
　　　　　　　　　　又隨時求太陽髙弧用斜
　　　　　　　　　　弧三角形法設如秋分後
　　　　　　　　　　二十五日太陽距赤道南
　　　　　　　　　　一十度求巳初初刻太陽
　　　　　　　　　　髙弧若干則以太陽距北
　　　　　　　　　　極為一邊北極距天頂為
　　　　　　　　　　一邊巳初距午正赤道經
　　　　　　　　　　度為一角用知兩邊一角
　　　　　　　　　　而角在兩邊之間求對邊
　　　　　　　　　　之法求得對邊為太陽距
　　　　　　　　　　天頂之弧與一象限相減
　　　　　　　　　　餘即太陽距地平之髙弧
　　　　　　　　　　也如圖甲乙丙為子午圈
　　　　　　　　　　甲為天頂乙丙為地平丁
　　　　　　　　　　為北極戊己為赤道戊為
　　　　　　　　　　午正赤道南一十度如庚
　　　　　　　　　　庚辛為距赤道一十度之
　　　　　　　　　　距等圈己初距午正赤道
　　　　　　　　　　經度為四十五度赤道上
　　　　　　　　　　四十五度為戊壬從北極
　　　　　　　　　　丁出經圈過赤道壬㸃至
　　　　　　　　　　庚辛距等圈癸㸃即本日
　　　　　　　　　　己初太陽所在壬癸為距
　　　　　　　　　　緯一十度從天頂甲過太
　　　　　　　　　　陽所在癸至地平子作甲
　　　　　　　　　　癸子髙弧即成丁甲癸斜
　　　　　　　　　　弧三角形此形有丁角四
　　　　　　　　　　十五度(當戊/壬弧)有丁甲邊北
　　　　　　　　　　極距天頂五十度零五分
　　　　　　　　　　有丁癸邊太陽距北極一
　　　　　　　　　　百度求得甲癸邊六十四
　　　　　　　　　　度五十九分四十八秒為
　　　　　　　　　　太陽距天頂與甲子象限
　　　　　　　　　　九十度相減餘癸子二十
　　　　　　　　　　五度零一十二秒即此日
　　　　　　　　　　巳初初刻太陽距地平之
　　　　　　　　　　髙弧也
　　求白平象限及白道髙弧交角并太陰髙弧
求白平象限及白道髙弧交角并太陰髙弧雖由黄
平象限及黄道髙弧交角并太陽髙弧而得然而用
弧三角細推之止用黄平象限用捷法加減之止用
黄道髙弧交角細推之法食甚用時不在兩交㸃者
得數為密而立表則甚繁葢白道之交於黄道即如
黄道之交於赤道黄平象限既因赤道之髙度而隨
地不同則白平象限亦必因黄道之髙度而隨時不
同也加減之法食甚用時不在兩交㸃者得數少差
而入算則甚簡葢食限距交不過一十六度食限距
緯不過一度太陰正當黄道者其數本同太陰雖不
正當黄道者而得數亦畧相等也要之細推之法為
眀其理加減之法為便於用今按法列圖如左
　　　　　　　　　　設食甚用時太陽距黄平
　　　　　　　　　　象限西六十二度零三分
　　　　　　　　　　五十二秒黄平象限距地
　　　　　　　　　　平七十二度五十分五十
　　　　　　　　　　六秒太陽髙弧二十六度
　　　　　　　　　　三十五分三十秒黄道髙
　　　　　　　　　　弧交角一十九度一十五
　　　　　　　　　　分一十九秒太陰適當正
　　　　　　　　　　交無緯度求白平象限諸
　　　　　　　　　　數如圖甲為天頂甲乙丙
　　　　　　　　　　丁為子午圈乙丙為地平
　　　　　　　　　　丁為赤極戊為黄極己庚
　　　　　　　　　　為黄道辛為黄平象限壬
　　　　　　　　　　為白極癸子為白道丑為
　　　　　　　　　　白平象限食甚用時太陽
　　　　　　　　　　在寅辛寅為太陽距黄平
　　　　　　　　　　象限西六十二度零三分
　　　　　　　　　　五十二秒寅庚為其餘辛
　　　　　　　　　　夘為黄平象限距地平七
　　　　　　　　　　十二度五十分五十六秒
　　　　　　　　　　即庚角度寅辰為太陽髙
　　　　　　　　　　弧二十六度三十五分三
　　　　　　　　　　十秒庚寅辰角為黄道髙
　　　　　　　　　　弧交角一十九度一十五
　　　　　　　　　　分一十九秒太陰適當正
　　　　　　　　　　交亦在寅丑寅為太陰距
　　　　　　　　　　白平象限西之度寅子為
　　　　　　　　　　其餘丑己為白平象限距
　　　　　　　　　　地平之度即子角度寅辰
　　　　　　　　　　亦即太陰髙弧子寅辰角
　　　　　　　　　　為白道髙弧交角先用庚
　　　　　　　　　　寅子斜弧三角形求子角
　　　　　　　　　　(乃白平象限距地平髙/之丑子己角之外角)及
　　　　　　　　　　寅子弧(乃太陰距白平象/限丑寅弧之餘)
　　　　　　　　　　此形有庚角七十二度五
　　　　　　　　　　十分五十六秒有寅角為
　　　　　　　　　　黄白交角四度五十八分
　　　　　　　　　　三十秒有寅庚弧二十七
　　　　　　　　　　度五十六分零八秒(乃太/陽距)
　　　　　　　　　　(黄平象限辛/寅弧之餘)求得子角一
　　　　　　　　　　百零二度四十六分零二
　　　　　　　　　　秒與半周相減餘七十七
　　　　　　　　　　度一十三分五十八秒即
　　　　　　　　　　丑子巳角為白平象限距
　　　　　　　　　　地平之髙又求得寅子弧
　　　　　　　　　　二十七度一十九分一十
　　　　　　　　　　六秒與九十度相減餘六
　　　　　　　　　　十二度四十分四十四秒
　　　　　　　　　　即丑寅弧為太陰距白平
　　　　　　　　　　象限西之度次應用子寅
　　　　　　　　　　辰正弧三角形求寅角為
　　　　　　　　　　白道髙弧交角及寅辰弧
　　　　　　　　　　為太陰髙弧然子寅辰角
　　　　　　　　　　即庚寅辰黄道髙弧交角
　　　　　　　　　　内減庚寅子黄白交角之
　　　　　　　　　　餘(庚寅子角即朔/望時黄白大距)故止於
　　　　　　　　　　庚寅辰黄道髙弧交角一
　　　　　　　　　　十九度一十五分一十九
　　　　　　　　　　秒内減庚寅子黄白交角
　　　　　　　　　　四度五十八分三十秒餘
　　　　　　　　　　子寅辰角一十四度一十
　　　　　　　　　　六分四十九秒即白道髙
　　　　　　　　　　弧交角又太陰適當正交
　　　　　　　　　　與太陽同度太陽髙弧即
　　　　　　　　　　太陰髙弧故凡太陰適當
　　　　　　　　　　正交無緯度者即如此加
　　　　　　　　　　減並不用細推也又此所
　　　　　　　　　　得白道髙弧交角既小於
　　　　　　　　　　黄道髙弧交角即知太陰
　　　　　　　　　　距黄平象限近距白平象
　　　　　　　　　　限逺在黄平象限辛㸃西
　　　　　　　　　　者必更在白平象限丑㸃
　　　　　　　　　　之西而黄道髙弧交角足
　　　　　　　　　　減黄白交角即知白平象
　　　　　　　　　　限雖髙於黄平象限猶未
　　　　　　　　　　與髙弧合仍在天頂南也
　　　　　　　　　　設食甚用時太陽仍在寅
　　　　　　　　　　而太陰過正交後如午食
　　　　　　　　　　甚交周過正交後五度五
　　　　　　　　　　十八分三十九秒如午未
　　　　　　　　　　(食甚交周/白道度也)實朔交周過正
　　　　　　　　　　交後六度如寅未(實朔交/周黄道)
　　　　　　　　　　(度/也)則午申為太陰髙弧子
　　　　　　　　　　午申角為白道髙弧交角
　　　　　　　　　　先用庚未子斜弧三角形
　　　　　　　　　　求子角(乃白平象限距地/平髙之丑子巳角)
　　　　　　　　　　(之外/角)及未子弧(為與午未/相加即太)
　　　　　　　　　　(陰距白平象/限之餘也)此形有庚角
　　　　　　　　　　七十二度五十分五十六
　　　　　　　　　　秒有未角為黄白交角四
　　　　　　　　　　度五十八分三十秒有未
　　　　　　　　　　庚弧二十一度五十六分
　　　　　　　　　　零八秒(庚寅為太陽距黄/平象限之餘二十)
　　　　　　　　　　(七度五十六分零八秒減/寅未實朔交周過正交六)
　　　　　　　　　　(度餘二十一度五十/六分零八秒即未庚)求得
　　　　　　　　　　子角一百零二度三十一
　　　　　　　　　　分四十一秒與半周相減
　　　　　　　　　　餘七十七度二十八分一
　　　　　　　　　　十九秒即丑子巳角為白
　　　　　　　　　　平象限距地平之髙又求
　　　　　　　　　　得未子弧二十一度二十
　　　　　　　　　　六分五十三秒與午未食
　　　　　　　　　　甚交周過正交五度五十
　　　　　　　　　　八分三十九秒相加得午
　　　　　　　　　　子弧二十七度二十五分
　　　　　　　　　　三十二秒與九十度相減
　　　　　　　　　　餘六十二度三十四分二
　　　　　　　　　　十八秒即丑午弧為太陰
　　　　　　　　　　距白平象限西之度次用
　　　　　　　　　　子午申正弧三角形求午
　　　　　　　　　　角為白道髙弧交角及午
　　　　　　　　　　申弧為太陰髙弧此形有
　　　　　　　　　　申直角有子角七十七度
　　　　　　　　　　二十八分一十九秒有午
　　　　　　　　　　子弧二十七度二十五分
　　　　　　　　　　三十二秒求得子午申角
　　　　　　　　　　一十四度零三分一十六
　　　　　　　　　　秒即白道髙弧交角又求
　　　　　　　　　　得午申弧二十六度四十
　　　　　　　　　　三分一十二秒即太陰髙
　　　　　　　　　　弧也
　　　　　　　　　　捷法不用求白平象限先
　　　　　　　　　　求白道髙弧交角自午作
　　　　　　　　　　午酉距等圈與寅庚平行
　　　　　　　　　　而午申亦畧與寅辰平行
　　　　　　　　　　則酉午申角畧與庚寅辰
　　　　　　　　　　角等(庚寅辰角即黄/道髙弧交角)酉午
　　　　　　　　　　子角畧與庚未子角等(庚/未)
　　　　　　　　　　(子角即黄/白交角)故於庚寅辰黄
　　　　　　　　　　道髙弧交角一十九度一
　　　　　　　　　　十五分一十九秒内減去
　　　　　　　　　　庚未子黄白交角四度五
　　　　　　　　　　十八分三十秒餘一十四
　　　　　　　　　　度一十六分四十九秒即
　　　　　　　　　　如酉午申角内減去酉午
　　　　　　　　　　子角餘子午申角為白道
　　　　　　　　　　髙弧交角也較細推所得
　　　　　　　　　　之數多一十三分三十三
　　　　　　　　　　秒而太陰亦仍在白平象
　　　　　　　　　　限西白平象限亦仍在天
　　　　　　　　　　頂南又午申太陰髙弧亦
　　　　　　　　　　畧與寅辰太陽髙弧等故
　　　　　　　　　　即命太陰髙弧為二十六
　　　　　　　　　　度三十五分三十秒較細
　　　　　　　　　　推所得之數少七分四十
　　　　　　　　　　二秒然用此二數求三差
　　　　　　　　　　髙下差僅多一秒東西差
　　　　　　　　　　僅少二秒南北差僅多一
　　　　　　　　　　十二秒而時刻食分皆不
　　　　　　　　　　過差數秒可以不計且立
　　　　　　　　　　算甚簡捷可省白平象限
　　　　　　　　　　立表之繁也凡太陰距黄
　　　　　　　　　　平象限西而在正交前後
　　　　　　　　　　則白道入地平之子㸃必
　　　　　　　　　　在黄道南太陰由未向午
　　　　　　　　　　入陰厯白道交弧交角皆
　　　　　　　　　　小於黄道髙弧交角故凡
　　　　　　　　　　太陰距黄平象限西而在
　　　　　　　　　　正交前後者皆於黄道髙
　　　　　　　　　　弧交角内減黄白交角餘
　　　　　　　　　　即為白道髙弧交角若太
　　　　　　　　　　陰距黄平象限東而在中
　　　　　　　　　　交前後則白道南地平之
　　　　　　　　　　子㸃必在黄道南太陰由
　　　　　　　　　　午向未入陽厯白道髙弧
　　　　　　　　　　交角亦小於黄道髙弧交
　　　　　　　　　　角故凡太陰距黄平象限
　　　　　　　　　　東而在中交前後者亦於
　　　　　　　　　　黄道髙弧交角内減黄白
　　　　　　　　　　交角餘為白道髙弧交角
　　　　　　　　　　也
　　　　　　　　　　設食甚用時太陽仍在寅
　　　　　　　　　　而太陰適當中交無緯度
　　　　　　　　　　求白平象限諸數則先用
　　　　　　　　　　庚寅子斜弧三角形求子
　　　　　　　　　　角(即白平象限/距地平之髙)及寅子弧
　　　　　　　　　　(乃太陰距白平象/限丑寅弧之餘)此形有
　　　　　　　　　　庚角一百零七度零九分
　　　　　　　　　　零四秒(乃黄平象限距地/平髙之辛庚夘角)
　　　　　　　　　　(之外/角)有寅角為黄白交角
　　　　　　　　　　四度五十八分三十秒有
　　　　　　　　　　寅庚弧二十七度五十六
　　　　　　　　　　分零八秒(乃太陽距黄平/象限辛寅弧之)
　　　　　　　　　　(餘/)求得子角六十八度二
　　　　　　　　　　十七分二十秒即丑子巳
　　　　　　　　　　角為白平象限距地平之
　　　　　　　　　　髙又求得寅子弧二十八
　　　　　　　　　　度四十六分零二秒與九
　　　　　　　　　　十度相減餘六十一度一
　　　　　　　　　　十三分五十八秒即丑寅
　　　　　　　　　　弧為太陰距白平象限西
　　　　　　　　　　之度次應用子寅辰正弧
　　　　　　　　　　三角形求寅角為白道髙
　　　　　　　　　　弧交角及寅辰弧為太陰
　　　　　　　　　　髙弧然子寅辰角即庚寅
　　　　　　　　　　辰黄道髙弧交角加庚寅
　　　　　　　　　　子黄白交角之數故以庚
　　　　　　　　　　寅辰黄道髙弧交角一十
　　　　　　　　　　九度一十五分一十九秒
　　　　　　　　　　與庚寅子黄白交角四度
　　　　　　　　　　五十八分三十秒相加得
　　　　　　　　　　子寅辰角二十四度一十
　　　　　　　　　　三分四十九秒即白道髙
　　　　　　　　　　弧交角又太陰適當中交
　　　　　　　　　　與太陽同度太陽髙弧即
　　　　　　　　　　太陰髙弧故凡太陰適當
　　　　　　　　　　中交無緯度者即如此加
　　　　　　　　　　減並不用細推也又此所
　　　　　　　　　　得白道髙弧交角雖大於
　　　　　　　　　　黄道髙弧交角而猶未滿
　　　　　　　　　　九十度即知太陰雖距黄
　　　　　　　　　　平象限逺距白平象限近
　　　　　　　　　　而猶未至白平象限亦仍
　　　　　　　　　　在白平象限丑㸃之西而
　　　　　　　　　　白道髙弧交角既大於黄
　　　　　　　　　　道髙弧交角即知白平象
　　　　　　　　　　限低於黄平象限更在天
　　　　　　　　　　頂南也
　　　　　　　　　　設食甚用時太陽仍在寅
　　　　　　　　　　而太陰過中交後如午食
　　　　　　　　　　甚交周過中交後五度五
　　　　　　　　　　十八分三十九秒如午未
　　　　　　　　　　(食甚交周/白道度也)實朔交周過中
　　　　　　　　　　交後六度如寅未(實朔交/周黄道)
　　　　　　　　　　(度/也)則午申為太陰髙弧子
　　　　　　　　　　午申角為白道髙弧交角
　　　　　　　　　　先用庚未子斜弧三角形
　　　　　　　　　　求子角(即白平象限/距地平之髙)及未
　　　　　　　　　　子弧(為與午未相加即太/陰距白平象限之餘)
　　　　　　　　　　(也/)此形有庚角一百零七
　　　　　　　　　　度零九分零四秒(乃黄平/象限距)
　　　　　　　　　　(地平髙之辛庚/夘角之外角)有未角為
　　　　　　　　　　黄白交角四度五十八分
　　　　　　　　　　三十秒有未庚弧二十一
　　　　　　　　　　度五十六分零八秒(庚寅/為太)
　　　　　　　　　　(陽距黄平象限之餘二十/七度五十六分零八秒減)
　　　　　　　　　　(寅未實朔交周過中交六/度餘二十一度五十六分)
　　　　　　　　　　(零八秒/即未庚)求得子角六十八
　　　　　　　　　　度三十八分一十一秒即
　　　　　　　　　　丑子巳角為白平象限距
　　　　　　　　　　地平之髙又求得未子弧
　　　　　　　　　　二十二度三十六分零七
　　　　　　　　　　秒與午未食甚交周過中
　　　　　　　　　　交五度五十八分三十九
　　　　　　　　　　秒相加得午子弧二十八
　　　　　　　　　　度三十四分四十六秒與
　　　　　　　　　　九十度相減餘六十一度
　　　　　　　　　　二十五分一十四秒即丑
　　　　　　　　　　午弧為太陰距白平象限
　　　　　　　　　　西之度次用子午申正弧
　　　　　　　　　　三角形求午角為白道髙
　　　　　　　　　　弧交角及午申弧為太陰
　　　　　　　　　　髙弧此形有申直角有子
　　　　　　　　　　角六十八度三十八分一
　　　　　　　　　　十一秒有午子弧二十八
　　　　　　　　　　度三十四分四十六秒求
　　　　　　　　　　得子午申角二十四度二
　　　　　　　　　　十四分四十秒即白道髙
　　　　　　　　　　弧交角又求得午申弧二
　　　　　　　　　　十六度二十二分四十三
　　　　　　　　　　秒即太陰髙弧也
　　　　　　　　　　捷法不用求白平象限先
　　　　　　　　　　求白道髙弧交角自午作
　　　　　　　　　　午酉距等圈與寅庚平行
　　　　　　　　　　而午申亦畧與寅辰平行
　　　　　　　　　　則酉午申角畧與庚寅辰
　　　　　　　　　　角等(庚寅辰角即黄/道髙弧交角)酉午
　　　　　　　　　　子角畧與庚未子角等(庚/未)
　　　　　　　　　　(子角即黄/白交角)故以庚寅辰黄
　　　　　　　　　　道髙弧交角一十九度一
　　　　　　　　　　十五分一十九秒與庚未
　　　　　　　　　　子黄白交角四度五十八
　　　　　　　　　　分三十秒相加得二十四
　　　　　　　　　　度一十三分四十九秒即
　　　　　　　　　　如酉午申角加酉午子角
　　　　　　　　　　得子午申角為白道髙弧
　　　　　　　　　　交角也較細推所得之數
　　　　　　　　　　少一十分五十一秒而太
　　　　　　　　　　陰亦仍在白平象限西白
　　　　　　　　　　平象限亦仍在天頂南又
　　　　　　　　　　午申太陰髙弧亦畧與寅
　　　　　　　　　　辰太陽髙弧等故即命太
　　　　　　　　　　陰髙弧為二十六度三十
　　　　　　　　　　五分三十秒較細推所得
　　　　　　　　　　之數多一十二分四十七
　　　　　　　　　　秒然用以求三差所差亦
　　　　　　　　　　甚㣲可以不計凡太陰距
　　　　　　　　　　黄平象限西而在中交前
　　　　　　　　　　後則白道入地平之子㸃
　　　　　　　　　　必在黄道北太陰由未向
　　　　　　　　　　午入陽厯白道髙弧交角
　　　　　　　　　　皆大於黄道髙弧交角故
　　　　　　　　　　凡太陰距黄平象限西而
　　　　　　　　　　在中交前後者皆以黄道
　　　　　　　　　　髙弧交角如黄白交角即
　　　　　　　　　　為白道髙弧交角若太陰
　　　　　　　　　　距黄平象限東而在正交
　　　　　　　　　　前後則白道出地平之子
　　　　　　　　　　㸃必在黄道北太陰由午
　　　　　　　　　　向未入陰厯白道髙弧交
　　　　　　　　　　角亦大於黄道髙弧交角
　　　　　　　　　　故太陰距黄平象限東而
　　　　　　　　　　在正交前後者亦以黄道
　　　　　　　　　　髙弧交角加黄白交角為
　　　　　　　　　　白道髙弧交角也
　　　　　　　　　　設食甚用時太陽距黄平
　　　　　　　　　　象限西五度黄平象限距
　　　　　　　　　　地平二十七度零五分零
　　　　　　　　　　九秒太陽髙弧二十六度
　　　　　　　　　　五十八分二十八秒黄道
　　　　　　　　　　髙弧交角八十七度二十
　　　　　　　　　　六分五十二秒太陰食甚
　　　　　　　　　　交周過中交後六度三十
　　　　　　　　　　六分三十七秒實朔交周
　　　　　　　　　　過中交後六度三十八分
　　　　　　　　　　零七秒求白平象限諸數
　　　　　　　　　　如圖甲為天頂甲乙丙丁
　　　　　　　　　　為子午圈乙丙為地平丁
　　　　　　　　　　為赤極戊為黄極己庚為
　　　　　　　　　　黄道辛為黄平象限壬為
　　　　　　　　　　白極癸子為白道丑為白
　　　　　　　　　　平象限食甚用時太陽在
　　　　　　　　　　寅辛寅為太陽距黄平象
　　　　　　　　　　限西五度寅庚為其餘辛
　　　　　　　　　　夘為黄平象限距地平二
　　　　　　　　　　十七度零五分零九秒即
　　　　　　　　　　庚角度寅辰為太陽髙弧
　　　　　　　　　　二十六度五十八分二十
　　　　　　　　　　八秒庚寅辰角為黄道髙
　　　　　　　　　　弧交角八十七度二十六
　　　　　　　　　　分五十二秒太陰過中交
　　　　　　　　　　後在巳巳午為食甚交周
　　　　　　　　　　過中交後六度三十六分
　　　　　　　　　　三十七秒(食甚交周/白道度也)寅午
　　　　　　　　　　為實朔交周過中交後六
　　　　　　　　　　度三十八分零七秒(實朔/交周)
　　　　　　　　　　(黄道/度也)丑未為白平象限距
　　　　　　　　　　地平之度即子角度己申
　　　　　　　　　　為太陰髙弧子己申角為
　　　　　　　　　　白道髙弧交角先用庚午
　　　　　　　　　　子斜弧三角形求子角及
　　　　　　　　　　午子弧此形有庚角一百
　　　　　　　　　　五十二度五十四分五十
　　　　　　　　　　一秒(乃黄平象限距地平/髙之辛庚夘角之外)
　　　　　　　　　　(角/)有午角為黄白交角四
　　　　　　　　　　度五十八分三十秒有午
　　　　　　　　　　庚弧七十八度二十一分
　　　　　　　　　　五十三秒(寅庚為太陽距/黄平象限之餘)
　　　　　　　　　　(八十五度減寅午實朔交/周過中交六度三十八分)
　　　　　　　　　　(零七秒餘七十八度二十/一分五十三秒即午庚)
　　　　　　　　　　求得子角二十六度三十
　　　　　　　　　　分即丑未弧為白平象限
　　　　　　　　　　距地平之髙又求得午子
　　　　　　　　　　弧八十八度一十分與己
　　　　　　　　　　午食甚交周過中交後六
　　　　　　　　　　度三十六分三十七秒相
　　　　　　　　　　加得己子弧九十四度四
　　　　　　　　　　十六分三十七秒内減九
　　　　　　　　　　十度餘四度四十六分三
　　　　　　　　　　十七秒即丑巳弧為太陰
　　　　　　　　　　距白平象限東之度次用
　　　　　　　　　　子巳申正弧三角形求巳
　　　　　　　　　　角為白道髙弧交角及巳
　　　　　　　　　　申弧為太陰髙弧此形有
　　　　　　　　　　申直角有子角二十六度
　　　　　　　　　　三十分有巳子弧九十四
　　　　　　　　　　度四十六分三十七秒求
　　　　　　　　　　得巳角九十二度二十二
　　　　　　　　　　分三十二秒即白道髙弧
　　　　　　　　　　交角又求得己申弧二十
　　　　　　　　　　六度二十四分零三秒即
　　　　　　　　　　太陰髙弧也
　　　　　　　　　　捷法自巳作巳酉距等圈
　　　　　　　　　　與寅庚平行而巳申亦畧
　　　　　　　　　　與寅辰平行則酉巳申角
　　　　　　　　　　畧與庚寅辰角等(庚寅辰/角即黄)
　　　　　　　　　　(道髙弧/交角)酉巳子角畧與庚
　　　　　　　　　　午子角等(庚午子角即/黄白交角)故
　　　　　　　　　　以庚寅辰黄道髙弧交角
　　　　　　　　　　八十七度二十六分五十
　　　　　　　　　　三秒與子午庚黄白交角
　　　　　　　　　　四度五十八分三十秒相
　　　　　　　　　　加得九十二度二十五分
　　　　　　　　　　二十三秒即如酉巳申角
　　　　　　　　　　加酉巳子角得子巳申角
　　　　　　　　　　為白道髙弧交角也此所
　　　　　　　　　　得白道髙弧交角過九十
　　　　　　　　　　度即知太陰過白平象限
　　　　　　　　　　丑㸃之東又寅辰太陽髙
　　　　　　　　　　弧畧與巳申太陰髙弧等
　　　　　　　　　　故即命太陰髙弧為二十
　　　　　　　　　　六度五十八分二十八秒
　　　　　　　　　　也此太陰距黄平象限西
　　　　　　　　　　而在中交前後應以黄道
　　　　　　　　　　髙弧交角加黄白交角為
　　　　　　　　　　白道髙弧交角因加過九
　　　　　　　　　　十度即知太陰過白平象
　　　　　　　　　　限東若黄道髙弧交角加
　　　　　　　　　　黄白交角適足九十度即
　　　　　　　　　　知太陰正當白平象限而
　　　　　　　　　　無距度凡黄道髙弧交角
　　　　　　　　　　加黄白交角適足九十度
　　　　　　　　　　或過九十度者倣此
　　　　　　　　　　設赤極二十三度以下(為/使)
　　　　　　　　　　(黄平象限近天頂白/平象限過天頂北也)食甚
　　　　　　　　　　用時太陽距黄平象限西
　　　　　　　　　　四十度黄平象限距地平
　　　　　　　　　　八十七度五十五分太陽
　　　　　　　　　　髙弧四十九度五十七分
　　　　　　　　　　一十八分黄道髙弧交角
　　　　　　　　　　三度一十四分零六秒太
　　　　　　　　　　陰適當正交無緯度求白
　　　　　　　　　　平象限諸數如圖甲為天
　　　　　　　　　　頂甲乙丙丁為子午圈乙
　　　　　　　　　　丙為地平丁為赤極戊為
　　　　　　　　　　黄極己庚為黄道己即為
　　　　　　　　　　黄平象限辛為白極壬癸
　　　　　　　　　　為白道壬即為白平象限
　　　　　　　　　　食甚用時太陽在子己子
　　　　　　　　　　為太陽距黄平象限西四
　　　　　　　　　　十度子庚為其餘己丑為
　　　　　　　　　　黄平象限距地平八十七
　　　　　　　　　　度五十五分即庚角度子
　　　　　　　　　　寅為太陽髙弧四十九度
　　　　　　　　　　五十七分一十八秒庚子
　　　　　　　　　　寅角為黄道髙弧交角三
　　　　　　　　　　度一十四分零六秒太陰
　　　　　　　　　　適當正交亦在子壬子為
　　　　　　　　　　太陰距白平象限西之度
　　　　　　　　　　子癸為其餘壬夘為白平
　　　　　　　　　　象限距地平之度即癸角
　　　　　　　　　　度子寅亦即太陰髙弧癸
　　　　　　　　　　子寅角為白道髙弧交角
　　　　　　　　　　先用庚子癸斜弧三角形
　　　　　　　　　　求癸角(乃白平象限距地/平髙之壬癸夘角)
　　　　　　　　　　(之外/角)及子癸弧(乃太陰距/白平象限)
　　　　　　　　　　(壬子弧/之餘)此形有庚角八十
　　　　　　　　　　七度五十五分有子角為
　　　　　　　　　　黄白交角四度五十八分
　　　　　　　　　　三十秒有子庚弧五十度
　　　　　　　　　　(乃太陽距黄平象/限己子弧之餘)求得癸
　　　　　　　　　　角八十八度五十二分二
　　　　　　　　　　十七秒與半周相減餘九
　　　　　　　　　　十一度零七分三十三秒
　　　　　　　　　　即壬癸夘角為白平象限
　　　　　　　　　　距地平之髙因其過於九
　　　　　　　　　　十度故知白平象限在天
　　　　　　　　　　頂北又求得子癸弧四十
　　　　　　　　　　九度五十八分零五秒與
　　　　　　　　　　九十度相減餘四十度零
　　　　　　　　　　一分五十五秒即壬子弧
　　　　　　　　　　為太陰距白平象限西之
　　　　　　　　　　度次應用子寅癸正弧三
　　　　　　　　　　角形求子角為白道髙弧
　　　　　　　　　　交角及子寅弧為太陰髙
　　　　　　　　　　弧然癸子寅角即庚子癸
　　　　　　　　　　黄白交角内減庚子寅黄
　　　　　　　　　　道髙弧交角之餘故止於
　　　　　　　　　　庚子癸黄白交角四度五
　　　　　　　　　　十八分三十秒内減庚子
　　　　　　　　　　寅黄道髙弧交角三度一
　　　　　　　　　　十四分零六秒餘癸子寅
　　　　　　　　　　角一度四十四分二十四
　　　　　　　　　　秒即白道髙弧交角又太
　　　　　　　　　　陰適當正交與太陽同度
　　　　　　　　　　太陽髙弧即太陰髙弧也
　　　　　　　　　　此太陰距黄平象限西而
　　　　　　　　　　當正交入陰厯應於黄道
　　　　　　　　　　髙弧交角内減黄白交角
　　　　　　　　　　餘為白道髙弧交角因黄
　　　　　　　　　　道髙弧交角小於黄白交
　　　　　　　　　　角不足減故於黄白交角
　　　　　　　　　　内反減黄道髙弧交角即
　　　　　　　　　　知髙弧在黄白二道之間
　　　　　　　　　　而白平象限在天頂北凡
　　　　　　　　　　黄道髙弧交角不足減黄
　　　　　　　　　　白交角者倣此以上諸圖
　　　　　　　　　　皆以黄平象限在天頂南
　　　　　　　　　　設例若黄平象限在天頂
　　　　　　　　　　北則加減反是
　　求東西南北差
求東西南北二差以白道髙弧交角及髙下差為比
例葢三差相交成正弧三角形直角恒對髙下差交
角恒對南北差餘角恒對東西差故以半徑與交角
餘弦之比即同於髙下差正切與東西差正切之比
而半徑與交角正弦之比即同於髙下差正弦與南
北差正弦之比也然交角雖有九十度而東西南北
差止用四十五度前後互為消長其數相當亦如割
圜八線四十五度前後互相為正餘也
　　　　　　　　　　設如白道髙弧交角二十
　　　　　　　　　　五度二十五分髙下差四
　　　　　　　　　　十五分五十七秒求東西
　　　　　　　　　　南北差如圖甲為天頂甲
　　　　　　　　　　乙丙丁為過白極經圈乙
　　　　　　　　　　丙為地平丁為白極戊己
　　　　　　　　　　為白道甲庚為髙弧太陰
　　　　　　　　　　實髙在辛視髙在壬己辛
　　　　　　　　　　庚角為白道髙弧交角二
　　　　　　　　　　十五度二十五分辛壬為
　　　　　　　　　　髙下差四十五分五十七
　　　　　　　　　　秒自白極丁至視髙壬作
　　　　　　　　　　經圈截白道於癸辛癸為
　　　　　　　　　　東西差壬癸為南北差乃
　　　　　　　　　　用辛壬癸正弧三角形求
　　　　　　　　　　辛癸壬癸二弧此形有癸
　　　　　　　　　　直角有辛角二十五度二
　　　　　　　　　　十五分有辛壬弧四十五
　　　　　　　　　　分五十七秒求得辛癸弧
　　　　　　　　　　四十一分三十秒為東西
　　　　　　　　　　差又求得壬癸弧一十九
　　　　　　　　　　分四十三秒為南北差也
　　　　　　　　　　總之二差之大小由於髙
　　　　　　　　　　下差如髙下差大則二差
　　　　　　　　　　俱大髙下差小則二差俱
　　　　　　　　　　小而二差之互為消長則
　　　　　　　　　　由於交角如同一髙下差
　　　　　　　　　　而交角大於餘角則東西
　　　　　　　　　　差小而南北差大餘角大
　　　　　　　　　　於交角則東西差大而南
　　　　　　　　　　北差小故設交角九十度
　　　　　　　　　　東西南北差止用四十五
　　　　　　　　　　度前後可以互用如四十
　　　　　　　　　　度之東西差即五十度之
　　　　　　　　　　南北差四十度之南北差
　　　　　　　　　　即五十度之東西差也
　　求日食食甚用時食甚交周食甚實緯
食甚用時者太陰實行與太陽實行白道同度之時
刻食甚交周者食甚用時太陰距交之白道經度而
食甚實緯者食甚用時太陰距太陽之白道緯度也
太陽距交之黄道經度與太陰距交之白道經度等
是為東西同經即為實朔其距交之度為實朔交周
然此時太陽與太陰相距猶逺惟自白極過太陽作
經圈與白道成直角太陰實經行至此直角之㸃則
與太陽相距最近是為食甚用時其距交之經度為
食甚交周其相距之緯度即食甚實緯法以太陽距
交黄道度(即實朔/交周)求其相當之白道度即為食甚交
周求其距緯即為食甚實緯以食甚交周與實朔交
周相減餘為交周升度差以一小時月實行相比得
時分加減實朔用時即為食甚用時既有用時則可
以東西差求近時與真時既有實緯則可以南北差
求視緯故日食之時刻分秒雖不以用時與實緯而
定而實以用時與實緯為入算之本也
　　　　　　　　　　設實朔用時為申正一刻
　　　　　　　　　　九分四十七秒實朔交周
　　　　　　　　　　過正交後一十二度一小
　　　　　　　　　　時月實行為三十三分求
　　　　　　　　　　食甚用時及食甚交周食
　　　　　　　　　　甚實緯如圖甲乙為黄道
　　　　　　　　　　甲丙為白道甲為正交甲
　　　　　　　　　　戊為實朔交周過正交後
　　　　　　　　　　一十二度與甲丁等戊㸃
　　　　　　　　　　為實朔用時之度己㸃為
　　　　　　　　　　食甚用時之度甲己為食
　　　　　　　　　　甚交周丁己為食甚實緯
　　　　　　　　　　乃用甲丁己正弧三角形
　　　　　　　　　　求甲己丁己二弧此形有
　　　　　　　　　　己直角有甲角為黄白交
　　　　　　　　　　角四度五十八分三十秒
　　　　　　　　　　有甲丁弧一十二度與甲
　　　　　　　　　　戊實朔交周等求得甲己
　　　　　　　　　　弧一十一度五十七分二
　　　　　　　　　　十二秒為食甚交周又求
　　　　　　　　　　得丁己弧一度零一分五
　　　　　　　　　　十九秒為食甚實緯以甲
　　　　　　　　　　己食甚交周與甲戊實朔
　　　　　　　　　　交周相減餘戊己二分三
　　　　　　　　　　十八秒為交周升度差乃
　　　　　　　　　　以一小時月實行三十三
　　　　　　　　　　分與一小時六十分之比
　　　　　　　　　　即同於戊己交周升度差
　　　　　　　　　　二分三十八秒與食甚距
　　　　　　　　　　實朔四分四十七秒之比
　　　　　　　　　　而得戊己交周升度差所
　　　　　　　　　　變時分因於實朔用時申
　　　　　　　　　　正一刻九分四十七秒内
　　　　　　　　　　減四分四十七秒得申正
　　　　　　　　　　一刻五分即食甚用時也
　　　　　　　　　　此食甚在兩交後太陰由
　　　　　　　　　　甲向丙而甲戊實朔交周
　　　　　　　　　　度多甲己食甚交周度少
　　　　　　　　　　故於戊㸃實朔用時減戊
　　　　　　　　　　己交周升度差所變時分
　　　　　　　　　　為食甚用時若食甚在兩
　　　　　　　　　　交前太陰由丙向甲而丙
　　　　　　　　　　戊實朔交周度少丙己食
　　　　　　　　　　甚交周度多則於戊㸃實
　　　　　　　　　　朔用時加戊己交周升度
　　　　　　　　　　差所變時分為食甚用時
　　　　　　　　　　也
　　求日食食甚真時及食甚視緯
日食食甚時刻必以東西差加減用時方為真時而
東西差之時分最為難定葢太陰因視差之故其行
度時時不同若以實行比例加減用時而其時又有
東西差必不與用時之東西差相等自人視之或在
食甚前或在食甚後猶非食甚真時也故欲定東西
差之時分必以視行為比例其法以一小時月實行
與一小時之比即同於用時東西差與近時距分之
比以加減食甚用時為食甚近時(太陰在白平象限/西則加在白平象)
(限東/則減)又以近時求得東西差與用時之東西差相較
得差分以加減用時東西差為食甚視行(用時之東/西差小近)
(時之東西差大則以差分減用時之東西差大近時/之東西差小則以差分加或以用時之東西差倍之)
(減近時之東西/差所得亦同)乃以食甚視行與近時距分之比即
同於用時東西差與真時距分之比以加減食甚用
時即為食甚真時也既得食甚真時則以真時求得
南北差與食甚實緯相加減即得食甚視緯矣(白平/象限)
(在天頂南者實緯在黄道南則加南北差而視緯仍/為南實緯在黄道北則減南北差而視緯仍為北若)
(實緯不足減南北差則反減而視緯即/變為南白平象限在天頂北者反是)
　　　　　　　　　　設食甚用時為申正一刻
　　　　　　　　　　五分而在白平象限西其
　　　　　　　　　　東西差三分五十一秒一
　　　　　　　　　　小時月實行為三十三分
　　　　　　　　　　求食甚真時及食甚視緯
　　　　　　　　　　如圖甲為天頂甲乙丙丁
　　　　　　　　　　為過白極經圈乙丙為地
　　　　　　　　　　平丁為白極戊己為白道
　　　　　　　　　　戊為白平象限甲庚為髙
　　　　　　　　　　弧食甚用時太陰在辛人
　　　　　　　　　　從地面視之却見太陰在
　　　　　　　　　　壬當白道之癸尚在食甚
　　　　　　　　　　辛㸃之西三分五十一秒
　　　　　　　　　　故辛癸為東西差夫太陰
　　　　　　　　　　實經度在辛視經度既在
　　　　　　　　　　癸待太陰行過辛㸃三分
　　　　　　　　　　五十一秒時而實經度在
　　　　　　　　　　子則視經度必應在辛故
　　　　　　　　　　以一小時月實行三十三
　　　　　　　　　　分計之行辛癸弧三分五
　　　　　　　　　　十一秒須得時之七分則
　　　　　　　　　　行子辛弧三分五十一秒
　　　　　　　　　　亦須得時之七分是為近
　　　　　　　　　　時距分因於食甚用時申
　　　　　　　　　　正一刻五分内加七分得
　　　　　　　　　　申正一刻十二分是為近
　　　　　　　　　　時也然近時既遲於用時
　　　　　　　　　　其時亦必有東西差乃以
　　　　　　　　　　近時復推得東西差為四
　　　　　　　　　　分五十一秒如子丑大於
　　　　　　　　　　子辛弧一分然則依用時
　　　　　　　　　　之東西差辛癸計之太陰
　　　　　　　　　　在子視之應在辛而依近
　　　　　　　　　　時之東西差子丑計之則
　　　　　　　　　　太陰在子者視之必應在
　　　　　　　　　　丑仍在食甚辛㸃之西一
　　　　　　　　　　分如辛丑是自食甚用時
　　　　　　　　　　至食甚近時止見太陰行
　　　　　　　　　　丑癸之度故以辛丑為差
　　　　　　　　　　分以減用時之東西差辛
　　　　　　　　　　癸三分五十一秒餘丑癸
　　　　　　　　　　二分五十一秒為視行夫
　　　　　　　　　　行丑癸弧二分五十一秒
　　　　　　　　　　既須時之七分則行辛癸
　　　　　　　　　　弧三分五十一秒必須時
　　　　　　　　　　之九分二十七秒矣故以
　　　　　　　　　　九分二十七秒為真時距
　　　　　　　　　　分以加食甚用時得申正
　　　　　　　　　　一刻十四分二十七秒為
　　　　　　　　　　食甚真時也葢食甚用時
　　　　　　　　　　實經度在辛視經度在癸
　　　　　　　　　　而食甚近時實經度在子
　　　　　　　　　　視經度在丑則食甚真時
　　　　　　　　　　實經度必更在子㸃之東
　　　　　　　　　　如寅人從地面視之却見
　　　　　　　　　　太陰在夘其視經度正當
　　　　　　　　　　食甚白道之辛故太陰行
　　　　　　　　　　至寅㸃方為食甚真時乃
　　　　　　　　　　以真時推得辛夘南北差
　　　　　　　　　　為太陰白道緯差以加減
　　　　　　　　　　白道實緯即為太陰距太
　　　　　　　　　　陽之視緯也
　　求日食初虧復圓用時
欲求初虧復圓距食甚之時刻必先求初虧復圓距
食甚之弧度其法以視緯為一邊以太陽太陰兩視
半徑相併為一邊以視緯交白道之角為直角用正
弧三角形求得初虧距食甚之弧亦即復圓距食甚
之弧其理與月食同但月食初虧復圓距食甚之弧
度等而時刻亦等日食因視差之故常變實行為視
行其初虧復圓距食甚之弧度雖等而時刻則不等
然不等者視行也而相等者實行也非先以實行求
其相等之時刻無以求東西差而得視行故以一小
時月實行與一小時之比即同於初虧復圓距食甚
之度與初虧復圓距食甚時分之比以減食甚真時
為初虧用時以加食甚真時為復圓用時既有初虧
復圓用時則可以求初虧復圓真時故日食初虧復
圓時刻雖不以用時為定而實以用時為入算之本
也
　　　　　　　　　　設食甚真時為申初初刻
　　　　　　　　　　七分食甚視緯二十分太
　　　　　　　　　　陽視半徑一十五分太陰
　　　　　　　　　　視半徑一十六分一小時
　　　　　　　　　　月實行為三十三分求初
　　　　　　　　　　虧復圓用時如圖甲乙為
　　　　　　　　　　黄道甲丙為白道丁為太
　　　　　　　　　　陽丁戊為食甚視緯二十
　　　　　　　　　　分食甚時大陰視經在戊
　　　　　　　　　　初虧時太陰視經在己復
　　　　　　　　　　圓時太陰視經在庚丁辛
　　　　　　　　　　與丁壬皆太陽視半徑一
　　　　　　　　　　十五分己辛與庚壬皆太
　　　　　　　　　　陰視半徑一十六分丁己
　　　　　　　　　　與丁庚皆併徑三十一分
　　　　　　　　　　己戊為初虧距食甚之弧
　　　　　　　　　　戊庚為復圓距食甚之弧
　　　　　　　　　　其度相等故用丁戊己正
　　　　　　　　　　弧三角形求己戊弧此形
　　　　　　　　　　有戊直角有丁戊弧二十
　　　　　　　　　　分有丁己弧三十一分求
　　　　　　　　　　得己戊弧二十三分四十
　　　　　　　　　　一秒為初虧距食甚之度
　　　　　　　　　　亦即復圓距食甚之度也
　　　　　　　　　　但己戊與戊庚之度雖等
　　　　　　　　　　而大陰行此度之時刻則
　　　　　　　　　　不等故先以一小時月實
　　　　　　　　　　行三十三分與一小時六
　　　　　　　　　　十分之比即同於己戊或
　　　　　　　　　　戊庚二十三分四十一秒
　　　　　　　　　　與初虧復圓距食甚時分
　　　　　　　　　　四十四分二十四秒之比
　　　　　　　　　　而得己戊或戊庚所變時
　　　　　　　　　　分因於食甚真時申初初
　　　　　　　　　　刻七分内減四十四分二
　　　　　　　　　　十四秒得未正一刻七分
　　　　　　　　　　三十六秒即初虧用時於
　　　　　　　　　　食甚真時申初初刻七分
　　　　　　　　　　加四十四分二十四秒得
　　　　　　　　　　申初三刻六分二十四秒
　　　　　　　　　　即復圓用時也
　　求日食初虧復圓真時
日食初虧復圓真時即以初虧復圓用時求之而得
與求食甚真時又用近時者不同葢食甚己有東西
差則可相較得視行以為比例也其法以初虧復圓
兩用時各按法求其東西差同限者以其東西差與
食甚之東西差相減為差分以加減初虧復圓距食
甚之度為初虧復圓時視行異限者以其東西差與
食甚之東西差相併為差分以減初虧復圓距食甚
之度為初虧復圓時視行(初虧與食甚同在白平象/限東而初虧東西差大於)
(食甚東西差則以初虧差分減初虧東西差小於食/甚東西差則以初虧差分加若初虧與食甚同在白)
(平象限西則加減反是復圓與食甚同在白平象限/東而復圓東西差大於食甚東西差則以復圓差分)
(加復圓東西差小於食甚東西差則以復圓差分減/若復圓與食甚同在白平象限西則加減反是若初)
(虧在限東食甚在限西或食甚在/限東復圓在限西則俱以差分減)乃以初虧視行與
初虧用時距食甚時分之比即同於初虧距食甚之
度與初虧真時距食甚時分之比以減食甚真時即
為初虧真時以復圓視行與復圓用時距食甚時分
之比即同於復圓距食甚之度與復圓真時距食甚
時分之比以加食甚真時即為復圓真時也
　　　　　　　　　　設食甚真時為申初初刻
　　　　　　　　　　七分而在白平象限西其
　　　　　　　　　　東西差一十八分五十四
　　　　　　　　　　秒初虧距食甚之弧為二
　　　　　　　　　　十三分四十一秒比例得
　　　　　　　　　　時分四十四分二十四秒
　　　　　　　　　　初虧用時為未正一刻七
　　　　　　　　　　分三十六秒求初虧真時
　　　　　　　　　　如圖甲為天頂甲乙丙丁
　　　　　　　　　　為過白極經圈乙丙為地
　　　　　　　　　　平丁為白極戊己為白道
　　　　　　　　　　戊為白平象限甲庚為髙
　　　　　　　　　　弧食甚真時太陰在辛人
　　　　　　　　　　從地面視之却見太陰在
　　　　　　　　　　壬當白道之癸正當食甚
　　　　　　　　　　之㸃辛癸為食甚東西差
　　　　　　　　　　一十八分五十四秒子為
　　　　　　　　　　初虧子癸為初虧距食甚
　　　　　　　　　　之弧二十三分四十一秒
　　　　　　　　　　夫太陰行過食甚癸㸃一
　　　　　　　　　　十八分五十四秒時而實
　　　　　　　　　　經度在辛視經度既在癸
　　　　　　　　　　則太陰行過初虧子㸃一
　　　　　　　　　　十八分五十四秒時而實
　　　　　　　　　　經度在丑視經度必應在
　　　　　　　　　　子是故丑子與辛癸等丑
　　　　　　　　　　辛亦與子癸等丑㸃即為
　　　　　　　　　　初虧用時然初虧在食甚
　　　　　　　　　　前其時亦必有東西差乃
　　　　　　　　　　以初虧用時復推得東西
　　　　　　　　　　差為一十二分零二秒如
　　　　　　　　　　丑寅小於丑子弧六分五
　　　　　　　　　　十二秒然則依食甚之東
　　　　　　　　　　西差辛癸計之太陰在丑
　　　　　　　　　　視之應在子而依初虧之
　　　　　　　　　　東西差丑寅計之則太陰
　　　　　　　　　　在丑者視之必應在寅己
　　　　　　　　　　過初虧子㸃之東六分五
　　　　　　　　　　十二秒如子寅是自初虧
　　　　　　　　　　用時至食甚真時止見太
　　　　　　　　　　陰行寅癸之度故以子寅
　　　　　　　　　　為差分以減初虧距食甚
　　　　　　　　　　之子癸二十三分四十一
　　　　　　　　　　秒餘寅癸一十六分四十
　　　　　　　　　　九秒為視行夫行寅癸弧
　　　　　　　　　　一十六分四十九秒既須
　　　　　　　　　　時之四十四分二十四秒
　　　　　　　　　　則行子癸弧二十三分四
　　　　　　　　　　十一秒必須時之一時零
　　　　　　　　　　二分五十秒矣故以一時
　　　　　　　　　　零二分五十秒為初虧距
　　　　　　　　　　時以減食甚真時得未正
　　　　　　　　　　初刻四分一十秒為初虧
　　　　　　　　　　真時葢食甚真時實經度
　　　　　　　　　　在辛視經度在癸而初虧
　　　　　　　　　　用時實經度在丑視經度
　　　　　　　　　　在寅則初虧真時實經度
　　　　　　　　　　必更在丑㸃之西如夘人
　　　　　　　　　　從地面視之却見太陰在
　　　　　　　　　　辰其視經度正當初虧白
　　　　　　　　　　道之子故太陰行至夘㸃
　　　　　　　　　　方為初虧真時也復圓真
　　　　　　　　　　時倣此
　　日食分秒
日食分秒以太陽與太陰兩視半徑相併内減食甚
視緯餘為兩體相掩之分乃命太陽視徑為十分以
視經度分與十分之比即同於減餘度分與十分中
幾分之比而得食分為太陽視徑十分中之幾分也
或食甚視緯大於併徑則兩周不相切為不食食甚
視緯僅與併徑等則兩周相切而不相掩亦為不食
或太陰正當黄道而無食甚視緯即以併徑為食分
兩心相掩是為全食若遇太陰視徑小於太陽視徑
則四周露光名為金環食也
　　　　　　　　　　如圖甲乙丙為黄道丁戊
　　　　　　　　　　己為白道乙為太陽心戊
　　　　　　　　　　為太陰心乙戊為視緯庚
　　　　　　　　　　辛為太陽視徑壬癸為太
　　　　　　　　　　陰視徑乙癸為兩視半徑
　　　　　　　　　　相併之數内減乙戊視緯
　　　　　　　　　　餘戊癸與壬辛等為太陰
　　　　　　　　　　掩太陽之分以太陽全徑
　　　　　　　　　　庚辛作十分計之則壬辛
　　　　　　　　　　得五分有餘為食分也又
　　　　　　　　　　如庚辛為太陽視徑壬癸
　　　　　　　　　　為太陰視徑乙戊為視緯
　　　　　　　　　　與乙辛壬戊兩視半徑相
　　　　　　　　　　併之數等則太陰與太陽
　　　　　　　　　　兩周相切而不相掩其視
　　　　　　　　　　緯大於併徑者則愈不相
　　　　　　　　　　掩矣又如太陰視經度正
　　　　　　　　　　在兩道之交而無緯度則
　　　　　　　　　　太陰心與太陽心相合於
　　　　　　　　　　乙全掩太陽之光是為全
　　　　　　　　　　食或太陰之視徑壬癸小
　　　　　　　　　　於太陽之視徑庚辛則大
　　　　　　　　　　陽四周露光如金環也
　　定日食方位
厯來厯書定日食初虧復圓方位月在黄道北初虧
西北復圓東北月在黄道南初虧西南復圓東南食
八分以上初虧正西復圓正東此東西南北主黄道
之經緯言與人目所見地平經度之東西南北頗不
相合故今亦如月食之法定初虧復圓之㸃在日體
之上下左右乃於仰觀為親切也其法亦從天頂作
髙弧過日心至地平即分日體為左右兩半周又平
分為上下兩象限即成左上左下右上右下四象限
乃視月距黄道之南北距黄平象限之東西及交角
之大小而初虧復圓之㸃可定矣如月在黄道上無
緯度又在黄平象限上而交角滿九十度則初虧正
右復圓正左在黄平象限西而交角在四十五度以
上則初虧右稍偏下復圓左稍偏上交角在四十五
度以下則初虧下稍偏右復圓上稍偏左在黄平象
限東者反是若月在交前後有距緯則必求緯差角
與交角相加減為定交角然後可定其上下左右也
　　　　　　　　　　如圖甲乙丙為黄道一象
　　　　　　　　　　限丁乙戊為髙弧乙為日
　　　　　　　　　　心因在黄平象限西故黄
　　　　　　　　　　道左昻右低己為日食初
　　　　　　　　　　虧之月心庚為日食復圓
　　　　　　　　　　之月心月心正在黄道上
　　　　　　　　　　無距緯而甲乙戊或丙乙
　　　　　　　　　　丁交角在四十五度以下
　　　　　　　　　　其初虧辛㸃在日體之下
　　　　　　　　　　稍偏右復圓壬㸃在日體
　　　　　　　　　　之上稍偏左也若日在黄
　　　　　　　　　　平象限東則黄道左低右
　　　　　　　　　　昻而甲乙丁或丙乙戊交
　　　　　　　　　　角在四十五度以上故初
　　　　　　　　　　虧辛㸃在日體之右稍偏
　　　　　　　　　　上復圓壬㸃在日體之左
　　　　　　　　　　稍偏下也
　　　　　　　　　　如日在黄平象限西而月
　　　　　　　　　　在黄道北則初虧以己乙
　　　　　　　　　　甲緯差角與甲乙戊交角
　　　　　　　　　　相加得己乙戊為定交角
　　　　　　　　　　在四十五度以上故初虧
　　　　　　　　　　辛㸃在日體之右稍偏下
　　　　　　　　　　復圓以庚乙丙緯差角與
　　　　　　　　　　丙乙丁交角相減餘庚乙
　　　　　　　　　　丁為定交角在四十五度
　　　　　　　　　　以下故復圓壬㸃在日體
　　　　　　　　　　之上稍偏左也若日在黄
　　　　　　　　　　平象限東則初虧之緯差
　　　　　　　　　　角為減復圓之緯差角為
　　　　　　　　　　加與此相反(求緯差角與/加減之法並)
　　　　　　　　　　(同月/食)
　　　　　　　　　　如日在黄平象限西而月
　　　　　　　　　　在黄道南則初虧以己乙
　　　　　　　　　　甲緯差角與甲乙戊交角
　　　　　　　　　　相減餘己乙戊為定交角
　　　　　　　　　　在四十五度以下故初虧
　　　　　　　　　　辛㸃在日體之下稍偏右
　　　　　　　　　　復圓以庚乙丙緯差角與
　　　　　　　　　　丙乙丁交角相加得庚乙
　　　　　　　　　　丁為定交角在四十五度
　　　　　　　　　　以上故復圓壬㸃在日體
　　　　　　　　　　之左稍偏上也若日在黄
　　　　　　　　　　平象限東則初虧之緯差
　　　　　　　　　　角為加復圓之緯差角為
　　　　　　　　　　減與此相反
　　繪日食圖
凡繪日食圖先作横竪二線直角相交横線當黄道
竪線當黄道經圈用日半徑為度於中心作圜以當
日體又以日月兩半徑相併為度作虚圈為初虧復
圓之限次視實交周係初宫十一宫則於虚圈上周
黄經線右取黄白大距五度作識實交周係五宫六
宫則於虚圈上周黄經線左取黄白大距五度作識
乃自所識作線過圜心至虚圈下周即為白道經圈
於此線上自圜心取食甚視緯度作識即食甚時月
心所在從此作横線與白道經圈相交成直角即為
白道而白道與虚圈右周相割之㸃即初虧時月心
所在白道與虚圈左周相割之㸃即復圓時月心所
在也末以初虧食甚復圓三㸃各為心月半徑為度
各作一圜以當月體即初虧食甚復圓之象宛然在
目矣
　　　　　　　　　　如圖甲乙竪線如黄道經
　　　　　　　　　　圈丙丁横線如黄道戊巳
　　　　　　　　　　庚圈如日體甲丙乙丁虚
　　　　　　　　　　圈為初虧復圓之限其半
　　　　　　　　　　徑丙辛為日月兩半徑之
　　　　　　　　　　共數設實交周初宫或十
　　　　　　　　　　一宫則於虚圈上周甲乙
　　　　　　　　　　經線之右取黄白大距五
　　　　　　　　　　度如甲壬從壬作線過圜
　　　　　　　　　　心辛至下周癸為白道經
　　　　　　　　　　圈於壬癸白道經圈上自
　　　　　　　　　　圜心辛向下取食甚視緯
　　　　　　　　　　度如辛子此子㸃即食甚
　　　　　　　　　　時月心所在也(此以實交/周十一宫)
　　　　　　　　　　(為例其緯在南故自圜心/辛向下取子㸃若實交周)
　　　　　　　　　　(是初宫其緯在北則自/圜心辛向上取子㸃)乃
　　　　　　　　　　從子取直角作丑寅線與
　　　　　　　　　　壬癸白道經圈相交即為
　　　　　　　　　　白道而白道割虚圈右周
　　　　　　　　　　丑㸃為初虧限割左周寅
　　　　　　　　　　㸃為復圓限以丑子寅三
　　　　　　　　　　㸃各為心月半徑為度作
　　　　　　　　　　圜以象月體即見月心至
　　　　　　　　　　丑其周切日日體將缺是
　　　　　　　　　　為初虧從丑至子掩日最
　　　　　　　　　　大是為食甚從子至寅月
　　　　　　　　　　已離日日光全滿是為復
　　　　　　　　　　圓也
　
　
　
　
　
　
　
　
　
御製厯象考成上編卷八
　欽定四庫全書
御製厯象考成上編卷九
　　五星厯理一(五星合論/)
　　　五星總論
　　　五星本天皆以地為心
　　　五星衝伏留退俱生於次輪
　　　五星次輪之上下兩弧皆非平分
　　五星總論
五星行度有平行有自行有距日行太槩與太隂同
推歩之法或用兩心差或用小輪或用均輪於本天
心或用均輪於本天周其法雖别而理實同月離論
之已詳然五星之行雖相似而細較之亦有不同以
平行言之土木火各有平行為一類而金水即以太
陽之平行為平行是為一類以自行言之土木火金
之次輪心皆行倍引數為一類而水星之次輪心則
行三倍引數是獨為一類以次輪之大小言之土木
金水之次輪半徑皆有定數為一類而火星之次輪
在本天最髙則大最卑則小又視太陽在最髙則大
最卑則小是獨為一類以次輪之行度言之土木火
皆行距日度為一類而金水自有行度又為一類以
緯行言之土木火皆有本天與黄道相交以生緯度
次輪斜交本天其面又與黄道平行能加減其緯度
為一類而金水之本天即為黄道本無緯度因次輪
斜交黄道以生緯度又為一類以伏見言之土木火
皆有合有衝為一類而金水則有合有退合而無衝
是又為一類也
　　　　　如圖甲為地心乙丙丁為本天之一弧
　　　　　(金水本天/即為黄道)丙為本輪心戊丙已為本輪
　　　　　全徑戊為最髙己為最卑庚戊辛為均
　
　　　　　輪全徑庚為最逺(去本輪/心逺也)辛為最近(去/本)
　　　　　(輪心/近也)壬庚癸為次輪全徑(土木火原名/嵗輪金水原)
　　　　　(名伏見輪今俱/名次輪從一例)壬為最逺(去地心/逺也)癸為
　　　　　最近(去地心/近也)本輪心從本天冬至度右
　　　　　旋為平行經度均輪心從本輪最髙左
　　　　　旋為自行引數土木火金四星之次輪
　　　　　心從均輪最近右旋為倍引數獨水星
　　　　　之次輪心從均輪最逺右旋為三倍引
　
　　　　　數五星皆從次輪最逺右旋在土木火
　　　　　三星為本輪心距日度惟金水二星各
　　　　　有行度因其本輪即以日為心故無距
　　　　　日之度也又土木火三星之次輪皆斜
　　　　　立於本道半周在本道北半周在本道
　　　　　南其壬庚癸全徑恒與黄道之徑平行
　　　　　金水二星之次輪亦斜立於黄道半周
　　　　　在黄道北半周在黄道南其壬庚癸全
　
　　　　　徑却不與黄道之徑平行故金水雖行
　　　　　黄道而亦有緯度也又星與日與地參
　　　　　直而日在星與地之間則星為日掩是
　　　　　為合伏如地在星與日之間則星與日
　　　　　相距半周天正相對照如月之望是為
　　　　　衝如星在日與地之間則星正當日之
　　　　　下如月之朔此時星必在次輪下半退
　　　　　行故為退伏在土木火三星能距日半
　
　　　　　周天故有合有衝而無退合金水二星
　　　　　之本輪以日為心常繞日行不能與日
　　　　　相距半周天故止有合有退合而無衝
　　　　　也
　　五星本天皆以地為心
新法厯書言五星古圖以地為心新圖以日為心及
觀西人第谷推歩均數土木金水四星仍以地為心
惟火星以日為心嘗推火星亦以地為心立算其得
數與彼相同乃知第谷之推歩火星不過虚立巧算
之法非真謂火星天獨以日為心也然則新法厯書
之新圖五星皆以日為心者何也盖金水二星以日
為心者乃其本輪非本天也土木火三星以日為心
者乃次輪上星行距日之跡亦非本天也土木火三
星之次輪半徑最大與日天半徑畧等星距次輪最
逺之度又與次輪心距日之度等以星行距日之跡
觀之即成大圜而為繞日之形其理與日躔連本輪
行度成不同心天者相似然星之自行又有髙卑其
距日不無逺近謂其成繞日之形則可謂其成不同
心天則不可也雖厯家巧算之術以次輪設於本天
與以次輪設於地心成不同心天者理本相通然必
次輪半徑與日距地半徑等方可以日為心作不同
心天立算今土木二星之次輪半徑有定數而日距
地則有髙卑火星次輪半徑雖有太陽髙卑差而又
有本天髙卑差終與日距地半徑不等則與其設次
輪於地心不如設次輪於本天之為便也由是觀之
五星之本天皆以地為心可知矣新法厯書又言舊
説有謂七政之左旋非七政之行乃地自西徂東日
行一周治厯之家以為非理故無取焉而近日又有
復理其説者殆欲以地之東行而齊諸曜之各行耳
究之諸曜之行終不能齊何若以一静而驗諸動之
易明乎
　　　　　　　　　　古圖五星各有本天重重
　　　　　　　　　　包裹土木火三星常在日
　　　　　　　　　　上名為上三星金水常在
　　　　　　　　　　日下名為下二星今考五
　　　　　　　　　　星惟土木二星常在日上
　　　　　　　　　　火金水三星能在日上亦
　　　　　　　　　　能在日下則重重包裹之
　　　　　　　　　　説特其大槩耳此古圖不
　　　　　　　　　　如新圖之密也
　　　　　　　　　　新圖五星皆以日為心土
　　　　　　　　　　木二星圈甚大包日天之
　　　　　　　　　　外故常在日上火星圈亦
　　　　　　　　　　大但不能包日天而割入
　　　　　　　　　　日天之内故有時在日之
　　　　　　　　　　下金水二星圈甚小不惟
　　　　　　　　　　不能包日天併不能包地
　　　　　　　　　　故不能衝日然金水之本
　　　　　　　　　　天即日天此圍日者乃其
　　　　　　　　　　本輪也土木火亦各有本
　　　　　　　　　　天此圍日者乃次輪上星
　　　　　　　　　　行距日之迹也下圖詳之
　　　　　　　　　　土木二星之本天大次輪
　　　　　　　　　　小(土星次輪半徑為本天/半徑十分之一強木星)
　　　　　　　　　　(次輪半徑為本天/半徑十分之二弱)如圖甲
　　　　　　　　　　為地心乙丙為日本天丁
　　　　　　　　　　戊為星本天己庚與辛壬
　　　　　　　　　　皆為次輪如日在乙次輪
　　　　　　　　　　心在丁星在己日行至丙
　　　　　　　　　　星亦行至庚庚丙之相距
　　　　　　　　　　與己乙之相距等也或日
　　　　　　　　　　在丙次輪心在戊星在壬
　　　　　　　　　　日行至乙星亦行至辛辛
　　　　　　　　　　乙之相距與壬丙之相距
　　　　　　　　　　等也星之距日既隨在皆
　　　　　　　　　　相等則連其軌迹即成圍
　　　　　　　　　　日之形矣試用己乙之距
　　　　　　　　　　為半徑作圈即成己辛圈
　　　　　　　　　　為星行軌迹所到而以乙
　　　　　　　　　　日為心或用庚丙之距為
　　　　　　　　　　半徑作圈即成庚壬圈亦
　　　　　　　　　　為星行軌迹所到而亦以
　　　　　　　　　　丙日為心也雖各星自行
　　　　　　　　　　亦有髙卑其距日不無逺
　　　　　　　　　　近之差要不能改其圍日
　　　　　　　　　　之大致耳
　　　　　　　　　　火星之本天小於土木二
　　　　　　　　　　星之本天而次輪則大(火/星)
　　　　　　　　　　(次輪半徑為本天/半徑十分之六強)如圖甲
　　　　　　　　　　為地心乙丙為日本天丁
　　　　　　　　　　戊為星本天己庚與辛壬
　　　　　　　　　　皆為次輪己辛圈以乙日
　　　　　　　　　　為心庚壬圈以丙日為心
　　　　　　　　　　皆為次輪上星行軌迹所
　　　　　　　　　　到悉與土木二星同但其
　　　　　　　　　　次輪甚大割入日天之内
　　　　　　　　　　星行至此即在日之下也
　　五星衝伏留退俱生於次輪
五星之有本輪次輪俱與太陰同太隂之朔望皆在
次輪故五星之衝伏亦在次輪然太隂止有遲疾而
五星則有留退何也盖太隂之平行甚疾而輪甚小
(太隂平行毎日一十三度餘合計/本輪次輪之最大均數止七度餘)當其在輪周退行
之時但能稍減其平行之度故止見其遲而不見其
退若五星之平行甚遲其本輪雖小而次輪則甚大
(五星平行毎日不足一度而/次均之大者至五十餘度)當其在輪之上弧則見
其順行在輪之下弧則見其退行在輪之左右則見
其留而不行也
　　　　　　　　　　以土木火三星論之如圖
　　　　　　　　　　甲為地心乙丙為太陽本
　　　　　　　　　　天丁戊為土星本天(以土/星為)
　　　　　　　　　　(例木火/同理)俱以甲為心己庚
　　　　　　　　　　為本輪以丁為心辛壬為
　　　　　　　　　　均輪以己為心癸子為次
　　　　　　　　　　輪以壬為心太陽在乙本
　　　　　　　　　　輪心在丁無距日度星在
　　　　　　　　　　次輪之最逺癸自地心甲
　　　　　　　　　　計之日在星與地之間成
　　　　　　　　　　一直線星伏而不見為合
　　　　　　　　　　伏設太陽在丑本輪心丁
　　　　　　　　　　距日九十餘度則星從合
　　　　　　　　　　伏癸亦行九十餘度至寅
　　　　　　　　　　自地心甲計之星自上而
　　　　　　　　　　下成一直線不見其行為
　　　　　　　　　　前留(或曰/順留)設太陽在丙本
　　　　　　　　　　輪心丁距日半周則星從
　　　　　　　　　　合伏癸亦行半周至最近
　　　　　　　　　　子自地心甲計之地在星
　　　　　　　　　　與日之間成一直線為衝
　　　　　　　　　　設太陽在夘本輪心丁距
　　　　　　　　　　日二百六十餘度則星從
　　　　　　　　　　合伏癸亦行二百六十餘
　　　　　　　　　　度至辰自地心甲計之星
　　　　　　　　　　自下而上成一直線不見
　　　　　　　　　　其行為後留(或曰/退留)迨太陽
　　　　　　　　　　復至乙與本輪心丁參直
　　　　　　　　　　而星亦復至最逺癸又為
　　　　　　　　　　合伏矣凡星在辰癸寅上
　　　　　　　　　　弧則順輪心行自西而東
　　　　　　　　　　故其行為順為疾星在寅
　　　　　　　　　　子辰下弧則逆輪心行自
　　　　　　　　　　東而西故其行為退為遲
　　　　　　　　　　也
　　　　　　　　　　以金水二星論之如圖甲
　　　　　　　　　　為地心乙丙為太陽本天
　　　　　　　　　　即金星本天(水星之理/與金星同)亦
　　　　　　　　　　以甲為心丁戊為本輪以
　　　　　　　　　　乙太陽為心己庚為均輪
　　　　　　　　　　以戊為心辛壬為次輪以
　　　　　　　　　　庚為心太陽在乙星在次
　　　　　　　　　　輪之最逺辛在太陽之上
　　　　　　　　　　自地心甲計之成一直線
　　　　　　　　　　星伏而不見為順合星在
　　　　　　　　　　次輪之最近壬在太陽之
　　　　　　　　　　下自地心甲計之亦成一
　　　　　　　　　　直線星伏而不見為退合
　　　　　　　　　　星從最逺辛行一百三十
　　　　　　　　　　餘度至癸自地心甲計之
　　　　　　　　　　星自上而下成一直線不
　　　　　　　　　　見其行為前留星從最近
　　　　　　　　　　壬行四十餘度至子自地
　　　　　　　　　　心甲計之星自下而上成
　　　　　　　　　　一直線不見其行為後留
　　　　　　　　　　凡星行子辛癸上弧為順
　　　　　　　　　　為疾行癸壬子下弧為退
　　　　　　　　　　為遲與土木火三星同也
　　五星次輪之上下兩弧皆非平分
五星皆以兩留際分次輪為上下兩弧星行上弧為
順為疾星行下弧為退為遲然此兩弧皆非平分上
弧常多下弧常少而五星又各不同如土星上弧一
百九十二度有餘下弧一百六十七度有餘木星上
弧二百度有餘下弧一百五十九度有餘火星上弧
或二百八九十度下弧或七八十度金星上弧二百
七十度下弧九十度水星上弧二百二十二度下弧
一百三十八度其所以參差不齊者盖因五星距地
各有逺近而次輪又各有大小也自地心作兩視線
至次輪周與次輪半徑成直角則此兩視線即為下
半弧之切線其切輪周之㸃為留際即上下兩弧所
由分而上弧之度必多於下弧但輪小而距地逺者
其上下兩弧相差不甚逺如土木二星是也若輪大
而近於地則上弧愈多下弧愈少如火金水三星是
也又五星自行各有髙卑其上下兩弧之分亦有増
減要之知輪心距地之逺近與輪徑之大小則上下
兩弧之多少皆可得而推矣
　　　　　　　　　　如圖甲為地心乙為次輪
　　　　　　　　　　心乙丙乙丁皆次輪辛徑
　　　　　　　　　　從甲作甲丙甲丁兩視線
　　　　　　　　　　至次輪周與次輪半徑乙
　　　　　　　　　　丙乙丁成直角則甲丙即
　　　　　　　　　　為丙戊下半弧之切線甲
　　　　　　　　　　丁即為丁戊下半弧之切
　　　　　　　　　　線而乙甲丙與乙甲丁成
　　　　　　　　　　相等之兩直角三角形此
　　　　　　　　　　乙甲丙三角形之丙角既
　　　　　　　　　　為直角九十度則乙角必
　　　　　　　　　　不足九十度而所對之丙
　　　　　　　　　　戊弧亦必不足九十度丙
　　　　　　　　　　戊下半弧既不足九十度
　　　　　　　　　　則兩半弧相合之丙戊丁
　　　　　　　　　　弧亦必不足一百八十度
　　　　　　　　　　此下弧之所以常少於上
　　　　　　　　　　弧也又第一圖輪小而乙
　　　　　　　　　　甲之距逺則兩視線長故
　　　　　　　　　　甲角小而乙角大乙角大
　　　　　　　　　　則所對之丙戊與戊丁兩
　　　　　　　　　　弧亦大此丙戊丁下弧雖
　　　　　　　　　　小於丙己丁上弧而猶不
　　　　　　　　　　甚相逺也如第二圖輪大
　　　　　　　　　　而乙甲之距近則兩視線
　　　　　　　　　　短故甲角増而乙角減乙
　　　　　　　　　　角減則所對之丙戊與戊
　　　　　　　　　　丁兩弧亦從之而減此丙
　　　　　　　　　　戊丁下弧所以愈少丙己
　　　　　　　　　　丁上弧所以愈多也是故
　　　　　　　　　　欲求各星次輪下弧之度
　　　　　　　　　　以次輪心距地心之乙甲
　　　　　　　　　　線與次輪半徑乙丙或乙
　　　　　　　　　　丁之比同於半徑一千萬
　　　　　　　　　　與乙角餘弦之比而得乙
　　　　　　　　　　角度即丙戊弧或丁戊弧
　　　　　　　　　　倍之得丙戊丁下弧之度
　　　　　　　　　　為星退行之共度也
　
　
　
　
　
　
　
　
　
　
　
　
　
　
　
御製厯象考成上編卷九
　欽定四庫全書
御製厯象考成上編卷十
　　五星厯理二(専論土星/)
　　　土星平行度
　　　用土星三次衝日求本輪均輪半徑及最髙
　　　求初均數
　　　求次均數
　　土星平行度
測土星平行之法用前後兩測取其距恒星之度分
等(恒星有嵗差毎年五十/一秒測時須加入計之)距太陽之逺近左右亦等
乃計其前後相距中積若干日時及星行滿次輪若
干周即可得其毎日平行之率盖兩測距恒星之度
既等則其行滿一周天而復於故處而距太陽之逺
近左右又等則兩測之遲疾加減俱等而次輪之行
亦滿全周而復其故處也新法厯書載古測定五十
九平年又十六日十分日之三或二萬一千五百五
十一日又十分日之三土星行次輪五十七周(即㑹/日五)
(十七次衝日/亦五十七次)置中積二萬一千五百五十一日又十
分日之三為實星行次輪周數五十七為法除之得
周率三百七十八日八刻一十三分五十三秒三十
八微四十一纎一十六忽四十八芒(即三百七十八/日零百分日之)
(九分二九八二□時厯作/三百七十八日○九一六)乃以毎周三百六十度為
實周率三百七十八日八刻一十三分五十三秒三
十八微四十一纎一十六忽四十八芒為法除之得
五十七分零七秒四十三微四十一纎四十四忽三
十三芒為毎日土星距太陽之行(即土星在次輪周/毎日之行一名嵗)
行與毎日太陽平行五十九分零八秒一十九微四
十九纎五十一忽三十九芒相減餘二分零三十六
微零八纎零七忽零六芒為毎日土星平行經度(即/本)
(輪心毎/日之行)既得毎日之平行用乘法可得毎年毎月之
平行用除法可得毎時毎分之平行以立表
　　用土星三次衝日求本輪均輪半徑及最髙
土星之初均數生於本輪半徑而求本輪半徑須用
三次衝日與月離用三月食同盖星衝日之時星在
次輪最近㸃無次均數故測諸星本輪半徑者必俟
此時也新法厯書載西人多録某於漢順帝時用土
星三次衝日推得兩心差為本天半徑十萬分之一
萬一千七百七十二用其四分之三為本輪半徑四
分之一為均輪半徑最髙在大火宫二十三度(永建/二年)
(丁/夘)後因其數與天行不合又改兩心差為本天半徑
十萬分之一萬一千二百七十七至明正徳間西人
歌白泥復用三測推得兩心差為本天半徑十萬分
之一萬二千最髙在析木宫二十七度三十五分(正/徳)
(九年/甲戌)相距一千三百八十七年而兩次所測最髙相
差三十四度三十五分乃以三十四度三十五分為
實一千三百八十七年為法除之得毎年最髙行一
分二十九秒四十六微萬厯間西人第谷又測得兩
心差為本天半徑十萬分之一萬一千六百二十八
後又定兩心差為本天半徑千萬分之一百一十六
萬二千本輪半徑為本天半徑千萬分之八十六萬
五千五百八十七(此四分之三小/比三分之二大)均輪半徑為本天
半徑千萬分之二十九萬六千四百一十三(比四分/之一大)
(比三分/之一小)最髙在析木宫二十六度二十分二十七秒
(萬厯十八/年庚寅)毎年最髙行一分二十秒一十二微用其
數推算均數與天行密合今仍用其數而述其測法
如左
　　　　　　　　　　假如第一次衝日日躔娵
　　　　　　　　　　訾宫一度零三分二十七
　　　　　　　　　　秒土星在鶉尾宫一度零
　　　　　　　　　　三分二十七秒如甲第二
　　　　　　　　　　次衝日日躔娵訾宫二十
　　　　　　　　　　一度四十七分三十九秒
　　　　　　　　　　土星在鶉尾宫二十一度
　　　　　　　　　　四十七分三十九秒如乙
　　　　　　　　　　第三次衝日日躔降婁宫
　　　　　　　　　　一十六度五十一分二十
　　　　　　　　　　八秒土星在夀星宫一十
　　　　　　　　　　六度五十一分二十八秒
　　　　　　　　　　如丙
　　　　　　　　　　第一次衝日距第二次衝
　　　　　　　　　　日一萬一千三百四十三
　　　　　　　　　　日五時三十六分其實行
　　　　　　　　　　相距二十度四十四分一
　　　　　　　　　　十二秒(即鶉尾宫甲點距/乙點之度亦即甲)
　　　　　　　　　　(丁乙角於第二次實行度/内減去第一次實行度即)
　　　　　　　　　　(得/)其平行相距一十九度
　　　　　　　　　　五十九分五十四秒(以毎/日平)
　　　　　　　　　　(行度與距日相乗/減去全周即得)第二次
　　　　　　　　　　衝日距第三次衝日七百
　　　　　　　　　　五十五日二十時三十一
　　　　　　　　　　分其實行相距二十五度
　　　　　　　　　　零三分四十九秒(即鶉尾/宫乙點)
　　　　　　　　　　(距夀星宫丙點之度亦即/乙丁丙角於第三次實行)
　　　　　　　　　　(度内減去第二/次實行度即得)其平行相
　　　　　　　　　　距二十五度一十九分一
　　　　　　　　　　十六秒乃用不同心圈立
　　　　　　　　　　法算之任取戊點為心作
　　　　　　　　　　己庚辛壬不同心圈則辛
　　　　　　　　　　庚弧即第一次距第二次
　　　　　　　　　　之平行度一十九度五十
　　　　　　　　　　九分五十四秒庚巳􁀦即
　　　　　　　　　　第二次距第三次之平行
　　　　　　　　　　度二十五度一十九分一
　　　　　　　　　　十六秒爰從戊點過地心
　　　　　　　　　　丁至圜周二界作一線為
　　　　　　　　　　最髙線戊丁即兩心差又
　　　　　　　　　　引丙丁線至壬自壬至甲
　　　　　　　　　　丁乙丁二線所割庚辛二
　　　　　　　　　　點作壬庚壬辛二線自庚
　　　　　　　　　　至辛又作庚辛線即成壬
　　　　　　　　　　丁辛壬丁庚壬庚辛三三
　　　　　　　　　　角形以求本天半徑與兩
　　　　　　　　　　心差之比例先用壬丁辛
　　　　　　　　　　三角形求壬辛邊此形有
　　　　　　　　　　壬角二十二度三十九分
　　　　　　　　　　三十五秒(壬為界角當辛/巳弧以辛庚庚)
　　　　　　　　　　(巳兩弧相加/折半即得)有丁角一百
　　　　　　　　　　三十四度一十一分五十
　　　　　　　　　　九秒(即甲丁丙/角之餘)設丁壬邊
　　　　　　　　　　為一○○○○○○○求
　　　　　　　　　　得壬辛邊一八二四二六
　　　　　　　　　　三九次用壬丁庚三角形
　　　　　　　　　　求壬庚邊此形有壬角一
　　　　　　　　　　十二度三十九分三十八
　　　　　　　　　　秒(以庚巳弧/折半即得)有丁角一百
　　　　　　　　　　五十四度五十六分一十
　　　　　　　　　　一秒(即乙丁丙/角之餘)設丁壬邊
　　　　　　　　　　為一○○○○○○○求
　　　　　　　　　　得壬庚邊一九七二二九
　　　　　　　　　　五四末用壬庚辛三角形
　　　　　　　　　　求庚角此形有壬辛邊一
　　　　　　　　　　八二四二六三九有壬庚
　　　　　　　　　　邉一九七二二九五四有
　　　　　　　　　　壬角九度五十九分五十
　　　　　　　　　　七秒(以辛壬丁角與庚/壬丁角相減即得)求
　　　　　　　　　　得庚角六十度五十八分
　　　　　　　　　　四十秒倍之得一百二十
　　　　　　　　　　一度五十七分二十秒為
　　　　　　　　　　辛壬弧與辛巳弧四十五
　　　　　　　　　　度一十九分一十秒相加
　　　　　　　　　　得一百六十七度一十六
　　　　　　　　　　分三十秒為己辛壬弧於
　　　　　　　　　　是以本天半徑命為一○
　　　　　　　　　　○○○○○○各用八線
　　　　　　　　　　表求其通弦則辛壬弧之
　　　　　　　　　　通弦為一七四八八六三
　　　　　　　　　　二己壬弧之通弦為一九
　　　　　　　　　　八七六八一三乃用比例
　　　　　　　　　　法變先設之丁壬邊為同
　　　　　　　　　　比例數以先得之辛壬邊
　　　　　　　　　　一八二四二六三九與先
　　　　　　　　　　設之丁壬一○○○○○
　　　　　　　　　　○○之比即同於今所察
　　　　　　　　　　之辛壬通弦一七四八八
　　　　　　　　　　六三二與今所求之丁壬
　　　　　　　　　　邊之比而得丁壬邊九五
　　　　　　　　　　八六六七九又平分己辛
　　　　　　　　　　壬弧於癸作戊癸線平分
　　　　　　　　　　己壬通弦於子得子壬九
　　　　　　　　　　九三八四○七内減去丁
　　　　　　　　　　壬九五八六六七九餘子
　　　　　　　　　　丁三五一七二八又以己
　　　　　　　　　　癸弧八十三度三十八分
　　　　　　　　　　一十五秒與九十度相減
　　　　　　　　　　餘六度二十一分四十五
　　　　　　　　　　秒為戊巳子角(戊巳子為/直角三角)
　　　　　　　　　　(形戊角當己癸􁀦故己角/為己癸􁀦減象限之餘)
　　　　　　　　　　察其正弦得一一○八一
　　　　　　　　　　八五為戊子乃用戊子丁
　　　　　　　　　　勾股形以戊子為股子丁
　　　　　　　　　　為勾求得戊丁弦一一六
　　　　　　　　　　二六六三為兩心差也
　　　　　　　　　　求最髙之法亦用戊子丁
　　　　　　　　　　直角三角形求丁角此形
　　　　　　　　　　有三邊有子直角求得丁
　　　　　　　　　　角七十二度二十三分二
　　　　　　　　　　十八秒即第三次衝日土
　　　　　　　　　　星距最髙丑點之度也
　　求初均數
土星之初均數授時厯名為盈縮差其盈差最大者
八度二五五二三八二一縮差最大者六度二七九
○四七一四以周天三百六十度毎度六十分約之
盈差得八度零八分一十一秒四十一微縮差得六
度一十一分一十九秒三十八微衝合以外各段同
用新法厯書最大之初均數為六度三十八分一十
九秒零六微(即六度零十分度之/六分三八六三三)惟星正當衝合之
時止用此均數加減若在衝合前後仍有次均數之
加減故此名初均數以别之
　　　　　如圖甲為地心即本天心乙丙丁為本
　　　　　天之一弧丙甲半徑為一千萬戊己庚
　　　　　為本輪戊丙半徑為八十六萬五千五
　
　　　　　百八十七戊為最髙庚為最卑辛壬癸
　　　　　為均輪辛戊半徑為二十九萬六千四
　　　　　百一十三辛為最逺(去本輪/心逺也)癸為最近
　　　　　(去本輪/心近也)本輪心循本天右旋自乙而丙
　　　　　而丁毎日行二分有餘即土星經度均
　　　　　輪心循本輪左旋自戊而已而庚毎日
　　　　　亦行二分有餘(微不及經度之行毎年/少一分二十秒一十二)
　　　　　(微/)即自行引數次輪心則循均輪右旋
　
　　　　　自癸而壬而辛毎日行四分有餘為倍
　　　　　引數也
　　　　　如均輪心在本輪之最髙戊為初宫初
　　　　　度則次輪心在均輪之最近癸或均輪
　　　　　心從本輪最髙戊向已行半周至最卑
　　　　　庚為六宫初度則次輪心亦從均輪最
　　　　　近癸厯壬辛行一周復至癸從地心甲
　　　　　計之俱成一直線無平行實行之差故
　
　　　　　自行初宫初度及六宫初度俱無均數
　　　　　也
　　　　　如均輪心從本輪最髙戊行三十度至
　　　　　子為一宫初度則次輪心從均輪最近
　　　　　癸行六十度至丑(丑癸弧為戊/子􁀦之倍度)從地心
　　　　　甲計之當本天之寅寅丙弧為實行不
　　　　　及平行之度乃用丙癸夘直角三角形
　　　　　求癸夘夘丙二邉此形有夘直角有丙
　
　　　　　角三十度則癸角必六十度有癸丙邊
　　　　　五十六萬九千一百七十四(本輪半徑/内減去均)
　　　　　(輪半徑/之數)求得癸夘邊二十八萬四千五
　　　　　百八十七夘丙邊四十九萬二千九百
　　　　　一十九以夘丙與丙甲本天半徑一千
　　　　　萬相加得一千零四十九萬二千九百
　　　　　一十九為夘甲邊以癸夘邊與丑癸通
　　　　　弦二十九萬六千四百一十三相加(即/均)
　
　　　　　(輪丑癸弧六十度之通弦故與均輪半/徑等若非六十度則用比例法以半徑)
　　　　　(一千萬為一率均輪丑癸弧折半察正/弦為二率均輪子癸半徑為三率得四)
　　　　　(率倍之即丑/癸通弦也)得五十八萬一千為丑夘
　　　　　邊於是用甲丑夘直角三角形求得甲
　　　　　角三度一十分零九秒即寅丙弧為自
　　　　　行一宫初度之初均數是為減差以減
　　　　　於平行而得實行也(凡求得初均角即/求得丑甲邉為次)
　　　　　(輪心距地心之數存/之為後求次均之用)若均輪心從最髙
　
　
　　　　　戊向己厯庚行三百三十度至辰為十
　　　　　一宫初度則次輪心從均輪最近癸行
　　　　　一周復自最近癸厯壬辛行三百度至
　　　　　已從地心甲計之當本天之午午丙弧
　　　　　與寅丙弧等故自行十一宫初度之初
　　　　　均數與一宫初度等但為實行過於平
　　　　　行之度是為加差以加於平行而得實
　
　
　　　　　行也用此法求得最髙後三宫之減差
　　　　　(初宫初度至/二宫末度)即得最髙前三宫之加差
　　　　　(九宫初度至/十一宫末度)
　　　　　如均輪心從本輪最髙戊行一百二十
　　　　　度至未為四宫初度則次輪心從均輪
　　　　　最近癸厯壬辛行二百四十度至申從
　　　　　地心甲計之當本天之酉酉丙弧為實
　
　
　　　　　行不及平行之度乃用丙癸戌直角三
　　　　　角形求癸戌丙戌二邊此形有戌直角
　　　　　有丙角六十度則癸角必三十度癸丙
　　　　　邊為五十六萬九千一百七十四求得
　　　　　癸戌邊四十九萬二千九百一十九丙
　　　　　戌邊二十八萬四千五百八十七以丙
　　　　　戌邊與丙甲本天半徑一千萬相減餘
　
　
　　　　　九百七十一萬五千四百一十三為戌
　　　　　甲邊以癸戌邊與申癸通弦五十一萬
　　　　　三千四百零二相加(即均輪申癸􁀦一/百二十度之通弦)
　　　　　得一百萬零六千三百二十一為申戌
　　　　　邊於是用甲申戌直角三角形求得甲
　　　　　角五度五十四分四十九秒即酉丙弧
　
　
　
　　　　　為自行四宫初度之初均數是為減差
　　　　　以減於平行而得實行也若均輪心從
　　　　　最髙戊向已厯庚行二百四十度至亥
　　　　　為八宫初度則次輪心從均輪最近癸
　　　　　行一周復自癸厯壬行一百二十度至
　　　　　子從地心甲計之當本天之丑丑丙弧
　
　
　　　　　與酉丙弧等故自行八宫初度之初均
　　　　　數與四宫初度等但為實行過於平行
　　　　　之度是為加差以加於平行而得實行
　　　　　也用此法求得最卑前三宫之減差(三/宫)
　　　　　(初度至五/宫末度)即得最卑後三宫之加差(六/宫)
　　　　　(初度至八/宫末度)
　　求次均數
土星與太陽衝合之後即有次均其數生於次輪盖
星衝太陽之時在次輪之最近合伏之時在次輪之
最逺與次輪心及地心參直故求初均數即以次輪
心立算而無次均自衝合而外星行次輪周之左右
其次輪周星體所在即次均數也新法厯書載西人
多録某測得次輪半徑為本天半徑十萬分之一萬
零八百三十三其後西人第谷又改為本天半徑千
萬分之一百零四萬二千六百今從之
　　　　　如圖甲為地心即本天心乙丙丁為本
　　　　　天之一弧丙甲為本天半徑一千萬戊
　　　　　丙巳為本輪全徑戊丙半徑為八十六
　　　　　萬五千五百八十七戊為最髙己為最
　
　　　　　卑庚戊辛為均輪全徑庚戊半徑為二
　　　　　十九萬六千四百一十三庚為最逺辛
　　　　　為最近(此逺近以距/本輪心言)壬辛癸為次輪全
　　　　　徑壬辛半徑為一百零四萬二千六百
　　　　　壬為最逺癸為最近(此逺近以/距地心言)本輪心
　　　　　從本天冬至度右旋(本天上與黄道/冬至相對之度)為
　　　　　經度均輪心從本輪最髙戊左旋為引
　　　　　數(即自/行度)次輪心從均輪最近辛右旋為
　
　　　　　倍引數星從次輪最逺壬右旋行距日
　　　　　之度(即本輪心距/太陽之度)如均輪心在本輪最
　　　　　髙戊為自行初宫初度次輪心在均輪
　　　　　最近辛合伏之時星在次輪之最逺壬
　　　　　衝太陽之時星在次輪之最近癸從地
　　　　　心甲計之與輪心同在一直線故無均
　　　　　數之加減若衝合以後則星在次輪周
　　　　　之左右(衝太陽之後在次輪之右/合伏之後在次輪之左)而次
　
　　　　　均生矣
　　　　　如均輪心從最髙戊行三十度至子為
　　　　　自行一宫初度次輪心則從均輪最近
　　　　　辛行六十度至丑若星在次輪之最逺
　　　　　壬或在次輪之最近癸則與次輪心丑
　　　　　同在一直線從地心甲計之當本天之
　　　　　寅其丙甲寅角三度一十分零九秒(即/寅)
　　　　　(丙/弧)為初均數而無次均數若星從次輪
　
　
　　　　　最逺壬厯癸行三百度至夘從地心甲
　　　　　計之當本天之辰其寅甲辰角即次均
　　　　　數乃用丑甲夘三角形求甲角(即辰/寅􁀦)此
　　　　　形有丑角一百二十度(於壬癸夘弧三/百度内減去壬)
　　　　　(癸半周餘癸夘/􁀦即丑角度)有夘丑半徑一百零四
　　　　　萬二千六百有丑甲邊一千零五十萬
　　　　　八千九百九十一(求丑甲邉法見/前求初均數篇)求得
　
　
　　　　　甲角四度五十四分一十八秒即辰寅
　　　　　弧為次均數與初均數寅丙􁀦三度一
　　　　　十分零九秒相加得辰丙弧八度零四
　　　　　分二十七秒為實行不及平行之度是
　　　　　為減差以減於平行而得實行也若均
　　　　　輪心從最髙戊厯己行三百三十度至
　
　
　
　　　　　己為自行十一宫初度次輪心則從均
　　　　　輪最近辛行一周復行三百度至午星
　　　　　從次輪最逺壬行六十度至未則初均
　　　　　數丙甲申角與丙甲寅角等次均數申
　　　　　甲酉角與寅甲辰角等兩角相加之丙
　　　　　甲酉角亦與丙甲辰角等但為實行過
　
　
　　　　　於平行之度是為加差以加於平行而
　　　　　得實行也(若測得平行實行之差及星/距太陽之度以推次輪半徑)
　　　　　(亦用丑甲夘/三角形求之)
　　　　　如均輪心從最髙戊行一百二十度至
　　　　　子為自行四宫初度次輪心則從均輪
　　　　　最近辛厯庚行二百四十度至丑若星
　　　　　在次輪之最逺壬或在次輪之最近癸
　
　
　　　　　則與次輪心丑同在一直線從地心甲
　　　　　計之當本天之寅其丙甲寅角五度五
　　　　　十四分四十九秒(即寅/丙弧)為初均數而無
　　　　　次均數若星從次輪最逺壬行四十五
　　　　　度至夘從地心甲計之當本天之辰其
　　　　　寅甲辰角即次均數乃用丑甲夘三角
　　　　　形求甲角(即寅/辰弧)此形有丑角一百三十
　
　
　　　　　五度(於半周内減去壬夘弧四十/五度餘夘癸弧即丑角度)有夘
　　　　　丑半徑一百零四萬二千六百有丑甲
　　　　　邊九百七十六萬七千三百九十二求
　　　　　得甲角四度零五十二秒即寅辰弧為
　　　　　次均數與初均數寅丙弧五度五十四
　　　　　分四十九秒相減(因初均寅點在平行/丙點之後而次均辰)
　　　　　(點在寅點之/前故相减)餘辰丙弧一度五十三分
　
　
　　　　　五十七秒為實行不及平行之度是為
　　　　　減差以減於平行而得實行也若均輪
　　　　　心從最髙戊厯己行二百四十度至己
　　　　　為自行八宫初度次輪心則從均輪最
　　　　　近辛行一周復行一百二十度至午星
　　　　　從次輪最逺壬厯癸行三百一十五度
　
　
　
　　　　　至未則初均數丙甲申角與丙甲寅角
　　　　　等次均數申甲酉角與寅甲辰角等兩
　　　　　角相減所餘之丙甲酉角亦與丙甲辰
　　　　　　角等但為實行過於平行之度是為加
　　　　　　差以加於平行而得實行也
　
　
　
　
　
　
　
　
　
　
　
　
　
　
　
御製厯象考成上編卷十
　欽定四庫全書
御製歴象考成上編卷十一
　　五星厯理三(專論木星/)
　　　木星平行度
　　　用木星三次衝日求本輪均輪半徑及最髙
　　　求初均數
　　　求次均數
　　木星平行度
測木星平行之法亦用前後兩測與土星同新法厯書
載古測定七十一平年又十二日千分日之六百一十
七或二萬五千九百二十七日又千分日之六百一十
七木星行次輪六十五周(即㑹日六十五次/衝日亦六十五次)置中積二
萬五千九百二十七日又千分日之六百一十七為實
星行次輪周數六十五為法除之得周率三百九十八
日八十五刻一分二十六秒一十五微二十一纖三十
六忽(即三百九十八日零十分日之/八分八六四一五授時歴同數)乃以毎周三百六
十度為實周率三百九十八日八十五刻一分二十六
秒一十五微二十一纖三十六忽為法除之得五十四
分零九秒零二微四十二纖四十七忽三十二芒為每
日木星距太陽之行(即木星在次輪周毎/日之行一名嵗行)與毎日太陽
平行五十九分零八秒一十九微四十九纖五十一忽
三十九芒相減餘四分五十九秒一十七微零七纖零
四忽零七芒為每日木星平行經度(即本輪心/毎日之行)既得每
日之平行用乘法可得每年毎月之平行用除法可得
毎時每分之平行以立表
　　用木星三次衝日求本輪均輪半徑及最髙
測木星本輪半徑法與土星同新法厯書載西人多
録某於漢順帝時推得兩心差為本天半徑十萬分
之八千九百零二用其四分之三為本輪半徑四分
之一為均輪半徑最髙在鶉尾宫一十一度(陽嘉二/年癸酉)
後因其數與天行不合又改兩心差為本天半徑十
萬分之九千一百七十至明正徳間西人歌白泥復
推得兩心差為本天半徑十萬分之一萬一千九百
三十最髙在壽星宫六度二十分(嘉靖八/年己丑)相距一千
三百九十六年而兩次所推最髙相差二十五度二
十分因知毎年最髙行一分零五秒二十微萬厯間
西人第谷又測得兩心差為本天半徑十萬分之九
千五百四十後又定兩心差為本天半徑千萬分之
九十五萬三千三百本輪半徑為本天半徑千萬分
之七十萬五千三百二十(比四分之三小/比三分之二大)均輪半徑
為本天半徑千萬分之二十四萬七千九百八十(比/四)
(分之一大比/三分之一小)最髙在壽星宫八度四十分(萬厯二十/八年庚子)
每年最髙行五十七秒五十二微用其數推算均數
與天行密合今仍用其數而述其測法如左
　　　　　　　　　　假如第一次衝日日躔鶉
　　　　　　　　　　尾宫七度三十一分四十
　　　　　　　　　　九秒木星在娵訾宫七度
　　　　　　　　　　三十一分四十九秒如甲
　　　　　　　　　　第二次衝日日躔大火宫
　　　　　　　　　　二十度五十六分木星在
　　　　　　　　　　大梁宫二十度五十六分
　　　　　　　　　　如乙第三次衝日日躔析
　　　　　　　　　　木宫二十五度五十二分
　　　　　　　　　　二十七秒木星在實沈宫
　　　　　　　　　　二十五度五十二分二十
　　　　　　　　　　七秒如丙
　　　　　　　　　　第一次衝日距第二次衝
　　　　　　　　　　日八百零四日一十五時
　　　　　　　　　　三十五分其實行相距七
　　　　　　　　　　十三度二十四分一十一
　　　　　　　　　　秒(即娵訾宫甲點距大梁/宫乙點之度亦即甲丁)
　　　　　　　　　　(乙角於第二次實行度内/減去第一次實行度即得)
　　　　　　　　　　其平行相距六十六度五
　　　　　　　　　　十三分二十秒(以毎日平/行度與距)
　　　　　　　　　　(日相乘/即得)第二次衝日距第
　　　　　　　　　　三次衝日三百九十九日
　　　　　　　　　　一十四時四十四分其實
　　　　　　　　　　行相距三十四度五十六
　　　　　　　　　　分二十七秒(即大梁宫乙/點距實沈宫)
　　　　　　　　　　(丙點之度亦即乙丁丙角/於第三次實行度内減去)
　　　　　　　　　　(第二次實/行度即得)其平行相距三
　　　　　　　　　　十三度一十三分零八秒
　　　　　　　　　　乃用不同心圈立法算之
　　　　　　　　　　任取戊點為心作己庚辛
　　　　　　　　　　壬不同心圈則辛庚弧即
　　　　　　　　　　第一次距第二次之平行
　　　　　　　　　　度六十六度五十三分二
　　　　　　　　　　十秒庚己弧即第二次距
　　　　　　　　　　第三次之平行度三十三
　　　　　　　　　　　度一十三分零八秒爰從
　　　　　　　　　　　戊點過地心丁至圜周二
　　　　　　　　　　　界作一線為最髙線戊丁
　　　　　　　　　　　即兩心差又引丙丁線至
　　　　　　　　　　　壬自壬至甲丁乙丁二線
　　　　　　　　　　　所割庚辛二點作壬庚壬
　　　　　　　　　　　辛二線自庚至辛又作庚
　　　　　　　　　　　辛線即成壬丁辛壬丁庚
　　　　　　　　　　　壬庚辛三三角形以求本
　　　　　　　　　　　天半徑與兩心差之比例
　　　　　　　　　　　先用壬丁辛三角形求壬
　　　　　　　　　　　辛邊此形有壬角五十度
　　　　　　　　　　　零三分一十四秒(壬為界/角當辛)
　　　　　　　　　　　(己弧以辛庚庚己兩/弧相加折半即得)有丁
　　　　　　　　　　　角七十一度三十九分二
　　　　　　　　　　　十二秒(即甲丁丙/角之餘)設丁壬
　　　　　　　　　　　邊為一○○○○○○○
　　　　　　　　　　　求得壬辛邊一一一五七
　　　　　　　　　　四三六次用壬丁庚三角
　　　　　　　　　　形求壬庚邊此形有壬角
　　　　　　　　　　一十六度三十六分三十
　　　　　　　　　　四秒(以庚巳弧/折半即得)有丁角一
　　　　　　　　　　百四十五度零三分三十
　　　　　　　　　　三秒(即乙丁丙/角之餘)設丁壬邊
　　　　　　　　　　為一○○○○○○○求
　　　　　　　　　　得壬庚邊一八二一○○
　　　　　　　　　　九一末用壬庚辛三角形
　　　　　　　　　　求庚角此形有壬辛邊一
　　　　　　　　　　一一五七四三六有壬庚
　　　　　　　　　　邊一八二一○○九一有
　　　　　　　　　　壬角三十三度二十六分
　　　　　　　　　　四十秒(以辛壬丁角與庚/壬丁角相減即得)
　　　　　　　　　　求得庚角三十四度三十
　　　　　　　　　　八分二十八秒倍之得六
　　　　　　　　　　十九度一十六分五十六
　　　　　　　　　　秒為辛壬弧與辛巳弧一
　　　　　　　　　　　百度零六分二十八秒相
　　　　　　　　　　　加得一百六十九度二十
　　　　　　　　　　　三分二十四秒為己辛壬
　　　　　　　　　　　弧於是以本天半徑命為
　　　　　　　　　　　一○○○○○○○各用
　　　　　　　　　　　八線表求其通弦則辛壬
　　　　　　　　　　　弧之通弦為一一三六八
　　　　　　　　　　　六八二己壬弧之通弦為
　　　　　　　　　　　一九九一四三三二乃用
　　　　　　　　　　　比例法變先設之丁壬邊
　　　　　　　　　　　為同比例數以先得之辛
　　　　　　　　　　　壬邊一一一五七四三六
　　　　　　　　　　　與先設之丁壬一○○○
　　　　　　　　　　　○○○○之比即同於今
　　　　　　　　　　　所察之辛壬通弦一一三
　　　　　　　　　　　六八六八二與今所求之
　　　　　　　　　　　丁壬邊之比而得丁壬邊
　　　　　　　　　　　一○一八九三三二又平
　　　　　　　　　　　分己辛壬弧於癸作戊癸
　　　　　　　　　　　線平分己壬通弦於子得
　　　　　　　　　　　子壬九九五七一六六與
　　　　　　　　　　　丁壬一○一八九三三二
　　　　　　　　　　　相減餘子丁二三二一六
　　　　　　　　　　　六又以壬癸弧八十四度
　　　　　　　　　　　四十一分四十二秒與九
　　　　　　　　　　　十度相減餘五度一十八
　　　　　　　　　　　分一十八秒為戊壬子角
　　　　　　　　　　　(戊壬子為直角三角形戊/角當壬癸弧故壬角為壬)
　　　　　　　　　　　(癸弧減象/限之餘)察其正弦得九
　　　　　　　　　　　二四五七五為戊子乃用
　　　　　　　　　　　戊子丁勾股形以戊子為
　　　　　　　　　　　股子丁為勾求得戊丁弦
　　　　　　　　　　　九五三二七八為兩心差
　　　　　　　　　　　也
　　　　　　　　　　　求最髙之法亦用戊子丁
　　　　　　　　　　　直角三角形求丁角此形
　　　　　　　　　　　有三邊有子直角求得丁
　　　　　　　　　　　角七十五度五十四分一
　　　　　　　　　　　十五秒與半周相減餘一
　　　　　　　　　　　百零四度零五分四十五
　　　　　　　　　　　秒為戊丁巳角即第三次
　　　　　　　　　　　衝日木星距最髙丑㸃之
　　　　　　　　　　　度也
　　求初均數
木星之初均數授時厯名為盈縮差止用一表不分
盈縮其最大者五度九九二九八○二八以周天三
百六十度每度六十分約之得五度五十四分二十
四秒三十七微衝合以外各段同用新法歴書最大
之初均數為五度二十七分零三秒五十四微(即五/度零)
(十分度之四分/五一○八三三)惟星正當衝合之時止用此均數加
減若在衝合前後仍有次均數之加減故此名初均
數以别之
　　　　　如圖甲為地心即本天心乙丙丁為本
　　　　　天之一弧丙甲半徑為一千萬戊己庚
　　　　　為本輪戊丙半徑為七十萬五千三百
　　　　　二十戊為最髙庚為最卑辛壬癸為均
　
　　　　　輪辛戊半徑為二十四萬七千九百八
　　　　　十辛為最逺(去本輪/心逺也)癸為最近(去本輪/心近也)
　　　　　本輪心循本天右旋自乙而丙而丁每
　　　　　日行四分五十九秒有餘即木星經度
　　　　　　均輪心循本輪左旋自戊而已而庚每
　　　　　　日亦行四分五十九秒有餘(微不及經/度之行每)
　　　　　　(年少五十七/秒五十二微)即自行引數次輪心則循
　　　　　　均輪右旋自癸而壬而辛每日行九分
　
　　　　　　五十八秒有餘為倍引數也
　　　　　　如均輪心在本輪之最髙戊為初宫初
　　　　　　度則次輪心在均輪之最近癸或均輪
　　　　　　心從本輪最髙戊向已行半周至最卑
　　　　　　庚為六宫初度則次輪心亦從均輪最
　　　　　　近癸厯壬辛行一周復至癸從地心甲
　　　　　　計之俱成一直線無平行實行之差故
　　　　　　自行初宫初度及六宫初度俱無均數
　
　　　　　　也
　　　　　　如均輪心從本輪最髙戊行三十度至
　　　　　　子為一宫初度則次輪心從均輪最近
　　　　　　癸行六十度至丑(丑癸弧為戊/子弧之倍度)從地心
　　　　　　甲計之當本天之寅寅丙弧為實行不
　　　　　　及平行之度乃用丙癸卯直角三角形
　　　　　　求癸卯卯丙二邊此形有卯直角有丙
　　　　　　角三十度則癸角必六十度有癸丙邊
　
　　　　　　四十五萬七千三百四十一(本輪半徑/内減去均)
　　　　　　(輪半徑/之數)求得癸卯邊二十二萬八千六
　　　　　　百七十一卯丙邊三十九萬六千零六
　　　　　　十九以卯丙邊與丙甲本天半徑一千
　　　　　　萬相加得一千零三十九萬六千零六
　　　　　　十九為卯甲邊以癸卯邊與丑癸通弦
　　　　　　二十四萬七千九百八十相加(即均輪/丑癸弧)
　
　
　　　　　　(六十度之通弦故與均輪半徑等若非/六十度則用比例法以半徑一千萬為)
　　　　　　(一率均輪丑癸弧折半查正弦為二率/均輪子癸半徑為三率得四率倍之即)
　　　　　　(丑癸通/弦也)得四十七萬六十六百五十一
　　　　　　為丑卯邊於是用甲丑卯直角三角形
　　　　　　求得甲角二度三十七分三十秒即寅
　　　　　　丙弧為自行一宫初度之初均數是為
　　　　　　減差以減於平行而得實行也(凡求得/初均角)
　
　　　　　　(即求得丑甲邊為次輪心距地/心之數存之為後求坎均之用)若均輪
　　　　　　心從最髙戊向己厯庚行三百三十度
　　　　　　至辰為十一宫初度則次輪心從均輪
　　　　　　最近癸行一周復自最近癸厯壬辛行
　　　　　　三百度至已從地心甲計之當本天之
　　　　　　午午丙弧與寅丙弧等故自行十一宫
　　　　　　初度之初均數與一宫初度等但為實
　
　
　　　　　　行過於平行之度是為加差以加於平
　　　　　　行而得實行也用此法求得最髙後三
　　　　　　宫之減差(初宫初度至/二宫末度)即得最髙前三
　　　　　　宫之加差(九宫初度至/十一宫末度)
　　　　　　如均輪心從本輪最髙戊行一百二十
　　　　　　度至未為四宫初度則次輪心從均輪
　　　　　　最近癸厯壬辛行二百四十度至申從
　
　
　　　　　　地心甲計之當本天之酉酉丙弧為實
　　　　　　行不及平行之度乃用丙癸戌直角三
　　　　　　角形求癸戌丙戌二邊此形有戌直角
　　　　　　有丙角六十度則癸角必三十度癸丙
　　　　　　邊為四十五萬七千三百四十一求得
　　　　　　癸戌邊三十九萬六千零六十九丙戌
　　　　　　邊二十二萬八千六百七十一以丙戌
　
　
　　　　　　邊與丙甲本天半徑一千萬相減餘九
　　　　　　百七十七萬一千二百二十九為戌甲
　　　　　　邊以癸戌邊與申癸通弦四十二萬九
　　　　　　千五百一十四相加(即均輪申癸弧一/百二十度之通弦)
　　　　　　得八十二萬五千五百八十三為申戌
　　　　　　邊於是用甲申戌直角三角形求得甲
　　　　　　角四度四十九分四十六秒即酉丙弧
　
　
　　　　　　為自行四宫初度之初均數是為減差
　　　　　　以減於平行而得實行也若均輪心從
　　　　　　最髙戊向己厯庚行二百四十度至亥
　　　　　　為八宫初度則次輪心從均輪最近癸
　　　　　　行一周復自癸厯壬行一百二十度至
　　　　　　子從地心甲計之當本天之丑丑丙弧
　　　　　　與酉丙弧等故自行八宫初度之初均
　
　
　　　　　　數與四宫初度等但為實行過於平行
　　　　　　之度是為加差以加於平行而得實行
　　　　　　也用此法求得最卑前三宫之減差(三/宫)
　　　　　　(初度至五/宫末度)即得最卑後三宫之加差(六/宫)
　　　　　　(初度至八/宫末度)
　　求次均數
木星與太陽衝合之後即有次均其數生於次輪蓋
星衝太陽之時在次輪之最近合伏之時在次輪之
最逺與次輪心及地心參直故求初均數即以次輪
心立算而無次均自衝合而外星行次輪周之左右
其次輪周星體所在即次均數也新法厯書載西人
多録某測得次輪半徑為本天半徑十萬分之一萬
九千一百九十四其後西人第谷又改為本天半徑
千萬分之一百九十二萬九千四百八十今從之
　　　　　如圖甲為地心即本天心乙丙丁為本
　　　　　天之一弧丙甲為本天半徑一千萬戊
　　　　　丙巳為本輪全徑戊丙半徑為七十萬
　　　　　五千三百二十戊為最髙己為最卑庚
　
　　　　　戊辛為均輪全徑庚戊半徑為二十四
　　　　　萬七千九百八十庚為最逺辛為最近
　　　　　(此逺近以距/本輪心言)壬辛癸為次輪全徑壬辛
　　　　　半徑為一百九十二萬九千四百八十
　　　　　　壬為最逺癸為最近(此逺近以/距地心言)本輪心
　　　　　　從本天冬至度右旋(本天上與黄道/冬至相對之度)為
　　　　　　經度均輪心從本輪最髙戊左旋為引
　　　　　　數(即自/行度)次輪心從均輪最近辛右旋為
　
　　　　　　倍引數星從次輪最逺壬右旋行距日
　　　　　　之度(即本輪心距/太陽之度)如均輪心在本輪最
　　　　　　髙戊為自行初宫初度次輪心在均輪
　　　　　　最近辛合伏之時星在次輪之最逺壬
　　　　　　衝太陽之時星在次輪之最近癸從地
　　　　　　心甲計之與輪心同在一直線故無均
　　　　　　數之加減若衝合以後則星在次輪周
　　　　　　之左右(衝太陽之後在次輪之右/合伏之後在次輪之左)而次
　
　　　　　　均生矣
　　　　　　如均輪心從最髙戊行三十度至子為
　　　　　　自行一宫初度次輪心則從均輪最近
　　　　　　辛行六十度至丑若星在次輪之最逺
　　　　　　壬或在次輪之最近癸則與次輪心丑
　　　　　　同在一直線從地心甲計之當本天之
　　　　　　寅其丙甲寅角二度三十七分三十秒
　　　　　　(即寅/丙弧)為初均數而無次均數若星從次
　
　
　　　　　　輪最逺壬厯癸行三百度至卯從地心
　　　　　　甲計之當本天之辰其寅甲辰角即次
　　　　　　均數乃用丑甲卯三角形求甲角(即辰/寅弧)
　　　　　　此形有丑角一百二十度(於壬癸卯弧/三百度内減)
　　　　　　(去壬癸半周餘癸/卯弧即丑角度)有卯丑半徑一百九
　　　　　　十二萬九千四百八十有丑甲邊一千
　　　　　　零四十萬六千九百八十九(求丑甲邊/法見前求)
　
　
　　　　　　(初均/數篇)求得甲角八度二十一分三十三
　　　　　　秒即辰寅弧為次均數與初均數寅丙
　　　　　　弧二度三十七分三十秒相加得辰丙
　　　　　　弧一十度五十九分零三秒為實行不
　　　　　　及平行之度是為減差以減於平行而
　　　　　　得實行也若均輪心從最髙戊厯己行
　
　
　　　　　　三百三十度至己為自行十一宫初度
　　　　　　次輪心則從均輪最近辛行一周復行
　　　　　　三百度至午星從次輪最逺壬行六十
　　　　　　度至未則初均數丙甲申角與丙甲寅
　　　　　　角等次均數申甲酉角與寅甲辰角等
　　　　　　兩角相加之丙甲酉角亦與丙甲辰角
　
　
　　　　　　等但為實行過於平行之度是為加差
　　　　　　以加於平行而得實行也(若測得平行/貫行之差及)
　　　　　　(星距太陽之度以推次輪半/徑亦用丑甲卯三角形求之)
　　　　　　如均輪心從最髙戊行一百二十度至
　　　　　　子為自行四宫初度次輪心則從均輪
　　　　　　最近辛厯庚行二百四十度至丑若星
　　　　　　在次輪之最逺壬或在次輪之最近癸
　
　
　　　　　　則與次輪心丑同在一直線從地心甲
　　　　　　計之當本天之寅其丙甲寅角四度四
　　　　　　十九分四十六秒(即寅/丙弧)為初均數而無
　　　　　　次均數若星從次輪最逺壬行四十五
　　　　　　度至卯從地心甲計之當本天之辰其
　　　　　　寅甲辰角即次均數乃用丑甲卯三角
　　　　　　形求甲角(即寅/辰弧)此形有丑角一百三十
　
　
　　　　　　五度(於半周内減去壬卯弧四十/五度餘卯癸弧即丑角度)有卯
　　　　　　丑半徑一百九十二萬九千四百八十
　　　　　　有丑甲邊九百八十萬六千一百四十
　　　　　　四求得甲角六度五十七分四十九秒
　　　　　　即辰寅弧為次均數與初均數寅丙弧
　　　　　　四度四十九分四十六秒相減(因初均/寅㸃在)
　　　　　　(平行丙㸃之後而次均辰/㸃在寅㸃之前故相減)餘辰丙弧二
　
　　　　　　度零八分零三秒為實行過於平行之
　　　　　　度是為加差以加於平行而得實行也
　　　　　　若均輪心從最髙戊厯己行二百四十
　　　　　　度至己為自行八宫初度次輪心則從
　　　　　　均輪最近辛行一周復行一百二十度
　　　　　　至午星從次輪最逺壬厯癸行三百一
　
　
　　　　　　十五度至未則初均數丙甲申角與丙
　　　　　　甲寅角等次均數申甲酉角與寅甲辰
　　　　　　角等兩角相減所餘之丙甲酉角亦與
　　　　　　　丙甲辰角等但為實行不及平行之度
　　　　　　　是為減差以減於平行而得實行也
　
　
　
　
　
　
　
　
　
　
　
　
　
　
　
御製厯象考成上編卷十一
　欽定四庫全書
御製厯象考成上編卷十二
　　五星厯理四(專論火星/)
　　　火星平行度
　　　用火星三次衝日求本輪均輪半徑及最髙
　　　求初均數
　　　求次均數
　　火星平行度
測火星平行之法亦用前後兩測與土木二星同新法
厯書載古測定七十九平年又二十二日千分日之八
百八十三或二萬八千八百五十七日又千分日之八
百八十三火星行次輪三十七周(即會日三十七次/衝日亦三十七次)置
中積二萬八千八百五十七日又千分日之八百八十
三為實星行次輪周數三十七為法除之得周率七百
七十九日九十刻七分三十六秒二十七微零四纖一
十九忽一十二芒(即七百七十九日零十分日之九分/四二七八三授時厯作七百七十九)
(日九/二九)乃以每周三百六十度為實周率七百七十九日
九十刻七分三十六秒二十七微零四纖一十九忽一
十二芒為法除之得二十七分四十一秒三十九微三
十七纖四十三忽五十五芒為每日火星距太陽之行
(即火星在次輪周每/日之行一名嵗行)與每日太陽平行五十九分零八
秒一十九微四十九纖五十一忽三十九芒相減餘三
十一分二十六秒四十微一十二纖零七忽四十四芒
為每日火星平行經度(即本輪心/每日之行)既得每日之平行用
乘法可得每年每月之平行用除法可得每時每分之
平行以立表
　　用火星三次衝日求本輪均輪半徑及最髙
測火星本輪半徑法與土木二星同新法厯書載西
人多録某於漢順帝時推得兩心差為本天半徑十
萬分之二萬一千八百六十一用其四分之三為本
輪半徑四分之一為均輪半徑最髙在鶉首宫二十
五度二十九分(永和四/年己卯)後因其數與天行不合又改
兩心差為本天半徑十萬分之二萬分至明正徳間
西人歌白泥復推得兩心差為本天半徑十萬分之
一萬九千六百最髙在鶉火宫二十七度零一分(嘉/靖)
(二年/癸未)相距一千三百八十四年而兩次所推最髙相
差三十一度三十二分因知每年最髙行一分二十
二秒零一微萬厯間西人第谷又測得兩心差為本
天半徑千萬分之一百八十五萬五千本輪半徑為
一百四十八萬四千(兩心差之/五分之四)均輪半徑為三十七
萬一千(兩心差之/五分之一)最髙在鶉火宫二十八度五十九
分二十四秒(萬厯二十/八年庚子)每年最髙行一分零七秒用
其數推算均數與天行密合今仍用其數而述其測
法如左
　　　　　　　　　　　假如第一次衝日日躔元
　　　　　　　　　　　枵宫一十八度五十八分
　　　　　　　　　　　三十八秒火星在鶉火宫
　　　　　　　　　　　一十八度五十八分三十
　　　　　　　　　　　八秒如甲第二次衝日日
　　　　　　　　　　　躔娵訾宫二十三度二十
　　　　　　　　　　　二分火星在鶉尾宫二十
　　　　　　　　　　　三度二十二分如乙第三
　　　　　　　　　　　次衝日日躔大梁宫一度
　　　　　　　　　　　火星在大火宫一度如丙
　　　　　　　　　　　第一次衝日距第二次衝
　　　　　　　　　　　日七百六十四日一十二
　　　　　　　　　　　時三十二分其實行相距
　　　　　　　　　　　三十四度二十三分二十
　　　　　　　　　　　二秒(即鶉火宫甲㸃距鶉/尾宫乙㸃之度亦即)
　　　　　　　　　　　(甲丁乙角於第二次實行/度内減去第一次實行度)
　　　　　　　　　　　(即/得)其平行相距四十度三
　　　　　　　　　　　十九分二十五秒(以每日/平行度)
　　　　　　　　　　　(與距日相乘減/去全周即得)第二次衝
　　　　　　　　　　　日距第三次衝日七百六
　　　　　　　　　　　十八日一十八時其實行
　　　　　　　　　　　相距三十七度三十八分
　　　　　　　　　　　(即鶉尾宫乙㸃距大火宫/丙㸃之度亦即乙丁丙角)
　　　　　　　　　　　(於第三次實行度内減/去第二次實行度即得)其
　　　　　　　　　　　平行相距四十二度五十
　　　　　　　　　　　二分三十五秒乃用不同
　　　　　　　　　　　心圈立法算之任取戊㸃
　　　　　　　　　　　為心作己庚辛壬不同心
　　　　　　　　　　　圈則辛庚弧即第一次距
　　　　　　　　　　　第二次之平行度四十度
　　　　　　　　　　　三十九分二十五秒庚巳
　　　　　　　　　　　弧即第二次距第三次之
　　　　　　　　　　　平行度四十二度五十二
　　　　　　　　　　　分三十五秒爰從戊㸃過
　　　　　　　　　　　地心丁至圜周二界作一
　　　　　　　　　　　線為最髙線戊丁即兩心
　　　　　　　　　　　差又引丙丁線至壬自壬
　　　　　　　　　　　至甲丁乙丁二線所割庚
　　　　　　　　　　　辛二㸃作壬辛壬庚二線
　　　　　　　　　　　自庚至辛又作庚辛線即
　　　　　　　　　　　成壬丁辛壬丁庚壬庚辛
　　　　　　　　　　　三三角形以求本天半徑
　　　　　　　　　　　與兩心差之比例先用壬
　　　　　　　　　　　丁辛三角形求壬辛邊此
　　　　　　　　　　　形有壬角四十一度四十
　　　　　　　　　　　六分(壬為界角當辛巳弧/以辛庚庚巳兩弧相)
　　　　　　　　　　　(加折半/即得)有丁角一百零七
　　　　　　　　　　　度五十八分三十八秒(即/甲)
　　　　　　　　　　　(丁丙角/之餘)設丁壬邊為一○
　　　　　　　　　　　○○○○○○求得壬辛
　　　　　　　　　　　邊一八八七七六二○次
　　　　　　　　　　　用壬丁庚三角形求壬庚
　　　　　　　　　　　邊此形有壬角二十一度
　　　　　　　　　　　二十六分一十七秒三十
　　　　　　　　　　　微(以庚巳弧/折半即得)有丁角一百
　　　　　　　　　　　四十二度二十二分(即乙/丁丙)
　　　　　　　　　　　(角之/餘)設丁壬邊為一○○
　　　　　　　　　　　○○○○○求得壬庚邊
　　　　　　　　　　　二一八九二六○九末用
　　　　　　　　　　　壬庚辛三角形求庚角此
　　　　　　　　　　　形有壬辛邊一八八七七
　　　　　　　　　　　六二○有壬庚邊二一八
　　　　　　　　　　　九二六○九有壬角二十
　　　　　　　　　　　度一十九分四十二秒三
　　　　　　　　　　　十微(以辛壬丁角與庚/壬丁角相減即得)求
　　　　　　　　　　　得庚角五十七度二十五
　　　　　　　　　　　分一十五秒倍之得一百
　　　　　　　　　　　一十四度五十分三十秒
　　　　　　　　　　　為辛壬弧與辛巳弧八十
　　　　　　　　　　　三度三十二分相加得一
　　　　　　　　　　　百九十八度二十二分三
　　　　　　　　　　　十秒為己辛壬弧於是以
　　　　　　　　　　　本天半徑命為一○○○
　　　　　　　　　　　○○○○各用八線表求
　　　　　　　　　　　其通弦則辛壬弧之通弦
　　　　　　　　　　　為一六八五二九六五己
　　　　　　　　　　　壬弧之通弦為一九七四
　　　　　　　　　　　三四二二乃用比例法變
　　　　　　　　　　　先設之丁壬邊為同比例
　　　　　　　　　　　數以先得之辛壬邊一八
　　　　　　　　　　　八七七六二○與先設之
　　　　　　　　　　　丁壬邊一○○○○○○
　　　　　　　　　　　○之比即同於今所察之
　　　　　　　　　　　辛壬通弦一六八五二九
　　　　　　　　　　　六五與今所求之丁壬邊
　　　　　　　　　　　之比而得丁壬邊八九二
　　　　　　　　　　　七四八四又平分己壬弧
　　　　　　　　　　　於癸作戊癸線平分己壬
　　　　　　　　　　　通弦於子得子壬九八七
　　　　　　　　　　　一七一一内減去丁壬八
　　　　　　　　　　　九二七四八四餘子丁九
　　　　　　　　　　　四四二二七又以己癸弧
　　　　　　　　　　　八十度四十八分四十五
　　　　　　　　　　　秒(以己辛壬弧與全周/相減所餘折半即得)與
　　　　　　　　　　　九十度相減餘九度一十
　　　　　　　　　　　一分一十五秒為戊己子
　　　　　　　　　　　角(戊己子為宜角三角形/戊角當己癸弧故己角)
　　　　　　　　　　　(為己癸弧減/象限之餘)察其正弦得
　　　　　　　　　　　一五九六六五八為戊子
　　　　　　　　　　　乃用戊子丁勾股形以戊
　　　　　　　　　　　子為股子丁為勾求得戊
　　　　　　　　　　　丁弦一八五四九六一為
　　　　　　　　　　　兩心差也
　　　　　　　　　　　求最髙之法亦用戊子丁
　　　　　　　　　　　直角三角形求丁角此形
　　　　　　　　　　　有三邊有子直角求得丁
　　　　　　　　　　　角五十九度二十四分零
　　　　　　　　　　　三秒即第三次衝日火星
　　　　　　　　　　　距最髙丑㸃之度也
　　求初均數
火星之初均數授時厯名為盈縮差止用一表不分
盈縮其最大者二十五度六一九七七九七一以周
天三百六十度每度六十分約之得二十五度一十
五分零五秒三十微衝合以外各段同用新法厯書
最大之初均數為一十度三十四分二十秒(即一十/度零十)
(分度之五分/七六六六)惟星正當衝合之時止用此均數加減
若在衝合前後仍有次均數之加減故此名初均數
以别之
　　　　　如圖甲為地心即本天心乙丙丁為本
　　　　　天之一弧丙甲半徑為一千萬戊己庚
　　　　　為本輪戊丙半徑為一百四十八萬四
　　　　　千戊為最髙庚為最卑辛壬癸為均輪
　
　　　　　辛戊半徑為三十七萬一千辛為最逺
　　　　　(去本輪/心逺也)癸為最近(去本輪/心近也)本輪心循本
　　　　　天右旋自乙而丙而丁每日行三十一
　　　　　分二十六秒有餘即火星經度均輪心
　　　　　　循本輪左旋自戊而己而庚每日亦行
　　　　　　三十一分二十六秒有餘(微不及經度/之行每年少)
　　　　　　(一分零/七秒)即自行引數次輪心則循均輪
　　　　　　右旋自癸而壬而辛每日行一度零二
　
　　　　　　分五十二秒有餘為倍引數也
　　　　　　如均輪心在本輪之最髙戊為初宫初
　　　　　　度則次輪心在均輪之最近癸或均輪
　　　　　　心從本輪最髙戊向已行半周至最卑
　　　　　　庚為六宫初度則次輪心亦從均輪最
　　　　　　近癸厯壬辛行一周復至癸從地心甲
　　　　　　計之俱成一直線無平行實行之差故
　　　　　　自行初宫初度及六宫初度俱無均數
　
　　　　　　也
　　　　　　如均輪心從本輪最髙戊行三十度至
　　　　　　子為一宫初度則次輪心從均輪最近
　　　　　　癸行六十度至丑(丑癸弧為戊/子弧之倍度)從地心
　　　　　　甲計之當本天之寅寅丙弧為實行不
　　　　　　及平行之度乃用丙癸卯直角三角形
　　　　　　求癸卯卯丙二邊此形有卯直角有丙
　　　　　　角三十度則癸角必六十度有癸丙邊
　
　
　　　　　　一百一十一萬三千(本輪半徑内減去/均輪半徑之數)
　　　　　　求得癸卯邊五十五萬六千五百卯丙
　　　　　　邊九十六萬三千八百八十六以卯丙
　　　　　　邊與丙甲本天半徑一千萬相加得一
　　　　　　千零九十六萬三千八百八十六為卯
　　　　　　甲邊以癸卯邊與丑癸通弦三十七萬
　　　　　　一千相加(即均輪丑癸弧六十度之通/弦故與均輪半徑等若非六)
　
　　　　　　(十度則用比例法以半徑一千萬為一/率均輪丑癸弧折半查正弦為二率均)
　　　　　　(輪子癸半徑為三率得四/率倍之即丑癸通弦也)得九十二萬
　　　　　　七千五百為丑卯邊於是用甲丑卯直
　　　　　　角三角形求得甲角四度五十分零八
　　　　　　秒即寅丙弧為自行一宫初度之初均
　　　　　　數是為減差以減於平行而得實行也
　　　　　　(凡求得初均角即求得丑甲邊為次輪/心距地心之數存之為後求次均之用)
　
　　　　　　若均輪心從最髙戊向己厯庚行三百
　　　　　　三十度至辰為十一宫初度則次輪心
　　　　　　從均輪最近癸行一周復自最近癸歴
　　　　　　壬辛行三百度至巳從地心甲計之當
　　　　　　本天之午午丙弧與寅丙弧等故自行
　　　　　　十一宫初度之初均數與一宫初度等
　　　　　　但為實行過於平行之度是為加差以
　
　
　　　　　　加於平行而得實行也用此法求得最
　　　　　　髙後三宫之減差(初宫初度至/二宫末度)即得最
　　　　　　髙前三宫之加差(九宫初度至/十一宫末度)
　　　　　　如均輪心從本輪最髙戊行一百二十
　　　　　　度至未為四宫初度則次輪心從均輪
　　　　　　最近癸厯壬辛行二百四十度至申從
　　　　　　地心甲計之當本天之酉酉丙弧為實
　
　
　　　　　　行不及平行之度乃用丙癸戌直角三
　　　　　　角形求癸戌丙戌二邊此形有戌直角
　　　　　　有丙角六十度則癸角必三十度癸丙
　　　　　　邊為一百一十一萬三千求得癸戌邊
　　　　　　九十六萬三千八百八十六丙戌邊五
　　　　　　十五萬六千五百以丙戌邊與丙甲本
　　　　　　天半徑一千萬相減餘九百四十四萬
　
　
　　　　　　三千五百為戌甲邊以癸戌邊與申癸
　　　　　　通弦六十四萬二千五百九十相加(即/均)
　　　　　　(輪申癸弧二百/四十度之通弦)得一百六十萬零六千
　　　　　　四百七十六為申戌邊於是用甲申戌
　　　　　　直角三角形求得甲角九度三十九分
　　　　　　一十六秒即酉丙弧為自行四宫初度
　
　
　　　　　　之初均數是為減差以減於平行而得
　　　　　　實行也若均輪心從最髙戊向己厯庚
　　　　　　行二百四十度至亥為八宫初度則次
　　　　　　輪心從均輪最近癸行一周復自癸厯
　　　　　　壬行一百二十度至子從地心甲計之
　　　　　　當本天之丑丑丙弧與酉丙弧等故自
　
　
　　　　　　行八宫初度之初均數與四宫初度等
　　　　　　但為實行過於平行之度是為加差以
　　　　　　加於平行而得實行也用此法求得最
　　　　　　卑前三宫之減差(三宫初度至/五宫末度)即得最
　　　　　　卑後三宫之加差(六宫初度至/八宫末度)
　　求次均數
火星之次均數生於次輪與土木二星同但其次輪
半徑有本天髙卑之差又有太陽髙卑之差髙則半
徑大卑則半徑小無一定之數此則火星之所獨異
也新法厯書載西人多録某測得次輪半徑為本天
半徑十萬分之六萬五千八百以推次均數不合天
行其後西人第谷等累年密測方知次輪半徑有髙
卑之不同其法於太陽火星同在最卑時測得次輪
最小之半徑為本天半徑千萬分之六百三十萬二
千七百五十又於太陽在最卑火星在最髙時測得
次輪半徑為本天半徑千萬分之六百五十六萬一
千二百五十與最小之半徑相較餘二十五萬八千
五百此本天髙卑之大差也又於火星在最卑太陽
在最髙時測得次輪半徑為本天半徑千萬分之六
百五十三萬七千七百五十與最小之半徑相較餘
二十三萬五千此太陽髙卑之大差也既得此兩髙
卑之差則次輪由髙及卑之各半徑皆可以比例而
得之矣
　　　　　　　　　　　如圖甲為地心即本天心
　　　　　　　　　　　乙丙丁為本天之一弧丙
　　　　　　　　　　　甲為本天半徑一千萬戊
　　　　　　　　　　　丙巳為本輪全徑戊丙半
　　　　　　　　　　　徑為一百四十八萬四千
　　　　　　　　　　　戊為最髙己為最卑庚戊
　　　　　　　　　　　辛為均輪全徑庚戊半徑
　　　　　　　　　　　為三十七萬一千庚為最
　　　　　　　　　　　逺辛為最近(此逺近以距/本輪心言)
　　　　　　　　　　　壬辛癸為次輪全徑壬辛
　　　　　　　　　　　半徑之數隨時不同壬為
　　　　　　　　　　　最逺癸為最近(此逺近以/距地心言)
　　　　　　　　　　　本輪心從本天冬至度右
　　　　　　　　　　　旋為經度均輪心從本輪
　　　　　　　　　　　最髙戊左旋為引數(即自/行度)
　　　　　　　　　　　次輪心從均輪最近辛右
　　　　　　　　　　　旋為倍引數星從次輪最
　　　　　　　　　　　逺壬右旋行距日之度(即/本)
　　　　　　　　　　(輪心距太/陽之度)如均輪心在本
　　　　　　　　　　輪最髙戊為自行初宫初
　　　　　　　　　　度次輪心在均輪最近辛
　　　　　　　　　　合伏之時星在次輪之最
　　　　　　　　　　逺壬衝太陽之時星在次
　　　　　　　　　　輪之最近癸從地心甲計
　　　　　　　　　　之與輪心同在一直線故
　　　　　　　　　　無均數之加減若衝合以
　　　　　　　　　　後星在次輪之左右而次
　　　　　　　　　　均生矣
　　　　　　　　　　如均輪心從最髙戊行三
　　　　　　　　　　十度至子為自行一宫初
　　　　　　　　　　度次輪心則從均輪最近
　　　　　　　　　　辛行六十度至丑若星在
　　　　　　　　　　次輪之最逺壬或在次輪
　　　　　　　　　　之最近癸則與次輪心丑
　　　　　　　　　　同在一直線從地心甲計
　　　　　　　　　　之當本天之寅其丙甲寅
　　　　　　　　　　　角四度五十分零八秒(即/寅)
　　　　　　　　　　　(丙/弧)為初均數而無次均數
　　　　　　　　　　　若星從次輪最逺壬厯癸
　　　　　　　　　　　行三百度至卯從地心甲
　　　　　　　　　　　計之當本天之辰其寅甲
　　　　　　　　　　　辰角即次均數乃用丑甲
　　　　　　　　　　　卯三角形求甲角(即辰/寅弧)此
　　　　　　　　　　　形有丑角一百二十度(於/壬)
　　　　　　　　　　　(癸卯弧三百度内減去壬/癸半周餘癸卯弧即丑角)
　　　　　　　　　　　(度/)本時太陽在最髙後六
　　　　　　　　　　　十度火星均輪心在最髙
　　　　　　　　　　　後三十度卯丑次輪半徑
　　　　　　　　　　　為六百七十二萬零一百
　　　　　　　　　　　八十四(於最小半徑六百/三十萬零二千七)
　　　　　　　　　　　(百五十内加本天髙卑差/二十四萬一千一百八十)
　　　　　　　　　　　(四又加太陽髙卑差一十/七萬六千二百五十即得)
　　　　　　　　　　　(求差之/法見後)有丑甲邊一千一
　　　　　　　　　　　百萬零三千零四十九(求/丑)
　　　　　　　　　　(甲邊法見前/求初均數篇)求得甲角二
　　　　　　　　　　十二度零三分二十七秒
　　　　　　　　　　即辰寅弧為次均數與初
　　　　　　　　　　均數寅丙弧四度五十分
　　　　　　　　　　零八秒相加得辰丙弧二
　　　　　　　　　　十六度五十三分三十五
　　　　　　　　　　秒為實行不及平行之度
　　　　　　　　　　是為減差以減於平行而
　　　　　　　　　　得實行也若均輪心從最
　　　　　　　　　　髙戊厯己行三百三十度
　　　　　　　　　　至己為自行十一宫初度
　　　　　　　　　　次輪心則從均輪最近辛
　　　　　　　　　　行一周復行三百度至午
　　　　　　　　　　星從次輪最逺壬行六十
　　　　　　　　　　度至未則初均數丙甲申
　　　　　　　　　　角與丙甲寅角等次均數
　　　　　　　　　　申甲酉角與寅甲辰角等
　　　　　　　　　　兩角相加之丙甲酉角亦
　　　　　　　　　　　與丙甲辰角等但為實行
　　　　　　　　　　　過於平行之度是為加差
　　　　　　　　　　　以加於平行而得實行也
　　　　　　　　　　　(若測得平行實行之差及/星距太陽度以推次輪半)
　　　　　　　　　　　(徑亦用丑甲卯/三角形求之)
　　　　　　　　　　　如均輪心從最髙戊行一
　　　　　　　　　　　百二十度至子為自行四
　　　　　　　　　　　宫初度次輪心則從均輪
　　　　　　　　　　　最近辛厯庚行二百四十
　　　　　　　　　　　度至丑若星在次輪之最
　　　　　　　　　　　逺壬或在次輪之最近癸
　　　　　　　　　　　則與次輪心丑同在一直
　　　　　　　　　　　線從地心甲計之當本天
　　　　　　　　　　　之寅其丙甲寅角九度三
　　　　　　　　　　　十九分一十六秒(即寅/丙弧)為
　　　　　　　　　　　初均數而無次均數若星
　　　　　　　　　　　從次輪最逺壬行一百四
　　　　　　　　　　　十度至卯從地心甲計之
　　　　　　　　　　　當本天之辰其寅甲辰角
　　　　　　　　　　　即次均數乃用丑甲卯三
　　　　　　　　　　　角形求甲角(即寅/辰弧)此形有
　　　　　　　　　　　丑角四十度(於半周内減/去壬卯弧一)
　　　　　　　　　　　(百四十度餘卯/癸弧即丑角度)本時太陽
　　　　　　　　　　　在最髙前三十度火星均
　　　　　　　　　　　輪心在最卑前六十度卯
　　　　　　　　　　　丑次輪半徑為六百五十
　　　　　　　　　　　八萬六千六百三十三(於/最)
　　　　　　　　　　　(小半徑六百三十萬零二/千七百五十内加本天髙)
　　　　　　　　　　　(卑差六萬四千六百二十/五又加太陽髙卑差二十)
　　　　　　　　　　　(一萬九千二百/五十八即得)有丑甲邊
　　　　　　　　　　　九百五十七萬九千一百
　　　　　　　　　　　六十九求得甲角四十三
　　　　　　　　　　　度零二分三十二秒即辰
　　　　　　　　　　　寅弧為次均數與初均數
　　　　　　　　　　　寅丙弧九度三十九分一
　　　　　　　　　　　十六秒相減餘辰丙弧三
　　　　　　　　　　　十三度二十三分一十六
　　　　　　　　　　　秒為實行過於平行之度
　　　　　　　　　　　是為加差以加於平行而
　　　　　　　　　　　得實行也若均輪心從最
　　　　　　　　　　　髙戊厯己行二百四十度
　　　　　　　　　　　至己為自行八宫初度次
　　　　　　　　　　　輪心則從均輪最近辛行
　　　　　　　　　　　一周復行一百二十度至
　　　　　　　　　　　午星從次輪最逺壬厯癸
　　　　　　　　　　　行二百二十度至未則初
　　　　　　　　　　　均數丙甲申角與丙甲寅
　　　　　　　　　　　角等次均數申甲酉角與
　　　　　　　　　　　寅甲辰角等兩角相減所
　　　　　　　　　　　餘之丙甲酉角亦與丙甲
　　　　　　　　　　　辰角等但為實行不及平
　　　　　　　　　　　行之度是為減差以減於
　　　　　　　　　　　平行而得實行也
　　　　　　　　　　　求火星髙卑差法命火星
　　　　　　　　　　　本輪全徑為二千萬為一
　　　　　　　　　　　率本天髙卑大差二十五
　　　　　　　　　　　萬八千五百為二率火星
　　　　　　　　　　　自行距最卑之正矢為三
　　　　　　　　　　　率(火星自行距最卑過象/限則為大矢以半徑與)
　　　　　　　　　　　(餘弦相/加即得)得四率為所求本
　　　　　　　　　　　天髙卑差又以太陽本輪
　　　　　　　　　　　全徑為二千萬為一率太
　　　　　　　　　　　陽髙卑大差二十三萬五
　　　　　　　　　　　千為二率太陽自行距最
　　　　　　　　　　　卑之正矢為三率(太陽自/行距最)
　　　　　　　　　　　(卑過象限則為大矢以/半徑與餘弦相加即得)得
　　　　　　　　　　　四率為所求太陽髙卑差
　　　　　　　　　　　乃以次輪最小之半徑六
　　　　　　　　　　　百三十萬二千七百五十
　　　　　　　　　　　加所求本天髙卑差及太
　　　　　　　　　　　陽髙卑差即為本時次輪
　　　　　　　　　　　半徑也
　
　
　
　
　
　
　
　
　
　
　
　
　
　
　
御製厯象考成上編卷十二
　欽定四庫全書
御製歴象考成上編卷十三
　　五星歴理五(專論金星/)
　　　金星平行度
　　　用金星距太陽前後極遠度求最髙及本輪均輪
　　　　半徑
　　　求初均數
　　　求次均數
　　金星平行度
金星之平行經度(即本輪/心行度)即太陽之平行經度蓋金星
之本輪心即太陽之本輪心故其行度同也至其在次
輪周每日之平行亦用前後兩測與土木二星同新法
厯書載古測定七平年又三百六十四日千分日之六
百六十七或二千九百一十九日又千分日之六百六
十七金星行次輪五周(即會日五次/退合亦五次)置中積二千九百
一十九日又千分日之六百六十七為實星行次輪周
數五為法除之得周率五百八十三日八十九刻九分
零五秒四十五微三十六纖(即五百八十三日零十分/日之九分三三四授時歴)
(作五百八十三/日九○二六)乃以每周三百六十度為實周率五百
八十三日八十九刻九分零五秒四十五微三十六纖
為法除之得三十六分五十九秒二十五微五十二纖
一十六忽四十四芒為每日金星在次輪周之平行(一/名)
(伏見/行)既得每日之平行用乘法可得每年每月之平行
用除法可得每時每分之平行以立表
　　用金星距太陽前後極逺度求最髙及本輪均
　　　輪半徑
測金星兩心差之法與土木火三星不同蓋土木火
三星各有平行能與太陽衝故測三次衝日之度即
可得兩心差及最髙所在金星即以太陽之平行為
平行星繞太陽旋轉不得與太陽衝故必測其距太
陽極逺之度先得最髙所在而後得兩心差其本輪
均輪之半徑方可次第定焉其法於金星辰見時逐
日測之取其距太陽極逺之度(星自合伏後距太陽/漸逺至極逺又復漸)
(近故須逐日測之方/得其極逺之度也)夕見時亦逐日測之取其距太
陽極逺之度但星距太陽極逺之度亦時時不同蓋
本天有髙卑平行(即輪/心)近最髙則距地逺而角小平
行近最卑則距地近而角大必擇晨夕極逺度之相
等者(如晨測距太陽四十七/度夕測亦距四十七度)則其兩平行距髙卑左
右之度亦等爰以兩平行所當宫度相加折半即最
髙最卑線所當宫度然猶未能定其孰為最髙孰為
最卑也乃再擇晨見時或夕見時距太陽極逺之度
以相較若平行所當宫度近最髙其相距極逺之度
較小近最卑其相距極逺之度較大既得最髙而兩
心差可得矣(法見/後)新法厯書載西人多録某於漢順
帝陽嘉三年甲戌測得最髙在大梁宫二十五度兩
心差為本天半徑十萬分之二千一百三十取其四
分之三為本輪半徑四分之一為均輪半徑因其數
與天行不合又改兩心差為本天半徑十萬分之四
千一百四十八逮後西人第谷又於明萬厯十三年
乙酉測得最髙在實沈宫二十九度一十六分三十
九秒每年最髙行一分二十二秒五十七微定兩心
差為本天半徑千萬分之三十二萬零八百一十四
本輪半徑為二十三萬一千九百六十二(比四分之/三小比三)
(分之/二大)均輪半徑為八萬八千八百五十二(比四分之/一大比三)
(分之/一小)用其數推算均數與天行密合今仍用其數而
述其測法如左
　　　　　　　　　　求最髙之法用晨夕兩測
　　　　　　　　　　取其平行實行之大差相
　　　　　　　　　　等者用之假如第一次晨
　　　　　　　　　　測得金星實行在娵訾宫
　　　　　　　　　　八度二十三分四十七秒
　　　　　　　　　　如甲太陽平行在降婁宫
　　　　　　　　　　二十二度一十六分即金
　　　　　　　　　　星之平行如乙甲乙弧四
　　　　　　　　　　十三度五十二分一十三
　　　　　　　　　　秒為平行實行之大差第
　　　　　　　　　　二次夕測得金星實行在
　　　　　　　　　　夀星宫二十五度三十分
　　　　　　　　　　一十三秒如丙太陽平行
　　　　　　　　　　在鶉尾宫一十一度三十
　　　　　　　　　　八分即金星之平行如丁
　　　　　　　　　　丁丙弧亦四十三度五十
　　　　　　　　　　二分一十三秒為平行實
　　　　　　　　　　行之大差兩測平行實行
　　　　　　　　　　之大差既等則最髙最卑
　　　　　　　　　　線必在兩平行宫度之中
　　　　　　　　　　試取乙丁兩平行相距之
　　　　　　　　　　弧折半於戊從戊過地心
　　　　　　　　　　己至庚作戊庚線即為最
　　　　　　　　　　髙最卑線而不同心天之
　　　　　　　　　　心必在此線之上乃於戊
　　　　　　　　　　庚線上任取辛點為心作
　　　　　　　　　　壬癸子丑不同心天復從
　　　　　　　　　　辛點作壬辛丑辛兩線與
　　　　　　　　　　乙己丁巳平行即以壬丑
　　　　　　　　　　兩點各為心作兩次輪切
　　　　　　　　　　己甲線於寅切己丙線於
　　　　　　　　　　卯第一次晨測時次輪心
　　　　　　　　　　循不同心天行至壬以太
　　　　　　　　　　陽平行計之當恒星天之
　　　　　　　　　　乙(乙距戊之度與/壬距辰之度等)故乙點
　　　　　　　　　　為平行星循次輪周行至
　　　　　　　　　　寅從地心己計之當恒星
　　　　　　　　　　天之甲故甲點為實行甲
　　　　　　　　　　乙相距之四十三度五十
　　　　　　　　　　二分一十三秒即癸己寅
　　　　　　　　　　角第二次夕測時次輪心
　　　　　　　　　　循不同心天行至丑以太
　　　　　　　　　　陽平行計之當恒星天之
　　　　　　　　　　丁(丁距戊之度與/丑距辰之度等)故丁點
　　　　　　　　　　為平行星循次輪周行至
　　　　　　　　　　卯從地心已計之當恒星
　　　　　　　　　　天之丙故丙點為實行丁
　　　　　　　　　　丙相距之四十三度五十
　　　　　　　　　　二分一十三秒即子己卯
　　　　　　　　　　角此癸己寅及子己卯兩
　　　　　　　　　　角之大小因平行距最髙
　　　　　　　　　　之逺近而殊蓋平行距最
　　　　　　　　　　髙近則不同心天距地心
　　　　　　　　　　之線長而角小平行距最
　　　　　　　　　　髙逺則不同心天距地心
　　　　　　　　　　之線短而角大也今兩已
　　　　　　　　　　角既相等則癸巳與子巳
　　　　　　　　　　距地心之兩線必等而乙
　　　　　　　　　　點與丁點距最髙之度亦
　　　　　　　　　　必等故以乙點之降婁宫
　　　　　　　　　　二十二度一十六分與丁
　　　　　　　　　　點之鶉尾宫一十一度三
　　　　　　　　　　十八分相加折半得鶉首
　　　　　　　　　　宫一度五十七分如戊其
　　　　　　　　　　衝為星紀宫一度五十七
　　　　　　　　　　分如庚得戊庚為最髙最
　　　　　　　　　　卑之線也欲定其孰為最
　　　　　　　　　　髙須再測之假如再用晨
　　　　　　　　　　測得金星實行在星紀宫
　　　　　　　　　　一十四度一十八分三十
　　　　　　　　　　三秒如已太陽平行在娵
　　　　　　　　　　訾宫初度如午巳午弧四
　　　　　　　　　　十五度四十一分二十七
　　　　　　　　　　秒為平行實行之大差試
　　　　　　　　　　從辛點作辛未線與己午
　　　　　　　　　　平行即以未點為心作次
　　　　　　　　　　輪切己巳線於申次輪心
　　　　　　　　　　循不同心天行至未以太
　　　　　　　　　　陽平行計之當恒星天之
　　　　　　　　　　午故午點為平行星循次
　　　　　　　　　　輪周行至申從地心己計
　　　　　　　　　　之當恒星天之已故已點
　　　　　　　　　　為實行已午相距之四十
　　　　　　　　　　五度四十一分二十七秒
　　　　　　　　　　即酉己申角此前所測癸
　　　　　　　　　　己寅角多一度四十九分
　　　　　　　　　　一十四秒夫先測之平行
　　　　　　　　　　乙點距鶉首宫戊點近而
　　　　　　　　　　平行實行之差少是近最
　　　　　　　　　　髙而差角小也後測之平
　　　　　　　　　　行午點距鶉首宫戊點逺
　　　　　　　　　　而平行實行之差多是逺
　　　　　　　　　　最髙而差角大也然則鶉
　　　　　　　　　　首宫戊點為最髙而星紀
　　　　　　　　　　宫庚點為最卑可知矣
　　　　　　　　　　求兩心差之法亦用兩測
　　　　　　　　　　擇其平行度一當最髙一
　　　　　　　　　　當最卑而距太陽極逺者
　　　　　　　　　　用之假如太陽平行在鶉
　　　　　　　　　　首宫一度五十七分正當
　　　　　　　　　　金星最髙之點如戊於時
　　　　　　　　　　測得金星實行為鶉火宫
　　　　　　　　　　一十六度二十二分四十
　　　　　　　　　　五秒如甲其平行實行之
　　　　　　　　　　差為四十四度二十五分
　　　　　　　　　　四十五秒即甲巳戊角又
　　　　　　　　　　於太陽平行在星紀宫一
　　　　　　　　　　度五十七分亦正當金星
　　　　　　　　　　最卑之點如庚於時測得
　　　　　　　　　　金星實行為大火宫一十
　　　　　　　　　　三度四十分零四秒如乙
　　　　　　　　　　其平行實行之差為四十
　　　　　　　　　　八度一十六分五十六秒
　　　　　　　　　　即乙己庚角乃以戊點為
　　　　　　　　　　心切己甲線於丙庚點為
　　　　　　　　　　心切己乙線於丁各作一
　　　　　　　　　　金星次輪又從戊點至丙
　　　　　　　　　　庚點至丁作兩半徑即成
　　　　　　　　　　己丙戊己丁庚兩直角三
　　　　　　　　　　角形用己丙戊直角三角
　　　　　　　　　　形求戊己邊此形有丙直
　　　　　　　　　　角有己角四十四度二十
　　　　　　　　　　五分四十五秒命戊丙半
　　　　　　　　　　徑為一○○○○○○○
　　　　　　　　　　求得戊巳邊一四二八五
　　　　　　　　　　一六三又用己丁庚直角
　　　　　　　　　　三角形求己庚邊此形有
　　　　　　　　　　丁直角有己角四十八度
　　　　　　　　　　一十六分五十六秒命庚
　　　　　　　　　　丁半徑為一○○○○○
　　　　　　　　　　○○求得己庚邊一三三
　　　　　　　　　　九七○七五以戊己與己
　　　　　　　　　　庚相加得戊庚二七六八
　　　　　　　　　　二二三八為本天全徑半
　　　　　　　　　　之得戊辛或辛庚一三八
　　　　　　　　　　四一一一九為本天半徑
　　　　　　　　　　辛庚半徑内減去己庚一
　　　　　　　　　　三三九七○七五餘辛巳
　　　　　　　　　　四四四○四四為兩心差
　　　　　　　　　　乃用比例法變先所得之
　　　　　　　　　　本天半徑為同比例數以
　　　　　　　　　　先所得之本天半徑一三
　　　　　　　　　　八四一一一九與先所得
　　　　　　　　　　之兩心差四四四○四四
　　　　　　　　　　之比即同於今所設之本
　　　　　　　　　　天半徑一○○○○○○
　　　　　　　　　　○與今所得之兩心差之
　　　　　　　　　　比而得三二○八一五為
　　　　　　　　　　兩心差也
　　求初均數
金星之初均數授時歴亦名盈縮差止用一表不分
盈縮其最大者二度一三六三二一三八以周天三
百六十度每度六十分約之得二度零九分二十二
秒零六微新法厯書最大之初均數為一度五十分
一十五秒四十㣲(即一度零十分度之/八分三七六八五二)惟星在次輪
周之行度正當最逺最近二點之時止用此均數加
減若在最逺最近前後仍有次均數之加減故此名
初均數以别之
　　　　　如圖甲為地心即本天心乙丙丁為本
　　　　　天之一弧丙甲半徑為一千萬戊己庚
　　　　　為本輪戊丙半徑為二十三萬一千九
　　　　　百六十二戊為最髙庚為最卑辛壬癸
　
　　　　　為均輪辛戊半徑為八萬八千八百五
　　　　　十二辛為最逺(去本輪/心逺也)癸為最近(去本/輪心)
　　　　　(近/也)本輪心循本天右旋自乙而丙而丁
　　　　　每日行五十九分零八秒有餘(與太陽/之平行)
　　　　　(同/)即金星經度均輪心循本輪左旋自
　　　　　戊而己而庚每日亦行五十九分零八
　　　　　秒有餘(微不及於經度之行每年少/一分二十二秒五十七微)即
　　　　　自行引數次輪心則循均輪右旋自癸
　
　　　　　而壬而辛每日行一度五十八分一十
　　　　　六秒有餘為倍引數也
　　　　　如均輪心在本輪之最髙戊為初宫初
　　　　　度則次輪心在均輪之最近癸或均輪
　　　　　心從本輪最髙戊向己行半周至最卑
　　　　　庚為六宫初度則次輪心亦從均輪最
　　　　　近癸歴壬辛行一周復至癸從地心甲
　　　　　計之俱成一直線無平行實行之差故
　
　　　　　自行初宫初度及六宫初度俱無均數
　　　　　也
　　　　　如均輪心從本輪最髙戊行三十度至
　　　　　子為一宫初度則次輪心從均輪最近
　　　　　　癸行六十度至丑(丑癸弧為戊/子弧之倍度)從地心
　　　　　　甲計之當本天之寅寅丙弧為實行不
　　　　　　及平行之度乃用丙癸卯直角三角形
　　　　　　求癸卯卯丙二邊此形有卯直角有丙
　
　
　　　　　　角三十度則癸角必六十度有癸丙邊
　　　　　　一十四萬三十一百一十(本輪半徑内/減去均輪半)
　　　　　　(徑之/數)求得癸卯邊七萬一千五百五十
　　　　　　五卯丙邊一十二萬三千九百三十七
　　　　　　以卯丙邊與丙甲本天半徑一千萬相
　　　　　　加得一千零一十二萬三千九百三十
　　　　　　七為卯甲邊以癸卯邊與丑癸通弦八
　
　
　　　　　　萬八千八百五十二相加(即均輪丑癸/弧六十度之)
　　　　　　(通弦故與均輪半徑等若非六十度則/用比例法以半徑一千萬為一率均輪)
　　　　　　(丑癸弧折半察正弦為二率均輪子癸/半徑為三率得四率倍之即丑癸通弦)
　　　　　　(也/)得一十六萬零四百零七為丑卯邊
　　　　　　於是用甲丑卯直角三角形求得甲角
　　　　　　五十四分三十秒即寅丙弧為自行一
　　　　　　宫初度之初均數是為減差以減於平
　
　
　　　　　　行而得實行也(凡求得初均角即求得/丑甲邊為次輪心距地)
　　　　　　(心之數存之為/後求次均之用)若均輪心從最髙戊向
　　　　　　己厯庚行三百三十度至辰為十一宫
　　　　　　初度則次輪心從均輪最近癸行一周
　　　　　　復自最近癸厯壬辛行三百度至已從
　　　　　　地心甲計之當本天之午午丙弧與寅
　　　　　　丙弧等故自行十一宫初度之初均數
　
　
　　　　　　與一宫初度等但為實行過於平行之
　　　　　　度是為加差以加於平行而得實行也
　　　　　　用此法求得最髙後三宫之減差(初宫/初度)
　　　　　　(至二宫/末度)即得最髙前三宫之加差(九宫/初度)
　　　　　　(至十一/宫末度)
　　　　　　如均輪心從本輪最髙戊行一百二十
　　　　　　度至未為四宫初度則次輪心從均輪
　
　
　　　　　　最近癸厯壬辛行二百四十度至申從
　　　　　　地心甲計之當本天之酉酉丙弧為實
　　　　　　行不及平行之度乃用丙癸戌直角三
　　　　　　角形求癸戌丙戌二邊此形有戌直角
　　　　　　有丙角六十度則癸角必三十度癸丙
　　　　　　邊為一十四萬三千一百一十求得癸
　　　　　　戌邊一十二萬三千九百三十七丙戌
　
　
　　　　　　邊七萬一千五百五十五以丙戌邊與
　　　　　　丙甲本天半徑一千萬相減餘九百九
　　　　　　十二萬八千四百四十五為戌甲邊以
　　　　　　癸戌邊與申癸通弦一十五萬三千八
　　　　　　百九十六相加(即均輪申癸弧一/百二十度之通弦)得二
　　　　　　十七萬七千八百三十三為申戌邊於
　　　　　　是用甲申戌直角三角形求得甲角一
　
　
　　　　　　度三十六分一十一秒即酉丙弧為自
　　　　　　行四宫初度之初均數是為減差以減
　　　　　　於平行而得實行也若均輪心從最髙
　　　　　　戊向己厯庚行二百四十度至亥為八
　　　　　　宫初度則次輪心從均輪最近癸行一
　　　　　　周復自癸厯壬行一百二十度至子從
　
　
　　　　　　地心甲計之當本天之丑丑丙弧與酉
　　　　　　丙弧等故自行八宫初度之初均數與
　　　　　　四宫初度等但為實行過於平行之度
　　　　　　是為加差以加於平行而得實行也用
　　　　　　此法求得最卑前三宫之減差(三宫初/度至五)
　　　　　　(宫末/度)即得最卑後三宫之加差(六宫初/度至八)
　　　　　　(宫末/度)
　　求次均數
金星之次均數亦生於次輪但星在次輪周之行度
土木火三星皆自最逺起算金星則自平逺起算蓋
土木火三星之次輪徑線與地心參直其次輪周之
最逺㸃有分定星在次輪周又行距日度最逺即為
合伏最近即為退衝故從最逺起算金星之次輪徑
線不與地心參直而與本輪髙卑線平行(從地心過/本輪心之)
(線/)其徑線逺地心之端為平逺近地心之端為平近
理與太陰次輪徑線與均輪徑線平行者同蓋太陰
次輪之逺近以距本輪心言則與均輪徑線平行金
星次輪之逺近以距地心言則與髙卑線平行故最
逺㸃無定分而平逺㸃有定分又金星之本輪即以
太陽本輪心為心星在次輪周自行伏見度其合伏
退合亦不定在逺近二㸃故從平逺起算惟次輪心
正當髙卑線上(即均輪心在最/髙或最卑時)則平逺㸃與最逺㸃
合最髙後半周則平逺差而東最卑後半周則平逺
差而西此兩逺㸃之差即初均數然求次均數之法
必以最逺㸃為起算之端故均輪心在最髙後半周
初均數為減者則於伏見度内加初均數為星距次
輪最逺之度(因其差/而東也)均輪心在最卑後半周初均數
為加者則於伏見度減去初均數為星距次輪最逺
之度(因其差/而西也)是金星在次輪周之行度雖自平逺起
算而求次均數之法仍自最逺起算也新法厯書載
西人多録某測得次輪半徑為本天半徑千萬分之
七百五十萬九千八百其後西人第谷又改為本天
半徑千萬分之七百二十二萬四千八百五十今從
之
　　　　　　　　　　如圖甲為地心即本天心
　　　　　　　　　　乙丙丁為本天之一弧丙
　　　　　　　　　　甲為本天半徑一千萬戊
　　　　　　　　　　丙巳為本輪全徑戊丙半
　　　　　　　　　　徑為二十三萬一千九百
　　　　　　　　　　六十二戊為最髙己為最
　　　　　　　　　　卑庚戊辛為均輪全徑庚
　　　　　　　　　　戊半徑為八萬八千八百
　　　　　　　　　　五十二庚為最逺辛為最
　　　　　　　　　　近(此逺近以距/本輪心言)壬辛癸為
　　　　　　　　　　次輪全徑壬辛半徑為七
　　　　　　　　　　百二十二萬四千八百五
　　　　　　　　　　十壬為最逺癸為最近(此/逺)
　　　　　　　　　　(近以距/地心言)因均輪心在最髙
　　　　　　　　　　故平逺點與最逺點合而
　　　　　　　　　　壬亦即為平逺癸亦即為
　　　　　　　　　　平近本輪心從本天冬至
　　　　　　　　　　度右旋為經度(即太陽/平行度)均
　　　　　　　　　　輪心從本輪最髙戊左旋
　　　　　　　　　　為引數(即自/行度)次輪心從均
　　　　　　　　　　輪最近辛右旋為倍引數
　　　　　　　　　　星從次輪平逺點右旋行
　　　　　　　　　　伏見度如均輪心在本輪
　　　　　　　　　　最髙戊為自行初宫初度
　　　　　　　　　　次輪心在均輪最近辛星
　　　　　　　　　　在次輪之最逺壬或在次
　　　　　　　　　　輪之最近癸從地心甲計
　　　　　　　　　　之與輪心同在一直線故
　　　　　　　　　　無均數之加減過此二點
　　　　　　　　　　則星在次輪周之左右而
　　　　　　　　　　次均生矣
　　　　　　　　　　如均輪心從最髙戊行六
　　　　　　　　　　十度至子為自行二宫初
　　　　　　　　　　度次輪心則從均輪最近
　　　　　　　　　　辛行一百二十度至丑從
　　　　　　　　　　地心甲計之當本天之寅
　　　　　　　　　　其丙甲寅角一度三十四
　　　　　　　　　　分四十九秒(即寅/丙弧)為初均
　　　　　　　　　　數卯為平逺辰為平近壬
　　　　　　　　　　為最逺癸為最近其平逺
　　　　　　　　　　距最逺之卯丑壬角亦一
　　　　　　　　　　度三十四分四十九秒(即/壬)
　　　　　　　　　　(卯/弧)與初均數丙甲寅角等
　　　　　　　　　　如星從平逺卯行三百五
　　　　　　　　　　十八度二十五分一十一
　　　　　　　　　　秒正當最逺壬或從平逺
　　　　　　　　　　卯行一百七十八度二十
　　　　　　　　　　五分一十一秒正當最近
　　　　　　　　　　癸則與次輪心丑同在一
　　　　　　　　　　直線而無次均數若星從
　　　　　　　　　　次輪平逺卯厯辰行三百
　　　　　　　　　　二十度至已則於卯癸辰
　　　　　　　　　　巳弧三百二十度加壬卯
　　　　　　　　　　弧一度三十四分四十九
　　　　　　　　　　秒(即初/均數)得壬卯癸辰巳弧
　　　　　　　　　　三百二十一度三十四分
　　　　　　　　　　四十九秒為星距次輪最
　　　　　　　　　　逺之度從地心甲計之當
　　　　　　　　　　本天之午其寅甲午角即
　　　　　　　　　　次均數乃用丑甲巳三角
　　　　　　　　　　形求甲角(即午/寅弧)此形有丑
　　　　　　　　　　角一百四十一度三十四
　　　　　　　　　　分四十九秒(於壬卯癸辰/巳弧内減去)
　　　　　　　　　　(壬卯癸半/周即得)有己丑半徑七
　　　　　　　　　　百二十二萬四千八百五
　　　　　　　　　　十有丑甲邊一千零七萬
　　　　　　　　　　五千三百八十七(求丑甲/邊法見)
　　　　　　　　　　(前求初/均數篇)求得甲角一十五
　　　　　　　　　　度五十五分二十七秒即
　　　　　　　　　　午寅弧為次均數與初均
　　　　　　　　　　數寅丙弧一度三十四分
　　　　　　　　　　四十九秒相加(因初均寅/點在平行)
　　　　　　　　　　(丙點之後而次均午點/又在寅點之後故相加)得
　　　　　　　　　　午丙弧一十七度三十分
　　　　　　　　　　一十六秒為實行不及平
　　　　　　　　　　行之度是為減差以減於
　　　　　　　　　　平行而得實行也若均輪
　　　　　　　　　　心從最髙戊厯己行三百
　　　　　　　　　　度至未為自行十宫初度
　　　　　　　　　　次輪心則從均輪最近辛
　　　　　　　　　　行一周復行二百四十度
　　　　　　　　　　至申星從次輪平逺卯行
　　　　　　　　　　四十度至酉則初均數丙
　　　　　　　　　　甲戌角與丙甲寅角等次
　　　　　　　　　　均數戌甲亥角與寅甲午
　　　　　　　　　　角等兩角相加之丙甲亥
　　　　　　　　　　角亦與丙甲午角等但為
　　　　　　　　　　實行過於平行之度是為
　　　　　　　　　　加差以加於平行而得實
　　　　　　　　　　行也(若測得平行實行之/差及伏見度以推次)
　　　　　　　　　　(輪半徑亦用丑甲/巳三角形求之)
　　　　　　　　　　如均輪心從最髙戊行一
　　　　　　　　　　百二十度至子為自行四
　　　　　　　　　　宫初度次輪心則從均輪
　　　　　　　　　　最近辛行二百四十度至
　　　　　　　　　　丑從地心甲計之當本天
　　　　　　　　　　之寅其丙甲寅角一度三
　　　　　　　　　　十六分一十一秒(即寅/丙弧)為
　　　　　　　　　　初均數卯為平逺辰為平
　　　　　　　　　　近壬為最逺癸為最近其
　　　　　　　　　　平逺距最逺之卯丑壬角
　　　　　　　　　　亦一度三十六分一十一
　　　　　　　　　　秒(即壬/卯弧)與初均數丙甲寅
　　　　　　　　　　角等如星從平逺卯行三
　　　　　　　　　　百五十八度二十三分四
　　　　　　　　　　十九秒正當最逺壬或從
　　　　　　　　　　平逺卯行一百七十八度
　　　　　　　　　　二十三分四十九秒正當
　　　　　　　　　　最近癸則與次輪心丑同
　　　　　　　　　　在一直線而無次均數若
　　　　　　　　　　星從次輪平逺卯行七十
　　　　　　　　　　度至已則於卯巳弧七十
　　　　　　　　　　度加壬卯弧一度三十六
　　　　　　　　　　分一十一秒(即初/均數)得壬卯
　　　　　　　　　　巳弧七十一度三十六分
　　　　　　　　　　一十一秒為星距次輪最
　　　　　　　　　　逺之度從地心甲計之當
　　　　　　　　　　本天之午其寅甲午角即
　　　　　　　　　　次均數乃用丑甲巳三角
　　　　　　　　　　形求甲角(即寅/午弧)此形有丑
　　　　　　　　　　角一百零八度二十三分
　　　　　　　　　　四十九秒(於壬卯巳癸半/周内減去壬卯)
　　　　　　　　　　(巳弧/即得)有己丑半徑七百二
　　　　　　　　　　十二萬四千八百五十有
　　　　　　　　　　丑甲邊九百九十三萬一
　　　　　　　　　　千五百一十求得甲角二
　　　　　　　　　　十九度一十八分三十六
　　　　　　　　　　秒即午寅弧為次均數與
　　　　　　　　　　初均數寅丙弧一度三十
　　　　　　　　　　六分一十一秒相減(因初/均寅)
　　　　　　　　　　(點在平行丙點之後而次/均午點在平行丙點之前)
　　　　　　　　　　(故相/減)餘丙午弧二十七度
　　　　　　　　　　四十二分二十五秒為實
　　　　　　　　　　行過於平行之度是為加
　　　　　　　　　　差以加於平行而得實行
　　　　　　　　　　　也若均輪心從最髙戊歴
　　　　　　　　　　　巳行二百四十度至未為
　　　　　　　　　　　自行八宫初度次輪心則
　　　　　　　　　　　從均輪最近辛行一周復
　　　　　　　　　　　行一百二十度至申星從
　　　　　　　　　　　次輪平逺卯行二百九十
　　　　　　　　　　　度至酉則初均數丙甲戌
　　　　　　　　　　　角與丙甲寅角等次均數
　　　　　　　　　　　戌甲亥角與寅甲午角等
　　　　　　　　　　　兩角相減所餘之丙甲亥
　　　　　　　　　　　角亦與丙甲午角等但為
　　　　　　　　　　　實行不及平行之度是為
　　　　　　　　　　　減差以減於平行而得實
　　　　　　　　　　　行也
　
　
　
御製歴象考成上編卷十三
　欽定四庫全書
御製厯象考成上編卷十四
　　五星厯理六(專論水星/)
　　　水星平行度
　　　用水星距太陽前後極逺度求最髙及本輪均輪
　　　　半徑
　　　求初均數
　　　求次均數
　　水星平行度
水星之平行經度(即本輪/心行度)亦即太陽之平行經度其在
次輪周每日之平行亦用前後兩測與金星同新法厯
書載古測定四十六平年又十二日十分日之四或一
萬六千八百零二日又十分日之四水星行次輪一百
四十五周(即會日一百四十五次/退合亦一百四十五次)置中積一萬六千八
百零二日又十分日之四為實星行次輪周數一百四
十五為法除之得周率一百一十五日八十四刻五分
一十二秒五十一微一十五纖五十忽二十四芒(即一/百一)
(十五日零十分日之八分七八六二/授時歴作一百一十五日八七六○)　乃以每周三百
六十度為實周率一十一十五日八十四刻五分一十
二秒五十一微一十五纖五十忽二十四芒為法除之
得三度零六分二十四秒零六微五十九纖二十九忽
二十二芒為每日水星在次輪周之平行(一名伏/見行)既得
毎日之平行用乘法可得每年每月之平行用除法可
得毎時每分之平行以立表
　　用水星距太陽前後極逺度求最髙及本輪均
　　　　輪半徑
測水星兩心差之法與金星同蓋其行旋繞太陽不
得與太陽衝故亦須測其距太陽前後極逺之度先
得最髙所在而後得兩心差也新法厯書載西人多
録某於漢順帝永和三年戊寅測得最髙在壽星宫
一十度一十五分兩心差為本天半徑十萬分之九
千四百零七取其六分之五為本輪半徑六分之一
為均輪半徑逮後西人第谷又於明萬厯十三年乙
酉測得最髙在析木宫初度一十分一十七秒每年
最髙行一分四十五秒一十四微定兩心差為本天
半徑千萬分之六十八萬二千一百五十五本輪半
徑為五十六萬七千五百二十三(比六分之/五微小)均輪半
徑為一十一萬四千六百三十二(比六分之/一微大)用其數
推算均數與天行密合今仍用其數而述其測法如
左
　　　　　　　　　　求最髙之法用晨夕兩測
　　　　　　　　　　取其平行實行之大差相
　　　　　　　　　　等者用之假如第一次晨
　　　　　　　　　　測得水星實行在壽星宫
　　　　　　　　　　一十度一十五分一十四
　　　　　　　　　　秒如甲太陽平行在壽星
　　　　　　　　　　宫二十九度三十二分即
　　　　　　　　　　水星之平行如乙甲乙弧
　　　　　　　　　　一十九度一十六分四十
　　　　　　　　　　六秒為平行實行之大差
　　　　　　　　　　第二次夕測得水星實行
　　　　　　　　　　在星紀宫二十七度一十
　　　　　　　　　　二分四十六秒如丙太陽
　　　　　　　　　　平行在星紀宫七度五十
　　　　　　　　　　六分即水星之平行如丁
　　　　　　　　　　丁丙弧亦一十九度一十
　　　　　　　　　　六分四十六秒為平行實
　　　　　　　　　　行之大差兩測平行實行
　　　　　　　　　　之大差既等則最髙最卑
　　　　　　　　　　線必在兩平行宫度之中
　　　　　　　　　　試取乙丁兩平行相距之
　　　　　　　　　　弧折半於戊從戊過地心
　　　　　　　　　　己至庚作戊庚線即為最
　　　　　　　　　　髙最卑線而不同心天之
　　　　　　　　　　心必在此線之上乃於戊
　　　　　　　　　　庚線上任取辛點為心作
　　　　　　　　　　壬癸子丑不同心天復從
　　　　　　　　　　辛點作壬辛丑辛兩線與
　　　　　　　　　　乙巳丁巳平行即以壬丑
　　　　　　　　　　兩點各為心作兩次輪切
　　　　　　　　　　己甲線於寅切己丙線於
　　　　　　　　　　卯第一次晨測時次輪心
　　　　　　　　　　循不同心天行至壬以太
　　　　　　　　　　陽平行計之當恒星天之
　　　　　　　　　　乙(乙距戊之度與/壬距辰之度等)故乙點
　　　　　　　　　　為平行星循次輪周行至
　　　　　　　　　　寅從地心己計之當恒星
　　　　　　　　　　天之甲故甲點為實行甲
　　　　　　　　　　乙相距之一十九度一十
　　　　　　　　　　六分四十六秒即癸巳寅
　　　　　　　　　　角第二次夕測時次輪心
　　　　　　　　　　循不同心天行至丑以太
　　　　　　　　　　陽平行計之當恒星天之
　　　　　　　　　　丁(丁距戊之度與/丑距辰之度等)故丁點
　　　　　　　　　　為平行星循次輪周行至
　　　　　　　　　　卯從地心己計之當恒星
　　　　　　　　　　天之丙故丙點為實行丁
　　　　　　　　　　丙相距之一十九度一十
　　　　　　　　　　六分四十六秒即子己卯
　　　　　　　　　　角此癸巳寅及子己卯兩
　　　　　　　　　　角之大小因平行距最髙
　　　　　　　　　　之逺近而殊盖平行距最
　　　　　　　　　　髙近則不同心天距地心
　　　　　　　　　　之線長而角小平行距最
　　　　　　　　　　髙逺則不同心天距地心
　　　　　　　　　　之線短而角大也今兩已
　　　　　　　　　　角既相等則癸巳與子巳
　　　　　　　　　　距地心之兩線必等而乙
　　　　　　　　　　點與丁點距最髙之度亦
　　　　　　　　　　必等故以乙點之夀星宫
　　　　　　　　　　二十九度三十二分與丁
　　　　　　　　　　點之星紀宫七度五十六
　　　　　　　　　　分相加折半得析木宫三
　　　　　　　　　　度四十四分如戊其衝為
　　　　　　　　　　實沈宫三度四十四分如
　　　　　　　　　　庚得戊庚為最髙最卑之
　　　　　　　　　　線也欲定其孰為最髙須
　　　　　　　　　　再測之假如再用晨測得
　　　　　　　　　　水星實行在鶉首宫一十
　　　　　　　　　　六度四十二分五十四秒
　　　　　　　　　　如已太陽平行在鶉火宫
　　　　　　　　　　六度三十分如午巳午弧
　　　　　　　　　　一十九度四十七分零六
　　　　　　　　　　秒為平行實行之大差試
　　　　　　　　　　從辛點作辛未線與巳午
　　　　　　　　　　平行即以未點為心作次
　　　　　　　　　　輪切己巳線於申次輪心
　　　　　　　　　　循不同心天行至未以太
　　　　　　　　　　陽平行計之當恒星天之
　　　　　　　　　　午故午點為平行星循次
　　　　　　　　　　輪周行至申從地心己計
　　　　　　　　　　之當恒星天之巳故巳點
　　　　　　　　　　為實行巳午相距之一十
　　　　　　　　　　九度四十七分零六秒即
　　　　　　　　　　酉己申角比前所測癸巳
　　　　　　　　　　寅角多三十分二十秒夫
　　　　　　　　　　先測之平行乙點距析木
　　　　　　　　　　宫戊點近而平行實行之
　　　　　　　　　　差少是近最髙而差角小
　　　　　　　　　　也後測之平行午點距析
　　　　　　　　　　木宫戊點逺而平行實行
　　　　　　　　　　之差多是逺最髙而差角
　　　　　　　　　　大也然則析木宫戊點為
　　　　　　　　　　最髙而實沈宫庚點為最
　　　　　　　　　　卑可知矣
　　　　　　　　　　求兩心差之法亦用兩測
　　　　　　　　　　擇其平行度一當最髙一
　　　　　　　　　　當最卑而距太陽極逺者
　　　　　　　　　　用之假如太陽平行在析
　　　　　　　　　　木宫三度正當水星最髙
　　　　　　　　　　之點如戊於時測得水星
　　　　　　　　　　實行為析木宫二十三度
　　　　　　　　　　四十八分三十二秒如甲
　　　　　　　　　　其平行實行之差為二十
　　　　　　　　　　度四十八分三十二秒即
　　　　　　　　　　甲巳戊角又於太陽平行
　　　　　　　　　　在實沈宫三度亦正當水
　　　　　　　　　　星最卑之點如庚於時測
　　　　　　　　　　得水星實行為大梁宫八
　　　　　　　　　　度五十八分如乙其平行
　　　　　　　　　　實行之差為二十四度零
　　　　　　　　　　二分即乙己庚角乃以戊
　　　　　　　　　　點為心切己甲線於丙庚
　　　　　　　　　　點為心切己乙線於丁各
　　　　　　　　　　作一水星次輪又從戊點
　　　　　　　　　　至丙庚點至丁作兩半徑
　　　　　　　　　　即成己丙戊己丁庚兩直
　　　　　　　　　　角三角形用己丙戊直角
　　　　　　　　　　三角形求戊己邊此形有
　　　　　　　　　　丙直角有己角二十度四
　　　　　　　　　　十八分三十二秒命戊丙
　　　　　　　　　　半徑為一○○○○○○
　　　　　　　　　　○求得戊巳邊二八一四
　　　　　　　　　　九○三二又用己丁庚直
　　　　　　　　　　角三角形求己庚邊此形
　　　　　　　　　　有丁直角有己角二十四
　　　　　　　　　　度零二分命庚丁半徑為
　　　　　　　　　　一○○○○○○○求得
　　　　　　　　　　己庚邊二四五五三八五
　　　　　　　　　　○以戊己與己庚相加得
　　　　　　　　　　戊庚五二七○二八八二
　　　　　　　　　　為本天全徑半之得戊辛
　　　　　　　　　　或辛庚二六三五一四四
　　　　　　　　　　一為本天半徑辛庚半徑
　　　　　　　　　　内減去己庚三四五五三
　　　　　　　　　　八五○餘辛巳一七九七
　　　　　　　　　　五九一為兩心差乃用比
　　　　　　　　　　例法變先所得之本天半
　　　　　　　　　　徑為同比例數以先所得
　　　　　　　　　　之本天半徑二六三五一
　　　　　　　　　　四四一與先所得之兩心
　　　　　　　　　　差一七九七五九一之比
　　　　　　　　　　即同於今所設之本天半
　　　　　　　　　　徑一○○○○○○○與
　　　　　　　　　　今所得之兩心差之比而
　　　　　　　　　　得六八二一六○為兩心
　　　　　　　　　　差也
　　求初均數
水星之初均數授時厯亦名盈縮差止用一表不分
盈縮其最大者二度二八六一四八四七以周天三
百六十度每度六十分約之得二度一十五分一十
一秒五十一微新法厯書最大之初均數為三度三
十四分二十秒二十三微(即三度零十分度之/五分七二三二八七)惟星
在次輪周之行度正當最逺最近二點之時止用此
均數加減若在最逺最近前後仍有次均數之加減
故此名初均數以别之
　　　　　如圖甲為地心即本天心乙丙丁為本
　　　　　天之一弧丙甲半徑為一千萬戊己庚
　　　　　為本輪戊丙半徑為五十六萬七千五
　　　　　百二十三戊為最髙庚為最卑辛壬癸
　
　　　　　為均輪辛戊半徑為一十一萬四千六
　　　　　百三十二辛為最逺(去本輪/心逺也)癸為最近
　　　　　(去本輪/心近也)本輪心循本天右旋自乙而丙
　　　　　而丁每日行五十九分零八秒有餘(與/太)
　　　　　　(陽之平/行同)即水星經度均輪心循本輪左
　　　　　　旋自戊而己而庚每月亦行五十九分
　　　　　　零八秒有餘(微不及於經度之行每年/少一分四十五秒一十四)
　　　　　　(微/)即自行引數次輪心則循均輪右旋
　
　　　　　　自辛而壬而癸每日行二度五十七分
　　　　　　有餘為三倍引數也(土木火金四星之/次輪心皆起均輪)
　　　　　　(最近行倍引數惟水星則/起均輪最逺行三倍引數)
　　　　　　如均輪心在本輪之最髙戊為初宫初
　　　　　　度則次輪心在均輪之最逺辛或均輪
　　　　　　心從本輪最髙戊向己行半周至最卑
　　　　　　庚為六宫初度則次輪心亦從均輪最
　　　　　　逺辛歴壬癸行一周至辛復自辛歴壬
　
　　　　　　行半周至最近癸從地心甲計之俱成
　　　　　　一直線無平行實行之差故自行初宫
　　　　　　初度及六宫初度俱無均數也
　　　　　　如均輪心從本輪最髙戊行三十度至
　　　　　　子為一宫初度則次輪心從均輪最逺
　　　　　　辛行九十度至丑(辛丑弧為戊/子弧之三倍)從地心
　　　　　　甲計之當本天之寅寅丙弧為實行不
　　　　　　及平行之度乃用丙子丑三角形求丙
　
　　　　　　角及丑丙邊此形有子角九十度(當丑/癸弧)
　　　　　　有子丙本輪半徑五十六萬七千五百
　　　　　　二十三有丑子均輪半徑一十一萬四
　　　　　　千六百三十二求得丙角一十一度二
　　　　　　十五分一十秒丑丙邊五十七萬八千
　　　　　　九百八十五以丙角一十一度二十五
　　　　　　分一十秒與子丙庚角一百五十度相
　　　　　　加(當子庚弧為自行/度減半周之餘)得丑丙庚角一百
　
　　　　　　六十一度二十五分一十秒於是用丑
　　　　　　丙甲三角形求甲角此形有丙角一百
　　　　　　六十一度二十五分一十秒有丑丙邊
　　　　　　五十七萬八千九百八十五有丙甲本
　　　　　　天半徑一千萬求得甲角一度零七秒
　　　　　　即寅丙弧為自行一宫初度之初均數
　　　　　　是為減差以減於平行而得實行也(凡/求)
　　　　　　(得初均角即求得丑甲邊為次輪心/距地心之數存之為後求次均之用)若
　
　　　　　　均輪心從最髙戊向己歴庚行三百三
　　　　　　十度至卯為十一宫初度則次輪心從
　　　　　　均輪最逺辛行二周復自最逺辛歴壬
　　　　　　癸行二百七十度至辰從地心甲計之
　　　　　　當本天之己巳丙弧與寅丙弧等故自
　　　　　　行十一宫初度之初均數與一宫初度
　　　　　　等但為實行過於平行之度是為加差
　　　　　　以加於平行而得實行也用此法求得
　
　　　　　　最髙後三宫之減差(初宫初度至/二宫末度)即得
　　　　　　最髙前三宫之加差(九宫初度至/十一宫末度)
　　　　　　如均輪心從本輪最髙戊行一百三十
　　　　　　五度至午為四宫一十五度則次輪心
　　　　　　從均輪最逺辛歴壬癸行一周復行四
　　　　　　十五度至未從地心甲計之當本天之
　　　　　　申申丙弧為實行不及平行之度乃用
　　　　　　丙午未三角形求丙角及丙未邊此形
　
　
　　　　　　有午角一百三十五度(當癸/未弧)有丙午本
　　　　　　輪半徑五十六萬七千五百二十三有
　　　　　　午未均輪半徑一十一萬四千六百三
　　　　　　十二求得丙角七度零七分二十五秒
　　　　　　丙未邊六十五萬三千六百三十四以
　　　　　　丙角七度零七分二十五秒與午丙庚
　　　　　　角四十五度相加(當午庚弧為自行/度減半周之餘)得
　
　
　　　　　　未丙庚角五十二度零七分二十五秒
　　　　　　於是用未丙甲三角形求甲角此形有
　　　　　　丙角五十二度零七分二十五秒有丙
　　　　　　未邊六十五萬三千六百三十四有丙
　　　　　　甲本天半徑一千萬求得甲角三度零
　　　　　　四分三十六秒即申丙弧為自行四宫
　
　
　　　　　　一十五度之初均數是為減差以減於
　　　　　　平行而得實行也若均輪心從最髙戊
　　　　　　向已歴庚行二百二十五度至酉為七
　　　　　　宫一十五度則次輪心從均輪最逺辛
　　　　　　行一周復自辛歴壬癸行三百一十五
　　　　　　度至戌從地心甲計之當本天之亥亥
　
　
　　　　　　丙弧與申丙弧等故自行七宫一十五
　　　　　　度之初均數與四宫一十五度等但為
　　　　　　實行過於平行之度是為加差以加於
　　　　　　平行而得實行也用此法求得最卑前
　　　　　　三宫之減差(三宫初度至/五宫末度)即得最卑後
　　　　　　三宫之加差(六宫初度至/八宫末度)
　　求次均數
求水星次均數之理與金星同新法厯書載西人多
録某測得次輪半徑為本天半徑十萬分之三萬五
千七百二十其後西人第谷又改為本天半徑千萬
分之三百八十五萬今從之
　　　　　　　　　　如圖甲為地心即本天心
　　　　　　　　　　乙丙丁為本天之一弧丙
　　　　　　　　　　甲為本天半徑一千萬戊
　　　　　　　　　　丙巳為本輪全徑戊丙半
　　　　　　　　　　徑為五十六萬七千五百
　　　　　　　　　　二十三戊為最髙己為最
　　　　　　　　　　卑庚戊辛為均輪全徑庚
　　　　　　　　　　戊半徑為一十一萬四千
　　　　　　　　　　六百三十二庚為最逺辛
　　　　　　　　　　為最近(此逺近以距/本輪心言)壬庚
　　　　　　　　　　癸為次輪全徑壬庚半徑
　　　　　　　　　　為三百八十五萬壬為最
　　　　　　　　　　逺癸為最近(此逺近以/距地心言)因
　　　　　　　　　　　均輪心在最髙故平逺點
　　　　　　　　　　　與最逺點合而壬亦即為
　　　　　　　　　　　平逺癸亦即為平近本輪
　　　　　　　　　　　心從本天冬至度右旋為
　　　　　　　　　　　經度(即太陽/平行度)均輪心從本
　　　　　　　　　　　輪最髙戊左旋為引數(即/自)
　　　　　　　　　　　(行/度)次輪心從均輪最逺庚
　　　　　　　　　　　右旋為三倍引數星從次
　　　　　　　　　　　輪平遠點右旋行伏見度
　　　　　　　　　　　如均輪心在本輪最髙戊
　　　　　　　　　　　為自行初宫初度次輪心
　　　　　　　　　　　在均輪最逺庚星在次輪
　　　　　　　　　　　之最逺壬或在次輪之最
　　　　　　　　　　　近癸從地心甲計之與輪
　　　　　　　　　　　心同在一直線故無均數
　　　　　　　　　　　之加減過此二點則星在
　　　　　　　　　　　次輪周之左右而次均生
　　　　　　　　　　　矣
　　　　　　　　　　　如均輪心從最髙戊行六
　　　　　　　　　　　十度至子為自行二宫初
　　　　　　　　　　　度次輪心則從均輪最逺
　　　　　　　　　　　庚行一百八十度至辛從
　　　　　　　　　　　地心甲計之當本天之丑
　　　　　　　　　　　其丙甲丑角二度一十一
　　　　　　　　　　　分四十七秒(即丑/丙弧)為初均
　　　　　　　　　　　數寅為平逺卯為平近壬
　　　　　　　　　　　為最逺癸為最近其平逺
　　　　　　　　　　　距最逺之寅辛壬角亦二
　　　　　　　　　　　度一十一分四十七秒(即/壬)
　　　　　　　　　　　(寅/弧)與初均數丙甲丑角等
　　　　　　　　　　　加星從平逺寅行三百五
　　　　　　　　　　　十七度四十八分一十三
　　　　　　　　　　　秒正當最逺壬或從平逺
　　　　　　　　　　　寅行一百七十七度四十
　　　　　　　　　　　八分一十三秒正當最近
　　　　　　　　　　　癸則與次輪心辛同在一
　　　　　　　　　　直線而無次均數若星從
　　　　　　　　　　次輪平逺寅歴卯行三百
　　　　　　　　　　三十度至辰則於寅癸卯
　　　　　　　　　　辰弧三百三十度加壬寅
　　　　　　　　　　弧二度一十一分四十七
　　　　　　　　　　秒(即初/均數)得壬寅癸卯辰弧
　　　　　　　　　　三百三十二度一十一分
　　　　　　　　　　四十七秒為星距次輪最
　　　　　　　　　　逺之度從地心甲計之當
　　　　　　　　　　本天之己其丑甲巳角即
　　　　　　　　　　次均數乃用辛甲辰三角
　　　　　　　　　　形求甲角(即己/丑弧)此形有辛
　　　　　　　　　　角一百五十二度一十一
　　　　　　　　　　分四十七秒(於壬寅癸卯/辰弧内減去)
　　　　　　　　　　(壬寅癸半/周即得)有辰辛半徑三
　　　　　　　　　　百八十五萬有辛甲邊一
　　　　　　　　　　千零二十三萬三千九百
　　　　　　　　　　六十五(求辛甲邊法見/前求初均數篇)求
　　　　　　　　　　得甲角七度三十分零二
　　　　　　　　　　秒即己丑弧為次均數與
　　　　　　　　　　初均數丑丙弧二度一十
　　　　　　　　　　一分四十七秒相加(因初/均丑)
　　　　　　　　　　(點在平行丙點之後而次/均己點又在丑點之後故)
　　　　　　　　　　(相/加)得己丙弧九度四十一
　　　　　　　　　　分四十九秒為實行不及
　　　　　　　　　　平行之度是為減差以減
　　　　　　　　　　於平行而得實行也若均
　　　　　　　　　　輪心從最髙戊歴己行三
　　　　　　　　　　百度至午為自行十宫初
　　　　　　　　　　度次輪心則從均輪最逺
　　　　　　　　　　庚行二周復行一百八十
　　　　　　　　　　度至辛星從次輪平逺寅
　　　　　　　　　　行三十度至未則初均數
　　　　　　　　　　丙甲申角與丙甲丑角等
　　　　　　　　　　次均數申甲酉角與丑甲
　　　　　　　　　　巳角等兩角相加之丙甲
　　　　　　　　　　酉角亦與丙甲巳角等但
　　　　　　　　　　為實行過於平行之度是
　　　　　　　　　　為加差以加於平行而得
　　　　　　　　　　實行也(若測得平行實行/之差及伏見度以)
　　　　　　　　　　(推次輪半徑亦用辛/甲辰三角形求之)
　　　　　　　　　　如均輪心從最髙戊行一
　　　　　　　　　　百一十度至子為自行三
　　　　　　　　　　宫二十度次輪心則從均
　　　　　　　　　　輪最逺庚行三百三十度
　　　　　　　　　　至丑從地心甲計之當本
　　　　　　　　　　天之辰其丙甲辰角三度
　　　　　　　　　　三十四分二十六秒(即辰/丙弧)
　　　　　　　　　　為初均數寅為平逺卯為
　　　　　　　　　　平近壬為最逺癸為最近
　　　　　　　　　　其平逺距最逺之寅丑壬
　　　　　　　　　　角亦三度三十四分二十
　　　　　　　　　　六秒(即壬/寅弧)與初均數丙甲
　　　　　　　　　　辰角等如星從平逺寅行
　　　　　　　　　　　三百五十六度二十五分
　　　　　　　　　　　三十四秒正當最逺壬或
　　　　　　　　　　　從平逺寅行一百七十六
　　　　　　　　　　　度二十五分三十四秒正
　　　　　　　　　　　當最近癸則與次輪心丑
　　　　　　　　　　　同在一直線而無次均數
　　　　　　　　　　　若星從次輪平逺寅行二
　　　　　　　　　　　百度至巳則於寅癸卯巳
　　　　　　　　　　　弧二百度加壬寅弧三度
　　　　　　　　　　　三十四分二十六秒(即初/均數)
　　　　　　　　　　　得壬寅癸卯巳弧二百零
　　　　　　　　　　　三度三十四分二十六秒
　　　　　　　　　　　為星距次輪最逺之度從
　　　　　　　　　　　地心甲計之當本天之午
　　　　　　　　　　　其辰甲午角即次均數乃
　　　　　　　　　　　用丑甲巳三角形求甲角
　　　　　　　　　　　(即午/辰弧)此形有丑角二十三
　　　　　　　　　　　度三十四分二十六秒(於/壬)
　　　　　　　　　　　(寅癸卯巳弧内減去/壬寅癸半周即得)有己
　　　　　　　　　　　丑半徑三百八十五萬有
　　　　　　　　　　　丑甲邊九百七十三萬七
　　　　　　　　　　　千零一十九求得甲角一
　　　　　　　　　　　十三度五十五分四十四
　　　　　　　　　　　秒即午辰弧為次均數與
　　　　　　　　　　　初均數辰丙弧三度三十
　　　　　　　　　　　四分二十六秒相加得午
　　　　　　　　　　　丙弧一十七度三十分一
　　　　　　　　　　　十秒為實行不及平行之
　　　　　　　　　　　度是為減差以減於平行
　　　　　　　　　　　而得實行也若均輪心從
　　　　　　　　　　　最髙戊歴己行二百五十
　　　　　　　　　　　度至未為自行八宫十度
　　　　　　　　　　　次輪心則從均輪最遠庚
　　　　　　　　　　　行二周復行三十度至申
　　　　　　　　　　　星從次輪平遠寅行一百
　　　　　　　　　　　六十度至酉則初均數丙
　　　　　　　　　　　甲戌角與丙甲辰角等次
　　　　　　　　　　　均數戌甲亥角與辰甲午
　　　　　　　　　　　角等兩角相加之丙甲亥
　　　　　　　　　　　角亦與丙甲午角等但為
　　　　　　　　　　　實行過於平行之度是為
　　　　　　　　　　　加差以加於平行而得實
　　　　　　　　　　　行也
　
　
　
　
　
　
　
　
　
御製厯象考成上編卷十四
　欽定四庫全書
御製厯象考成上編卷十五
　　五星厯理七(五星合論/)
　　　五星交周
　　　土木火三星緯度
　　　金水二星緯度
　　　五星伏見
　　　五星視差
　　五星交周
五星交周名義雖與太隂同而其行之順逆實相反
也(太隂之交逆行/五星之交順行)然而本道與黄道交周土木火三
星有之而金水二星則無何也土木火三星各有本
道與黄道斜交其自黄道南過黄道北之㸃亦為正
交自黄道北過黄道南之㸃亦為中交自交而後便
生距度此本道與黄道相距所生之緯度也若夫金
水二星則皆以黄道為本道因無二道之交㸃故亦
無二道相距之緯度也其所以又有緯度者由於次
輪之面不與本道平行星行次輪周凡離本道者皆
生緯度此又非獨金水二星為然即土木火三星亦
然也是故土木火三星本道與黄道相交之兩㸃仍
名之曰交周自兩交㸃過地心作徑線名之曰交線
自兩交之中過地心作徑線名之曰大距線其次輪
面之東西徑線恒當本道之平面而與交線平行者
曰樞線次輪面之南北徑線恒與本道斜交而與黄
道平行者曰次輪大距線其樞線之兩端恒與本道
相當遂成兩交㸃今名之曰次交㸃而金水二星次
輪面之東西徑線亦曰樞線南北徑線亦曰次輪大
距線其樞線之兩端亦與本道(卽黄/道)相當今亦名之
曰次交㸃而與樞線平行之本道徑線仍名之曰交
線交線之兩端仍名之曰交周(金水二星本無交周/因次輪最逺距次輪)
(兩交㸃之度即次輪心距交/線兩端之度故仍名曰交周)又土木火三星之次輪
面不與本道平行而金水二星之次輪面亦不與本
道平行此五星之所同次輪心行至本道之兩交㸃
則樞線與交線合次輪心行至本道兩交之中星又
行至次輪兩交㸃之中則緯度極大故五星之交周
㸃即緯度起算之端也新法厯書載崇禎元年戊辰
土星正交在鶉首宫二十度四十一分五十二秒中
交在星紀宫二十度四十一分五十二秒每年交行
四十一秒五十三微本天與黄道相交之角為二度
三十一分木星正交在鶉首宫七度零九分零八秒
中交在星紀宫七度零九分零八秒每年交行一十
三秒三十六微本天與黄道相交之角為一度一十
九分四十秒火星正交在大梁宫一十七度零二分
二十九秒中交在大火宫一十七度零二分二十九
秒每年交行五十二秒五十七微本天與黄道相交
之角為一度五十分金星正交恒距最髙一十六度
在實沈宫一十四度一十六分零六秒中交在析木
宫一十四度一十六分零六秒每年交行一分二十
二秒五十七微水星正交恒與最卑同在實沈宫一
度二十五分四十二秒(舊作/中交)中交在析木宫一度二
十五分四十二秒(舊作/正交)每年交行一分四十五秒一
十四微至於金水二星之次輪面與黄道相交之角
則未載其數今按其緯度表推之金星次輪面交黄
道之角為三度二十九分水星次輪心在正交當黄
道北之角為五度零五分一十秒當黄道南之角為
六度三十一分零二秒次輪心在中交當黄道北之
角為六度一十六分五十秒當黄道南之角為四度
五十五分三十二秒次輪心在兩交之中當黄道南
北之角皆五度四十分夫五星之次輪面斜交本道
其交角宜相等而輪心南北之角為交錯之角其度
尤宜相等惟水星獨不等或因水星近日逼於陽光
低昻不定亦未可知然其體甚微且不數見於其應
見時謹候之隨見即𨼆無從測騐以得其確準也
　　　　　　　　　　土木火三星交周如甲為
　　　　　　　　　　地心乙丙丁戊為黄道乙
　　　　　　　　　　巳丁庚為星本道丙巳戊
　　　　　　　　　　庚為過二極經圏星本道
　　　　　　　　　　之乙巳丁半周在黄道北
　　　　　　　　　　丁庚乙半周在黄道南乙
　　　　　　　　　　為正交丁為中交己丙與
　　　　　　　　　　戊庚為大距當乙丁二交
　　　　　　　　　　角土星為二度三十一分
　　　　　　　　　　木星為一度一十九分四
　　　　　　　　　　十秒火星為一度五十分
　　　　　　　　　　乙丁為交線己庚為大距
　　　　　　　　　　線辛壬癸子為次輪其面
　　　　　　　　　　與本道斜交(本道上有本/輪均輪而次)
　　　　　　　　　　(輪心在均輪周然本輪均/輪皆與本道成一平面自)
　　　　　　　　　　(地心作視線與本道參直/故止将次輪畫於本道以)
　　　　　　　　　　(便觀/覽)而與黄道平行辛壬
　　　　　　　　　　癸半周在本道南(低於本/道之下)
　　　　　　　　　　癸子辛半周在本道北(昻/於)
　　　　　　　　　　(本道/之上)其辛癸徑線恒當本
　　　　　　　　　　道之平面而與乙丁交線
　　　　　　　　　　平行今名之曰樞線樞線
　　　　　　　　　　之辛癸兩端自地心甲視
　　　　　　　　　　之恒當本道故與本道成
　　　　　　　　　　兩交點今名之曰次交點
　　　　　　　　　　辛為次輪正交癸為次輪
　　　　　　　　　　中交其壬子徑線恒與本
　　　　　　　　　　道面斜交(壬子線本在兩/交之中因與本)
　　　　　　　　　　(道斜交非平行面故作/旁視之形以顯交角)若
　　　　　　　　　　與本道面平行作丑寅線
　　　　　　　　　　則壬己丑及寅巳子諸角
　　　　　　　　　　即次輪面與本道面斜交
　　　　　　　　　　之角與二道之交角等其
　　　　　　　　　　壬子二點距本道最大故
　　　　　　　　　　壬子線今名之曰次輪大
　　　　　　　　　　距線次輪心在本道乙丁
　　　　　　　　　　兩交點則無本道距黄道
　　　　　　　　　　之緯度次輪心在己或在
　　　　　　　　　　庚則本道距黄道之緯度
　　　　　　　　　　極大星在次輪辛癸兩交
　　　　　　　　　　點則無星距本道之緯度
　　　　　　　　　　星在壬或在子則星距本
　　　　　　　　　　道之緯度極大然星距次
　　　　　　　　　　輪兩交之度實由次輪心
　　　　　　　　　　距木道兩交之度而知盖
　　　　　　　　　　土木火三星行次輪周皆
　　　　　　　　　　自合伏起算(即次輪/最逺)而合
　　　　　　　　　　伏距次輪正交之度即與
　　　　　　　　　　次輪心距本道正交之度
　　　　　　　　　　等試自地心過次輪心作
　　　　　　　　　　夘辰逺近線夘為合伏時
　　　　　　　　　　星當本道視線點辰為退
　　　　　　　　　　衝時星當本道視線點次
　　　　　　　　　　輪心行至本道正交乙則
　　　　　　　　　　合伏所當本道視線夘點
　　　　　　　　　　與次輪正交辛點合次輪
　　　　　　　　　　心行至本道中交丁則合
　　　　　　　　　　伏所當本道視線夘點與
　　　　　　　　　　次輪中交癸點合次輪心
　　　　　　　　　　行至本道大距己距正交
　　　　　　　　　　乙九十度則合伏所當本
　　　　　　　　　　道視線夘點距次輪正交
　　　　　　　　　　辛點亦九十度次輪心行
　　　　　　　　　　至本道大距庚距中交丁
　　　　　　　　　　九十度則合伏所當本道
　　　　　　　　　　視線夘點距次輪中交癸
　　　　　　　　　　點亦九十度若次輪心距
　　　　　　　　　　本道正交乙行四十五度
　　　　　　　　　　至己則合伏所當本道視
　　　　　　　　　　線夘點距次輪正交辛點
　　　　　　　　　　亦四十五度是知次輪心
　　　　　　　　　　距本道正交之度即合伏
　　　　　　　　　　距次輪正交之度以星距
　　　　　　　　　　合伏之度與次輪心距本
　　　　　　　　　　道正交之度相加即得星
　　　　　　　　　　距次輪正交之度故本道
　　　　　　　　　　之乙丁兩交點為緯度起
　　　　　　　　　　算之端也
　　　　　　　　　　金水二星交周如甲為地
　　　　　　　　　　心乙丙丁戊為星本道即
　　　　　　　　　　黄道丙戊為過黄極經圈
　　　　　　　　　　本道與黄道既為一體故
　　　　　　　　　　無二道之交亦無相距之
　　　　　　　　　　緯辛壬癸子為次輪與黄
　　　　　　　　　　道斜交辛壬癸半周在黄
　　　　　　　　　　道北(昻於黄/道之上)癸子辛半周
　　　　　　　　　　在黄道南(低於黄/道之下)其辛癸
　　　　　　　　　　徑線恒當黄道之平面任
　　　　　　　　　　次輪心在黄道之何處其
　　　　　　　　　　辛癸徑線皆相為平行今
　　　　　　　　　　亦名之曰樞線樞線之辛
　　　　　　　　　　癸兩端自地心甲視之恒
　　　　　　　　　　當黄道故與黄道成兩交
　　　　　　　　　　點今亦名之曰次交點辛
　　　　　　　　　　為次輪正交癸為次輪中
　　　　　　　　　　交(因辛點為自黄道南過/黄道北之點故名正交)
　　　　　　　　　　(癸點為自黄道北過黄道/南之點故名中交與土木)
　　　　　　　　　　(火三星之本道兩交點/相應與次交點相反)其
　　　　　　　　　　壬子徑線恒與黄道面斜
　　　　　　　　　　交(壬子線本在兩交之中/因與黄道斜交非平行)
　　　　　　　　　　(面故作旁視之/形以顯交角)若與黄道
　　　　　　　　　　面平行作丑寅線則丑丙
　　　　　　　　　　壬及寅丙子諸角即次輪
　　　　　　　　　　面與黄道面斜交之角其
　　　　　　　　　　壬子二點距黄道最大故
　　　　　　　　　　壬子線今亦名之曰次輪
　　　　　　　　　　大距線星在次輪辛癸兩
　　　　　　　　　　交點則無星距黄道之緯
　　　　　　　　　　度星在壬或在子則星距
　　　　　　　　　　黄道之緯度極大然金水
　　　　　　　　　　二星行次輪周自平逺起
　　　　　　　　　　算而求次均與緯度皆自
　　　　　　　　　　最逺起算其距次交點之
　　　　　　　　　　度無由而知故與樞線平
　　　　　　　　　　行作乙丁徑線亦名曰交
　　　　　　　　　　線又自地心過次輪心作
　　　　　　　　　　夘辰逺近線夘為最逺時
　　　　　　　　　　星當本道視線點辰為最
　　　　　　　　　　近時星當本道視線點次
　　　　　　　　　　輪心行至交線乙則最逺
　　　　　　　　　　所當本道視線夘點與次
　　　　　　　　　　輪正交辛點合次輪心行
　　　　　　　　　　至交線丁則最逺所當本
　　　　　　　　　　道視線夘點與次輪中交
　　　　　　　　　　癸點合次輪心距交線乙
　　　　　　　　　　行九十度至丙則最逺所
　　　　　　　　　　當本道視線夘點距次輪
　　　　　　　　　　正交辛點亦九十度次輪
　　　　　　　　　　心距交線丁行九十度至
　　　　　　　　　　戊則最逺所當本道視線
　　　　　　　　　　夘點距次輪中交癸點亦
　　　　　　　　　　九十度若次輪心距交線
　　　　　　　　　　乙行四十五度至己則最
　　　　　　　　　　逺所當本道視線夘點距
　　　　　　　　　　次輪正交辛點亦四十五
　　　　　　　　　　度故乙點亦命為正交下
　　　　　　　　　　點亦命為中交丙戊二點
　　　　　　　　　　亦命為大距所以紀次輪
　　　　　　　　　　最逺距次交點之度而為
　　　　　　　　　　緯度起算之端其實無本
　　　　　　　　　　道之交周點也
　　土木火三星緯度
土木火三星緯度之原有四一由本道與黄道斜交
本輪心循本道右旋均輪次輪亦隨之而右旋次輪
心雖不在本道然當本道之平面自地心計之與在
本道等若次輪心適當二道之交則無緯度距交漸
逺則緯度漸大今名之曰初緯乃初經度所當本道
距黄道之緯度即次輪心距黄道之緯度也一由星
循次輪周行其經度既因次均數之加減而不同於
初經則緯度亦不同於初緯今名之曰實緯乃實經
度所當本道距黄道之緯度也一由次輪面與本道
斜交而與黄道平行半周在本道南半周在本道北
又生緯度今名之曰次緯乃星距本道之緯度也一
由緯度之角生於地心而次緯之角却生於次輪心
必求得次緯當地心之角與實緯相加減方為星距
黄道之緯度(實緯在黄道北而次緯又在本道北或/實緯在黄道南而次緯又在本道南則)
(相加若實緯在黄道北而次緯却在本道南/實緯在黄道南而次緯却在本道北則相減)今名之
曰視緯乃自地心作視線所得之真緯度也然如此
立法則甚繁且實緯與黄道成直角而次緯却與本
道成直角亦難於加減入算况次輪面與黄道平行
星距地心之逺近雖不等而距黄道之逺近必與次
輪心距黄道之逺近等夫既有次輪心距黄道之弧
即可得星距黄道之邊再有星距地心之邊即可得
視緯之角又不必以實緯與次緯相加減而得之也
故今立法惟以次輪心距本道正交之度(初經度内/減正交度)
(即/得)求得初緯即以次輪心距地心線與初緯之正弦
為比例而得星距黄道線又以星距合伏之度(即次/輪最)
(逺/)用三角形法求得星當黄道視線㸃距地心之逺
與星距黄道線為比例而得視緯度要之初緯度小
星在合伏前後則距地心逺而視緯度愈小初緯度
大星又在退衝前後則距地心近而視緯度愈大也
新法厯書載西人第谷測得次輪心在兩交之中星
又在次輪最近其視緯極大(兩交之中為二道之大/距次輪心在此其初緯)
(極大星又在次輪最近其距/地心之線極短故視緯尤大)土星北緯為二度四十
八分南緯為二度四十九分木星北緯為一度三十
八分南緯為一度四十分火星北緯為四度三十一
分南緯為六度四十七分(本輪有髙卑則次輪心距/地有逺近逺則緯小近則)
(緯大因次輪心在本道之北半周當最/髙南半周當最卑故南緯大於北緯也)
　　　　　　　　　　如圖甲為地心乙丙丁戊
　　　　　　　　　　為黄道乙巳丁庚為星本
　　　　　　　　　　道丙巳戊庚為過二極經
　　　　　　　　　　圈星本道之乙巳丁半周
　　　　　　　　　　在黄道北丁庚乙半周在
　　　　　　　　　　黄道南乙為正交丁為中
　　　　　　　　　　交辛壬癸子為次輪次輪
　　　　　　　　　　心所當宫度為初經度如
　　　　　　　　　　次輪心行至正交乙或中
　　　　　　　　　　交丁則無初緯度次輪心
　　　　　　　　　　距本道正交乙行九十度
　　　　　　　　　　至己或距本道中交丁行
　　　　　　　　　　九十度至庚則己丙或庚
　　　　　　　　　　戊為初緯度即大距度若
　　　　　　　　　　次輪心距本道正交乙行
　　　　　　　　　　四十五度至己則己年為
　　　　　　　　　　初緯度當己甲午角其法
　　　　　　　　　　以乙巳九十度之正弦與
　　　　　　　　　　己丙大距度正弦之比即
　　　　　　　　　　同於乙巳距交四十五度
　　　　　　　　　　之正弦與巳午距緯度正
　　　　　　　　　　弦之比也(此即正弧三角/形有黄赤交角)
　　　　　　　　　　(有黄道求距緯之法盖乙/角即如黄赤交角乙巳即)
　　　　　　　　　　(如黄道乙午即如赤/道己午即如距緯也)
　　　　　　　　　　又如次輪心距本道正交
　　　　　　　　　　乙行九十度至己星行至
　　　　　　　　　　次輪中交癸當本道之未
　　　　　　　　　　則未為實經度未申為實
　　　　　　　　　　緯度當未甲申角其法亦
　　　　　　　　　　以丁巳九十度之正弦與
　　　　　　　　　　己丙大距度正弦之比即
　　　　　　　　　　同於丁未距交度之正弦
　　　　　　　　　　與未申距緯度正弦之比
　　　　　　　　　　也(與求初/緯法同)
　　　　　　　　　　又如次輪心距本道正交
　　　　　　　　　　乙行九十度至己星合伏
　　　　　　　　　　時所當本道視線夘距次
　　　　　　　　　　輪正交辛亦九十度其實
　　　　　　　　　　經度仍當本道之己則己
　　　　　　　　　　甲丙角為初緯度(即己丙/大距度)
　　　　　　　　　　亦即實緯度然次輪面與
　　　　　　　　　　本道斜交自地心計之星
　　　　　　　　　　雖與夘辰逺近線參直而
　　　　　　　　　　星實在壬低於夘點之下
　　　　　　　　　　壬巳夘角為次緯度壬酉
　　　　　　　　　　線為星距本道視線之逺
　　　　　　　　　　其當地心之角為己甲壬
　　　　　　　　　　角與實緯己甲丙角相減
　　　　　　　　　　餘壬甲丙角乃為視緯度
　　　　　　　　　　也又如次輪心距本道正
　　　　　　　　　　交乙行九十度至己星退
　　　　　　　　　　衝時則當本道視線辰其
　　　　　　　　　　實經度仍當本道之己則
　　　　　　　　　　己甲丙角為初緯度(即己/丙大)
　　　　　　　　　　(距/度)亦即實緯度然次輪面
　　　　　　　　　　與本道斜交自地心計之
　　　　　　　　　　星雖與夘辰逺近線參直
　　　　　　　　　　而星實在子昻於辰點之
　　　　　　　　　　上子己辰角為次緯度子
　　　　　　　　　　戌線為星距本道視線之
　　　　　　　　　　逺其當地心之角為子甲
　　　　　　　　　　巳角與實緯己甲丙角相
　　　　　　　　　　加得子甲丙角乃為視緯
　　　　　　　　　　度也
　　　　　　　　　　今立求視緯法先求初緯
　　　　　　　　　　即求視緯而不用求實緯
　　　　　　　　　　及次緯焉盖次輪面與黄
　　　　　　　　　　道平行星距黄道視線之
　　　　　　　　　　逺近必與次輪心距黄道
　　　　　　　　　　之逺近等如次輪心行至
　　　　　　　　　　本道正交乙或中交丁其
　　　　　　　　　　壬子次輪大距線正當黄
　　　　　　　　　　道自地心視之則辛壬癸
　　　　　　　　　　子次輪面與壬子次輪大
　　　　　　　　　　距線合任星在次輪周之
　　　　　　　　　　何處無初緯亦無視緯如
　　　　　　　　　　次輪心行至本道大距己
　　　　　　　　　　或本道大距庚其壬子次
　　　　　　　　　　輪大距線與丙戊黄道徑
　　　　　　　　　　線平行而辛壬癸子次輪
　　　　　　　　　　面亦與壬子大距線平行
　　　　　　　　　　任星在次輪周之何處其
　　　　　　　　　　距黄道視線之逺近皆與
　　　　　　　　　　輪心距黄道之逺近等惟
　　　　　　　　　　求得星當黄道視線點距
　　　　　　　　　　地心之逺與星距黄道之
　　　　　　　　　　逺近為比例即得視緯之
　　　　　　　　　　角其法甚便也
　　　　　　　　　　如次輪心距本道正交乙
　　　　　　　　　　行九十度至己則己甲丙
　　　　　　　　　　角為初緯(即己丙/大距度)星在合
　　　　　　　　　　伏壬求視緯則以本天半
　　　　　　　　　　徑與初緯己丙弧正弦之
　　　　　　　　　　比即同於己甲次輪心距
　　　　　　　　　　地心與己亥之比(求次輪/心距地)
　　　　　　　　　　(心見前求/初均數篇)而得己亥與壬
　　　　　　　　　　乾等為星距黄道視線之
　　　　　　　　　　逺又以本天半徑與初緯
　　　　　　　　　　己丙弧餘弦之比即同於
　　　　　　　　　　己甲次輪心距地心與亥
　　　　　　　　　　甲之比而得亥甲其乾亥
　　　　　　　　　　一段即與壬巳次輪半徑
　　　　　　　　　　等以乾亥與亥甲相加得
　　　　　　　　　　乾甲為星當黄道視線點
　　　　　　　　　　距地心之逺乃以乾甲與
　　　　　　　　　　壬乾之比即同於半徑全
　　　　　　　　　　數與壬甲乾角正切之比
　　　　　　　　　　而得壬甲乾角為星在合
　　　　　　　　　　伏壬之視緯度也如星在
　　　　　　　　　　退衝子則星距黄道視線
　　　　　　　　　　之逺為子坎仍與己亥等
　　　　　　　　　　而亥坎亦與己子次輪半
　　　　　　　　　　徑等以亥坎與亥甲相減
　　　　　　　　　　餘坎甲為星當黄道視線
　　　　　　　　　　點距地心之逺乃以坎甲
　　　　　　　　　　與子坎之比即同於半徑
　　　　　　　　　　全數與子甲坎角正切之
　　　　　　　　　　比而得子甲坎角為星在
　　　　　　　　　　退衝子之視緯度也
　　　　　　　　　　如次輪心距本道正交乙
　　　　　　　　　　行九十度至己則己甲丙
　　　　　　　　　　角為初緯(即己丙/大距度)星距合
　　　　　　　　　　伏壬行六十度至艮其距
　　　　　　　　　　黄道視線之逺為艮震與
　　　　　　　　　　己亥等今所求之視緯即
　　　　　　　　　　艮甲震角艮甲為星距地
　　　　　　　　　　心之逺震甲為星當黄道
　　　　　　　　　　視線點距地心之逺艮巽
　　　　　　　　　　為艮壬弧六十度之正弦
　　　　　　　　　　與震離等巽己為艮壬弧
　　　　　　　　　　六十度之餘弦與離亥等
　　　　　　　　　　而㢲離亦與己亥等故以
　　　　　　　　　　半徑全數與六十度正弦
　　　　　　　　　　之比即同於艮己次輪半
　　　　　　　　　　徑與艮巽次輪六十度正
　　　　　　　　　　弦之比而得艮巽又以半
　　　　　　　　　　徑全數與六十度餘弦之
　　　　　　　　　　比即同於艮己次輪半徑
　　　　　　　　　　與巽己次輪六十度餘弦
　　　　　　　　　　之比而得巽己又以半徑
　　　　　　　　　　全數與初緯己丙弧餘弦
　　　　　　　　　　之比即同於己甲次輪心
　　　　　　　　　　距地心與亥甲之比而得
　　　　　　　　　　亥甲其離亥一段原與巽
　　　　　　　　　　己等以離亥與亥甲相加
　　　　　　　　　　得離甲乃用震離甲勾股
　　　　　　　　　　形求震甲離甲為股震離
　　　　　　　　　　為勾求得震甲弦為星當
　　　　　　　　　　黄道視線點距地心之逺
　　　　　　　　　　於是以震甲與艮震之比
　　　　　　　　　　即同於半徑全數與艮甲
　　　　　　　　　　震角正切之比而得艮甲
　　　　　　　　　　震角為星距合伏六十度
　　　　　　　　　　艮之視緯度也
　　　　　　　　　　如次輪心距本道正交乙
　　　　　　　　　　行四十五度至己則先求
　　　　　　　　　　得己甲午角為初緯(即己/午距)
　　　　　　　　　　(緯/度)又與甲午黄道徑線平
　　　　　　　　　　行作坤兌線即知合伏時
　　　　　　　　　　星在坤低於夘辰逺近線
　　　　　　　　　　之下退衝時星在兌昻於
　　　　　　　　　　夘辰逺近線之上如星在
　　　　　　　　　　合伏坤則以本天半徑與
　　　　　　　　　　初緯己午弧正弦之比即
　　　　　　　　　　同於己甲次輪心距地心
　　　　　　　　　　與己亥之比而得己亥與
　　　　　　　　　　坤乾等為星距黄道視線
　　　　　　　　　　之逺又以本天半徑與初
　　　　　　　　　　緯己午弧餘弦之比即同
　　　　　　　　　　於己甲次輪心距地心與
　　　　　　　　　　亥甲之比而得亥甲其乾
　　　　　　　　　　亥一段即與坤己次輪半
　　　　　　　　　　徑等以乾亥與亥甲相加
　　　　　　　　　　得乾甲為星當黄道視線
　　　　　　　　　　點距地心之逺乃以乾甲
　　　　　　　　　　與坤乾之比即同於半徑
　　　　　　　　　　全數與坤甲乾角正切之
　　　　　　　　　　比而得坤甲乾角為星在
　　　　　　　　　　合伏坤之視緯度也如星
　　　　　　　　　　在退衝兌則星距黄道視
　　　　　　　　　　線之逺為兌坎仍與己亥
　　　　　　　　　　等而亥坎亦與巳兌次輪
　　　　　　　　　　半徑等以亥坎與亥甲相
　　　　　　　　　　減餘坎甲為星當黄道視
　　　　　　　　　　線點距地心之逺乃以坎
　　　　　　　　　　甲與兌坎之比即同於半
　　　　　　　　　　徑全數與兌甲坎角正切
　　　　　　　　　　之比而得兌甲坎角為星
　　　　　　　　　　在退衝兌之視緯度也
　　　　　　　　　　如次輪心距本道正交乙
　　　　　　　　　　行四十五度至己則己甲
　　　　　　　　　　午角為初緯星過退衝兌
　　　　　　　　　　行七十度至艮其距黄道
　　　　　　　　　　視線之逺為艮震與己亥
　　　　　　　　　　等今所求之視緯即艮甲
　　　　　　　　　　震角艮甲為星距地心之
　　　　　　　　　　逺震甲為星當黄道視線
　　　　　　　　　　點距地心之逺艮巽為艮
　　　　　　　　　　兌弧七十度之正弦與震
　　　　　　　　　　離等巽己為艮兌弧七十
　　　　　　　　　　度之餘弦與離亥等而巽
　　　　　　　　　　離亦與己亥等故以半徑
　　　　　　　　　　全數與七十度正弦之比
　　　　　　　　　　即同於艮己次輪半徑與
　　　　　　　　　　艮巽次輪七十度正弦之
　　　　　　　　　　比而得艮巽又以半徑全
　　　　　　　　　　數與七十度餘弦之比即
　　　　　　　　　　同於艮己次輪半徑與巽
　　　　　　　　　　己次輪七十度餘弦之比
　　　　　　　　　　而得巽己又以半徑全數
　　　　　　　　　　與初緯己午弧餘弦之比
　　　　　　　　　　即同於己甲次輪心距地
　　　　　　　　　　心與亥甲之比而得亥甲
　　　　　　　　　　其離亥一段原與巽己等
　　　　　　　　　　以離亥與亥甲相減餘離
　　　　　　　　　　甲乃用震離甲勾股形求
　　　　　　　　　　震甲離甲為股震離為勾
　　　　　　　　　　求得震甲弦為星當黄道
　　　　　　　　　　視線點距地心之逺於是
　　　　　　　　　　以震甲與艮震之比即同
　　　　　　　　　　於半徑全數與艮甲震角
　　　　　　　　　　正切之比而得艮甲震角
　　　　　　　　　　為星過退衝七十度艮之
　　　　　　　　　　視緯度也
　　　　　　　　　　又求合伏退衝視緯㨗法
　　　　　　　　　　不用求星距黄道視線及
　　　　　　　　　　星當黄道視線點距地心
　　　　　　　　　　之逺即以初緯度與次輪
　　　　　　　　　　心距地心及次輪半徑為
　　　　　　　　　　三角形算之如次輪心在
　　　　　　　　　　本道大距己星在合伏壬
　　　　　　　　　　求視緯則用壬巳甲三角
　　　　　　　　　　形此形有己甲次輪心距
　　　　　　　　　　地心有壬巳次輪半徑有
　　　　　　　　　　己角為初緯壬巳夘角之
　　　　　　　　　　外角(壬巳夘角與/己甲丙角等)求得甲
　　　　　　　　　　壬己角與壬甲丙角等即
　　　　　　　　　　星在合伏壬之視緯度也
　　　　　　　　　　如星在退衝子求視緯則
　　　　　　　　　　用子巳甲三角形此形有
　　　　　　　　　　己甲次輪心距地心有己
　　　　　　　　　　子次輪半徑有己角為初
　　　　　　　　　　緯角(子巳甲角與/己甲丙角等)求得己
　　　　　　　　　　子甲角與半周相減餘甲
　　　　　　　　　　子丑角與子甲丙角等即
　　　　　　　　　　星在退衝子之視緯度也
　　金水二星緯度
金水二星緯度生於次輪本無初緯實緯盖因其本
道即黄道本輪心循黄道右旋均輪次輪亦隨之而
右旋次輪心雖不在黄道然當黄道之平面自地心
計之與在黄道等故無初緯星循次輪周行其實行
所當本道經度亦即黄道度故無實緯也其次輪與
黄道斜交半周在南半周在北乃生緯度今亦名之
曰次緯次緯當地心之角即星距黄道之緯度今亦
名之曰視緯今立法先以星距次輪正交之度(以星/距次)
(輪最逺度與次輪心距/黄道正交度相加即得)求得次緯即以次輪半徑與
次緯之正弦為比例而得星距黄道線又以星距次
輪最逺之度用三角形法求得星當黄道視線點距
地心之逺與星距黄道線為比例而得視緯度要之
次緯度小星在最逺前後則距地心逺而視緯度愈
小次緯度大星又在最近前後則距地心近而視緯
度愈大也新法厯書載西人第谷測得次輪心在兩
交之中星在次輪最近其緯度極大(次輪心在兩交/之中則最近即)
(次輪之大距/故緯度極大)金星為九度零二分水星為三度三十
三分(金水二星本道之交點皆近最髙則兩交之中/皆近中距故次輪心距地心之逺近皆等而南)
(北之緯/度亦等)
　　　　　　　　　　如圖甲為地心乙丙丁戊
　　　　　　　　　　為星本道即黄道丙戊為
　　　　　　　　　　過黄極經圈辛壬癸子為
　　　　　　　　　　次輪次輪心所當宫度為
　　　　　　　　　　初經度即黄道度故無初
　　　　　　　　　　緯度也
　　　　　　　　　　如次輪心距本道正交乙
　　　　　　　　　　行九十度至丙星行至次
　　　　　　　　　　輪正交辛當本道之己則
　　　　　　　　　　己為實經度亦即黄道度
　　　　　　　　　　故亦無實緯度也
　　　　　　　　　　又如次輪心距本道正交
　　　　　　　　　　乙行九十度至丙星在次
　　　　　　　　　　輪最逺時所當本道視線
　　　　　　　　　　夘距次輪正交辛亦九十
　　　　　　　　　　度然次輪面與本道斜交
　　　　　　　　　　自地心計之星雖與夘辰
　　　　　　　　　　逺近線參直而星實在壬
　　　　　　　　　　昻於夘點之上壬丙夘角
　　　　　　　　　　為次緯度壬午線為星距
　　　　　　　　　　黄道視線之逺其當地心
　　　　　　　　　　之角為壬甲午角即視緯
　　　　　　　　　　度也又如次輪心距本道
　　　　　　　　　　正交乙行九十度至丙星
　　　　　　　　　　在次輪最近時則當本道
　　　　　　　　　　視線辰然次輪面與本道
　　　　　　　　　　斜交自地心計之星雖與
　　　　　　　　　　夘辰逺近線參直而星實
　　　　　　　　　　在子低於辰點之下子丙
　　　　　　　　　　辰角為次緯度子未線為
　　　　　　　　　　星距黄道視線之逺其當
　　　　　　　　　　地心之角為子甲未角即
　　　　　　　　　　視緯度也
　　　　　　　　　　今立求視緯法先求次緯
　　　　　　　　　　如次輪心距本道正交乙
　　　　　　　　　　行九十度至丙星在次輪
　　　　　　　　　　最逺壬則次輪面與本道
　　　　　　　　　　斜交之壬丙夘角即次緯
　　　　　　　　　　以半徑全數與壬丙夘角
　　　　　　　　　　正弦之比即同於壬丙次
　　　　　　　　　　輪半徑與壬午之比而得
　　　　　　　　　　壬午為星距黄道視線之
　　　　　　　　　　逺又以半徑全數與壬丙
　　　　　　　　　　夘角餘弦之比即同於壬
　　　　　　　　　　丙次輪半徑與午丙之比
　　　　　　　　　　而得午丙與丙甲次輪心
　　　　　　　　　　距地心相加得午甲為星
　　　　　　　　　　當黄道視線點距地心之
　　　　　　　　　　逺乃以午甲與壬午之比
　　　　　　　　　　即同於半徑全數與壬甲
　　　　　　　　　　午角正切之比而得壬甲
　　　　　　　　　　午角即星在次輪最逺壬
　　　　　　　　　　之視緯度也如星在次輪
　　　　　　　　　　最近子則次輪面與本道
　　　　　　　　　　斜交之子丙辰角為次緯
　　　　　　　　　　以半徑全數與子丙辰角
　　　　　　　　　　正弦之比即同於子丙次
　　　　　　　　　　輪半徑與子未之比而得
　　　　　　　　　　子未為星距黄道視線之
　　　　　　　　　　逺又以半徑全數與子丙
　　　　　　　　　　辰角餘弦之比即同於子
　　　　　　　　　　丙次輪半徑與未丙之比
　　　　　　　　　　而得未丙與丙甲次輪心
　　　　　　　　　　距地心相減餘未甲為星
　　　　　　　　　　當黄道視線點距地心之
　　　　　　　　　　逺仍以未甲與子未之比
　　　　　　　　　　即同於半徑全數與子甲
　　　　　　　　　　未角正切之比而得子甲
　　　　　　　　　　未角為星在次輪最近子
　　　　　　　　　　之視緯度也
　　　　　　　　　　如次輪心距本道正交乙
　　　　　　　　　　行九十度至丙星距次輪
　　　　　　　　　　最逺壬行三十度至申則
　　　　　　　　　　以星距最逺壬申弧三十
　　　　　　　　　　度與最逺距次輪正交辛
　　　　　　　　　　壬弧九十度相加(辛壬弧/與乙丙)
　　　　　　　　　　(弧/等)得辛申弧一百二十度
　　　　　　　　　　為星距次輪正交度與半
　　　　　　　　　　周相減餘申癸弧六十度
　　　　　　　　　　為星距次輪中交度先求
　　　　　　　　　　次緯以半徑全數與次輪
　　　　　　　　　　面斜交本道之壬丙夘角
　　　　　　　　　　正弦之比即同於距交申
　　　　　　　　　　癸弧之正弦與次緯申丙
　　　　　　　　　　酉角正弦之比而得申丙
　　　　　　　　　　酉角為次緯度復以半徑
　　　　　　　　　　全數與次緯申丙酉角正
　　　　　　　　　　弦之比即同於申丙次輪
　　　　　　　　　　半徑與申酉之比而得申
　　　　　　　　　　酉為星距黄道視線之逺
　　　　　　　　　　今所求之視緯即申甲酉
　　　　　　　　　　角申甲為星距地心之逺
　　　　　　　　　　酉甲為星當黄道視線點
　　　　　　　　　　距地心之逺申戌為壬申
　　　　　　　　　　弧三十度之正弦與酉亥
　　　　　　　　　　等戌丙為壬申弧三十度
　　　　　　　　　　之餘弦而戌亥亦與申酉
　　　　　　　　　　等故以半徑全數與三十
　　　　　　　　　　度正弦之比即同於申丙
　　　　　　　　　　次輪半徑與申戌次輪三
　　　　　　　　　　十度正弦之比而得申戌
　　　　　　　　　　又以半徑全數與三十度
　　　　　　　　　　餘弦之比即同於申丙次
　　　　　　　　　　輪半徑與戌丙次輪三十
　　　　　　　　　　度餘弦之比而得戌丙又
　　　　　　　　　　以半徑全數與次輪逺近
　　　　　　　　　　線斜交本道逺近線之壬
　　　　　　　　　　丙夘角餘弦之比(因次輪/最逺距)
　　　　　　　　　　(次交點九十度故次輪面/與本道斜交之壬丙夘角)
　　　　　　　　　　(亦即為次輪逺近線斜交/本道逺近線之角過此則)
　　　　　　　　　　(先求次輪逺近線斜交本/道逺近線之角詳見後)
　　　　　　　　　　即同於戌丙與亥丙之比
　　　　　　　　　　而得亥丙與丙甲次輪心
　　　　　　　　　　距地心相加得亥甲乃用
　　　　　　　　　　酉亥甲勾股形求酉甲亥
　　　　　　　　　　甲為股酉亥為勾求得酉
　　　　　　　　　　甲弦為星當黄道視線點
　　　　　　　　　　距地心之逺於是以酉甲
　　　　　　　　　　與申酉之比即同於半徑
　　　　　　　　　　全數與申甲酉角正切之
　　　　　　　　　　比而得申甲酉角為星距
　　　　　　　　　　次輪最逺三十度申之視
　　　　　　　　　　緯度也
　　　　　　　　　　如次輪心距本道正交乙
　　　　　　　　　　行一百五十度至乾則次
　　　　　　　　　　輪最逺所當本道視線夘
　　　　　　　　　　點距次輪正交辛亦一百
　　　　　　　　　　五十度而距次輪中交癸
　　　　　　　　　　即三十度然次輪面與本
　　　　　　　　　　道斜交最逺時星在坎昻
　　　　　　　　　　於夘辰逺近線之上最近
　　　　　　　　　　時星在艮低於夘辰逺近
　　　　　　　　　　線之下如星在最逺坎則
　　　　　　　　　　先以半徑全數與次輪面
　　　　　　　　　　斜交本道之壬乾丑角正
　　　　　　　　　　弦之比即同於最逺距交
　　　　　　　　　　坎癸弧之正弦與最逺距
　　　　　　　　　　黄道視線之正弦之比而
　　　　　　　　　　得坎乾夘角為次輪逺近
　　　　　　　　　　線與本道逺近線斜交之
　　　　　　　　　　角即次緯度以半徑全數
　　　　　　　　　　與坎乾夘角正弦之比即
　　　　　　　　　　同於坎乾次輪半徑與坎
　　　　　　　　　　震之比而得坎震為星距
　　　　　　　　　　黄道視線之逺又以半徑
　　　　　　　　　　全數與坎乾夘角餘弦之
　　　　　　　　　　比即同於坎乾次輪半徑
　　　　　　　　　　與震乾之比而得震乾與
　　　　　　　　　　乾甲次輪心距地心相加
　　　　　　　　　　得震甲為星當黄道視線
　　　　　　　　　　點距地心之逺乃以震甲
　　　　　　　　　　與坎震之比即同於半徑
　　　　　　　　　　全數與坎甲震角正切之
　　　　　　　　　　比而得坎甲震角即星在
　　　　　　　　　　次輪最逺坎之視緯度也
　　　　　　　　　　如星在次輪最近艮則次
　　　　　　　　　　輪逺近線與本道逺近線
　　　　　　　　　　斜交之艮乾辰角即次緯
　　　　　　　　　　度以半徑全數與艮乾辰
　　　　　　　　　　角正弦之比即同於艮乾
　　　　　　　　　　次輪半徑與艮巽之比而
　　　　　　　　　　得艮巽為星距黄道視線
　　　　　　　　　　之逺又以半徑全數與艮
　　　　　　　　　　乾辰角餘弦之比即同於
　　　　　　　　　　艮乾次輪半徑與巽乾之
　　　　　　　　　　比而得巽乾與乾甲次輪
　　　　　　　　　　心距地心相減餘巽甲為
　　　　　　　　　　星當黄道視線點距地心
　　　　　　　　　　之逺乃以巽甲與艮巽之
　　　　　　　　　　比即同於半徑全數與艮
　　　　　　　　　　甲巽角正切之比而得艮
　　　　　　　　　　甲巽角為星在次輪最近
　　　　　　　　　　艮之視緯度也如次輪心
　　　　　　　　　　距本道正交乙行一百五
　　　　　　　　　　十度至乾星距次輪最逺
　　　　　　　　　　坎行一百五十五度過最
　　　　　　　　　　近艮一十五度至離則以
　　　　　　　　　　星距最逺坎艮離弧一百
　　　　　　　　　　九十五度與最逺距次輪
　　　　　　　　　　正交辛壬坎弧一百五十
　　　　　　　　　　度相加(辛壬坎弧與/乙丙乾弧等)得三
　　　　　　　　　　百四十五度為星距次輪
　　　　　　　　　　正交度而距次輪正交前
　　　　　　　　　　即一十五度先求次緯以
　　　　　　　　　　半徑全數與次輪面斜交
　　　　　　　　　　本道之子乾寅角正弦之
　　　　　　　　　　比即同於距交離辛弧之
　　　　　　　　　　正弦與次緯離乾坤角正
　　　　　　　　　　弦之比而得離乾坤角為
　　　　　　　　　　次緯度復以半徑全數與
　　　　　　　　　　次緯離乾坤角正弦之比
　　　　　　　　　　即同於離乾次輪半徑與
　　　　　　　　　　離坤之比而得離坤為星
　　　　　　　　　　距黄道視線之逺今所求
　　　　　　　　　　之視緯即離甲坤角離甲
　　　　　　　　　　為星距地心之逺坤甲為
　　　　　　　　　　星當黄道視線㸃距地心
　　　　　　　　　　之逺離兌為艮離弧一十
　　　　　　　　　　五度之正弦畧與坤亥等
　　　　　　　　　　兌乾為艮離弧一十五度
　　　　　　　　　　之餘弦而離坤亦畧與兌
　　　　　　　　　　亥等故以半徑全數與一
　　　　　　　　　　十五度正弦之比即同於
　　　　　　　　　　離乾次輪半徑與離兌次
　　　　　　　　　　輪一十五度正弦之比而
　　　　　　　　　　得離兌又以半徑全數與
　　　　　　　　　　一十五度餘弦之比即同
　　　　　　　　　　於離乾次輪半徑與兌乾
　　　　　　　　　　次輪一十五度餘弦之比
　　　　　　　　　　而得兌乾又以半徑全數
　　　　　　　　　　與次輪逺近線斜交本道
　　　　　　　　　　逺近線之艮乾辰角餘弦
　　　　　　　　　　之比即同於兌乾與亥乾
　　　　　　　　　　之比而得亥乾與乾甲次
　　　　　　　　　　輪心距地心相減餘亥甲
　　　　　　　　　　乃用坤亥甲勾股形求坤
　　　　　　　　　　甲亥甲為股坤亥為勾求
　　　　　　　　　　得坤甲弦為星當黄道視
　　　　　　　　　　線㸃距地心之逺於是以
　　　　　　　　　　坤甲與離坤之比即同於
　　　　　　　　　　半徑全數與離甲坤角正
　　　　　　　　　　切之比而得離甲坤角為
　　　　　　　　　　距次輪最逺一百九十五
　　　　　　　　　　度離之視緯度也
　　　　　　　　　　又求最逺最近視緯㨗法
　　　　　　　　　　不用求星距黄道視線及
　　　　　　　　　　星當黄道視線㸃距地心
　　　　　　　　　　之逺即以次緯度與次輪
　　　　　　　　　　心距地心及次輪半徑為
　　　　　　　　　　三角形算之如次輪心距
　　　　　　　　　　本道正交乙行九十度至
　　　　　　　　　　丙星在次輪最逺壬求視
　　　　　　　　　　緯則用壬丙甲三角形此
　　　　　　　　　　形有丙甲次輪心距地心
　　　　　　　　　　有壬丙次輪半徑有丙角
　　　　　　　　　　為次緯壬丙夘角之外角
　　　　　　　　　　求得丙甲壬角即星在次
　　　　　　　　　　輪最逺壬之視緯度也如
　　　　　　　　　　星在次輪最近子求視緯
　　　　　　　　　　則用子丙甲三角形此形
　　　　　　　　　　有丙甲次輪心距地心有
　　　　　　　　　　丙子次輪半徑有丙角為
　　　　　　　　　　次緯角求得子甲丙角即
　　　　　　　　　　星在次輪最近子之視緯
　　　　　　　　　　度也
　　五星伏見
五星近太陽則伏逺太陽則見而伏見遲速之故有
三一由星體之大小一由黄道之斜正一由緯度之
南北如星體大黄道正升正降緯度在北則速見遲
伏星體小黄道斜升斜降緯度在南則遲見速伏要
皆視太陽在地平下之度為準新法厯書載西人多
錄某測得金星當地平太陽在地平下五度即可見
木星水星當地平太陽在地平下一十度方可見土
星當地平太陽在地平下一十一度方可見火星當
地平太陽在地平下一十一度三十分方可見盖五
星之體金星最大木水二星次之土星又次之火星
最小星體大則太陽在地平下之度少即可見星體
小則太陽在地平下之度多方可見夫太陽在地平
下之度既不等則五星距太陽之度亦不等而伏見
之遲速因之不等以此定為伏見之限加以黄道經
緯度推之則五星在黄道之何宫度距太陽若干度
則見若干度則伏皆可得而知矣
　　　　　　　　　　如圖甲乙丙丁為過黄極
　　　　　　　　　　經圈甲為天頂乙丁為地
　　　　　　　　　　平戊為黄極己庚辛為黄
　　　　　　　　　　道庚為星當地平又正當
　　　　　　　　　　黄道無緯度壬為太陽癸
　　　　　　　　　　壬為太陽距地平之度即
　　　　　　　　　　伏見之限如庚為金星則
　　　　　　　　　　癸壬為五度庚為木星水
　　　　　　　　　　星則癸壬為一十度庚為
　　　　　　　　　　土星則癸壬為一十一度
　　　　　　　　　　庚為火星則癸壬為一十
　　　　　　　　　　一度三十分既知癸壬伏
　　　　　　　　　　見限度則用庚癸壬正弧
　　　　　　　　　　三角形此形有癸壬弧有
　　　　　　　　　　癸直角有庚角為黄道交
　　　　　　　　　　地平之角(知庚㸃為黄道/之某宫某度即)
　　　　　　　　　　(可求黄道與地平相交之/角法詳交食厯理求黄平)
　　　　　　　　　　(象限/篇)求得庚壬弧即星在
　　　　　　　　　　黄道上距太陽伏見之限
　　　　　　　　　　星距太陽之黄道度大於
　　　　　　　　　　庚壬弧則見小於庚壬弧
　　　　　　　　　　則伏癸壬弧五星既各不
　　　　　　　　　　等則庚壬弧亦不等此因
　　　　　　　　　　星體之大小而為伏見之
　　　　　　　　　　遲速者也
　　　　　　　　　　又癸壬伏見限五星各有
　　　　　　　　　　定數而庚角則時時不同
　　　　　　　　　　設黄道斜升斜降如子丑
　　　　　　　　　　則庚角小庚角小則庚壬
　　　　　　　　　　弧轉大設黄道正升正降
　　　　　　　　　　如寅夘則庚角大庚角大
　　　　　　　　　　則庚壬弧轉小此因黄道
　　　　　　　　　　之斜正而為伏見之遲速
　　　　　　　　　　者也
　　　　　　　　　　又設星在黄道北如辰其
　　　　　　　　　　距緯為辰庚其經度仍在
　　　　　　　　　　庚正當地平而星己在地
　　　　　　　　　　平之上則庚壬弧不足以
　　　　　　　　　　定伏見之限試作辰己距
　　　　　　　　　　等圈交地平於己從黄極
　　　　　　　　　　戊過己作經圈截黄道於
　　　　　　　　　　午則午壬弧為星距太陽
　　　　　　　　　　伏見之限乃用庚巳午正
　　　　　　　　　　弧三角形此形有午直角
　　　　　　　　　　有庚角為黄道交地平之
　　　　　　　　　　角有己午距緯與辰庚等
　　　　　　　　　　求得庚午弧與庚壬弧相
　　　　　　　　　　減餘午壬弧為伏見之限
　　　　　　　　　　盖星在辰其距太陽之黄
　　　　　　　　　　道度大於午壬弧則見小
　　　　　　　　　　於午壬弧則伏也設星在
　　　　　　　　　　黄道南如未其距緯為庚
　　　　　　　　　　未其經度仍在庚正當地
　　　　　　　　　　平而星尚在地平之下則
　　　　　　　　　　庚壬弧亦不足以定伏見
　　　　　　　　　　之限試作未申距等圈交
　　　　　　　　　　地平於申從黄極戊至申
　　　　　　　　　　作經圈截黄道於酉則酉
　　　　　　　　　　壬弧為星距太陽伏見之
　　　　　　　　　　限乃用庚申酉正弧三角
　　　　　　　　　　形此形有酉直角有庚角
　　　　　　　　　　為黄道交地平之角有酉
　　　　　　　　　　申距緯與庚未等求得酉
　　　　　　　　　　庚弧與庚壬弧相加得酉
　　　　　　　　　　壬弧為伏見之限盖星在
　　　　　　　　　　未其距太陽之黄道度大
　　　　　　　　　　於酉壬弧則見小於酉壬
　　　　　　　　　　弧則伏也此因緯度之南
　　　　　　　　　　北而為伏見之遲速者也
　　五星視差
五星視差生於地半徑其測算之法並與太陽太隂
同土木二星距地極逺地半徑與本天半徑之比例
土星為一與一萬零九百五十三木星為一與五千
九百一十八其最大之視差俱不滿一分可以不計
火星在最髙之比例為一與三千一百二十三其最
大之視差為一分六秒在中距之比例為一與一千
七百四十四其最大之視差為一分五十八秒在最
卑之比例為一與四百一十其最大之視差為八分
二十三秒金星在最髙之比例為一與一千九百八
十三其最大之視差為一分四十四秒在中距與太
陽同在最卑之比例為一與三百零一其最大之視
差為一十一分二十五秒水星在最髙之此例為一
與一千六百三十三其最大之視差為二分零六秒
在中距與太陽同在最卑之北例為一與六百五十
一其最大之視差為五分一十七秒盖五星距地之
逺近不等故視差之大小亦不等今亦約為最髙中
距最卑三限用火金水三星距地心與地半徑之比
例數逐度各求地半徑差以立表
　
　
　
　
　
　
　
　
　
　
　
　
　
　
　
　
御製歴象考成上編卷十五
　欽定四庫全書
御製厯象考成上編卷十六
　　恒星厯理
　　　恒星總論
　　　恒星東行
　　　測恒星法
　　　三恒星比測考經度
　　　推恒星赤道經緯度
　　　七政宿度
　　　中星時刻
　　　恒星出入地平
　　恒星總論
恒星之名見於春秋而四仲中星及斗牽牛織女參
昴箕畢大火農祥龍尾鳥帑天駟天黿之屬散見於
尚書易詩左傳國語至周禮春官馮相氏掌二十八
星之位而禮記月令太戴禮夏小正稍具諸星見伏
之節葢古者敬天勤民因時出政皆以星為紀秦炬
之後羲和舊術無復可稽其傳者惟史記天官書而
所載簡畧後漢張衡云中外之官常明者百有二十
四可名者三百二十為星二千五百而其書不傳至
三國時太史令陳卓始列巫咸甘石三家所著星圖
總二百八十三官一千四百六十四星隋丹元子作
步天歌叙三垣二十八宿共一千四百六十七星為
觀象之津梁然尚未有各星經緯度數自唐宋而後
諸厯家以儀象考測始有各星入宿去極度數視古
加密矣新法厯書恒星圖表共星一千二百六十六
分為六等第一等星一十七第二等星五十七第三
等星一百八十五第四等星三百八十九第五等星
三百二十三第六等星二百九十五外無名不入等
者四百五十九康熙壬子年欽天監新修儀象志恒
星亦分六等而其數又與新法厯書微異第一等星
一十六第二等星六十八第三等星一百零八第四
等星五百一十二第五等星三百四十二第六等星
七百三十二總計一千八百七十八葢觀星者以目
之所能辨因其形體聨綴成象而命之名其微茫昬
暗者多不可考故各家星官之學有古少而今多者
亦有古多而今少者而惟列宿及諸大星則中外如
一轍也今擇其近黄道諸星及星體之大者為推凌
犯中星之用其黄道經緯則依儀象志加嵗差推算
為厯元康熙二十三年甲子黄道經緯度云
　　恒星東行
恒星行即古嵗差也古厯俱謂恒星不動而黄道西
移今謂黄道不動而恒星東行葢使恒星不動而黄
道西移則恒星之黄道經緯度宜毎嵗不同而赤道
經緯度宜終古不變今測恒星之黄道經度毎嵗東
行而緯度不變至於赤道經度則逐嵗不同而緯度
尤甚自星紀至鶉首六宮星在赤道南者緯度古多
而今漸少在赤道北者緯度古少而今漸多自鶉首
至星紀六宫星在赤道南者緯度古少而今漸多在
赤道北者緯度古多而今漸少凡距赤道二十三度
半以内之星在赤道北者皆可以過赤道南在赤道
南者亦可以過赤道北則恒星循黄道東行而非黄
道之西移明矣新法厯書載西人第谷以前恒星東
行之數或云百年而行一度或云七十餘年而行一
度或云六十餘年而行一度隨時修改訖無定數與
古厯累改嵗差之意同迨至第谷殫精推測方定恒
星毎嵗東行五十一秒約七十年有餘而行一度而
元郭守敬所定亦為近之至今一百四十餘年驗之
於天雖無差忒但星行微渺必厯多年其差乃見然
則第谷所定之數亦未可泥為定率惟隨時測驗依
天行以推其數可也
　　測恒星法
恒星東行既依黄道則測定一年之黄道經緯度而
逐年之黄道經緯度皆視此矣然欲測諸恒星必以
一星作距而欲測黄道經緯度必以赤道經緯度為
宗葢諸曜隨天左旋惟赤極不動其經緯既與黄道
相當又與地平相應時刻之早晚於是乎紀太陽之
躔次於是乎辨非赤道則黄道無從而稽也其法擇
恒星之大者測其方中時刻及正午髙弧乃以本時
太陽赤道經度與太陽距午正赤道經度相加即星
之赤道經度又以正午髙弧與赤道髙度相減即星
之赤道緯度既得赤道經緯度則用弧三角法推得
黄道經緯度既得一星之黄赤經緯度即以此一星
作距或用黄道赤道諸儀測其相距之經緯或用地
平象限諸儀測其偏度及髙弧而諸星之黄赤經緯
度皆可得矣要之測恒星之法先測一星為準而此
星經度必取定於太陽倘於時刻差四分則於天行
差一度故須㕘互考驗方得密合或用太陰及太白
比測者然皆有視差不如用太陽之確準也
　　　　　　　　　　設如亥初初刻測得大角
　　　　　　　　　　星方中正午髙弧七十度
　　　　　　　　　　四十九分四十秒本時太
　　　　　　　　　　陽赤道經度為實沈宫一
　　　　　　　　　　十五度四十九分一十秒
　　　　　　　　　　求大角星黄赤經緯度如
　　　　　　　　　　圖甲為天頂甲乙丙丁為
　　　　　　　　　　子午圈乙丙為地平丁為
　　　　　　　　　　北極戊巳為赤道庚辛為
　　　　　　　　　　黄道壬為大角星當赤道
　　　　　　　　　　之戊戊乙為京師赤道髙
　　　　　　　　　　五十度零五分壬乙為星
　　　　　　　　　　髙弧七十度四十九分四
　　　　　　　　　　十秒癸為太陽當赤道之
　　　　　　　　　　子戊子為亥初初刻距午
　　　　　　　　　　正赤道經度以亥初初刻
　　　　　　　　　　距午正之九小時變作一
　　　　　　　　　　百三十五度自子㸃實沈
　　　　　　　　　　宫一十五度四十九分一
　　　　　　　　　　十秒計之得戊㸃為大火
　　　　　　　　　　宫初度四十九分一十秒
　　　　　　　　　　即大角星赤道經度又以
　　　　　　　　　　壬乙七十度四十九分四
　　　　　　　　　　十秒與戊乙五十度零五
　　　　　　　　　　分相減餘壬戊二十度四
　　　　　　　　　　十四分四十秒即大角星
　　　　　　　　　　距赤道北緯度乃用弧三
　　　　　　　　　　角法推之即得大角星黄
　　　　　　　　　　道經度為夀星宫二十度
　　　　　　　　　　二十二分三十秒緯度距
　　　　　　　　　　黄道北三十一度零三分
　　　　　　　　　　也(法與斜弧三角形/設例第七則同)
　　　　　　　　　　設如以大角星作距用黄
　　　　　　　　　　道儀測心宿第二星如圖
　　　　　　　　　　甲乙為南北極丙丁為黄
　　　　　　　　　　極軸甲丙乙丁為過二極
　　　　　　　　　　經圈戊巳為地平庚辛為
　　　　　　　　　　黄道庚為冬至辛為夏至
　　　　　　　　　　壬為黄道心壬癸為黄道
　　　　　　　　　　心緯表子㸃為夀星宫二
　　　　　　　　　　十度二十二分三十秒即
　　　　　　　　　　大角星黄道經度丑㸃為
　　　　　　　　　　其對衝即降婁宫二十度
　　　　　　　　　　二十二分三十秒於丑㸃
　　　　　　　　　　安表耳對丙丁黄極軸見
　　　　　　　　　　大角星如寅當黄道之子
　　　　　　　　　　同時於丙卯丁辰黄道經
　　　　　　　　　　圈辰㸃安表耳對壬癸緯
　　　　　　　　　　表見心宿第二星如卯當
　　　　　　　　　　黄道之己乃視己㸃為析
　　　　　　　　　　木宫五度五十五分三十
　　　　　　　　　　秒即心宿第二星黄道經
　　　　　　　　　　度又視辰午四度二十七
　　　　　　　　　　分與卯巳等即心宿第二
　　　　　　　　　　星距黄道南之緯度也
　　　　　　　　　　設如用赤道儀測之如圖
　　　　　　　　　　甲乙為赤極軸甲丙乙丁
　　　　　　　　　　為子午圈丙丁為地平戊
　　　　　　　　　　巳為赤道庚為赤道心庚
　　　　　　　　　　辛為赤道心緯表壬為心
　　　　　　　　　　宿第二星正到子午圈上
　　　　　　　　　　於癸㸃安表耳對庚辛緯
　　　　　　　　　　表見心宿第二星當赤道
　　　　　　　　　　之戊距赤道如戊壬同時
　　　　　　　　　　以甲子乙丑經圈對大角
　　　　　　　　　　星寅則當赤道之子乃視
　　　　　　　　　　子戊相距三十二度二十
　　　　　　　　　　分五十秒與大角星赤道
　　　　　　　　　　經度大火宫初度四十九
　　　　　　　　　　分一十秒相加(因在距星/東故加若)
　　　　　　　　　　(在距星/西則減)得析木宫三度一
　　　　　　　　　　十分即心宿第二星赤道
　　　　　　　　　　經度又視戊壬二十五度
　　　　　　　　　　四十三分二十秒即心宿
　　　　　　　　　　第二星距赤道南之緯度
　　　　　　　　　　既得赤道經緯度用弧三
　　　　　　　　　　角法推之亦得心宿第二
　　　　　　　　　　星黄道經度為析木宫五
　　　　　　　　　　度五十五分三十秒緯度
　　　　　　　　　　在黄道南四度二十七分
　　　　　　　　　　也
　　　　　　　　　　又隨時測恒星法設如子
　　　　　　　　　　正初刻用地平儀測得室
　　　　　　　　　　宿第一星地平經度偏西
　　　　　　　　　　六十一度三十四分五十
　　　　　　　　　　秒同時用象限儀測得髙
　　　　　　　　　　弧五十二度五十三分四
　　　　　　　　　　十五秒本時太陽赤道經
　　　　　　　　　　度為夀星宫初度五十二
　　　　　　　　　　分三十六秒正午赤道經
　　　　　　　　　　度為降婁宫初度五十二
　　　　　　　　　　分三十六秒求室宿第一
　　　　　　　　　　星黄赤經緯度如圖甲為
　　　　　　　　　　天頂甲乙丙丁為子午圈
　　　　　　　　　　乙丙為地平丁為北極戊
　　　　　　　　　　巳為赤道庚為室宿第一
　　　　　　　　　　星當赤道之辛乙壬為地
　　　　　　　　　　平經度偏西六十一度三
　　　　　　　　　　十四分五十秒即壬甲乙
　　　　　　　　　　角庚壬為髙弧五十二度
　　　　　　　　　　五十三分四十五秒庚辛
　　　　　　　　　　為赤道北緯度即丁庚之
　　　　　　　　　　餘戊辛為距午正赤道經
　　　　　　　　　　度即丁角乃用甲丁庚斜
　　　　　　　　　　弧三角形求丁庚弧及丁
　　　　　　　　　　角此形有甲丁弧五十度
　　　　　　　　　　零五分為京師北極距天
　　　　　　　　　　頂之度有甲庚弧三十七
　　　　　　　　　　度零六分一十五秒為庚
　　　　　　　　　　壬之餘有甲角一百一十
　　　　　　　　　　八度二十五分一十秒為
　　　　　　　　　　壬甲乙角之外角求得丁
　　　　　　　　　　庚弧七十六度一十六分
　　　　　　　　　　一十四秒與丁辛九十度
　　　　　　　　　　相減餘庚辛一十三度四
　　　　　　　　　　十三分四十六秒即室宿
　　　　　　　　　　第一星距赤道北緯度又
　　　　　　　　　　求得丁角三十度當戊辛
　　　　　　　　　　弧即距午正赤道經度與
　　　　　　　　　　戊㸃降婁宫初度五十二
　　　　　　　　　　分三十六秒相減(因星在/午西故)
　　　　　　　　　　(減若星在/午東則加)得辛㸃為娵訾
　　　　　　　　　　宫初度五十二分三十六
　　　　　　　　　　秒即室宿第一星赤道經
　　　　　　　　　　度既有赤道經緯度則用
　　　　　　　　　　弧三角法推之即得室宿
　　　　　　　　　　第一星黄道經度為娵訾
　　　　　　　　　　宫一十九度三十九分三
　　　　　　　　　　十秒緯度在黄道北一十
　　　　　　　　　　九度二十六分也此法或
　　　　　　　　　　用月食時刻或用中星時
　　　　　　　　　　刻隨時測量不必方中其
　　　　　　　　　　所得太陽距正午赤道經
　　　　　　　　　　度較準而所得之地平經
　　　　　　　　　　緯度亦簡而易用距星測
　　　　　　　　　　他星倣此
　　三恒星比測考經度
前用太陽經度推測各星經度尚恐所測未準又用
左右兩星比測中一星以考驗之彼此分秒相符方
為密合如原測得參宿第一星赤道經度實沈宫一
十九度三十分南河第二星赤道經度鶉首宫一十
八度零二分星宿第一星赤道經度鶉火宫一十八
度三十一分今用赤道儀先測得參宿第一星與南
河第二星相距二十八度三十二分以加參宿第一
星赤道經度實沈宫一十九度三十分得南河第二
星赤道經度為鶉首宫一十八度零二分又測得南
河第二星與星宿第一星相距三十度二十九分以
減星宿第一星赤道經度鶉火宫一十八度三十一
分亦得南河第二星赤道經度為鶉首宫一十八度
零二分彼此參互考驗其數相同方知其不誤也
　　推恒星赤道經緯度
恒星赤道經緯度逐嵗不同難以列表儀象志用加
分算法固簡捷而理則未精葢二分之後黄道度多
赤道度少二至之後黄道度少赤道度多恒星既依
黄道東行則升度差亦有増減况黄道與赤道斜交夏
至後赤道北之星漸差而近冬至後赤道北之星漸
差而逺緯度既差則經度亦必有差今立法以厯元
甲子年各星黄道經度加嵗差分得本年各星黄道
經度然後用弧三角法推本年各星赤道經緯度設
例如左
　　　　　　　　　　設厯元甲子年河鼓第二
　　　　　　　　　　星黄道經度為星紀宫二
　　　　　　　　　　十七度一十分黄道北緯
　　　　　　　　　　度二十九度二十二分求
　　　　　　　　　　赤道經緯度如圖甲為赤
　　　　　　　　　　極乙為黄極甲乙相距二
　　　　　　　　　　十三度二十九分三十秒
　　　　　　　　　　丙丁為赤道戊己為黄道
　　　　　　　　　　戊為冬至己為夏至庚為
　　　　　　　　　　河鼓第二星當黄道之辛
　　　　　　　　　　當赤道之壬戊辛為黄道
　　　　　　　　　　經度距冬至二十七度一
　　　　　　　　　　十分即戊乙辛角庚辛為
　　　　　　　　　　星距黄道北二十九度二
　　　　　　　　　　十二分丙壬為距冬至赤
　　　　　　　　　　道經度即丙甲壬角庚壬
　　　　　　　　　　為赤道北緯度即甲庚之
　　　　　　　　　　餘故用甲乙庚斜弧三角
　　　　　　　　　　形求甲庚弧及甲角此形
　　　　　　　　　　有甲乙邊二十三度二十
　　　　　　　　　　九分三十秒有乙角一百
　　　　　　　　　　五十二度五十分為戊乙
　　　　　　　　　　辛角之外角有乙庚弧六
　　　　　　　　　　十度三十八分為庚辛之
　　　　　　　　　　餘求得甲庚弧八十一度
　　　　　　　　　　五十四分五十六秒與九
　　　　　　　　　　十度相減餘八度零五分
　　　　　　　　　　零四秒即赤道北緯度又
　　　　　　　　　　求得甲角二十三度四十
　　　　　　　　　　一分五十八秒即距冬至
　　　　　　　　　　赤道經度為星紀宫二十
　　　　　　　　　　三度四十一分五十八秒
　　　　　　　　　　也若用加分算依儀象志
　　　　　　　　　　内載康熙十一年壬子河
　　　　　　　　　　鼓第二星赤道經度為星
　　　　　　　　　　紀宫二十三度三十七分
　　　　　　　　　　緯度在赤道北八度九分
　　　　　　　　　　自癸丑年起算每年經度
　　　　　　　　　　加四十六秒一十二微緯
　　　　　　　　　　度加七秒四十八微至康
　　　　　　　　　　熙二十三年甲子計十二
　　　　　　　　　　年經度應加九分一十四
　　　　　　　　　　秒二十四微緯度應加一
　　　　　　　　　　分三十三秒三十六微則
　　　　　　　　　　甲子年河鼓第二星赤道
　　　　　　　　　　經度為星紀宮二十三度
　　　　　　　　　　四十六分一十四秒二十
　　　　　　　　　　四微緯度在赤道北八度
　　　　　　　　　　一十分三十三秒三十六
　　　　　　　　　　微較細推所得之數經度
　　　　　　　　　　多四分一十六秒二十四
　　　　　　　　　　微緯度多五分二十九秒
　　　　　　　　　　三十六微十二年之間雖
　　　　　　　　　　所差無多然而積久則著
　　　　　　　　　　也
　　七政宿度
日月五星皆有宿度古以十二宫定於二十八宿故
宿度逐嵗不同者經度亦因而不同今以二十八宿
厯於十二宫故宿度逐嵗有差而經度終古不變其
法以嵗差五十一秒按嵗積之與各宿第一星黄道
經度相加為本年黄道宿鈐乃於七政黄道經度内
減去相當黄道宿度餘即七政黄道宿度葢七政恒
星皆宗黄道故宿度亦以黄道推也至於日月交食
則并用赤道宿因其闗於天行最著故於推算獨詳
然各宿赤道經緯度逐嵗不同須按推恒星赤道經
度法求得本年各宿第一星赤道經度為本年赤道
宿鈐乃於太陽太陰赤道經度内減去相當赤道宿
度餘即太陽太陰赤道宿度若夫測量中星每以大
星作距儀象志載康熙壬子年二十八宿距星及諸
大星赤道經緯度并每嵗經緯加減分為求赤道宿
度及測量中星之用其加減分所差無多而各星赤
道經緯度則以渾儀比測與推算多不合今用弧三
角法推得厯元甲子年二十八宿及諸大星赤道經
緯度并每嵗經緯加減分附恒星黄道經緯度表後
以為推步之捷徑云
　　中星時刻
厯法最重中星有中星可以知時刻有時刻亦可以
知中星中星與時刻相符則恒星之經度可稽太陽
之躔次可驗而太陰與五星皆於是取徵焉中星求
時刻者以中星赤道經度(即本時正午/赤道經度)與本日太陽
赤道經度相減餘數變時自午正後起算即得時刻
時刻求中星者以本時太陽赤道經度與本時太陽
距午正後赤道經度相加即得本時正午赤道經度
視本年某星赤道經度與正午赤道經度相合即為
某星方中若星之赤道經度小於正午赤道經度即
為某星偏西大於正午赤道經度即為某星偏東也
　　　　　　　　　　設心宿第二星康熙六十
　　　　　　　　　　年赤道經度為析木宫三
　　　　　　　　　　度一十分夏至日太陽赤
　　　　　　　　　　道經度為鶉首宫初度求
　　　　　　　　　　其方中之時刻如圖甲乙
　　　　　　　　　　丙丁為子午圈乙丁為地
　　　　　　　　　　平戊為北極甲丙為赤道
　　　　　　　　　　己庚為黄道辛為心宿第
　　　　　　　　　　二星當赤道之甲為析木
　　　　　　　　　　宫三度一十分即正午赤
　　　　　　　　　　道經度壬為太陽當赤道
　　　　　　　　　　之癸為鶉首宫初度則於
　　　　　　　　　　正午甲㸃析木宫三度一
　　　　　　　　　　十分内減癸㸃太陽赤道
　　　　　　　　　　經度鶉首宫初度餘甲癸
　　　　　　　　　　弧五宫三度一十分變時
　　　　　　　　　　得十小時一十二分四十
　　　　　　　　　　秒自甲㸃午正初刻起算
　　　　　　　　　　得亥正初刻一十二分四十
　　　　　　　　　　秒即心宿第二星方中之
　　　　　　　　　　時刻也如以時刻求中星
　　　　　　　　　　則以本時太陽距正午十
　　　　　　　　　　小時一十二分四十秒變
　　　　　　　　　　赤道度得五宫三度一十
　　　　　　　　　　分與本時太陽赤道經度
　　　　　　　　　　鶉首宫初度相加得析木
　　　　　　　　　　宫三度一十分為本時正
　　　　　　　　　　午赤道經度與本年心宿
　　　　　　　　　　第二星赤道經度相合即
　　　　　　　　　　為心宿第二星方中也設
　　　　　　　　　　本日心宿第二星偏西二
　　　　　　　　　　度十五分求時刻則赤道
　　　　　　　　　　經度偏西如甲子乃以子
　　　　　　　　　　甲二度五十分與甲㸃析
　　　　　　　　　　木宫三度一十分相加(因/偏)
　　　　　　　　　　(西故加若/偏東則減)得子㸃為析木
　　　　　　　　　　宫六度即正午赤道經度
　　　　　　　　　　内減癸㸃太陽赤道經度
　　　　　　　　　　鶉首宫初度餘子癸弧五
　　　　　　　　　　宫六度變時得十小時二
　　　　　　　　　　十四分自子㸃午正初刻
　　　　　　　　　　起算得亥正一刻九分即
　　　　　　　　　　心宿第二星偏西二度五
　　　　　　　　　　十分之時刻也如以時刻
　　　　　　　　　　求中星則以本時太陽距
　　　　　　　　　　正午十小時二十四分變
　　　　　　　　　　赤道度得五宫六度與本
　　　　　　　　　　時太陽赤道經度鶉首宫
　　　　　　　　　　初度相加得析木宫六度
　　　　　　　　　　為本時正午赤道經度内
　　　　　　　　　　減本年心宿第二星赤道
　　　　　　　　　　經度析木宮三度一十分
　　　　　　　　　　(取本年恒星赤道/經度相近者用之)餘二度
　　　　　　　　　　五十分即為心宿第二星
　　　　　　　　　　偏西二度五十分也
　　恒星出入地平
恒星隨宗動天東出西入旋轉有常因節氣有冬夏
晝夜有永短人居有南北故所見恒星出入地平之
時刻因時各異隨地不同也夫逐時皆有出入地平
之恒星逐星皆有出入地平之時刻可以測候而得
亦可以推步而知其法用本地北極髙度及本星赤道
經緯度求得本星與赤道同出入地平之度乃與本
時太陽赤道經度相減即得本星出入地平之時刻
也
　　　　　　　　　　設如京師北極髙三十九
　　　　　　　　　　度五十五分角宿第一星
　　　　　　　　　　康熙六十年赤道經度為
　　　　　　　　　　夀星宫一十七度四十分
　　　　　　　　　　距赤道南緯度九度三十
　　　　　　　　　　九分一十秒清明時太陽
　　　　　　　　　　赤道經度為降婁宫一十
　　　　　　　　　　五度求其出入地平之時
　　　　　　　　　　刻則先求本星與赤道同
　　　　　　　　　　出入地平之度如圖甲乙
　　　　　　　　　　丙丁為子午圈乙丁為地
　　　　　　　　　　平戊為北極戊丁為京師
　　　　　　　　　　北極髙三十九度五十五
　　　　　　　　　　分甲丙為赤道甲乙為京
　　　　　　　　　　師赤道髙五十度零五分
　　　　　　　　　　己為赤道出入地平之度
　　　　　　　　　　即卯正酉正之位庚為角
　　　　　　　　　　宿第一星當赤道之辛為
　　　　　　　　　　夀星宫一十七度四十分
　　　　　　　　　　庚辛為距赤道南緯度九
　　　　　　　　　　度三十九分一十秒辛巳
　　　　　　　　　　為星出入地平在卯後酉
　　　　　　　　　　前分(星在赤道南為卯後/酉前分星在赤道北)
　　　　　　　　　　(為卯前酉後分與太/陽出入地平之理同)乃用
　　　　　　　　　　已辛庚正弧三角形求辛
　　　　　　　　　　巳弧此形有辛直角有已
　　　　　　　　　　角五十度零五分有庚辛
　　　　　　　　　　弧九度三十九分一十秒
　　　　　　　　　　求得辛巳弧八度一十分
　　　　　　　　　　五十一秒以辛巳弧與辛
　　　　　　　　　　㸃夀星宫一十七度四十
　　　　　　　　　　分相加得夀星宫二十五
　　　　　　　　　　度五十分五十一秒為星
　　　　　　　　　　出地平時卯正赤道度(因/辛)
　　　　　　　　　　(巳弧為卯後分故加/若為卯前分則減)又以
　　　　　　　　　　辛巳弧與辛㸃夀星宫一
　　　　　　　　　　十七度四十分相減得夀
　　　　　　　　　　星宫九度二十九分零九
　　　　　　　　　　秒為星入地平時酉正赤
　　　　　　　　　　道度(因辛巳弧為酉前分/故減若為酉後分則)
　　　　　　　　　　(加/)既得星出入地平時卯
　　　　　　　　　　正酉正赤道度則於星出
　　　　　　　　　　地平時卯正赤道度夀星
　　　　　　　　　　宫二十五度五十分五十
　　　　　　　　　　一秒内減本日太陽赤道
　　　　　　　　　　經度降婁宫一十五度(不/及)
　　　　　　　　　　(減者加十/二宫減之)餘六宫一十度
　　　　　　　　　　五十分五十一秒變時得
　　　　　　　　　　一十二小時四十三分二
　　　　　　　　　　十三秒自卯正後計之為
　　　　　　　　　　酉正二刻十三分二十三
　　　　　　　　　　秒即角宿第一星出地平
　　　　　　　　　　之時刻又於星入地平時
　　　　　　　　　　酉正赤道度夀星宫九度
　　　　　　　　　　二十九分零九秒内減本
　　　　　　　　　　日太陽赤道經度降婁宫
　　　　　　　　　　一十五度餘五宫二十四
　　　　　　　　　　度二十九分零九秒變時
　　　　　　　　　　得一十一小時三十七分
　　　　　　　　　　五十七秒自酉正後計之
　　　　　　　　　　為卯初二刻七分五十七
　　　　　　　　　　秒即角宿第一星入地平
　　　　　　　　　　之時刻也
　
　
　
　
　
　
　
　
　
　
　
　
　
　
　
　
　
御製歴象考成上編卷十六
　欽定四庫全書
御製厯象考成下編目錄
　　明時正度
　　卷一
　　　日躔厯法
　　卷二
　　　月離厯法
　　卷三
　　　月食厯法
　　卷四
　　　日食厯法
　　卷五
　　　土星厯法
　　卷六
　　　木星厯法
　　卷七
　　　火星厯法
　　卷八
　　金星厯法
　卷九
　　水星厯法
　卷十
　　恒星厯法
　欽定四庫全書
卸製厯象考成下編卷一
　　日躔厯法
　　　推日躔用數
　　　推日躔法
　　　用表推日躔法
　　　推節氣時刻法
　　　推節氣用時法
　　　推各省節氣時刻法
　　　推日出入晝夜時刻法
　　　定氣推平氣法
　　　平氣推定氣法
　　　平氣日率
推日躔用數
康熈二十三年甲子天正冬至為厯元(天正冬至者/嵗前冬至即)
　(癸亥年十一/月冬至也)
周天三百六十度(入算化作一百二十九萬六千秒/葢七政諸行自度以下皆以六十)
　(遞析須將度分皆化為秒數微纎忽芒則以六十/與一百為比例收為秒之小餘然後便於入算故)
　(周天度數亦化為秒數則諸/曜之行方與天行相應也)
周日一萬分(一日二十四時刻則為九十六分則為/一千四百四十秒則為八萬六千四百)
　(法各不同故將一日命為一萬分然後便於入算/如有時刻欲通為分數則以一千四百四十分為)
　(一率所有時刻化分為二率一萬分為三率求得/四率即所通之分數如有分數求時刻則以一萬)
　(分為一率所有之分數為二率一千四百四十分/為三率求得四率即時刻之分數乃以六十分收)
　(為一時十五分收為一刻不滿十五者為分自單/位以下則以一百與六十為比例得秒再比例得)
　(微命時之法初時為子正一時為丑初二時為丑/正三時為寅初四時為寅正以次順數二十三時)
　(為夜子初滿二十四時則/去之復為次日子正也)
周嵗三百六十五日二四二一八七五(周嵗三百六/十五日五時)
　(三刻三分四十五秒將時刻分秒用周日一萬分/通之得二千四百二十一分小餘八七五即嵗實)
　(也/)
紀法六十(紀法者自甲子至癸亥之日數其法初日/起甲子一日為乙丑二日為丙寅以次順)
　(數十日為甲戌二十日為甲申三十日為甲午四/十日為甲辰五十日為甲寅至五十九日為癸亥)
　(滿六十日則去之復/為甲子即旬周也)
宿法二十八(宿法者自角至軫之宿數其法初日起/角一日為亢以次順數至二十七日為)
　(軫滿二十八日則/去之復為角也)
太陰每日平行三千五百四十八秒小餘三三○五
　一六九(太陽每日平行五十九分零八秒一十九/微四十九纎五十一忽三十九芒以秒法)
　(通之/即得)
最卑每嵗平行六十一秒小餘一六六六六(最卑每/嵗平行)
　(一分零二秒一十微/以秒法通之即得)
最卑每日平行十分秒之一又六七四六九(最卑每/嵗平行)
　(六十一秒小餘一六六六六以用嵗三百六十五/日二四二一八七五除之即得如以微纎命之則)
　(為一十微零二纎五/十三忽一十八芒)
太陽本天半徑一千萬
太陽本輪半徑二十六萬八千八百一十二
太陽均輪半徑八萬九千六百零四
氣應七日六五六三七四九二六(氣應者厯元甲子/年天正平冬至距)
　(甲子日子正初刻之日分乃辛未日申初三刻也/葢自甲子日子正初刻起算至庚午日夜子初三)
　(刻末共得七日又自辛未日子正初刻至申初三/刻以周日一萬分計之得六千五百六十三分小)
　(餘七四九二六乃當時平氣之應上考往古則減/下推將來則加皆以此為根也○按康熙五十六)
　(年丁酉二月乙未夜子初初刻一分零七秒零三/微太陽本輪心交戌宫初度為平春分以紀法初)
　(日起甲子周日一萬分命之得三十一日九千五/百九十一分小餘○九三○一加六十日減周嵗)
　(四分之一九十一日三千一百零五分小餘四六/八七五得初日六千四百八十五分小餘六二四)
　(二六為丁酉年天正平冬至自丁酉年上朔至甲/子年共三十四年減一年餘三十三年為積年與)
　(周嵗三百六十五日二四二一八七五相乗得一/萬二千零五十二日九九二一八七五為中積分)
　(減丁酉年天正平冬至初日六四八五六二四二/六餘一萬二千零五十二日三四三六二五  七)
　(四為通積分其日滿紀法六十去之餘五十二日/三四三六二五○七四轉與紀法六十相減餘七)
　(日六五六三七四九二六即/甲子年天正平冬至氣應也)
宿應五日六五六三七四九二六(宿應者厯元甲子/年天正平冬至距)
　(角宿值日子正初刻之日分乃尾宿值日申初三/刻也宿止論日不論分今並帶分數者葢子正為)
　(二日之交前後雖差數分即差一日亦必/差一宿故宿應亦帶分數從子正起算也)
最卑應七度一十分一十一秒一十微(最卑應者厯/元甲子年天)
　(正平冬至次日子正初刻最卑過冬至之度分也/葢厯元甲子年天正平冬至太陽本輪心正躔丑)
　(宫初度而均輪心未及本輪最卑㸃七度餘太陽/未及均輪最近㸃一十四度餘必待本輪心行過)
　(冬至七度餘而均輪心方行到本輪最卑㸃太陽/方行到均輪最近㸃平行以實行乃合為一線而)
　(為盈縮起算之端故此七度餘為當時最卑過冬/至之應上考往古則減最卑每嵗之行下推將來)
　(則加最卑每嵗之行推本年則加最卑每日之行/皆以此為根也○按康熙五十六年丁酉測得中)
　(距過秋分七度四十四分三十六秒四十八微其/年秋分後丙午日己正一刻一十三分四十九秒)
　(太陽過中距距天正冬至次日乙丑子正初刻計/二百八十一日四千三百六十六分小餘七八以)
　(此日分與最卑每日行十分秒之一又六七四六/九相乗得四十七秒零八微為自冬至次日子正)
　(初刻至過中距之最卑行度與中距過秋分之度/相減餘七度四十三分四十九秒四十微為丁酉)
　(年天正冬至次日子正初刻最卑過冬至之度又/丁酉距厯元甲子積三十三年以三十三年與最)
　(卑每嵗平行六十一秒小餘一六六六六相乗得/三十三分三十八秒三十微為自甲子年至丁酉)
　(年之最卑行度與丁酉年最卑過冬至七度四十/三分四十九秒四十微相減餘七度一十分一十)
　(一秒一十微即甲子年天正冬至次/日子正初刻最卑過冬至之度分也)
推日躔法
　　求積年
自厯元康熙二十三年甲子距所求之年共若干年
減一年得積年(積年者乃所求本年天正冬至距厯/元甲子年天正冬至之年數因本年)
(初交天正冬至尚在嵗前故減一年如甲子至癸亥/計六十年而癸亥初交天正冬至止五十九年也下)
(推將來則順推上考往/古則逆溯其法皆同)
　　求中積分
以積年與周嵗三百六十五日二四二一八七五相
乘得中積分(中積分者乃所求本年天正冬至距厯/元甲子年天正冬至之日分故以積年)
(與周嵗日分/相乗即得也)
　　求通積分
置中積分加氣應七日六五六三七四九二六得通
積分上考往古則置中積分減氣應得通積分(通積/分者)
(乃所求本年天正冬至距厯元甲子年天正冬至前/甲子日子正初刻之日分故下推將來則置中積分)
(加氣應上考往古則/置中積分減氣應也)
　　求天正冬至
置通積分其日滿紀法六十去之餘為天正冬至日
分上考往古則以所餘轉與紀法六十相減餘為天
正冬至日分自初日甲子起算得天正冬至干支以
一千四百四十分通其小餘得天正冬至時分秒(天/正)
(冬至者乃所求本年天正冬至距冬至前甲子日子/正初刻之日分故置通積分滿紀法去之餘為天正)
(冬至日分若上考往古則其所餘為距冬至後甲子/日子正初刻之日分故轉與紀法六十相減方為天)
(正冬至/日分也)
　　求年根
以周日一萬分為一率太陽每日平行三千五百四
十八秒三三○五一六九為二率以天正冬至分(不/用)
(日/)與周日一萬分相減餘為三率求得四率為秒以
分收之得年根(年根者乃所求本年天正冬至次日/子正初刻太陽距冬至之平行經度)
(也天正冬至分乃冬至距本日子正初刻後之分數/與周日一萬分相減餘為冬至距次日子正初刻前)
(之分數故與每日之平行為比例得次日/子正初刻太陽距冬至之平行經度也)
　　求紀日
以天正冬至干支加一日得紀日(紀日者乃所求本/年天正冬至次日)
(之干支也既有天正冬至干支可以不用紀日因用/表推算起於年根而不用天正冬至若無紀日則無)
(以定干支且日數自紀日/干支起初日故並用之)
　　求值宿
置中積分加宿應五日六五六三七四九二六為通
積宿其日滿宿法二十八去之外加一日為值宿日
分上考往古則置中積分減宿應為通積宿其日滿
宿法二十八去之餘數轉與宿法二十八相減外加
一日為值宿日分自初日角宿起算得值宿(求值宿/與求天)
(正冬至之理同但天正冬至乃冬至本日之/干支而值宿乃冬至次日之宿故外加一日)
　　求日數
自天正冬至次日距所求本日共若干日與太陽每
日平行三千五百四十八秒三三○五一六九相乘
得數為秒以官度分收之得日數(日數者乃所求本/日子正初刻距天)
(正冬至次日子正初刻之平行經度也年根從天正/冬至次日子正初刻起算故從天正冬至次日起初)
(日至所求本日得若干日與每日太陽/平行相乗得若干日之平行經度也)
　　求平行
以年根與日數相加得平行(平行者乃所求本日子/正初刻太陽距冬至之)
(平行經度也年根為天正冬至次日子正初刻距冬/至之行度日數為本日子正初刻距冬至次日子正)
(初刻之行度故相加得本日/子正初刻距冬至之行度也)
　　求最卑平行
以積年與最卑每嵗平行六十一秒一六六六六相
乘得積年之行又以日數與最卑每日平行十分秒
之一又六七四六六相乘得日數之行兩數相併與
最卑應七度一十分一十一秒一十微相加得最卑
平行上考往古則置最卑應減積年之行加日數之
行得最卑平行(最卑平行者乃所求本日子正初刻/最卑距冬至之行度也下推將來置)
(最卑應加積年之行上考往古置最卑應減積年之/行則得本年天正冬至次日子正初刻最卑距冬至)
(之行度而所求本日又距天正冬至後若干日故下/推將來上考往古皆加日數之行得本日子正初刻)
(最卑距冬至/之行度也)
　　求引數
置平行減最卑平行得引數(引數者乃所求本日子/正初刻均輪心過本輪)
(最卑之行度也平行乃本輪心之行度自冬至起初/宫引數乃均輪心之行度自最卑起初宫故置本日)
(平行減本日最卑/平行得引數也)
　　求均數
均輪心自本輪最卑左旋(自東/而西)行引數度太陽自均
輪最近㸃右旋(自西/而東)行倍引數度用兩三角形法求
得地心之角為均數(法詳日躔厯/理盈縮差篇)引數初宫至五宫
為加六宫至十一宫為減(均數者平行與實行之差卑/也引數初宫至五宫在最)
(後實行過於平行故加六宫至十一/宫在最髙後實行不及平行故減)
　　求實行
置平行加減均數得實行(實行者乃所求本日子正/初刻太陽實在之行度也)
(平行乃本輪心之行度而太陽實在均輪之周其/加減差即均數故以均數加減平行得實行也)
　　求宿度
以積年與嵗差五十一秒相乘得數與厯元甲子年黄
道宿鈐相加得所求本年黄道宿鈐察實行足減本
年黄道宿鈐内某宿度分則減之餘為某宿度分(宿/度)
(者乃所求本日子正初刻太陽所躔之黄道宿度也實行/自冬至起算宿度自各宿初度起算故於實行内減)
(本年黄道宿鈐某宿度餘/為太陽躔某宿之度也)
用表推日躔法
　(用表推日躔法年根紀日值宿日數最卑均數各/檢本表其餘與前法同葢用乗除而得者則用表)
　(以省算若用加減而得者則已無可省如平行引/數實行是也有必不能用表者如宿鈐嵗嵗不同)
　(難以預為立表須隨時加嵗差以立算是也今/並逐條開列以便於用月離交食五星並倣此)
　　求年根
用日躔太陽年根表察本年距冬至分秒(三十微進/一秒下倣)
(此/)得年根察本年最卑度分秒得本年最卑行并察
紀日值宿(紀日值宿今推日躔俱不逐日開載葢一/嵗之日躔推算既畢然後以紀日起干支)
(以值宿值日若設某節某干支求日躔則自紀日干/支起初日以定日數日數既定不復用紀日故不必)
(逐日開載也然為作厯/所必需故並詳於此)
　　求日數
用日躔太陽周嵗平行表察本日平行宫度分秒得
日數并察本日最卑行分秒得日數最卑行
　　求平行
以年根與日數相加得平得
　　求最卑平行
以本年最卑行與日數最卑行相加得最卑平行
　　求引數
置平行減最卑平行得引數
　　求均數
用日躔太陽均數表以引數宫度分察其所對之度
分秒得均數并記加減號
　　求實行
置平行加減均數得實行
　　求宿度
以積年與嵗差五十一秒相乘得數與厯元甲子年
黄道宿鈐相加得本年黄道宿鈐察實行足減本年
黄道宿鈐内某宿度分則減之餘為某宿度分
推節氣時刻法
日躔丑宫初度為冬至丑宫一十五度為小寒子宫
初度為大寒子宫一十五度為立春亥宫初度為雨
水亥宫一十五度為驚蟄戌宫初度為春分戌宫一
十五度為清明酉宫初度為穀雨酉宫一十五度為
立夏申宫初度為小滿申宫一十五度為芒種未宫
初度為夏至未宫一十五度為小暑午宫初度為大
暑午宫一十五度為立秋己宫初度為處暑己宫一
十五度為白露辰宫初度為秋分辰宫一十五度為
寒露卯宫初度為霜降卯宫一十五度為立冬寅宫
初度為小雪寅宫一十五度為大雪皆以子正日躔
未交節氣宮度者為交節氣本日已過節氣宫度者
為交節氣次日(本日子正未交次日子正已過則交/節氣必在本日子正後次日子正前)
(故未交為本日/已過為次日)推時刻之法以本日實行與次日實
行相減為一率一千四百四十分為二率本日實行
與節氣宫度相減餘為三率(如推立春則以本日實/行與一宫一十五度相)
(減餘/倣此)求得四率為距子正後之分數葢以一日之行
度與一日之分數為比同於距節氣之度與距子正
之分數為比也乃以六十分收為一小時十五分收
為一刻得節氣時刻如本日實行適當節氣宫度而
無餘分則交節氣即為本日子正初刻
推節氣用時法
以交節氣本日均數變時(一度變為四分十五分變/為一分十五秒變為一秒)
得均數時差均數為減者則時差為加均數為加者
則時差為減(天左旋日右旋/故加減相反)又以半徑一千萬為一
率黄赤大距二十三度二十九分三十秒之餘弦為
二率本節氣黄道度之正切線為三率求得四率為
赤道之正切線檢表得赤道度與黄道度相減餘數
變時得升度時差二分後為加二至後為減(二分後/黄道度)
(多赤道度少故加二至後/黄道度少赤道度多故減)乃以兩時差加減節氣時
刻得節氣用時(詳日躔厯/理時差篇)如用表則以引數宫度察
日躔均數時差表得均數時差以節氣宫度察日躔
升度時差表得升度時差依兩時差加減號加減節
氣時刻得節氣用時
推各省節氣時刻法
各省節氣時刻皆以京師為主視各省東西之偏度
加減之(詳日躔厯理/節氣時刻篇)盛京偏東七度一十五分則加
二十九分(毎一度/當四分)浙江偏東三度四十一分二十四
秒則加一十四分四十六秒福建偏東二度五十九
分則加一十一分五十六秒江南偏東二度一十八
分則加九分一十二秒山東偏東二度一十五分則
加九分江西偏西三十七分則減二分二十八秒河
南偏西一度五十六分則減七分四十四秒湖廣偏
西二度一十七分則減九分零八秒廣東偏西三度
三十三分一十五秒則減一十四分一十三秒山西
偏西三度五十七分四十二秒則減一十五分五十
一秒廣西偏西六度一十四分四十秒則減二十四
分五十九秒陜西偏西七度三十三分四十秒則減
三十分一十五秒貴州偏西九度五十二分四十秒
則減三十九分三十一秒四川偏西一十二度一十
六分則減四十九分零四秒雲南偏西一十三度三
十七分則減五十四分二十八秒朝鮮偏東一十度
三十分則加四十二分(各省偏度俱依地圖經度所/定今測日影以求其節氣時)
(刻及月食早晚驗/之皆與地圖合)
推日出入晝夜時刻法
推日出入晝夜時刻法以半徑一千萬為一率北極
髙度之正切線為二率本日距緯度之正切線為三
率求得四率為卯酉前後赤道度之正弦檢表得日
出入在卯酉前後赤道度乃以一度變為四分十五
分變為一分春分前秋分後為夘後酉前分以加夘
正為日出時刻以減酉正為日入時刻春分後秋分
前為卯前酉後分以減卯正為日出時刻以加酉正
為日入時刻自日出至日入為晝刻與九十六刻相
減餘為夜刻(冬至前與冬至後之距緯同則晝夜時/刻亦同夏至前後與冬至前後之距緯)
(亦同而南北各異則晝夜時刻相反故求得冬/至後一象限之時刻即得餘三象限之時刻)各省
日出入晝夜時刻俱以本處之北極髙度立算京師
北極髙三十九度五十五分盛京北極髙四十一度
五十一分山西北極髙三十七度五十三分三十秒
朝鮮北極髙三十七度三十九分一十五秒山東北
極髙三十六度四十五分二十四秒河南北極髙三
十四度五十二分二十六秒陜西北極髙三十四度
一十六分江南北極髙三十二度零四分四川北極
髙三十度四十一分湖廣北極髙三十度三十四分
四十八秒浙江北極髙三十度一十八分二十秒江
西北極髙二十八度三十七分一十二秒貴州北極
髙二十六度三十分二十秒福建北極髙二十六度
零二分二十四秒廣西北極髙二十五度一十三分
零七秒雲南北極髙二十五度零六分廣東北極髙
二十三度一十分(各省北極髙度/俱係實測所得)
定氣推平氣法
康熙五十六年丁酉二月初八日癸己亥初一刻一
十三分二十九秒四十一微日躔戌宫初度為定春
分用時(測法見日躔厯理測/嵗實以定平行篇)求平春分日時先以本
年天正冬至次日子正初刻最卑過冬至七度四十
三分四十九秒四十微與平春分距冬至九十一日
之最卑行一十五秒一十四微相加(平春分距冬至/為周嵗四分之)
(一因最卑每日之行甚/微故止用九十一日)得七度四十四分零四秒五
十四微為平春分之最卑行與平春分之平行九十度
相減餘八十二度一十五分五十五秒零六微為平
春分之引數求其均數得二度零二分二十秒與平
春分之平行九十度相加(春分時實行在/平行前故加)得九十二
度零二分二十秒為平春分之實行又以所得均數
與平春分之平行九十度相減餘八十七度五十七
分四十秒為平春分前虚設之平行(定春分在平春/分前故設於平)
(春分前/求之)減平春分之最卑行七度四十四分零四秒
五十四微(春分時近中距均數逐度之差甚微故雖/在平春分前仍可用平春分之最卑行)
餘八十度一十三分三十五秒零六微為平春分前
虚設之引數求其均數得二度零一分四十四秒四
十四微與平春分前虚設之平行相加得八十九度
五十九分二十四秒四十四微為平春分前虚設之
實行乃以兩實行相減餘二度零二分五十五秒一
十六微為一率兩平行相距之二度零二分二十秒
為二率又為三率(兩平行相距即平春分之均數亦/即定春分距平春分之實行度)
求得四率二度零一分四十四秒五十四微為平春
分距定春分之平行即定春分之均數又以太陽毎
日之平行三千五百四十八秒三三○五一六九為
一率周日一萬分為二率平春分距定春分之平行
二度零一分四十四秒五十四微化秒為三率求得
四率二日五百八十六分八四七七一為平春分距
定春分之日分於是以所測定春分用時亥初一刻
一十三分二十九秒四十一微加均數時差八分七
秒(即定春分之均數變時也春分時用時在平時東/以平時求用時則減均數時差今以用時求平時)
(故加均數時差無升度時/差者春分日當赤道故也)得亥初二刻六分三十六
秒四十一微為定春分平時以紀法初日起甲子周
日一萬分計之得二十九日(癸巳/日也)九千零四分二四
五三為定春分之日分加平春分距定春分之二日
五百八十六分八四七七一得三十一日九千五百
九十一分○九三○一為平春分之日分以紀法初
日起甲子周日二十四時計之得乙未日夜子初初
刻一分零七秒零三微即平春分日時也
　　　　　如圖甲乙為本天之一弧定春分平行
　　　　　在丙實行在丁平春分平行在丁實行
　　　　　在戊今測得平行在丙㸃之日時而求
　　　　　平行在丁㸃之日時必求得丙丁之分
　　　　　然後可以入算但丙丁之度無由而知
　　　　　故先於平行在丁㸃時求其均數為丁
　　　　　戊則戊㸃即為平春分之實行又設己
　　　　　丁與丁戊等己㸃為平春分前虚設之
　　　　　平行求其均數得己庚則庚㸃即為平
　　　　　春分前虚設之實行兩實行相距為庚
　　　　　戊夫兩實行相距如庚戊則兩平行相
　　　　　距如己丁今定春分與平春分兩實行
　　　　　相距如丁戊則兩平行相距如丙丁故
　　　　　以庚戊與己丁之比同於丁戊與丙丁
　　　　　之比(丁戊與/己丁等)而得丙丁之分既得丙丁
　　　　　之分則以太陽一日之平行與一日之
　　　　　比即同於丙丁之分與平春分距定春
　　　　　分日分之比與所測平行在丙㸃之日
　　　　　分相加即得平行在丁㸃之日分矣
平氣推定氣法
以本年天正冬至日分各加平氣日率減一日各得
平氣距天正冬至次日子正初刻日分又置平氣宫
度減本日最卑行餘為本日引數按法求得本日均數
乃以太陽毎日平行三千五百四十八秒三三○五
一六九為一率周日一萬分為二率本日均數為三
率求得四率與平氣距天正冬至次日子正初刻之
日分相加減(均數為加者則減/均數為減者則加)又加本年紀日之數
滿紀法六十去之各得定氣干支以一千四百四十
分通其小餘各得定氣時分秒如推月日則用日食
推實朔法推得逐月實朔乃自本月實朔干支計之
各得定氣月日(平氣推定氣即古厯步氣朔求次氣/之法葢平氣者乃平行交節氣日分)
(因有加減之差故定氣有進退也其加減與均數相/反者實行為加則交節早故減實行相減則交節遲)
(故/加)
平氣日率
小寒一十五日二一八四二四四
大寒三十日四三六八四八九
立春四十五日六五五二七三四
雨水六十日八七三六九七九
驚蟄七十六日○九二一二二三
春分九十一日三一○五四六八
清明一百零六日五二八九七一三
榖雨一百二十一日七四七三九五八
　立夏一百三十六日九六五八二○三
　小滿一百五十二日一八四二四四七
　芒種一百六十七日四○二六六九二
　夏至一百八十二日六二一○九三七
　小暑一百九十七日八三九五一八二
　大暑二百一十三日○五七九四二七
　立秋二百二十八日二七六三六七一
　處暑二百四十三日四九四七九一六
　白露二百五十八日七一三二一六一
　立秋二百七十三日九三一六四○六
　寒露二百八十九日一五○○六五一
　霜降三百零四日三六八四八九五
　立冬三百一十九日五八六九一四○
　小雪三百三十四日八○五三三八五
　大雪三百五十日○二三七六三○
　冬至三百六十五日二四二一八七五
　
御製厯象考成下編卷一
　欽定四庫全書
御製厯象考成下編卷二
　　月離厯法
　　　推月離用數
　　　推月離法
　　　用表推月離法
　　　推合朔弦望法
　　　推交宫時刻法
　　　推正升斜升横升法
　　　推太陰出入時刻法
推月離用數
康熙二十三年甲子天正冬至為厯元
周天三百六十度(入算化作一百二/十九萬六千秒)
周日一萬分
周嵗三百六十五日二四二一八七五
紀法六十
太陰每日平行四萬七千四百三十五秒小餘○二
　一一七七(太陰毎日平行一十三度一十分三十/五秒零一微一十六纎一十四忽一十)
　(三芒以秒法/通之即得)
太陰一小時平行一千九百七十六秒小餘四五九
　二一五七(置每日太陰平行以/二十四除之即得)
月孛毎日平行四百零一秒小餘○七七四七七(月/孛)
　(毎日平行六分四十一秒零四微三十八/纎五十四忽五十七芒以秒法通之即得)
正交毎日平行一百九十秒小餘六四(正交毎日平/行三分一十)
　(秒三十八微二十四/纎以秒法通之即得)
太陰本天半徑一千萬
太陰本輪半徑五十八萬
太陰均輪半徑二十九萬
太陰負圏半徑七十九萬七千
次輪半徑二十一萬七千
次均輪半徑一十一萬七千五百
朔望黄白大距四度五十八分三十秒
兩弦黄白大距五度一十七分三十秒
黄白大距中數五度零八分(以朔望大距與兩弦/大距相加折半即得)
黄白大距半較九分三十秒(以朔望大距與兩弦/大距相減折半即得)
氣應七日六五六三七四九二六
太陰平行應一宫零八度四十分五十七秒一十六
　微(太陰平行應者厯元甲子年天正冬至次日子/正初刻太陰本輪心距冬至之平行經度也太)
　(陽自冬至起算躔丑宫初度故以冬至為應太陰/亦自冬至起算而不必躔丑宫初度故以冬至次)
　(日子正初刻為應上考往古則減太陰平行/下推將來則加太陰平行皆以此為根也)
月孛應三宫零四度四十九分五十四秒零九微(月/孛)
　(應者厯元甲子年天正冬至次日子正初刻最髙/過冬至之度分也太陽自最卑起算故以最卑為)
　(應太陰自最髙起算故以月孛為應上考往古則/減月孛平行下推將來則加月孛平行皆以此為)
　(根/也)
正交應六宫二十七度一十三分三十七秒四十八
　微(正交應者厯元甲子年天正冬至次日子正初/刻正交過冬至之度分也葢黄道與白道斜交)
　(自黄道南過黄道北之㸃為正交自黄道北過黄/道南之㸃為中交每日退行三分有餘故有當時)
　(正交之應上考往古則加正交平行下推將來則/減正交平行皆以此為根也○按康熙六十年辛)
　(丑十一月十五日壬寅夜子初三刻一十三分零/五秒五十六微平望距本年天正冬至次日丙戌)
　(子正初刻為三百七十六日九九八六八○一其十/時太陰平行過冬至六宫一十一度五十七分五)
　(三秒五十微月孛過冬至六宫二十二度二十六/分零五十一微正交過冬至六宫一十一度三十)
　(七分一十七秒四十九微自辛丑年上溯至甲子/年共三十八年減一年餘三十七年為積年與周)
　(嵗三百六十五日二四二一八七五相乗得一萬/三千五百二十一日六一七三一二四二六為中)
　(積分加厯元甲子年氣應分六五六三七四九二/六減辛丑年天正冬至分六一七三一二四二六)
　(得一萬三千五百一十四日為積日又加辛丑年/十一月平望距本年天正冬至次日子正初刻三)
　(百七十六日九九八六八○一得一萬三千八百/九十日九九八六八○一為平望距厯元日分乃)
　(以平望距厯元日分與太陰毎日平行四萬七千/四百三十五秒○二一一七七相乗滿周天去之)
　(餘五宫三度一十六分五十六秒三十四微與辛/丑年十一月平望太陰過冬至六宫一十一度五)
　(十七分五十三秒五十微相減餘一宫零八度四/十分五十七秒一十六微即甲子年太陰平行應)
　(也又以平望距厯元日分與月孛毎日平行四百/零一秒○七七四七七相乗滿周天去之餘三宫)
　(一十七度三十六分零六秒四十二微與辛丑年/十一月平望月孛過冬至六宫二十二度二十六)
　(分零五十一微相減餘三宫零四度四十九分五/十四秒零九微即甲子年月孛應也又以平望距)
　(厯元日分與正交毎日平行一百九十秒六四相/乘滿周天去之餘一十五度三十六分一十九秒)
　(五十九微與辛丑年十一月平望正交過冬至六/宫一十一度三十七分一十七秒四十九微相加)
　(得六宫二十七度一十三分三十七/秒四十八微即甲子年正交應也)
推月離法
　　求積年
自厯元康熙二十三年甲子距所求之年共若干年
減一年得積年
　　求中積分
以積年與周嵗三百六十五日二四二一八七五相
乘得中積分
　　求通積分
置中積分加氣應七日六五六三七四九二六得通
積分上考往古則置中積分減氣應得通積分
　　求天正冬至
置通積分其日滿紀法六十去之餘為天正冬至日
分上考往古則以所餘轉與紀法六十相減餘為天
正冬至日分
　　求積日
置中積分加氣應分六五六三七四九二六(不用/日)減
本年天正冬至分(亦不/用日)得積日上考往古則置中積
分減氣應分加本年天正冬至分得積日(積日者厯/元甲子年)
(天正冬至距所求本年天正冬至之日數也中積分/加氣應分則得厯元甲子年天正冬至子正初刻至)
(本年天正冬至之日分故減本年天正冬至分即得/厯元甲子年天正冬至子正初刻至本年天正冬至)
(子正初刻之日數也上考往古反是○日躔自天正/冬至起算故止用天正冬至不用積日月離自天正)
(冬至次日子正初刻起算故必/兼用積日其餘皆與日躔同)
　　求太陰年根
以積日與太陰毎日平行四萬七千四百三十五秒
○二一一七七相乘滿周天一百二十九萬六千秒
去之餘為積日太陰平行加太陰平行應一宫零八
度四十分五十七秒一十五微得太陰年根上考往
古則置太陰平行應減積日太陰平行得太陰年根
(太陰年根者乃所求本年天正冬至次日子正初刻/太陰距冬至之平行經度也以積日與太陰毎日平)
(行相乗則得厯元甲子年天正冬至距本年天正冬/至之太陰平行故上考往古則減下推將來則加即)
(得本年天正冬至次日子正初刻太/陰過冬至之平行經度也下倣此)
　　求月孛年根
以積日與月孛每日平行四百零一秒○七七四七
七相乘滿周天一百二十九萬六千秒去之餘為積
日月孛平行加月孛應三宫零四度四十九分五十
四秒零七微得月孛年根上考往古則置月孛應減
積日月孛平行得月孛年根
　　求正交年根
以積日與正交毎日平行一百九十秒六四相乗滿
周天一百二十九萬六千秒去之餘為積日正交平
行與正交應六宫二十七度一十三分三十七秒四
十八微相減(正交應不足減者/加十二宫減之)得正交年根上考往
古則置正交應加積日正交平行得正交年根(太陰/本輪)
(與月孛皆順行帷正交逆/行故上考反加下推反減)
　　求太陰日數
以所設日數與太陰每日平行四萬七千四百三十
五秒○二一一七七相乘得數為秒以宫度分收之
得太陰日數
　　求月孛日數
以所設日數與月孛毎日平行四百零一秒○七七
四七七相乘得數為秒以宫度分收之得月孛日數
　　求正交日數
以所設日數與正交毎日平行一百九十秒六四相
乘得數為秒以度分收之得正交日數
　　求太陰平行
以太陰年根與太陰日數相加(滿十二/宫去之)得太陰平行
　　求月孛平行
以月孛年根與月孛日數相加(滿十二/宫去之)得月孛平行
　　求正交平行
置正交年根減正交日數(不足減者加/十二宫減之)得正交平行
(正交逆行故於年根内/減日數餘皆與日躔同)
　　求均數時差
以本日太陽均數變時得均數時差(一度變為四分/十五分變為一)
(分十五秒/變為一秒)均數為加者則為減均數為減者則為加
　　求升度時差
以本日太陽黄道經度與本日太陽赤道經度相減
餘數變時得升度時差二分後為加二至後為減
　　求時差總
均數時差與升度時差同為加者則相加為時差總
仍為加同為減者亦相加為時差總仍為減一為加
一為減者則相減為時差總加數大為加減數大為
減
　　求時差行
以三千六百秒為一率一小時太陰平行一千九百
七十六秒四五九二一五七為二率時差總化秒為
三率求得四率為秒以分收之得時差行時差總為
加者則為減時差總為減者則為加
　　求用時太陰平行
置太陰平行加減時差行得用時太陰平行(太陰平/行獨求)
(用時者因太陰行度甚疾必加減時差行方為子正/初刻之平行度其餘諸平行所差甚微可以不計也)
(其加減與時差總相反者時差加而遲則用時子正/差而早故減時差減而早則用時子正差而遲故加)
　　求引數
置用時太陰平行減月孛平行得引數(引數者乃所/求本日子正)
(初刻均輪心過本輪最髙之行度也太陽自最卑起/算故置平行減最卑行太陰自最髙起算故置平行)
(減月孛/行也)
　　求初均數
均輪心自本輪最髙左旋(自東/而西)行引數度太陰自均
輪最近㸃右旋(自西/而東)行倍引數度用兩三角形法求
得地心之角為初均數(法詳月離厯理/求初均數篇)引數初宫至
五宫為減六宫至十一宫為加隨求太陰距地心之
邊為求二均之用(初均數者平行與初實行之差也/太陰有二三均數故以初别之加)
(減與日躔相反者/自最髙起算故也)
　　求初實行
置用時太陰平行加減初均數得初實行(太陰有二/三均數雖)
(加減初均數不能即得/實行故亦以初别之)
　　求月距日次引
置初實行減本日太陽實行得月距日次引(月距日/者太陰)
(距太陽之度也初實行自冬至起算月距日自太陽/起算故置初實行減太陽實行得月距日名曰次引)
(者以其為次輪/周之行度也)
　　求二均數
均輪心自負圏最髙左旋行引數度次輪心自均輪
最近㸃右旋行倍引數度次均輪心自次輪最近㸃
右旋(次輪徑與均輪徑平行其近/本輪心之一㸃為最近㸃)行月距日之倍度
用三角形法以次輪最近㸃距地心線為一邊(即求/初均)
(數時所得太陰/距地心之邊)次輪月距日倍度之通弦為一邊(半/徑)
(一千萬為一率月距日正弦為二率次輪半徑/二十一萬七千為三率求得四率倍之即通弦)以初
均數與均輪心距最卑之度相加(引數與半周相減/即均輪心距最卑)
(之/度)又加減月距日距象限度為所夾之角(月距日與/象限相減)
(為月距日距象限度如月距日過二象限則減去二/象限餘數又與象限相減為月距日距象限度其加)
(減之法初均數為減者月距日過一象限或過三象/限則加不過象限或過二象限則減初均數為加者)
(月距日過一象限或過三象限則減不過象限或過/二象限則加若初均數與均輪心距最卑相加之度)
(不足減月距日距象限度則轉減餘為所夾之角若/相減無餘則無角即無二均數若相加過半周則與)
(全周相減餘為所夾之角若相加適足半周則無角/亦無二均數若月距日為初度或一百八十度則無)
(月距日倍度之通/弦亦無二均數)求得地心對通弦之角為二均數
如無初均數者則以次輪心距地心線為一邊次輪
半徑為一邊月距日倍度為所夾之角(過半周者與/全周相減用)
(其餘在最髙為所夾之内/角在最卑為所夾之外角)求得地心對次輪半徑之
角為二均數定加減之法以初均數與均輪心距最
卑之度相加為次輪最近㸃距地心線與次輪徑所
夾之角此角如不及九十度則倍之與半周相減餘
為加減限初均數為減者月距日倍度在此限内則
二均數反為加初均數為加者月距日倍度與全周
相減餘數在此限内則二均數反為減此角如過九
十度則與半周相減餘數倍之又與半周相減餘為
加減限初均數為減者月距日倍度與全周相減餘
數在此限内則二均數反為加初均數為加者月距
日倍度在此限内則二均數反為減若不在限内或
其角適足九十度則初均數為加者二均數亦為加
初均數為減者二均數亦為減隨求次均輪心距地
心之邊為求三均之用(二均數者次輪所生也前以/本輪均輪求初均數而太陰)
(實在次均輪之周次均輪心又在次輪之周故又求/次均輪心距次輪最近㸃當地心之角為二均數也)
(○前求初均數以均輪為在本輪周太陰為在均輪/周此求二均數以均輪為在負圏周次輪為在均輪)
(周二者似異實同葢本輪半徑加次輪半徑為負圏/半徑則均輪心去本輪心亦逺一次輪半徑然次輪)
(心在均輪周之行度即前所用太陰在均輪周之行/度而次輪徑與均輪徑平行則次輪最近㸃去次輪)
(心必近一次輪半徑故前所求太陰㸃即此所求次/輪最近㸃前所求太陰距地心線即此所用次輪最)
(近㸃距地心線也至於定加減之法乃求次輪最近/㸃距地心線割次輪周為加減之限次均輪心在此)
(限内初均數為減者次均輪心在次輪最近㸃之前/初均數為加者次均輪心在次輪最近㸃之後故其)
(加減與初均數相反也詳/月離厯理求二三均數篇)
　　求三均數
太陰自次均輪下㸃左旋行月距日之倍度用三角
形法以次均輪心距地心線為一邊(即求二均數時/所得次輪心距)
(地心/之邊)次均輪半徑一十一萬七千五百為一邊月距
日倍度為所夾之角(過半周者與全/周相減用其餘)求得地心對次
均輪半徑之角為三均數月距日倍度不及半周為
加過半周為減(三均數者次均輪所生也月距日倍/度不及半周太陰在輪心前故加月)
(距日倍度過半周太陰在輪心後故減如倍月距日/為初度則無二均數亦無三均數如倍月距日為一)
(百八十度則有二/均數無三均數)
　　求二三均數
二均數與三均數同為加者則相加為二三均數仍
為加同為減者亦相加為二三均數仍為減一為加
一為減者則相減為二三均數加數大為加減數大
為減
　　求白道實行
置初實行加減二三均數得白道實行(白道實行者/太陰在白道)
(之實行度也論其理當置初實行加減二均數又加/減三均數得白道實行今既合二均數與三均數為)
(二三均數故合兩次/加減為一次加減也)
　　求黄白大距及交均
白道極自交均輪最近㸃左旋行月距日之倍度用
弧三角法以黄白大距中數五度零八分為一邊黄
白大距半較九分三十秒為一邊月距日倍度為所
夾之角(過半周者與全/周相減用其餘)求得對邊為黄白大距並求
得近黄極之角為交均月距日倍度不及半周交均
為減月距日倍度過半周交均為加(黄白大距者乃/所求本日黄白)
(二道之交角交均者正交平行與正交實行之差也/葢太陰黄道經緯度並生於距交而黄白交角時時)
(不同交行又有加減故必先求兩極相距之度為黄/白大距又求白道極與交均輪心之差為交均然後)
(太陰之黄道經緯度可推也月距日倍度不及半周/者白道極逆輪心行故減月距日倍度過半周者白)
(道極順輪心行故加詳月離/厯理求黄白大距及交均篇)
　　求正交實行
置正交平行加減交均得正交實行(正交實行者白/道與黄道相交)
(之實行也交均雖以白道極立算然極差則交/亦差故置正交平行加減交均得正交實行也)
　　求中交實行
置正交實行加減六宫得中交實行(中交者正交之/對衝故正交實)
(行不及六宫者加六宫過六/宫者減六宫得中交實行也)
　　求距交實行
置白道實行減正交實行得距交實行(距交實行者/太陰距正交)
(之實行也白道實行自冬至起算距交實行自正交/起算故置白道實行減正交實行得太陰距正交之)
(實行/也)
　　求升度差
以半徑一千萬為一率黄白大距之餘弦為二率距
交實行之正切線為三率(距交過一象限則與半周/相減用其餘過二象限則)
(減去二象限用其餘過三象/限則與全周相減用其餘)求得四率為黄道之正
切線檢表得黄道度與距交實行相減餘為升度差
距交實行不過象限為減過象限為加過二象限為
減過三象限為加(升度差者白道與黄道之差也月/五星並宗黄道而白道與黄道有)
(差故先求其差乃可求黄道度也距交不及象限或/過二象限皆白道度多黄道度少故減距交過一象)
(限或過三象限皆白道/度少黄道度多故加)
　　求黄道實行
置白道實行加減升度差得黄道實行(黄道實行者/太陰所當黄)
(道經度也太陰本行白道加減黄/白二道之差則得相當黄道度矣)
　　求黄道緯度
以半徑一千萬為一率黄白大距之正弦為二率距
交實行之正弦為三率求得四率為距緯之正弦檢
表得黄道緯度距交實行初宫至五宫為黄道北六
宫至十一宫為黄道南(黄道緯度者太陰距黄道南/北之緯度也太陰過正交入)
(陰厯故距正交不及半周者皆在黄道北太隂過/中交入陽厯故距正交過半周者皆在黄道南)
　　求黄道宿度
依日躔求宿度法求得本年黄道宿鈐察黄道實行
足減本年黄道宿鈐内某宿度分則減之餘為黄道
宿度
　　求月孛宿度
月孛平行足減本年黄道宿鈐内某宿度分則減之
餘為月孛宿度
　　求正交宿度
正交實行足減本年黄道宿鈐内某宿度分則減之
餘為正交宿度
　　求中交宿度
中交實行足減本年黄道宿鈐内某宿度分則減之
餘為中交宿度
用表推月離法
　　求諸年根
用月離太陰年根表察本年距冬至宫度分秒(三十/微進)
(一秒下/倣此)得太陰年根察本年月孛宫度分秒得月孛
年根察本年正交宫度分秒得正交年根
　　求諸日數
用月離太陰周嵗平行表察本日平行宫度分秒得
太陰日數察本日月孛宫度分秒得月孛日數察本
日正交度分秒得正交日數
　　求太陰平行
以太陰年根與太陰日數相加得太陰平行
　　求月孛平行
以月孛年根與月孛日數相加得月孛平行
　　求正交平行
置正交年根減正交日數得正交平行
　　求均數時差
用日躔均數時差表以本日太陽引數宫度察其所
對之分秒得均數時差并記加減號
　　求升度時差
用日躔升度時差表以本日太陽黄道經度察其所
對之分秒得升度時差并記加減號
　　求時差總
均數時差與升度時差同為加者則相加為時差總
仍為加同為減者亦相加為時差總仍為減一為加
一為減者則相減為時差總加數大為加減數大為
減
　　求時差行
用月離周日平行表以時差總之時分秒各察其與
平行相對之數而併之得時差行時差總為加者則
為減時差總為減者則為加
　　求用時太陰平行
置太陰平行加減時差行得用時太陰平行
　　求引數
置用時太陰平行減月孛平行得引數
　　求初均數
用月離太陰初均數表以引數宫度分察其所對之
度分秒得初均數并記加減號
　　求初實行
置用時太陰平行加減初均數得初實行
　　求月距日次引
置初實行減本日太陽實行得月距日次引
　　求二三均數
用月離太陰二三均數表以引數宫度及月距日次
引宫度察其所對之度分秒得二三均數并記加減
號(太陰二三均數表乃合二均數與三均數加減所/定故用表推算止求二三均數不必先求二均數)
(與三均/數也)
　　求白道實行
置初實行加減二三均數得白道實行
　　求黄白大距及交均
用月離交均距限表以月距日次引宫度察其與距
限相對之度分秒得黄白大距察其與交均相對之
分秒得交均并記交均加減號
　　求正交實行
置正交平行加減交均得正交實行
　　求中交實行
置正交實行加減六宫(不及六宫則加六宫/過六宫則減六宫)得中交
實行
　　求距交實行
置白道實行減正交實行得距交實行
　　求升度差
用月離黄白升度差表以距交實行宫度察其所對
之度分秒得升度差并記加減號
　　求黄道實行
置白道實行加減升度差得黄道實行
　　求黄道緯度
用月離黄白距度表以距交實行宫度按黄白大距
相近者察其所對之度分秒得黄道緯度并記南北
號
　　求黄道宿度
依日躔求宿度法求得本年黄道宿鈐察黄道實行
足減本年黄道宿鈐内某宿度分則減之餘為黄道
宿度
　　求月孛宿度
月孛平行足減本年黄道宿鈐内某宿度分則減之
餘為月孛宿度
　　求正交宿度
正交實行足減本年黄道宿鈐内某宿度分則減之
餘為正交宿度
　　求中交宿度
中交實行足減本年黄道宿鈐内某宿度分則減之
餘為中交宿度
推合朔弦望法
太陰實行與太陽實行同宫同度為合朔限距三宫
為上弦限距六宫為望限距九宫為下弦限(詳月離/厯理晦)
(朔弦/望篇)皆以太陰未及限度為本日已過限度為次日
(如太陰未及太陽為合朔本日已過太陽為合朔次/日太陰距太陽未及九十度為上弦本日已過九十)
(度為上弦/次日之類)求時刻之法以本日太陽實行與次日太
陽實行相減餘為太陽一日之實行以本日太陰實
行與次日太陰實行相減餘為太陰一日之實行乃
於太陰一日之實行内減太陽一日之實行餘為一
率一千四百四十分為二率本日太陽實行加限度
(合朔同宫同度無可加上弦加/三宫朢加六宫下弦加九宫)減本日太陽實行餘
為三率求得四率為距子正之分數葢以太陰距太
陽一日之實行與一日之分數為比同於本日子正
太陰距合朔弦望度分與距子正之分數為比也乃
以六十分收為一小時十五分收為一刻得合朔弦
望時刻如本日太陰實行與太陽實行適當合朔弦
望限度而無相距度分則合朔弦望即為本日子正
初刻
推交宫時刻法
太陰未過宫為交宫本日已過宫為交宫次日求時
刻之法以本日太陰實行與次日太陰實行相減餘
為一率一千四百四十分為二率本日太陰實行度
(不用/宫)與三十度相減餘為三率求得四率為距子正
之分數葢以太陰一日之實行與一日之分數為比
同於本日子正太陰距某宫初度之度分與距子正
之分數為比也乃以六十分收為一時十五分收為
一刻得交宫時刻如本日太陰實行適當某宫初度
而無餘分則交宫即為本日子正初刻
推正升斜升横升法
合朔日太陰實行自子宫一十五度至酉宫一十五
度為正升自酉宫一十五度至未宫初度自丑宫初
度至子宫一十五度為斜升自未宫初度至寅宫一
十五度為横升自寅宫一十五度至丑宫初度亦為
斜升(月離厯理隠見遲疾篇言春分前後各三宫黄/道斜升而正降秋分前後各三宫黄道正升而)
(斜降乃以東方出地為升西方入地為降所以明太/陰隠見之遲疾也此所謂升乃指西方地平方上之)
(黄道升度所以定生明之方向也葢太陰在戌宫初/度當黄道之春分入地平時夏至在正午距地平七)
(十三度餘西方地平上之黄道㡬與地平經圈等故/為正升春分前四十五度為子宫一十五度當黄道)
(之立春春分後四十五度為酉宫一十五度當黄道/之立夏立春入地平則立夏在正午立夏入地平則)
(立秋在正午距地平皆六十六度餘西方地平上之/黄道猶未斜倚故自子宫一十五度至酉宫一十五)
(度皆為正升也立夏後四十五度為未宫初度當黄/道之夏至立春前四十五度為丑宫初度當黄道之)
(冬至夏至入地平則秋分在正午冬至入地平則春/分在正午皆距地平五十度餘西方地平上之黄道)
(即成斜倚故自酉宫一十五度至未宫初度自丑宫/初度至子宫一十五度皆為斜升也太陰在辰宫初)
(度當黄道之秋分入地平時冬至在正午距地平不/過二十六度餘西方地平上之黄道斜倚已甚㡬與)
(地平緯圏等故為横升秋分前九十度為未宫初度/當黄道之夏至入地平時秋分在正午距地平五十)
(度餘然夏至在赤道之極北入地平時緯度雖髙而/經度横亘故亦為横升秋分後九十度為丑宫初度)
(當黄道之冬至入地平時春分在正午距地平亦五/十度餘然冬至在赤道之極南入地平時緯度既髙)
(而經度復短不得為横升故自未宫初度至寅宫一/十五度為横升自寅宫一十五度至丑宫初度復為)
(斜升也正升時月體背正西而向正東斜升時月體/背西北而向東南横升時月體背正北而向正南皆)
(以黄道方向為定太陰雖行白道然相距不過五度/且黄白道之交無定在其緯度常與經度不合故以)
(黄道定之則/終古不易也)
推太陰出入時刻法
用正弧三角形法以本日太陽黄道經度求其相當
赤道經度又用斜弧三角形法以本日太陰距黄極
度為一邊(太陰在黄道北則以黄道緯度與九十度/相減在黄道南則以黄道緯度與九十度)
(相加得太陰/距黄極度)黄極距赤極(即北/極)二十三度二十九分
三十秒為一邉本日太陰距冬至黄道經度為所夾
之外角(過半周者與全/周相減用其餘)求得對邊為太陰距赤極度
過九十度者減九十度餘為赤道南緯度不及九十
度者與九十度相減餘為赤道北緯度并求得近赤
極之角為太陰距冬至赤道經度(與恒星厯理推恒/星赤道經緯度之)
(法/同)乃以半徑一千萬為一率北極髙度之正切線為
二率太陰赤道緯度之正切線為三率求得四率為
夘酉前後赤道度之正弦檢表得太陰出入在卯酉
前後赤道度太陰在赤道北出在卯正前入在酉正
後太陰在赤道南出在卯正後入在酉正前(赤道出/地為卯)
(正入地為酉正乃太陰所臨時刻之方位非太/陽所臨之時刻也與日躔厯理晝夜永短法同)爰於
太陰赤道經度内減太陽赤道經度(不足減者加/十二宫減之)餘
為太陰距太陽赤道度又加減太陰出地在卯正前
後赤道度(前減/後加)得數變時(一度變/為四分)自卯正後計之得
何時刻再加本時太陰行度所變之時刻(約一小時/行三十分)
(變為時/之二分)即太陰出地時太陽所臨之時刻又以太陰
距太陽赤道度加減太陰入地在酉正前後赤道度
　(前減/後加)得數變時自酉正後計之得何時刻再加本時
　太陰行度所變之時刻即太陰入地時太陽所臨之
　時刻葢時刻以太陽為定故推得太陽所臨之時刻
　即太陰出入之時刻也
　
　
　
　
　
　
　
　
　
　
　
　
　
御製歴象考成下編卷二
　欽定四庫全書
御製厯象考成下編卷三
　　月食厯法
　　　推月食用數
　　　推月食法
　　　用表推月食法
　　　推各省月食法
　　　推月食帶食法
　　　定朢推平朢法
推月食用數
康熙二十三年甲子天正冬至為厯元
周天三百六十度(入算化作一百二/十九萬六千秒)
周日一萬分
周嵗三百六十五日二四二一八七五
紀法六十
朔策二十九日五三○五九三(朔策者平朔相距之/日分也其數二十九)
　(日五十刻一十四分零三秒一十四微零六纖四/十三忽一十二芒以周日一萬分通之得二十九)
　(日五千三百零/五分小餘九三)
朢策一十四日七六五二九六五(朢策者平朢距平/朔之日分也以朔)
(策折半/即得)
太陽平行朔策一十萬四千七百八十四秒小餘三
　○四三二四(以太陽每日平行與朔策日分相乘/即得以度分秒微收之得二十九度)
　(零六分二十四/秒一十八微)
太陽引數朔策一十萬四千七百七十九秒小餘三
　五八八六五(太陽引數者太陽均輪心在本輪周/之行度也以太陽每日平行與最卑)
　(每日平行相減餘為太陽引數毎日之平行與朔/策日分相乘即得以度分秒微收之得二十九度)
　(零六分一十九/秒二十二微)
太隂引數朔策九萬二千九百四十秒小餘二四八
　五九(太隂引數者太隂均輪心在本輪周之行度/也以太隂每日平行與月孛每日平行相減)
　(餘為太隂引數每日之平行與朔策日分相乗滿/周天去之即得以度分秒微收之得二十五度四)
　(十九分零/一十五微)
太隂交周朔策一十一萬零四百一十四秒小餘○
　一六五七四(太隂交周者太隂距正交之行度也/以太隂毎日平行與正交毎日平行)
　(相加得太隂交周每日之平行與朔策日分相乘/滿周天去之即得以宫度分秒微收之得一宫零)
　(四十分一十/四秒零一微)
太陽平行朢策一十四度三十三分一十二秒零九
　微
太陽引數朢策一十四度三十三分零九秒四十一
　微
太隂引數朢策六宫一十二度五十四分三十秒零
　七微
太隂交周朢策六宫一十五度二十分零七秒(各以/每日)
　(平行與朢策日分相乘以/宫度分秒微收之即得)
一小時太陽平行一百四十七秒小餘八四七一○
　四九
一小時太陽引數一百四十七秒小餘八四○一二
　七
一小時太隂引數一千九百五十九秒小餘七四七
　六五四二
一小時太隂交周一千九百八十四秒小餘四○二
　五四九(各置毎日平行以/二十四除之即得)
一小時月距日平行一千八百二十八秒小餘六一
　二一一○八(月距日者太隂距太陽之行度也以/太陽毎日平行與太隂每日平行相)
　(減餘為月距日每日之平/行以二十四除之即得)
太陽本天半徑一千萬
太陽本輪半徑二十六萬八千八百一十二
太陽均輪半徑九千六百零四
太隂本天半徑一千萬
太隂本輪半徑五十八萬
太隂均輪半徑二十九萬
太隂次均輪半徑一十一萬七千五百
太陽光分半徑六百三十七(太陽光分半徑為地半/徑之六倍又百分之三)
　(十七今推月食命地半徑為一百分故/太陽光分半徑即為六百三十七也)
太隂實半徑二十七(太隂實半徑為地半徑百分之/二十七今推月食命地半徑為)
　(一百分故太隂實半/徑即為二十七也)
太陽最髙距地一千零一十七萬九千二百零八與
　地半徑之比例為一十一萬六千二百(太陽最髙/距地與地)
　(半徑之比例為一千一百六十二今推月食命地/半徑為一百分故與地半徑之比例即為一十一)
　(萬六千/二百也)
太隂最髙距地一千零一十七萬二千五百與地半
　徑之比例為五千八百一十六(太隂最髙距地與/地半徑之比例為)
　(五十八又百分之一十六今推月食命地半徑為/一百分故與地半徑之比例即為五千八百一十)
　(六/也)
黄赤大距二十三度二十九分三十秒
黄白大距四度五十八分三十秒
氣應七日六五六三七四九二六
紀日八
朔應二十六日三八五二六六六(朔應者厯元甲子/年首朔距天正冬)
　(至次日子正初刻之日分也諸曜皆自天正冬至/起筭故以天正冬至為應交食則自合朔起算故)
　(以首朔為應上考往古則於積日内加朔應日分/下推將來則於積日内減朔應日分皆以此為根)
　(也○按康熙六十年辛丑十一月十五日壬寅夜/子初三刻一十三分零五秒五十六微平望距本)
　(年天正冬至次日子正初刻為三百七十六日九/千九百八十六分小餘八○一減一朢策一十四)
　(日七六五二九六五又減十二月朔策三百五十/四日三六七一一六餘七日八六六二六七六為)
　(辛丑年天正冬至後第一平朔距天正冬至次日/子正初刻之日分即辛丑年首朔之應又自辛丑)
　(年天正冬至次日子正初刻上溯至甲子年天正/冬正次日子正初刻得積日一萬三千五百一十)
　(四加辛丑年首朔應七日八六六二六七六得一/萬三千五百二十一日八六六二六七六為通朔)
　(即辛丑年首朔距甲子年天正冬至次日子正初/刻之日分以朔策二十九日五三○五九三除之)
　(得四百五十七朔餘二十六日三八五二六六六/為甲子年首朔距天正冬至次日子正初刻之日)
　(分即甲子/年朔應也)
首朔太陽平行應初宫二十六度二十分四十二秒
　五十七微(首朔太陽平行應者厯元甲子年首朔/太陽本輪心距冬至之平行經度也合)
　(朔日月同度/故不用太隂)
首朔太陽引數應初宫一十九度一十分二十七秒
　二十一微(首朔太陽引數應者厯元甲子年首朔/太陽均輪心距本輪最卑之行度也引)
　(數起於最卑行而太陽平行實行之差則專/生於引數故不用最卑應而用引數應也)
首朔太隂引數應九宫一十八度三十四分二十六
　秒一十六微(首朔太隂引數應者厯元甲子年首/朔太隂均輪心距本輪最髙之行度)
　(也引數起於月孛行而太隂平行實行之差則/專生於引數故不用月孛應而用引數應也)
首朔太隂交周應六宫初度三十分五十五秒一十
　四微(首朔太隂交周應者厯元甲子年首朔太隂/距正交之行度也交周起於正交行而太隂)
　(入食限則專生於距交故不用正交應而用交周/應也○按康熙六十年辛丑十一月平朢太陽平)
　(行初宫一十一度五十七分五十三秒五十微自/厯元甲子年首朔至辛丑年十一月平朢計四百)
　(六十九朔策一望策乃於辛丑年十一月平朢太/陽平行内減四百六十九朔策一朢策之太陽平)
　(行三十七周天外又十一宫一十五度三十七分/一十秒五十三微餘初宫二十六度二十分四十)
　(二秒五十七微即甲子年首朔太陽平行應也又/辛丑年十一月平朢太陽引數初宫零四度零八)
　(分五十六秒二十微減四百六十九朔策一朢策/之太陽引數三十七周天外又十一宫一十四度)
　(五十八分二十八秒五十九微餘初宫一十九度/一十分二十七秒二十一微即甲子年首朔太陽)
　(引數應也又辛丑年十一月平朢太隂引數十一/宫一十九度三十一分五十二秒五十九微減四)
　(百六十九朔策一朢策之太隂引數五百零三周/天外又二宫零五十七分二十六秒四十三微餘)
　(九宫一十八度三十四分二十六秒一十六微即/甲子年首朔太隂引數應也又辛丑年十一月平)
　(朢太隂交周平行初宫初度二十分三十六秒零/一微減四百六十九朔策一朢策之交周平行五)
　(百零八周天外又五宫二十九度四十九分四十/秒四十七微餘六宫初度三十分五十五秒一十)
　(四微即甲子年首/朔太隂交周應也)
推月食法
推首朔諸平行及入交
　(推首朔諸平行及入交為月食入算之首葢本年/逐月太陽太隂之行度必以首朔為根有首朔之)
　(日分然後可以求平望之日分有首朔諸平行然/後可以求平朢諸平行至於入交乃當食之月數)
　(太隂每嵗兩次入交閏月之嵗或三次入交其不/入交之月不必算也月食必在朢不用首望而用)
　(首朔者以天正冬至或在十一月朢前或在十/一月朢後不若首朔之定為年前十二月朔也)
　　求積年
自厯元康熙二十三年甲子距所求之年共若干年
減一年得積年
　　求中積分
以積年與周嵗三百六十五日二四二一八七五相
乘得中積分
　　求通積分
置中積分加氣應七日六五六三七四九二六得通
積分上考往古則置中積分減氣應得通積分
　　求天正冬至
置通積分其日滿紀法六十去之餘為天正冬至日
分上考往古則以所餘轉與紀法六十相減餘為天
正冬至日分
　　求紀日
以天正冬至日數加一日得紀日
　　求積日
置中積分加氣應分六五六三七四九二六(不用/日)減
本年天正冬至分(亦不/用日)得積日上考往古則置中積
分減氣應分加本年天正冬至分得積日
　　求通朔
置積日減朔應二十六日三八五二六六六得通朔
上考往古則置積日加朔應得通朔(通朔者乃所求/本年天正冬至)
(次日子正初刻距歴元甲子年首朔之日分也積日/原為本年天正冬至距厯元甲子年天正冬至之日)
(數故下推將來則於積日内減朔應上/考往古則於積日内加朔應得通朔也)
　　求積朔及首朔
置通朔以朔策二十九日五三○五九三除之得數
加一為積朔餘數與朔策相減為首朔上考往古則
置通朔以朔策除之得數為積朔餘數為首朔(積朔/者厯)
(元甲子年首朔距所求本年首朔之月數而首朔者/本年天正冬至後第一朔距本年天正冬至次日子)
(正初刻之日分也下推將來以朔策除通朔得數為/厯元甲子年首朔距本年天正冬至前一朔之月數)
(故加一月為積朔其餘數亦為本年天正冬至次日/子正初刻距前一朔之日分故與朔策相減方為首)
(朔日分若上考往古則以朔策除通朔得數即厯元/甲子年首朔距本年首朔之月數故即為積朔其餘)
(數亦即本年首朔距本年天正冬至次/日子正初刻之日分故亦即為首朔也)
　　求首朔太陽平行
以積朔與太陽平行朔䇿一十萬四千七百八十四
秒三○四三二四相乘滿周天一百二十九萬六千
秒去之餘為積朔太陽平行加首朔太陽平行應初
宫二十六度二十分四十二秒五十七微得首朔太
陽平行上考往古則置首朔太陽平行應減積朔太
陽平行得首朔太陽平行(首朔太陽平行者乃所求/本年首朔太陽本輪心距)
(冬至之平行經度也以積朔與太陽平行朔策相乘/則得厯元甲子年首朔距本年首朔之太陽平行度)
(故下推將來則置太陽平行應加積朔之太陽平行/上考往古則置太陽平行應減積朔之太陽平行而)
(得本年首朔之/太陽平行也)
　　求首朔太陽引數
以積朔與太陽引數朔䇿一十萬四千七百七十九
秒三五八八六五相乘滿周天一百二十九萬六千
秒去之餘為積朔太陽引數加首數太陽引數應初
宫一十九度一十分二十七秒二十一微得首朔太
陽引數上考徃古則置首朔太陽引數應減積朔太
陽引數得首朔太陽引數(首朔太陽引數者乃所求/本年首朔太陽均輪心距)
(本輪最卑之自行度/也餘與太陽平行同)
　　求首朔太隂引數
以積朔與太隂引數朔策九萬二千九百四十秒二
四八五九相乘滿周天一百二十九萬六千秒去之
餘為積朔太隂引數加首朔太隂引數應九宫一十
八度三十四分二十六秒一十六微得首朔太隂引
數上考往古則置首朔太隂引數應減積朔太隂引
數得首朔太隂引數(首朔太隂引數者乃所求本年/首朔太隂均輪心距本輪最髙)
(之自行度也餘/與太陽平行同)
　　求首朔太隂交周
以積朔與太隂交周朔䇿一十一萬零四百一十四
秒○一六五七四相乘滿周天一百二十九萬六千
秒去之餘為積朔太隂交周加首朔太隂交周應六
宫初度三十分五十五秒一十四微得首朔太隂交
周上考往古則置首朔太隂交周應減積朔太隂交
周得首朔太隂交周(首朔太隂交周者乃所求本年/首朔太隂本輪心距正交之度)
(也餘與太/陽平行同)
　　求逐月朢太隂交周
置本年首朔太隂交周加太隂交周朢䇿六宫一十
五度二十分零七秒再以太隂交周朔䇿一宫零四
十分一十四秒零一微遞加十三次得逐月朢太隂
交周(逐月朢太隂交周者乃所求本年逐年平朢太/隂本輪心距正交之行度也以首朔太隂交周)
(加太隂交周朢䇿則得年前十二月平望之太隂交/周故遞加太隂交周朔策則得本年逐月平朢之太)
(隂交周也遞加十三次者其年或/有閏月則十二月為第十三月也)
　　求太隂入交月數
逐月朢太隂交周自初宫初度至初宫一十四度五
十四分自五宫一十五度零六分至六宫一十四度
五十四分自十一宫一十五度零六分至十一宫三
十度皆為太隂入交第幾月入交即第幾月有食(太/隂)
(距交前後可食之限一十四度五十四分故逐月朢/太隂交周在此限以内者為入交詳交食厯理太隂)
(食限/篇)
推平朢諸平行第一
　(推平朢諸平行為月食第一段蓋既知本月入交/矣必求本月平朢之日分然後可以求實朢必求)
　(平朢諸平行然後可以求實行太陽平行者所以/定太陽之經度而太隂之經度即在其對衝太陽)
　(太隂引數者所以定本輪周之自行度為求均數/之用也其不求平望太隂交周者因求入交月數)
　(已得本月平朢太隂交周若知入交月數則不求/逐月朢太隂交周及入交即以入交月數與太隂)
　(交周朔策一十一萬零四百一十四秒○一六五/七四相乘得數加太隂交周朢䇿六宫一十五度)
　(二十分零七秒與本年首朔太隂/交周相加即平望太隂交周也)
　　求平朢
以太隂入交月數與朔䇿二十九日五三○五九三
相乘得數加朢策一十四日七六五二九六五與本
年首朔日分相加再加紀日滿紀法六十去之得平
朢自初日甲子起算得平朢干支以周日一千四百
四十分通其小餘得平朢時分秒(平朢者本月太隂/本輪心與太隂本)
(輪心相對之日時也以入交月數與朔䇿相乘加朢/策日分則得平朢距首朔之日分與首朔日分相加)
(則得平朢距天正冬至次日子正初刻之日分又加/紀日則得平朢距冬至前甲子日子正初刻之日分)
(故滿紀法六十去之自初日甲子起算得平朢干/支以一千四百四十分通其小餘得平朢時分也)
　　求平望太陽平行
以太隂入交月數與太陽平行朔䇿一十萬四千七
百八十四秒三○四三二四相乘得數加太陽平行
朢䇿一十四度三十三分一十二秒零九微與本年
首朔太陽平行相加得平朢太陽平行
　　求平朢太陽引數
以太隂入交月數與太陽引數朔䇿一十萬四千七
百七十九秒三五八八六五相乘得數加太陽引數
朢䇿一十四度三十三分零九秒四十一微與本年
首朔太陽引數相加得平朢太陽引數
　　求平朢太隂引數
以太隂入交月數與太隂引數朔䇿九萬二千九百
四十秒二四八五九相乘得數加太隂引數朢䇿六
宫一十二度五十四分三十秒零七微與本年首朔
太隂引數相加得平朢太隂引數
推日月相距第二
　(推日月相距為月食第二段蓋平朢固兩本輪心/相對矣而日月皆有均數因生距弧既有距弧則)
　(必有距時也若兩均加減同度分亦同則無距弧/亦無距時而平朢即實朢詳交食厯理朔朢有平)
　(實之/殊篇)
　　求太陽均數
以平朢太陽引數依日躔求均數法算之得太陽均
數引數初宫至五宫為加六宫至十一宫為減
　　求太隂均數
以平朢太隂引數依月離求初均數法筭之得太隂
均數引數初宫至五宫為減六宫至十一宫為加
　　求距弧
太陽太隂兩均數同為加或同為減者則相減得距
弧一為加一為減者則相加得距弧(距弧者日月相/距之弧也兩均)
(同為加或同為減者則相距為兩均之較故相減得/距弧兩均一為加一為減者則相距為兩均之和故)
(相加得/距弧)
　　求距時
以一小時月距日平行一千八百二十八秒六一二
一一○八為一厯三千六百秒為二厯距弧化秒為
三厯(一度化六十分/一分化六十秒)求得四厯為秒以時分收之得
距時太陽太隂兩均數同為加者大陽加均大則距
時為加太陽加均小則距時為減同為減者太陽減
均大則距時為減太陽減均小則距時為加一為加
一為減者太陽為加均則距時為加太陽為減均則
距時為減(距時者日月相距之時分也太陽均數為/加太隂均數為減或同為加而太陽加均)
(大或同為減而太陽減均小皆太陽在前太隂在後/月未及與日相對故距時為加太陽均數為減太隂)
(均數為加或同為加均而太陽加均小或同為減圴/而太陽減均大皆太隂在前太陽在後月已過與日)
(相對故距/時為減)
推實引第三
　(推實引為月食第三段葢日月既有距時則此相/距之時分内亦必有引數之自行故又以距時求)
　(得引弧以加減平朢/之引數為實引數也)
　　求太陽引弧
以三千六百秒為一率一小時太陽引數一百四十
七秒八四○一七二為二率距時化秒為三率求得
四率為秒以度分收之得太陽引弧距時為加者亦
為加距時為減者亦為減
　　求太隂引弧
以三千六百秒為一厯一小時太隂引數一千九百
五十九秒七四七六五四二為二厯距時化秒為三
厯求得四厯為秒以度分收之得太隂引弧距時為
加者亦為加距時為減者亦為減
　　求太陽實引
置平朢太陽引數加減太陽引弧得太陽實引
　　求太隂實引
置平朢太隂引數加減太隂引弧得太隂實引
推實朢第四
　(推實朢為月食第四段前求日月相距以得距時/似可以加減平朢而為實朢矣然此相距之時分)
　(内引數既有微差則均數亦有微差而距弧與距/時亦必有微差故又以實引推實均以求實距弧)
　(而得實距時然後加/減平朢為實朢也)
　　求太陽實均
以太陽實引依日纒求均數法算之得太陽實均實
引初宫至五宫為加六宫至十一宫為減随求太陽
距地心之邊為求太陽距地之用
　　求太隂實均
以太隂實引依月離求初均數法算之得太隂實均
實引初宫至五宫為減六宫至十一宫為加随求太
隂距地心之邊為求太隂距地之用
　　求實距弧
太陽太隂兩實均同為加或同為減者則相減得實
距弧一為加一為減者則相加得實距弧
　　求實距時
以一小時月距日平行一千八百二十八秒六一二
一一○八為一厯三千六百秒為二率實距弧化秒
為三厯求得四厯為秒以時分收之得實距時定加
減之法與距時同
　　求實朢
置平朢加減實距時得實朢加滿二十四時則實朢
進一日不足減者借一日作二十四時則實朢退一
日
推實交周第五
　(推實交周為月食第五段蓋實朢與食甚尚有微/差而距緯與距交亦有進退故又求實朢時太隂)
　(距正交之實行度然後時刻之早晚距/緯之逺近食分之淺深皆可次第推也)
　　求交周距弧
以三千六百秒為一率一小時太隂交周一千九百
八十四秒四○二五四九為二厯實距時化秒為三
率求得四厯為秒以度分收之得交周距弧實距時
為加者亦為加實距時為減者亦為減(交周距弧者/平朢距實朢)
(太陰交周之行度也蓋平朢與實朢既有距時則此/相距之時分内太陰又有距交行故又以實距時求)
(交周距/弧也)
　　求實朢平交周
置平朢太陰交周加減交周距弧得實朢平交周(實/朢)
(平交周者實朢時太隂本輪心距正交之平行度也/平朢太隂交周為平朢時太隂本輪心距正交之度)
(加減交周距弧即為實朢時太隂本輪心距正/交之度因其為本輪心行故仍名之曰平也)
　　求實朢實交周
置實朢平交周加減太隂實均得實朢實交周自初
宫初度至初宫一十二度一十六分五十五秒自五
宫一十七度四十三分零五秒至六宫一十二度一
十六分五十五秒自十一宫一十七度四十三分零
五秒至十一宫三十度皆入食限為有食不入此限
者不食即不必算(實朢實交周者實朢時太隂距正/交之實行度也實朢平交周為太)
(隂本輪心距正交之度而太陰實行又有加減之差/故加減太隂實均為實交周也其入限宫度乃太隂)
(距交必食之限詳交/食厯理太陰食限篇)
推太陽實經第六
　(推太陽實經為月食第六段盖月食之時刻由於/太陽而太陽之時刻定於赤道故求太陽實經所)
　(以為求時/差之用也)
　　求太陽距弧
以三千六百秒為一率一小時太陽平行一百四十
七秒八四七一○四九為二率實距時化秒為三率
求得四率為秒以度分收之得太陽距弧實距時為
加者亦為加實距時為減者亦為減(太陽距弧者平/朢距實朢太陽)
(本輪心之行度也與/交周距弧之理同)
　　求實朢太陽平行
置平朢太陽平行加減太陽距弧得實朢太陽平行
(與實朢平交/周之理同)
　　求太陽黄道經度
置實朢太陽平行加減太陽實均得太陽黄道經度
(與實朢實交/周之理同)
　　求太陽赤道經度
以半徑一千萬為一厯黄赤大距二十三度二十九
分三十秒之餘弦為二厯太陽距春秋分黄道經度
之正切線為三厯(太陽黄道經度不及三宫者與三/宫相減過三宫者減三宫過六宫)
(者與九宫相減過九宫者減九/宫得太陽距春秋分黄道經度)求得四厯為赤道經
度之正切線檢表得太陽距春秋分赤道經度以冬
至起初宫命之得太陽赤道經度
推實朢用時第七
　(推實朢用時為月食第七段葢實朢固為日月相/對之時刻而驗諸實測猶有㣲差因有時差也故)
　(加減二時差之/總為實朢用時)
　　求均數時差
以太陽實均變時得均數時差(一度變為四分十五/分變為一分十五秒)
(變為/一秒)實均為加者則為減實均為減者則為加
　　求升度時差
以太陽黄道經度與太陽赤道經度相減餘數變時
得升度時差二分後為加二至後為減
　　求時差總
均數時差與升度時差同為加者則相加為時差總
仍為加同為減者亦相加為時差總仍為減一為加
一為減者則相減為時差總加數大為加減數大為
減(時差之理詳日躔厯理時差及交食厯理朔朢用/時篇其加減為時差總者合両次加減為一次加)
(減/也)
　　求實朢用時
置實朢加減時差總得實朢用時距日出後日入前
九刻以内者可以見食九刻以外者則全在晝即不
必算(分晝夜之法以一小時月距日實行二十七分/四十三秒為一率六十分為二率最大月半徑)
(與最大影半徑相併得一度零三分三十九秒為三/率求得四率一百三十八分收作九刻實朢在日出)
(後九刻以内日出前可見初虧實朢在日入前九刻/以内日入後可見復圓若九刻以外雖食分最大時)
(刻最久亦不見/食矣故不必筭)
推食甚距緯食甚時刻第八
　(推食甚距緯食甚時刻為月食第八段蓋實朢用/時固日月相對之時刻矣然太隂與地影斜距猶)
　(逺故求其白道緯度為距緯以辨相掩之淺深求/其白道經差為交周升度差以定距時之早晚然)
　(後加減實朢用時為食甚時刻也/詳交食厯理月食五限時刻篇)
　　求食甚距緯
以半徑一千萬為一率黄白大距四度五十八分三
十秒之正弦為二率實朢實交周之正弦為三率求
得四率為食甚距緯之正弦檢表得食甚距緯實交
周初宫五宫為北六宫十一宫為南(食甚距緯者食/甚時太隂距地)
(影心之白道緯度也月離求緯度乃黄道之緯度與/黄道成直角此所求之距緯乃白道之緯度與白道)
(成直角夫求白道緯度應以黄道立筭今用實朢實/交周者葢交食推朔朢以白道當黄道太隂白道經)
(度與太陽黄道經度相同為朔相對為朢與月離用/黄道經度推朔朢者不同故實朢時地影心距交之)
(黄道經度與太隂距交之白道經度等用白道即用/黄道也至於南北則以黄道為主實交周初宫至五)
(宫為正交後入隂厯在黄道北六宫至十一宫為/中交後入陽厯在黄道南月食方位所由定也)
　　求食甚交周
以半徑一千萬為一率黄白大距四度五十八分三
十秒之餘弦為二率實朢實交周之正切線為三率
求得四率為食甚交周之正切線檢表得食甚交周
(食甚交周者食甚時太隂距正交之白道經度也葢/實交周為實朢時太隂距正交之白道經度與地影)
(心距正交之黄道經度等故用實朢實交周為地影/心距交之黄道度求其相當之白道度為食甚時太)
(隂距交之白/道經度也)
　　求交周升度差
以食甚交周與實朢實交周相減得交周升度差(交/周)
(升度差者食甚時太隂交周與實朢時太/隂交周之差也故相減得交周升度差)
　　求月距日實行
以一小時太隂引數與太隂實引相加依月離求初
均數法算之為後均數與太隂實均相加減(實均與/後均同)
(為加或同為減者則相減/一為加一為減者則相加)得數與一小時月距日平
行一千八百二十八秒六一二一一○八相加減(實/均)
(與後均同為加者後均加數大則加後均加數小則/减同為減者後均減數大則減後均減數小則加一)
(為加一為減者後均/加則加後均減則減)得月距日實行(月距日實行者/一小時月距日)
(之實行度也葢初虧在食甚前復圓在食甚後其均/數皆以漸而差故設食甚後一小時之引數求其均)
(數與實均相較以得食甚後一小時月距日之實行/則食甚前一小時之實行視此矣以此一小時月距)
(日之實行與一小時為比例然後/各相距之時刻可以得其真也)
　　求食甚距時
以月距日實行化秒為一率三千六百秒為二率交
周升度差化秒為三率求得四率為秒以分收之得
食甚距時實朢實交周五宫十一宫為加初宫六宫
為減(食甚距時者食甚與實朢用時相距之時分也/蓋食甚時太隂距交之白道度與實朢時太隂)
(距交之白道度既有微差則食甚之時分與實朢用/時之時分亦有微差故以一小時月距日實行與一)
(小時之比同於交周升度差與食甚距時之比也定/加減之法實朢實交周五宫十一宫在交前黄道度)
(少白道度多故加初宫六宫在/交後黄道度多白道度少故減)
　　求食甚時刻
置實朢用時加減食甚距時得食甚時刻自初時起
子正一時為丑初以次順數至二十三時為夜子初
每十五分收為一刻不足一刻者為零分
推食分第九
　(推食分為月食第九段葢食分之多寡由於相掩/之淺深相掩之淺深由於視徑之大小視徑之大)
　(小又由於距地之逺近故先求得距地數以得/視徑及相掩之分數然後比例而得食分也)
　　求太陽距地
以太陽最髙距地一千零一十七萬九千二百零八
為一率地半徑比例數一十一萬六千二百為二率
太陽距地心之邊為三率求得四率即太陽距地(太/陽)
(距地者月食時太陽距地/心與地半徑之比例數也)
　　求太隂距地
以太隂最髙距地一千零一十七萬二千五百為一
率地半徑比例數五千八百一十六為二率太隂距
地心之邊内減次均輪半徑一十一萬七千五百餘
為三率求得四率即太隂距地(太隂距地者月食時/太隂距地心與地半)
(徑之比例數也太隂距地心之邉又減次均/輪半徑者因朢時太隂在次均輪下㸃故也)
　　求太隂半徑
以太隂距地為一率太隂實半徑二十七為二率半
徑一千萬為三率求得四率為太隂半徑之正弦檢
表得太隂半徑
　　求地影半徑
以太陽光分半徑六百三十七内減地半徑一百餘
五百三十七為一率太陽距地為二率地半徑一百
為三率求得四率為地影之長又以地影之長為一
率地半徑一百為二率半徑一千萬為三率求得四
率為地影角之正弦檢表得地影角又以半徑一千
萬為一率地影角之正切線為二率地影之長内減
太隂距地餘為三率求得四率為太隂所當地影之
濶乃以太隂距地為一率地影之濶為二率半徑一
千萬為三率求得四率為地影半徑之正切線檢表
得地影半徑(詳交食厯理/地影半徑篇)
　　求併徑
以太隂半徑與地影半徑相加得併徑
　　求食分
以太隂半徑倍之為一率十分為二率併徑内減食
甚距緯餘為三率求得四率即食分
推初虧復圓時刻第十
　(推初虧復圓時刻為月食第十段葢初虧時太隂/與地影兩周初相切復圓時太隂與地影兩周初)
　(相離故以兩半徑相加為兩心相距之度以此斜/距之度求其白道度則得距弧以距弧比例得距)
　(時與食甚時刻相加減即得初虧復圓/時刻矣詳交食厯理月食五限時刻篇)
　　求初虧復圓距弧
以食甚距緯之餘弦為一率併徑之餘弦為二率半
徑一千萬為三率求得四率為初虧復圓距弧之餘
弦檢表得初虧復圓距弧(初虧復圓距弧者初虧距/食甚或食甚距復圓之行)
(度也與正弧三角形有黄/道有距緯求赤道之法同)
　　求初虧復圓距時
以月距日實行化秒為一率三千六百秒為二率初
虧復圓距弧化秒為三率求得四率為秒以時分收
之得初虧復圓距時
　　求初虧時刻
置食甚時刻減初虧復圓距時得初虧時刻不足減
者加二十四時減之初虧即在前一日命時之法與
食甚同
　　求復圓時刻
置食甚時刻加初虧復圓距時得復圓時刻加滿二
十四時去之復圓即在次日命時之法與食甚同
推食既生光時刻第十一
　(推食既生光時刻為月食第十一段葢食既時太/隂全入影中生光時太隂方出影外故以兩半徑)
　(相減為兩心相距之度以此斜距之度求其白道/度則得距弧以距弧比例得距時與食甚時刻相)
　(加減即得食既生光時刻矣詳/交食厯理月食五限時刻篇)
　　求食既生光距弧
以食甚距緯之餘弦為一率地影半徑内減太隂半
徑餘為徑較檢其餘弦為二率半徑一千萬為三率
求得四率為食既生光距弧之餘弦檢表得食既生
光距弧(如徑較小於距緯則月食必/在十分以内即無食既生光)
　　求食既生光距時
以月距日實行化秒為一率三千六百秒為二率食
既生光距弧化秒為三率求得四率為秒以時分收
之得食既生光距時
　　求食既時刻
置食甚時刻減食既生光距時得食既時刻不足減
者加二十四時減之食既即在前一日命時之法與
食甚同
　　求生光時刻
置食甚時刻加食既生光距時得生光時刻加滿二
十四時去之生光即在次日命時之法與食甚同
推太隂經緯宿度第十二
　(推太隂經緯宿度為月食第/十二段所以騐諸實測也)
　　求黄白升度差
以半徑一千萬為一率黄白大距四度五十八分三
十秒之餘弦為二率食甚交周之正切線為三率求
得四率為黄道之正切線檢表得黄道度與食甚交
周相減餘為黄白升度差食甚距時加者亦為加食
甚距時減者亦為減(與月離厯法/求升度差同)
　　求大隂黄道經度
置太陽黄道經度加減六宫(過六宫者減六宫不/及六宫者加六宫)再
加減食甚距弧又加減黄白升度差得太隂黄道經
度(太隂黄道經度者食甚時太隂黄道經度也求實/朢時既以白道當黄道則以實朢太陽黄道經度)
(加減六宫即得實朢太隂白道經度再加減食甚距/弧即得食甚太隂白道經度故又加減黄白升度差)
(方為食甚時太/隂黄道經度也)
　　求太隂黄道宿度
依日躔求宿度法求得本年黄道宿鈐察太隂黄道
經度足減本年黄道宿鈐内某宿度分則減之餘為
太隂黄道宿度
　　求太隂黄道緯度
以半徑一千萬為一率黄白大距四度五十八分三
十秒之正弦為二率食甚交周之正弦為三率求得
四率為距緯之正弦檢表得太隂黄道緯度食甚交
周初宫五宫為北六宫十一宫為南(與月離求黄道/緯度之法同)
　　求太隂赤道經度赤道緯度
以太隂距黄極度為一邊(太隂在黄道北則以黄道/緯度與九十度相減在黄)
(道南則以黄道緯度與九十/度相加得太隂距黄極度)黄極距赤極二十三度
二十九分三十秒為一邊太隂距冬至黄道經度為
所夾之外角(過半周者與全/周相減用其餘)用斜弧三角形知兩邊
一角而角在兩邊之間求對邊之法求得對邊為太
隂距赤極度過九十度者減九十度餘為赤道南緯
度不及九十度者與九十度相減餘為赤道北緯度
又求得近赤極之角為太隂距冬至赤道經度(與恒/星厯)
(理推恒星赤道/經緯度之法同)
　　求太隂赤道宿度
依恒星厯理求得本年赤道宿鈐察太隂赤道經度
足減本年赤道宿鈐内某宿度分則減之餘為太隂
赤道宿度
推月食方位及食限總時
　(推月食方位及食限總時亦以騐諸實測盖方位/雖無闗於行度而實有合於仰觀仰觀既合則黄)
　(道之出入白道之交錯皆有明徵矣總時既有闗/於遲疾又以騐諸久暫久暫既騐則併徑之大小)
　(食分之淺深/皆有確據矣)
　　求春秋分距地平赤道度
以食甚時刻變赤道度(每時之四分變作一度每時/之一分變作十五分毎時之)
(一秒變作/十五秒)又於太陽赤道經度内減三宫(不足減者/加十二宫)
(減/之)餘為太陽距春分赤道度兩數相加(加滿全/周去之)為春
分距子正赤道度過半周者減半周餘為春分距正
午西赤道度不及半周者與半周相減餘為春分距
正午東赤道度距正午西過九十度者與半周相減
餘為秋分距正午東赤道度距正午東過九十度者
與半周相減餘為秋分距正午西赤道度以春秋分
距正午東西赤道度與九十度相減餘為春秋分距
地平赤道度(春秋分為黄赤二道之交求得春秋分/距地平赤道度則春秋分距地平黄道)
(度與黄道地平交角皆可推矣然欲求春秋分距地/平赤道度必先求春秋分距正午赤道度而欲求春)
(秋分距正午赤道度必先求太陽距春分與距子正/赤道度葢太陽赤道度起於冬至右旋時刻赤道度)
(起於子正左旋故必於太陽赤道經度内減去三宫/餘為太陽距春分赤道度與時刻赤道度相加為春)
(分距子正赤道度知春分距子正赤道度即知春分/距正午前後赤道度或秋分距正午前後赤道度既)
(得春秋分距正午赤道度而正午距地平又恒為九/十度故以春秋分距正午赤道度與九十度相減得)
(春秋分距地/平赤道度也)
　　求黄道地平交角
以春秋分距地平赤道度為所知之一邊黄赤交角
二十三度二十九分三十秒及赤道地平交角(春分/在正)
(午西秋分在正午東用對赤道髙弧之角如京師為/五十度零五分春分在正午東秋分在正午西則以)
(赤道高弧與半周相減用其餘如/京師為一百二十九度五十五分)為所知之兩角用
斜弧三角形知兩角一邊而邊在兩角之間求對角
之法求得對角春分在正午東秋分在正午西者則
求得之角即為黄道地平交角春分在正午西秋分
在正午東者則以求得之角與半周相減餘為黄道
地平交角(黄道地平交角者黄道與地平南半周相/交之角即黄平象限距地平之髙也春分)
(在正午東秋分在正午西則地平黄道在赤道北故/求得對赤道之角即黄道與地平南半周相交之角)
(春分在正午西秋分在正午東則地平黄道在赤道/南故求得對赤道之角為黄道與地平北半周相交)
(之交必與半周相減方為黄/道與地平南相交之角也)
　　求春秋分距地平黄道度
以黄道地平交角之正弦為一率赤道地平交角之
正弦為二率春秋分距地平赤道度之正弦為三率
求得四率為春秋分距地平黄道度之正弦檢表得
春秋分距地平黄道度
　　求太隂距春秋分黄道度
春分在地平上者(或在正午前或在正/午後皆為在地平上)以太隂黄道
經度與三宫相減餘為太隂距春分黄道度秋分在
地平上者以太隂黄道經度與九宫相減餘為太隂
距秋分黄道度春秋分宫度大於太隂宫度為距春
秋分前春秋分宫度小於太隂宫度為距春秋分後
　　求太隂距地平黄道度
春秋分在正午西者太隂在春秋分後則以太隂距
春秋分黄道度與春秋分距地平黄道度相加太隂
在春秋分前則以太隂距春秋分黄道度與春秋分
距地平黄道度相減得太隂距地平黄道度春秋分
在正午東者太隂在春秋分後則以太隂距春秋分
黄道度與春秋分距地平黄道度相減太隂在春秋
分前則以太隂距春秋分黄道度與春秋分距地平
黄道度相加得太隂距地平黄道度
　　求太隂距限
春秋分在正午西者太隂距地平黄道度不及九十
度為限西過九十度為限東春秋分在正午東者太
隂距地平黄道度不及九十度為限東過九十度為
限西
　　求黄道髙弧交角
以太隂距地平黄道度之餘弦為一率半徑一千萬
為二率黄道地平交角之餘切線為三率求得四率
為黄道髙弧交角之正切線檢表得黄道髙弧交角
(此以上即日食求黄平象限及黄道髙弧交角之理/因月食未論及黄平象限故用春秋分距地平及太)
(隂距地平黄道度立算以從簡易詳交食厯理定/月食方位篇與日食求黄平象限諸法可以參看)
　　求初虧交周
置食甚交周減初虧復圓距弧得初虧交周
　　求復圓交周
置食甚交周加初虧復圓距弧得復圓交周
　　求初虧距緯
以半徑一千萬為一率黄白大距四度五十八分三
十秒之正弦為二率初虧交周之正弦為三率求得
四率為初虧距緯之正弦檢表得初虧距緯初虧交
周初宫五宫為緯北六宫十一宫為緯南
　　求復圓距緯
以半徑一千萬為一率黄白大距四度五十八分三
十秒之正弦為二率復圓交周之正弦為三率求得
四率為復圓距緯之正弦檢表得復圓距緯復圓交
周初宫五宫為緯北六宫十一宫為緯南
　　求初虧緯差角
以併徑之正弦為一率初虧距緯之正弦為二率半
徑一千萬為三率求得四率為初虧緯差角之正弦
檢表得初虧緯差角
　　求復圓緯差角
以併徑之正弦為一率復圓距緯之正弦為二率半
徑一千萬為三率求得四率為復圓緯差角之正弦
檢表得復圓緯差角
　　求初虧定交角
太隂在限東者初虧緯南則以初虧緯差角與黄道
髙弧交角相加初虧緯北則以初虧緯差角與黄道
髙弧交角相減得初虧定交角太隂在限西者初虧
緯南則以初虧緯差角與黄道髙弧交角相減初虧
緯北則以初虧緯差角與黄道髙弧交角相加得初
虧定交角如初虧無距緯則無初虧緯差角而黄道
髙弧交角即初虧定交角
　　求復圓定交角
太隂在限東者復圓緯南則以復圓緯差角與黄道
髙弧交角相減復圓緯北則以復圓緯差角與黄道
髙弧交角相加得復圓定交角太隂在限西者復圓
緯南則以復圓緯差角與黄道髙弧交角相加復圓
緯北則以復圓緯差角與黄道髙弧交角相減得復
圓定交角如復圓無距緯則無復圓緯差角而黄道
髙弧交角即復圓定交角
　　求初虧方位
太隂在限東者初虧定交角在四十五度以内為下
偏左在四十五度以外為左偏下適足九十度為正
左過九十度為左偏上太隂在限西者初虧定交角
在四十五度以内為上偏左在四十五度以外為左
偏上適足九十度亦為正左過九十度為左偏下
　　求復圓方位
太隂在限東者復圓定交角在四十五度以内為上
偏右在四十五度以外為右偏上適足九十度為正
右過九十度為右偏下太隂在限西者復圓定交角
在四十五度以内為下偏右在四十五度以外為右
偏下適足九十度亦為正右過九十度為右偏上(京/師)
(北極髙四十度故月食方位皆以黄平象限在天頂/南而定若北極髙二十三度以下黄平象限有時在)
(天頂北則月食方位/之左右與此相反)
　　求食限總時
以初虧復圓距時倍之得食限總時(食限總時者初/虧至復圓之時)
(刻也初虧距食甚與食甚距復圓其時分恒相/等故以初虧復圓距時倍之即得食限總時也)
用表推月食法
推入交
　　求首朔太隂交周
用交食首朔諸根表察本年太隂交周宫度分秒(三/十)
(微進一秒/下倣此)得首朔太隂交周
　　求逐月朢太隂交周
用交食朔朢䇿表察正月太隂交周朢䇿宫度分秒
與首朔太隂交周相加得正月朢太隂交周以下遞
加交周朔䇿一宫零四十分一十四秒得逐月朢太
隂交周
　　求入交月數
逐月朢太隂交周自初宫初度至初宫一十四度五
十四分自五宫一十五度零六分至六宫一十四度
五十四分自十一宫一十五度零六分至十一宫三
十度皆為太隂入交第㡬月入交即第㡬月有食
推平朢諸平行第一
　　求首朔諸根
用交食首朔諸根表察本年首朔日時分秒得首朔
根察本年太陽平行宫度分秒得太陽平行根察本
年太陽引數宫度分秒得太陽引數根察本年太隂
引數宫度分秒得太陰引數根察本年太隂交周宫
度分秒得太隂交周根并察紀日
　　求諸朢䇿
用交食朔朢䇿表察本月朢䇿日時分秒得朢䇿察
本月太陽平行朢䇿宫度分秒得太陽平行朢䇿察
本月太陽引數朢䇿宫度分秒得太陽引數朢䇿察
本月太隂引數朢䇿宫度分秒得太陰引數朢䇿察
本月太陰交周朢䇿宫度分秒得太陰交周朢䇿
　　求平朢
以首朔根紀日朢䇿三數相加其日滿紀法六十去
之得平朢自初日甲子起算得平朢干支自初時起
子正一時為丑初以次順數至二十三時為夜子初
每十五分收為一刻不足一刻者為零分得平望時
分秒
　　求平朢太陽平行
以太陽平行根與太陽平行朢䇿相加得平望太陽
平行
　　求平望太陽引數
以太陽引數根與太陽引數朢䇿相加得平望太陽
引數
　　求平望太隂引數
以太隂引數根與太隂引數望䇿相加得平望太隂
引數
　　求平望太隂交周
以太隂交周根與太隂交周望䇿相加得平望太隂
交周
推日月相距第二
　　求太陽均數
用日躔太陽均數表以平朢太陽引數宫度分察其
所對之度分秒得太陽均數并記加減號
　　求太隂均數
用月離太隂初均數表以平望太隂引數宫度分察
其所對之度分秒得太隂均數并記加減號
　　求距弧
太陽太隂兩均數同為加或同為減者則相減得距
弧一為加一為減者則相加得距弧
　　求距時
用交食周日諸平行表以距弧度分秒察月距日相
當之數取其所對之時分秒得距時凡太陽太隂兩
均數同為加者太陽加均大則距時為加太陽加均
小則距時為減同為減者太陽減均大則距時為減
太陽減均小則距時為加一為加一為減者太陽為
加均則距時為加太陽為減均則距時為減
推實引第三
　　求太陽引弧
用交食周日諸平行表以距時之時分秒各察其與
太陽平行相對之數而併之得太陽引弧距時為加
者亦為加距時為減者亦為減(太陽每日之最卑行/不過十分秒之一則)
(太陽引數畧與太陽平行同故/求太陽引弧即用太陽平行也)
　　求太隂引弧
用交食周日諸平行表以距時之時分秒各察其與
太隂引數相對之數而併之得太隂引弧距時為加
者亦為加距時為減者亦為減
　　求太陽實引
置平望太陽引數加減太陽引弧得太陽實引
　　求太隂實引
置平望太隂引數加減太隂引弧得太隂實引
推實望第四
　　求太陽實均
用日躔太陽均數表以太陽實引宫度分察其所對
之度分秒得太陽實均并記加減號
　　求太隂實均
用月離太隂初均數表以太隂實引宫度分察其所
對之度分秒得太隂實均并記加減號
　　求實距弧
太陽太隂兩實均同為加或同為減者則相減得實
距弧一為加一為減者則相加得實距弧
　　求實距時
用交食周日諸平行表以實距弧度分秒察月距日
相當之數取其所對之時分秒得實距時定加減之
法與距時同
　　求實望
置平望加減實距時得實望加滿二十四時則實望
進一日不足減者借一日作二十四時則實望退一
日
推實交周第五
　　求交周距弧
用交食周日諸平行表以實距時之時分秒各察其
與太隂交周相對之數而併之得交周距弧實距時
為加者亦為加實距時為減者亦為減
　　求實望平交周
置平望太隂交周加減交周距弧得實望平交周
　　求實望實交周
置實望平交周加減太隂實均得實望實交周自初
宫初度至初宫一十二度一十六分五十五秒自五
宮一十七度四十三分零五秒至六宫一十二度一
十六分五十五秒自十一宮一十七度四十三分零
五秒至十一宮三十度皆入食限為有食不入此限
者不食即不必算
推太陽實經第六
　　求太陽距弧
用交食周日諸平行表以實距時之時分秒各察其
與太陽平行相對之數而併之得太陽距弧實距時
為加者亦為加實距時為減者亦為減
　　求實望太陽平行
置平望太陽平行加減太陽距弧得實望太陽平行
　　求太陽黄道經度
置實望太陽平行加減太陽實均得太陽黄道經度
　　求太陽赤道經度
用日躔黄赤升度表以太陽黄道經度察其所對之
赤道宫度分秒得太陽赤道經度
推實望用時第七
　　求均數時差
用日躔均數時差表以太陽實引宮度察其所對之
分秒得均數時差并記加減號
　　求升度時差
用日躔升度時差表以太陽黄道經度察其所對之
分秒得升度時差并記加減號
　　求時差總
均數時差與升度時差同為加者則相加為時差總
仍為加同為減者亦相加為時差總仍為減一為加
一為減者則相減為時差總加數大為加減數大為
減
　　求實望用時
置實望加減時差總得實望用時距日出後日入前
九刻以内者可以見食九刻以外者則全在畫即不
必算
推食甚距緯食甚時刻第八
　　求食甚距緯
用交食黄白距度表以實望實交周宫度分察其所
對之度分秒得食甚距緯并記南北號(交食黄白距/度表乃以白)
(道經度求黄道緯度與黄道成直角若以黄道經度/察表則其所得為白道緯度與白道成直角今實望)
(實交周宫度與地影心距交之黄道度等故/察表即得白道緯度而為食甚之距緯也)
　　求交周升度差
用月離黄白升度差表以實望實交周宫度察其所
對之分秒得交周升度差并記加減號(月離黄白升/度差表乃以)
(白道經度求黄道升度差若以黄道經度察表則其/所得為白道升度差今實望實交周與地影心距交)
(之黄道度等故察表即/得交周白道升度差也)
　　求食甚交周
實望實交周加減交周升度差得食甚交周(前法先/得食甚)
(交周而後相減得交周升度差此用表法先得/交周升度差而後相減得食甚交周其理一也)
　　求月距日實行
用交食月距日實行表以太隂實引宫度察其所對
之分秒得月距日實行
　　求食甚距時
以月距日實行化秒為一率三千六百秒為二率交
周升度差化秒為三率求得四率為秒以分收之得
食甚距時交周升度差為加者亦為加交周升度差
為減者亦為減
　　求食甚時刻
置實望用時加減食甚距時得食甚時刻命時之法
與平望同
推食分第九
　　求太隂半徑
用交食視半徑表以太隂實引宫度察其與月半徑
相對之分秒得太隂半徑
　　求地影半徑
用交食視半徑表以太隂實引宫度察其與影半徑
相對之分秒得地影半徑
　　求影差
用交食視半徑表以太陽實引宫度察其與影差相
對之分秒得影差
　　求實影半徑
置地影半徑減影差得實影半徑(地影半徑表乃以/太陽在最髙所生)
(之大影立算若太陽不在最髙者其影皆有微差故/以太陽引數宫度察得影差以減地影半徑方為實)
(影半徑不用求日月距地者因以引/數察表則距地之髙卑已在其中也)
　　求併徑
以太隂半徑與實影半徑相加得併徑
　　求食分
以太隂半徑倍之為一率十分為二率併徑内減食
甚距緯餘為三率求得四率即食分
推初虧復圓時刻第十
　　求初虧復圓距弧
用交食月行表以併徑分及食甚距緯分察其所對
之分秒得初虧復圓距弧
　　求初虧復圓距時
以月距日實行化秒為一率三千六百秒為二率初
虧復圓距弧化秒為三率求得四率為秒以時分收
之得初虧復圓距時
　　求初虧時刻
置食甚時刻減初虧復圓距時得初虧時刻不足減
者加二十四時減之初虧即在前一日命時之法與
平望同
　　求復圓時刻
置食甚時刻加初虧復圓距時得復圓時刻加滿二
十四時去之復圓即在次日命時之法與平望同
推食既生光時刻第十一
　　求食既生光距弧
用交食月行表以實影半徑内減太隂半徑之餘分
及食甚距緯分察其所對之分秒得食既生光距弧
　　求食既生光距時
以月距日實行化秒為一率三千六百秒為二率食
既生光距弧化秒為三率求得四率為秒以時分收
之得食既生光距時
　　求食既時刻
置食甚時刻減食既生光距時得食既時刻不足減
者加二十四時減之食既即在前一日命時之法與
平望同
　　求生光時刻
置食甚時刻加食既生光距時得生光時刻加滿二
十四時去之生光即在次日命時之法與平望同
推太隂經緯宿度第十二
　　求黄白升度差
用月離黄白升度差表以食甚交周宫度察其所對
之分秒得黄白升度差并記加減號
　　求太隂黄道經度
置太陽黄道經度加減六宫(過六宫者減六宫不/及六宫者加六宫)再
加減交周升度差又加減黄白升度差得太隂黄道
經度
　　求太隂黄道緯度
用交食黄白距度表以食甚交周宫度分察其所對
之度分秒得太隂黄道緯度
　　求太隂黄道宿度
依日躔求宿度法求得本年黄道宿鈐察太隂黄道
經度足減本年黄道宿鈐内某宿度分則減之餘為
太隂黄道宿度
　　求太隂赤道經度
用黄赤經緯互推表以太隂黄道經度及太隂黄道
緯度察其所對之宫度分秒得太隂赤道經度
　　求太隂赤道緯度
用黄赤經緯互推表以太隂黄道經度及太隂黄道
緯度察其所對之度分秒得太隂赤道緯度
　　求太隂赤道宿度
依恆星歴理求得本年赤道宿鈐察太隂赤道經度
足減本年赤道宿鈐内某宿度分則減之餘為太隂
赤道宿度
推月食方位及食限總時
　　求春分距午時分
用交食北極髙四十度黄平象限表以太陽黄道經
度察黄道宫度取其與時分所對之數為太陽距春
分後時分又以食甚時刻加減十二時(不及十二時/則加十二時)
(過十二時則/減十二時)為太陽距正午後時分兩數相加(加滿/二十)
(四時去之/用其餘)得春分距午時分(春分距午時分者食甚/時春分距正午後赤道)
(度所變之時分也不用度數而用時分者為與食甚/時刻相應也前法以距地平上立算或春分在地平)
(上或秋分在地平上故求春分或秋分距地平赤道/度此用表法以距正午後立算或在地平上或在地)
(平下皆自春分起數故/止求春分距午時分也)
　　求月距限
用交食北極髙四十度黄平象限表以春分距午時
分察表内時分相近者取其與黄平象限相對之數
為黄平象限宫度與太隂黄道經度相減餘為月距
限度(有一宫作/三十度)太隂黄道經度太於黄平象限宫度
者為限東小於黄平象限宫度者為限西(月距限者/太隂距黄)
(平象限之度分也宫數之次皆自西而東故太隂黄/道經度大於黄平象限宫度者為限東小於黄平象)
(限宫度者/為限西也)
　　求限距地髙
用交食北極髙四十度黄平象限表以春分距正午
時分察表内時分相近者取其與限距地髙相對之
數得限距地髙
　　求黄道髙弧交角
用交食黄道髙弧交角表以月距限及限距地髙之
度察其所對之度分秒得黄道髙弧交角
　　求初虧交周
置食甚交周減初虧復圓距弧得初虧交周
　　求復圓交周
置食甚交周加初虧復圓距弧得復圓交周
　　求初虧距緯
用交食黄白距度表以初虧交周宫度察其所對之
度分秒得初虧距緯并記南北號
　　求復圓距緯
用交食黄白距度表以復圓交周宫度察其所對之
度分秒得復圓距緯并記南北號
　　求初虧緯差角
用交食緯差角表以併徑分及初虧距緯分察其所
對之度分得初虧緯差角
　　求復圓緯差角
用交食緯差角表以併徑分及復圓距緯分察其所
對之度分得復圓緯差角
　以下求定交角及方位并食限總時皆與前法同
推各省月食法
　　求各省月食時刻
以京師月食時刻按各省東西偏度加減之(與推各/省節氣)
(時刻加/減法同)得各省月食時刻
　　求各省月食方位
以各省赤道髙度及各省食甚時刻依京師推月食
方位法算之得各省月食方位
推月食帶食法
　　求帶食距時
以本日日出或日入時分與食甚時分相減餘為帶
食距時(帶食距時者太隂出入地平距食甚之時刻/也月食日月相對則日出時刻即月入時刻)
(日入時刻即月出時刻故初虧或食甚在日入前者/為帶食出地食甚或復圓在日出後者為帶食入地)
(帶食出地者則以日入時分與食甚時分相減餘為/帶食距時帶食入地者則以日出時分與食甚時分)
(相減餘為帶食距時各省帶食以各省/日出入時刻及各省食甚時刻算之)
　　求帶食距弧
以三千六百秒為一率一小時月距日實行化秒為
二率(即推月食所用/月距日實行也)帶食距時化秒為三率求得四
率為秒以度分收之得帶食距弧(帶食距弧者太隂/出入地平距食甚)
(之行度也初虧復圓以距弧求距/時帶食以距時求距弧其理同也)
　　求帶食兩心相距
以半徑一千萬為一率帶食距弧之餘切線為二率
食甚距緯之餘弦為三率求得四率為兩心相距之
餘切線檢表得帶食兩心相距(帶食兩心相距者帶/食時太隂心與地影)
(心相距之度也初虧復圓以併徑斜距之度與距緯/求距弧之白道度帶食以距弧之白道度與距緯求)
(兩心斜距之/度其理同也)
　　求帶食分秒
以太隂半徑倍之為一率十分為二率併徑内減帶
食兩心相距餘為三率求得四率即帶食分秒(帶食/分秒)
(者太隂出入地平時與地影相掩之分數為太隂全/徑十分中之幾分也食甚兩心相距即距緯故於併)
(徑内減距緯為三率帶食則於併徑内/減帶食兩心相距為三率其理同也)
定望推平望法
康熙六十年辛丑十一月十五日壬寅望月食初虧
戌正初刻十二分二十四秒零四微食甚亥正一刻
四分零一秒零六微復圓十六日子正一刻十分三
十八秒零八微食甚時太陽赤道經度初宫一十三
度零六分零九秒一十六微太陽平行過冬至一十
一度五十三分四十九秒四十一微(自厯元甲子年/天正冬至次日)
(子正初刻至本日食甚時刻計一萬三千八百九十/日九二九八七三八與太陽每日平行相乗加厯元)
(甲子年天正冬至次曰子正初刻太陽平行/遇冬至二十分一十九秒一十八微即得)太陽引
數過最卑四度零四分五十二秒一十二微(以食甚/距厯元)
(日分與最卑每日平行相乗加厯元甲子年/最卑應得數與食甚太陽平行相減即得)太隂引
數過最髙十一宫一十八度三十七分五十六秒四
十四微(自崇禎戊辰年首朔至本日食甚時刻計三/萬四千三百二十九日二四五五五六二與)
(太隂每日自行相乗加崇禎戊辰年首朔太隂/遇最髙一宮零七度三十四分三十四秒即得)太陽
實均加八分五十六秒五十四微太隂實均加五十
六分四十三秒四十四微太隂半徑一十五分五十
七秒五十七微地影半徑四十二分三十九秒五十
二微一小時月距日實行二十七分四十五秒四十
四微推得初虧復圓距弧五十八分三十五秒一十
九微食甚距緯在黄道北二分一十二秒三十八微
食甚交周為初宫初度二十五分二十二秒五十六
微實望實交周為初宫初度二十五分二十八秒三
十九微交周升度差五秒四十三微食甚距時減一
十二秒二十二微則實望用時為亥正一刻四分一
十三秒二十八微均數時差減三十五秒四十八微
升度時差減四分一十二秒四十二微則實望為亥
正一刻九分零一秒五十八微實距時減一時三十
四分零三秒五十八微則平望為夜子初三刻一十
三分零五秒五十六微以食甚時刻與平望時刻相
減得平望在食甚後一時三十九分零四秒五十微
乃以食甚距平望時分之太陽平行四分零四秒零
九微與食甚太陽平行相加得平望太陽平行為初
宫一十一度五十七分五十三秒五十微加六宫得
平望太隂平行為六宫一十一度五十七分五十三
秒五十微以食甚距平望之太陽引數四分零四秒
零八微與食甚太陽引數相加得平望太陽引數過
最卑四度零八分五十六秒二十微以食甚距平望
之太隂引數五十三分五十六秒一十五微與食甚
太隂引數相加得平望太隂引數過最髙十一宫一
十九度三十一分五十二秒五十九微又以實距時
一時三十四分零三秒五十八微求得交周距弧五
十一分五十一秒零六微與實望實交周相加(因平/望求)
　(實望為減則實/望求平望為加)得實望平交周初宫一度一十八分
　一十九秒四十五微減太隂實均五十六分四十三
　秒四十四微得平望交周初宫初度二十分三十六
　秒零一微又置平望太隂平行減平望交周得平望
　正交過冬至六宫一十一度三十七分一十七秒四
　十九微置平望太隂平行減平望太隂引數得平望
　月孛過冬至六宫二十二度二十六分零五十一微
　
　
　
　
　
　
　
　
　
　
御製厯象考成下編卷三
　欽定四庫全書
御製厯象考成下編卷四
　　日食厯法
　　　推日食用數
　　　推日食法
　　　用表推日食法
　　　推各省日食法
　　　推日食帶食法
推日食用數
康熙二十三年甲子天正冬至為厯元
周天三百六十度(入算化作一百二/十九萬六千秒)
周日一萬分
周嵗三百六十五日二四二一八七五
紀法六十
朔策二十九日五三○五九三
太陽平行朔策一十萬四千七百八十四秒小餘三
　○四三二四
太陽引數朔策一十萬四千七百七十九秒小餘三
　五八八六五
太隂引數朔策九萬二千九百四十秒小餘二四八
　五九
太隂交周朔䇿一十一萬零四百一十四秒小餘○
　一六五七四
一小時太陽平行一百四十七秒小餘八四七一○
　四九
一小時太陽引數一百四十七秒小餘八四○一二
　七
一小時太隂引數一千九百五十九秒小餘七四七
　六五四二
一小時太隂交周一千九百八十四秒小餘四○二
　五四九
一小時月距日平行一千八百二十八秒小餘六一
　二一一○八
太陽本天半徑一千萬
太陽本輪半徑二十六萬八千八百一十二
太陽均輪半徑八萬九千六百零四
太隂本天半徑一千萬
太隂本輪半徑五十八萬
太隂均輪半徑二十九萬
太隂次均輪半徑一十一萬七千五百
太陽實半徑五百零七(太陽實半徑為地半徑之五/倍又百分之七今推日食命)
　(地半徑為一百分故太陽/實半徑即為五百零七也)
太隂實半徑二十七
太陽最髙距地一千零一十七萬九千二百零八與
　地半徑之比例為一十一萬六千二百
太隂最髙距地一千零一十七萬二千五百與地半
　徑之比例為五千八百一十六
黄赤大距二十三度二十九分三十秒
黄白大距四度五十八分三十秒
氣應七日六五六三七四九二六
紀日八
朔應二十六日三八五二六六六
首朔太陽平行應初宫二十六度二十分四十二秒
　五十七微
首朔太陽引數應初宫一十九度一十分二十七秒
　二十一微
首朔太隂引數應九宫一十八度三十四分二十六
　秒一十六微
首朔太隂交周應六宫初度三十分五十五秒一十
　四微
推日食法
推首朔諸平行及入交
　(推首朔諸平行及入交為日食入算之首其/理與月食同但日食在朔故皆不用朢䇿)
　　求積年
自厯元康熙二十三年甲子距所求之年共若干年
減一年得積年
　　求中積分
以積年與周嵗三百六十五日二四二一八七五相
乘得中積分
　　求通積分
置中積分加氣應七日六五六三七四九二六得通
積分上考往古則置中積分減氣應得通積分
　　求天正冬至
置通積分其日滿紀法六十去之餘為天正冬至日
分上考往古則以所餘轉與紀法六十相減餘為天
正冬至日分
　　求紀日
以天正冬至日數加一日得紀日
　　求積日
置中積分加氣應分六五六三七四九二六(不用/日)減
本年天正冬至分(亦不/用日)得積日上考往古則置中積
分減氣應分加本年天正冬至分得積日
　　求通朔
置積日減朔應二十六日三八五二六六六得通朔
上考往古則置積日加朔應得通朔
　　求積朔及首朔
置通朔以朔䇿二十九日五三○五九三除之得數
加一為積朔餘數與朔䇿相減為首朔上考往古則
置通朔以朔䇿除之得數為積朔餘數為首數
　　求首朔太陽平行
以積朔與太陽平行朔䇿一十萬四千七百八十四
秒三○四三二四相乘滿周天一百二十九萬六千
秒去之餘為積朔太陽平行加首朔太陽平行應初
宫二十六度二十分四十二秒五十七微得首朔太
陽平行上考往古則置首朔太陽平行應減積朔太
陽平行得首朔太陽平行
　　求首朔太陽引數
以積朔與太陽引數朔策一十萬四千七百七十九
秒三五八八六五相乘滿周天一百二十九萬六千
秒去之餘為積朔太陽引數加首朔太陽引數應初
宫一十九度一十分二十七秒二十一微得首朔太
陽引數上考往古則置首朔太陽引數應減積朔太
陽引數得首朔太陽引數
　　求首朔太隂引數
以積朔與太隂引數朔䇿九萬二千九百四十秒二
四八五九相乘滿周天一百二十九萬六千秒去之
餘為積朔太隂引數加首朔太隂引數應九宫一十
八度三十四分二十六秒一十六微得首朔太隂引
數上考往古則置首朔太隂引數應減積朔太隂引
數得首朔太隂引數
　　求首朔太隂交周
以積朔與太隂交周朔策一十一萬零四百一十四
秒○一六五七四相乘滿周天一百二十九萬六千
秒去之餘為積朔太隂交周加首朔太隂交周應六
宫初度三十分五十五秒一十四微得首朔太隂交
周上考往古則置首朔太隂交周應減積朔太隂交
周得首朔太隂交周
　　求逐月朔太隂交周
置本年首朔太隂交周以太隂交周朔䇿一宫零四
十分一十四秒零一微遞加十三次得逐月朔太隂
交周
　　求太隂入交月數
逐月朔太隂交周自初宫初度至初宫二十度五十
二分自五宫九度零八分至六宫八度五十一分自
十一宫二十一度零九分至十一宫三十度皆為太
隂入交第幾月入交即第幾月有食(太隂距正交後/中交前在黄道)
(北可食之限二十度五十二分太隂距中交後正交/前在黄道南可食之限八度五十一分故逐月朔太)
(隂交周在此限以内者為入/交詳交食厯理太陽食限篇)
推平朔諸平行第一
　(推平朔諸平行為日食第/一段其理亦與月食同)
　　求平朔
以太隂入交月數與朔䇿二十九日五三○五九三
相乘得數與本年首朔日分相加再加紀日滿紀法
六十去之得平朔自初日甲子起算得平朔干支以
周日一千四百四十分通其小餘得平朔時分秒
　　求平朔太陽平行
以太隂入交月數與太陽平行朔䇿一十萬四千七
百八十四秒三○四三二四相乘得數與本年首朔
太陽平行相加得平朔太陽平行
　　求平朔太陽引數
以太隂入交月數與太陽引數朔䇿一十萬四千七
百七十九秒三五八八六五相乘得數與本年首朔
太陽引數相加得平朔太陽引數
　　求平朔太隂引數
以太隂入交月數與太隂引數朔䇿九萬二千九百
四十秒二四八五九相乘得數與本年首朔太隂引
數相加得平朔太隂引數
推日月相距第二
　(推日月相距為日食第二段其理亦與月食同若/兩均加減同度分亦同則無距弧亦無距時而平)
　(朔即實朔詳交食厯理/朔朢有平實之殊篇)
　　求太陽均數
以平朔太陽引數依日躔求均數法算之得太陽均
數引數初宫至五宫為加六宫至十一宫為減
　　求太隂均數
以平朔太隂引數依月離求初均數法算之得太隂
均數引數初宫至五宫為減六宫至十一宫為加
　　求距弧
太陽太隂兩均數同為加或同為減者則相減得距
弧一為加一為減者則相加得距弧
　　求距時
以一小時月距日平行一千八百二十八秒六一二
一一○八為一率三千六百秒為二率距弧化秒為
三率求得四率為秒以時分收之得距時太陽太隂
兩均數同為加者太陽加均大則距時為加太陽加
均小則距時為減同為減者太陽減均大則距時為
減太陽減均小則距時為加一為加一為減者太陽
為加均則距時為加太陽為減均則距時為減
推實引第三
　(推實引為日食第三/段其理亦與月食同)
　　求太陽引弧
以三千六百秒為一率一小時太陽引數一百四十
七秒八四○一七二為二率距時化秒為三率求得
四率為秒以度分收之得太陽引弧距時為加者亦
為加距時為減者亦為減
　　求太隂引弧
以三千六百秒為一率一小時太隂引數一千九百
五十九秒七四七六五四二為二率距時化秒為三
率求得四率為秒以度分收之得太隂引弧距時為
加者亦為加距時為減者亦為減
　　求太陽實引
置平朔太陽引數加減太陽引弧得太陽實引
　　求太隂實引
置平朔太隂引數加減太隂引弧得太隂實引
推實朔第四
　(推實朔為日食第四/段其理亦與月食同)
　　求太陽實均
以太陽實引依日躔求均數法算之得太陽實均實
引初宫至五宫為加六宫至十一宫為減隨求太陽
距地心之邊為求太陽距地之用
　　求太隂實均
以太隂實引依月離求初均數法算之得太隂實均
實引初宫至五宫為減六宫至十一宫為加隨求太
隂距地心之邊為求太隂距地之用
　　求實距弧
太陽太隂兩實均同為加或同為減者則相減得實
距弧一為加一為減者則相加得實距弧
　　求實距時
以一小時月距日平行一千八百二十八秒六一二
一一○八為一率三千六百秒為二率實距弧化秒
為三率求得四率為秒以時分收之得實距時定加
減之法與距時同
　　求實朔
置平朔加減實距時得實朔加滿二十四時則實朔
進一日不足減者借一日作二十四時則實朔退一
日
推實交周第五
　(推實交周為日食第五/段其理亦與月食同)
　　求交周距弧
以三千六百秒為一率一小時太隂交周一千九百
八十四秒四○二五四九為二率實距時化秒為三
率求得四率為秒以度分收之得交周距弧實距時
為加者亦為加實距時為減者亦為減
　　求實朔平交周
置平朔太隂交周加減交周距弧得實朔平交周
　　求實朔實交周
置實朔平交周加減太隂實均得實朔實交周自初
宫初度至初宫一十八度一十五分自五宫一十一
度四十五分至六宫六度一十四分自十一宫二十
三度四十六分至十一宫三十度皆入食限為有食
不入此限者不食即不必算(入限宫度乃實朔距交/可食之限詳交食厯理)
(太陽食/限篇)
推太陽實經第六
　(推太陽實經為日食第六段後求黄平象限皆以/太陽經度為根非但為求時差之用而己餘與月)
　(食/同)
　　求太陽距弧
以三千六百秒為一率一小時太陽平行一百四十
七秒八四七一○四九為二率實距時化秒為三率
求得四率為秒以度分收之得太陽距弧實距時為
加者亦為加實距時為減者亦為減
　　求實朔太陽平行
置平朔太陽平行加減太陽距弧得實朔太陽平行
　　求太陽黄道經度
置實朔太陽平行加減太陽實均得太陽黄道經度
　　求太陽赤道經度
以半徑一千萬為一率黄赤大距二十三度二十九
分三十秒之餘弦為二率太陽距春秋分黄道經度
之正切線為三率(太陽黄道經度不及三宫者與三/宫相減過三宫者減三宫過六宫)
(者與九宫相減過九宫者減九/宫得太陽距春秋分黄道經度)求得四率為赤道經
度之正切線檢表得太陽距春秋分赤道經度以冬
至起初宫命之得太陽赤道經度
推實朔用時第七
　(推食朔用時為日食第/七段其理亦與月食同)
　　求均數時差
以太陽實均變時得均數時差(一度變為四分十五/分變為一分十五秒)
(變為/一秒)實均為加者則為減實均為減者則為加
　　求升度時差
以太陽黄道經度與太陽赤道經度相減餘數變時
得升度時差二分後為加二至後為減
　　求時差總
均數時差與升度時差同為加者則相加為時差總
仍為加同為減者亦相加為時差總仍為減一為加
一為減者則相減為時差總加數大為加減數大為
減
　　求實朔用時
置實朔加減時差總得實朔用時距日出前日入後
五刻以内者可以見食五刻以外者則全在夜即不
必算(分晝夜之法以一小時月距日實行二十七分/四十三秒為一率六十分為二率最大日半徑)
(與最大月半徑相併得三十二分二十三秒三十微/為三率求得四率七十分收作五刻實朔在日入後)
(五刻以内日入前可見初虧實朔在日出前五刻以/内日出後可見復圓若五刻以外雖食分最大時刻)
(最久亦不見食/矣故不必算)
推食甚實緯食甚用時第八
　(推食甚實緯食甚用時為日食第八段詳交食厯/理日食三限時刻及求日食食甚用時食甚交周)
　(食甚實/緯篇)
　　求食甚實緯
以半徑一千萬為一率黄白大距四度五十八分三
十秒之正弦為二率實朔實交周之正弦為三率求
得四率為食甚實緯之正弦檢表得食甚實緯實交
周初宫五宫為北六宫十一宫為南
　　求食甚交周
以半徑一千萬為一率黄白大距四度五十八分三
十秒之餘弦為二率實朔實交周之正切線為三率
求得四率為食甚交周之正切線檢表得食甚交周
　　求交周升度差
以食甚交周與實朔實交周相減得交周升度差
　　求月距日實行
以一小時太隂引數與太隂實引相加依月離求初
均數法算之為後均數與太隂實均相加減(實均與/後均同)
(為加或同為減者則相減/一為加一為減者則相加)得數與一小時月距日平
行一千八百二十八秒六一二一一○八相加減(實/均)
(與後均同為加者後均加數大則加後均加數小則/減同為減者後均減數大則減後均減數小則加一)
(為加一為減者後均/加則加後均減則減)得月距日實行
　　求食甚距時
以月距日實行化秒為一率三千六百秒為二率交
周升度差化秒為三率求得四率為秒以分收之得
食甚距時食甚交周五宫十一宫為加初宫六宫為
減
　　求食甚用時
置實朔用時加減食甚距時食甚用時
推食甚近時第九
　(推食甚近時為日食第九段詳交食/厯理求食甚真時及食甚視緯篇)
　　求用時春分距午赤道度
以太陽赤道經度減三宫(不足減者加/十二宫減之)為太陽距春
分後赤道度又以食甚用時變赤道度(一小時變為/十五度一分)
(變為十五分一/秒變為十五秒)加減半周(不及半周則加半周/過半周則減半周)為太
陽距正午後赤道度兩數相加(加滿全周去/之用其餘)得用時
春分距午赤道度(用時春分距午赤道度專以距午/後立算蓋太陽赤道度自西而東)
(時刻赤道度自東而西時刻既以距午後起算則太/陽在正午之西太陽又以距春分後起算則春分更)
(在太陽之西故兩數相加得春/分距午後赤道度也後倣此)
　　求用時春秋分距午赤道度
用時春分距午赤道度不過象限者其度數即為春
分距午西赤道度過一象限者則與半周相減餘為
秋分距午東赤道度過二象限者則減去二象限餘
為秋分距午西赤道度過三象限者則與全周相減
餘為春分距午東赤道度(用時春秋分距午赤道度/專以地平上立算不論距)
(午東西如春分距午不過象限則春分仍在地平上/故其度數即為春分距午西赤道度過一象限則春)
(分在地平下而在子正前春分既在子正前則秋分/必在午正前故與半周相減餘為秋分距午東赤道)
(度也他/倣此)
　　求用時春秋分距午黄道度
以黄赤大距二十三度二十九分三十秒之餘弦為
一率半徑一千萬為二率用時春秋分距午赤道度
之正切線為三率求得四率為黄道之正切線檢表
得用時春秋分距午黄道度
　　求用時正午黄赤距緯
以半徑一千萬為一率黄赤大距二十三度二十九
分三十秒之正弦為二率用時春秋分距午黄道度
之正弦為三率求得四率為距緯之正弦檢表得用
時正午黄赤距緯
　　求用時黄道與子午圈交角
以用時春秋分距午黄道度之正弦為一率半徑一
千萬為二率用時春秋分距午赤道度之正弦為三
率求得四率為黄道與子午圏交角之正弦檢表得
用時黄道與子午圏交角
　　求用時正午黄道宫度
春分在午西者以用時春秋分距午黄道度加三宫
秋分在午西者以用時春秋分距午黄道度加九宫
春分在午東者以用時春秋分距午黄道度與三宫
相減秋分在午東者以用時春秋分距午黄道度與
九宫相減得用時正午黄道宫度(春分在午西則正/午黄道當春分後)
(故加春分距冬至之三宫仍自冬至初宫/起算得用時正午黄道宫度也他倣此)
　　求用時正午黄道髙
用時正午黄道宫度三宫至八宫則以用時正午黄
赤距緯與京師赤道髙五十度零五分相加用時正
午黄道宫度九宫至二宫則以用時正午黄赤距緯
與京師赤道髙五十度零五分相減得用時正午黄
道髙(正午黄道宫度三宫至八宫則在春分後秋分/前距赤道北故加九宫至二宫則在秋分後春)
(分前距赤/道南故減)
　　求用時黄平象限距午度分
以用時黄道與子午圏交角之餘弦為一率半徑一
千萬為二率用時正午黄道髙之正切線為三率求
得四率為黄道之正切線檢表得黄道度與九十度
相減餘為用時黄平象限距午度分
　　求用時黄平象限宫度
用時正午黄道宫度初宫至五宫則以用時黄平象
限距午度分與用時正午黄道宫度相加用時正午
黄道宫度六宫至十一宫則以用時黄平象限距午
度分與用時正午黄道宫度相減得用時黄平象限
宫度(正午黄道宫度初宫至五宫則冬至後宫度當/正午而黄極在子午圈之西黄平象限必在子)
(午圈之東故加正午黄道宫度六宫至十一宫則夏/至後宫度當正午而黄極在子午圈之東黄平象限)
(必在子午圈之西故減用時正午/黄道髙過九十度者加減反是)
　　求用時月距限
以太陽黄道經度與用時黄平象限宫度相減餘為
月距限度(有一宫作/三十度)太陽黄道經度大於用時黄平
象限宫度者為限東小於用時黄平象限宫度者為
限西
　　求用時限距地髙
以半徑一千萬為一率用時黄道與子午圏交角之
正弦為二率用時正午黄道髙之餘弦為三率求得
四率為限距地髙之餘弦檢表得用時限距地髙
　　求用時太隂髙弧
以半徑一千萬為一率用時限距地髙之正弦為二
率用時月距限之餘弦為三率求得四率為太隂髙
弧之正弦檢表得用時太隂髙弧
　　求用時黄道髙弧交角
以用時月距限之正弦為一率用時限距地髙之餘
切線為二率半徑一千萬為三率求得四率為黄道
髙弧交角之正切線檢表得用時黄道髙弧交角(以/上)
(並詳交食厯理求黄平象限及/黄道髙弧交角并太陽髙弧篇)
　　求用時白道髙弧交角
置用時黄道髙弧交角加減黄白交角四度五十八
分三十秒(食甚交周為初宫十一宫用時月距限東/則加月距限西則減食甚交周為五宫六)
(宫用時月距限東則/減月距限西則加)得用時白道髙弧交角加過九
十度者則限東變為限西限西變為限東不足減者
則於黄白交角内反減黄道髙弧交角餘為用時白
道髙弧交角限距地髙在天頂北者白平象限為在
天頂南限距地髙在天頂南者白平象限為在天頂
北(詳交食厯理求白平象限及白/道髙弧交角并太隂髙弧篇)
　　求太陽距地
以太陽最髙距地一千零一十七萬九千二百零八
為一率地半徑比例數一十一萬六千二百為二率
太陽距地心之邊為三率求得四率即太陽距地
　　求太隂距地
以太隂最髙距地一千零一十七萬二千五百為一
率地半徑比例數五千八百一十六為二率太隂距
地心之邊内減次均輪半徑一十一萬七千五百餘
為三率求得四率即太隂距地
　　求用時髙下差
以地半徑一百為一邊太陽距地為一邊用時太隂
髙弧與九十度相減為所夾之角求得對地半徑之
角為太陽地半徑差又以地半徑一百為一邊太隂
距地為一邊用時太隂髙弧與九十度相減為所夾
之角求得對地半徑之角為太隂地半徑差兩地半
徑差相減餘為用時髙下差(日食時太陽與太隂同/度其髙弧畧等故借用)
(之其求髙下差之理詳日躔月離地/半徑差及交食厯理日食三差篇)
　　求用時東西差
以半徑一千萬為一率用時白道髙弧交角之餘弦
為二率用時髙下差之正切線為三率求得四率為
東西差之正切線檢表得用時東西差(詳交食厯理/求東西南北)
(差/篇)
　　求近時距分
以月距日實行化秒為一率三千六百秒為二率用
時東西差化秒為三率求得四率為秒以時分收之
得近時距分用時月距限西為加月距限東為減(以/用)
(時白道髙弧交角/變限不變限為定)
　　求食甚近時
置食甚用時加減近時距分得食甚近時
推食甚真時第十
　(推食甚真時為日食第十段蓋近時既與用時不/同則近時之東西差亦必與用時不同故又以近)
　(時春分距午赤道度求近時東西差以定視行惟/於太陽距春分後赤道度與太陽距地太隂距地)
　(仍用前數者因用時與近時之太陽行度所差甚/微其距地之差可以不計太隂行度雖或差至數)
　(十分而太隂距地之闗於髙下/差者亦相去不逺故仍用前數)
　　求近時春分距午赤道度
以食甚近時變赤道度加減半周(不及半周則加半/周過半周則減半)
(周/)與太陽距春分後赤道度相加(太陽距春分後赤/道度即前求用時)
(春分距午赤道度/條内所得之數)得近時春分距午赤道度(加滿全/周去之)
(用其/餘)
　　求近時春秋分距午赤道度
近時春分距午赤道度不過象限者其度數即為春
分距午西赤道度過一象限者則與半周相減餘為
秋分距午東赤道度過二象限者則減去二象限餘
為秋分距午西赤道度過三象限者則與全周相減
餘為春分距午東赤道度
　　求近時春秋分距午黄道度
以黄赤大距二十三度二十九分三十秒之餘弦為
一率半徑一千萬為二率近時春秋分距午赤道度
之正切線為三率求得四率為黄道之正切線檢表
得近時春秋分距午黄道度
　　求近時正午黄赤距緯
以半徑一千萬為一率黄赤大距二十三度二十九
分三十秒之正弦為二率近時春秋分距午黄道度
之正弦為三率求得四率為距緯之正弦檢表得近
時正午黄赤距緯
　　求近時黄道與子午圏交角
以近時春秋分距午黄道度之正弦為一率半徑一
千萬為二率近時春秋分距午赤道度之正弦為三
率求得四率為黄道與子午圏交角之正弦檢表得
近時黄道與子午圏交角
　　求近時正午黄道宫度
春分在午西者以近時春秋分距午黄道度加三宫
秋分在午西者以近時春秋分距午黄道度加九宫
春分在午東者以近時春秋分距午黄道度與三宫
相減秋分在午東者以近時春秋分距午黄道度與
九宫相減得近時正午黄道宫度
　　求近時正午黄道髙
近時正午黄道宫度三宫至八宫則以近時正午黄
赤距緯與京師赤道髙五十度零五分相加近時正
午黄道宫度九宫至二宫則以近時正午黄赤距緯
與京師赤道髙五十度零五分相減得近時正午黄
道髙
　　求近時黄平象限距午度分
以近時黄道與子午圏交角之餘弦為一率半徑一
千萬為二率近時正午黄道髙之正切線為三率求
得四率為黄道之正切線檢表得黄道度與九十度
相減餘為近時黄平象限距午度分
　　求近時黄平象限宫度
近時正午黄道宫度初宫至五宫則以近時黄平象
限距午度分與近時正午黄道宫度相加近時正午
黄道宫度六宫至十一宫則以近時黄平象限距午
度分與近時正午黄道宫度相減得近時黄平象限
宫度(近時正午黄道髙過/九十度者加減反是)
　　求近時月距限
置太陽黄道經度加減用時東西差(近時距分加者/亦為加近時距)
(分減者/亦為減)得近時太隂黄道經度與近時黄平象限宫
度相減餘為近時月距限度(有一宫作/三十度)太隂黄道經
度大於近時黄平象限宫度為距限東小於近時黄
平象限宫度為距限西(用時太隂與太陽同度故即/以太陽黄道經度與用時黄)
(平象限宫度相減為用時月距限度既因東西差而/變用時為近時則太陽在限西者太隂實在太陽之)
(東太陽在限東者太隂實在太陽之西故加減用時/東西差為近時太隂黄道經度以此求太隂髙弧及)
(黄道髙弧交角得/數又為親切也)
　　求近時限距地髙
以半徑一千萬為一率近時黄道與子午圏交角之
正弦為二率近時正午黄道髙之餘弦為三率求得
四率為限距地髙之餘弦檢表得近時限距地髙
　　求近時太隂髙弧
以半徑一千萬為一率近時限距地髙之正弦為二
率近時月距限之餘弦為三率求得四率為太隂髙
弧之正弦檢表得近時太隂髙弧
　　求近時黄道髙弧交角
以近時月距限之正弦為一率近時限距地髙之餘
切線為二率半徑一千萬為三率求得四率為黄道
髙弧交角之正切線檢表得近時黄道髙弧交角
　　求近時白道髙弧交角
置近時黄道髙弧交角加減黄白交角四度五十八
分三十秒(加減與用時白/道髙弧交角同)得近時白道髙弧交角
　　求近時髙下差
以地半徑一百為一邊太陽距地為一邊近時太隂
髙弧與九十度相減為所夾之角求得對地半徑之
角為太陽地半徑差又以地半徑一百為一邊太隂
距地為一邊近時太隂髙弧與九十度相減為所夾
之角求得對地半徑之角為太隂地半徑差兩地半
徑差相減餘為近時髙下差
　　求近時東西差
以半徑一千萬為一率近時白道髙弧交角之餘弦
為二率近時髙下差之正切線為三率求得四率為
東西差之正切線檢表得近時東西差
　　求食甚視行
以用時東西差倍之減近時東西差餘為食甚視行
　　求真時距分
以食甚視行化秒為一率近時距分化秒為二率用
時東西差化秒為三率求得四率為秒以時分收之
得真時距分加減號與近時距分同
　　求食甚真時
置食甚用時加減真時距分得食甚真時
推食分第十一
　(推食分為日食第十一段詳交食厯理求/食甚真時及食甚視緯并日食分秒篇)
　　求真時春分距午赤道度
以食甚真時變赤道度加減半周(不反半周則加半/周過半周則減半)
(周/)與太陽距春分後赤道度相加得真時距午赤道
度(加滿全用去/之用其餘)
　　求真時春秋分距午赤道度
真時春分距午赤道度不過象限者其度數即為春
分距午西赤道度過一象限者則與半周相減餘為
秋分距午東赤道度過二象限者則減去二象限餘
為秋分距午西赤道度過三象限者則與全周相減
餘為春分距午東赤道度
　　求真時春秋分距午黄道度
以黄赤大距二十三度二十九分三十秒之餘弦為
一率半徑一千萬為二率真時春秋分距午赤道度
之正切線為三率求得四率為黄道之正切線檢表
得真時春秋分距午黄道度
　　求真時正午黄赤距緯
以半徑一千萬為一率黄赤大距二十三度二十九
分三十秒之正弦為二率真時春秋分距午黄道度
之正弦為三率求得四率為距緯之正弦檢表得真
時正午黄赤距緯
　　求真時黄道與子午圏交角
以真時春秋分距午黄道度之正弦為一率半徑一
千萬為二率真時春秋分距午赤道度之正弦為三
率求得四率為黄道與子午圏交角之正弦檢表得
真時黄道與子午圏交角
　　求真時正午黄道宫度
春分距午西者以真時春秋分距午黄道度加三宫
秋分距午西者以真時春秋分距午黄道度加九宫
春分距午東者以真時春秋分距午黄道度與三宫
相減秋分距午東者以真時春秋分距午黄道度與
九宫相減得真時正午黄道宫度
　　求真時正午黄道髙
真時正午黄道宫度三宫至八宫則以真時正午黄
赤距緯與京師赤道髙五十度零五分相加真時正
午黄道宫度九宫至二宫則以真時正午黄赤距緯
與京師赤道髙五十度零五分相減得真時正午黄
道髙
　　求真時黄平象限距午度分
以真時黄道與子午圈交角之餘弦為一率半徑一
千萬為二率真時正午黄道髙之正切線為三率求
得四率為黄道之正切線檢表得黄道度與九十度
相減餘為真時黄平象限距午度分
　　求真時黄平象限宫度
真時正午黄道宫度初宫至五宫則以真時黄平象
限距午度分與真時正午黄道宫度相加真時正午
黄道宫度六宫至十一宫則以真時黄平象限距午
度分與真時正午黄道宫度相減得真時黄平象限
宫度(真時正午黄道髙過/九十度者加減反是)
　　求真時月距限
置太陽黄道經度加減近時東西差(真時距分加者/亦為加真時距)
(分減者/亦為減)得真時太隂黄道經度與真時黄平象限宫
度相減餘為真時月距限度(有一宫作/三十度)太隂黄道經
度大於真時黄平象限宫度為距限東小於真時黄
平象限宫度為距限西
　　求真時限距地髙
以半徑一千萬為一率真時黄道與子午圏交角之
正弦為二率真時正午黄道髙之餘弦為三率求得
四率為限距地髙之餘弦檢表得真時限距地髙
　　求真時太隂髙弧
以半徑一千萬為一率真時限距地髙之正弦為二
率真時月距限之餘弦為三率求得四率為太隂髙
弧之正弦檢表得真時太隂髙弧
　　求真時黄道髙弧交角
以真時月距限之正弦為一率真時限距地髙之餘
切線為二率半徑一千萬為三率求得四率為黄道
髙弧交角之正切線檢表得真時黄道髙弧交角
　　求真時白道髙弧交角
置真時黄道髙弧交角加減黄白交角四度五十八
分三十秒(加減與用時白/道髙弧交角同)得真時白道髙弧交角
　　求真時髙下差
以地半徑一百為一邊太陽距地為一邊真時太隂
髙弧與九十度相減為所夾之角求得對地半徑之
角為太陽地半徑差又以地半徑一百為一邊太隂
距地為一邊真時太隂髙弧與九十度相減為所夾
之角求得對地半徑之角為太隂地半徑差兩地半
徑差相減餘為真時髙下差
　　求真時東西差
以半徑一千萬為一率真時白道髙弧交角之餘弦
為二率真時髙下差之正切線為三率求得四率為
東西差之正切線檢表得真時東西差
　　求真時南北差
以半徑一千萬為一率真時白道髙弧交角之正弦
為二率真時髙下差之正弦為三率求得四率為南
北差之正弦檢表得真時南北差
　　求食甚視緯
置食甚實緯加減真時南北差得食甚視緯白平象
限在天頂南者實緯在黄道南則加而視緯仍為南
實緯在黄道北則減而視緯仍為北若實緯在黄道
北而南北差大於實緯則反減而視緯即變為南白
平象限在天頂北者實緯在黄道北則加而視緯仍
為北實緯在黄道南則減而視緯仍為南若實緯在
黄道南而南北差大於實緯則反減而視緯即變為
北
　　求太陽半徑
以太陽距地為一率太陽實半徑五百零七為二率
半徑一千萬為三率求得四率為太陽半徑之正弦
檢表得太陽半徑
　　求太隂半徑
以太隂距地為一率太隂實半徑二十七為二率半
徑一千萬為三率求得四率為太隂半徑之正弦檢
表得太隂半徑
　　求併徑
以太陽半徑與太隂半徑相加得併徑
　　求食分
以太陽半徑倍之為一率十分為二率併徑内減食
甚視緯餘為三率求得四率即食分
推初虧真時第十二
　(推初虧真時為日食第十二段詳交食厯理/求初虧復圓用時及求初虧復圓真時篇)
　　求初虧復圓距弧
以食甚視緯之餘弦為一率併徑之餘弦為二率半
徑一千萬為三率求得四率為初虧復圓距弧之餘
弦檢表得初虧復圓距弧
　　求初虧復圓距時
以月距日實行化秒為一率三千六百秒為二率初
虧復圓距弧化秒為三率求得四率為秒以時分收
之得初虧復圓距時
　　求初虧用時
置食甚真時減初虧復圓距時得初虧用時
　　求初虧春分距午赤道度
以初虧用時變赤道度加減半周(不及半周則加半/周過半周則減半)
(周/)與太陽距春分後赤道度相加得初虧春分距午
赤道度(加滿全周去/之用其餘)
　　求初虧春秋分距午赤道度
初虧春分距午赤道度不過象限者其度數即為春
分距午西赤道度過一象限者則與半周相減餘為
秋分距午東赤道度過二象限者則減去二象限餘
為秋分距午西赤道度過三象限者則與全周相減
餘為春分距午東赤道度
　　求初虧春秋分距午黄道度
以黄赤大距二十三度二十九分三十秒之餘弦為
一率半徑一千萬為二率初虧春秋分距午赤道度
之正切線為三率求得四率為黄道之正切線檢表
得初虧春秋分距午黄道度
　　求初虧正午黄赤距緯
以半徑一千萬為一率黄赤大距二十三度二十九
分三十秒之正弦為二率初虧春秋分距午黄道度
之正弦為三率求得四率為距緯之正弦檢表得初
虧正午黄赤距緯
　　求初虧黄道與子午圏交角
以初虧春秋分距午黄道度之正弦為一率半徑一
千萬為二率初虧春秋分距午赤道度之正弦為三
率求得四率為黄道與子午圏交角之正弦檢表得
初虧黄道與子午圏交角
　　求初虧正午黄道宫度
春分距午西者以初虧春秋分距午黄道度加三宫
秋分距午西者以初虧春秋分距午黄道度加九宫
春分距午東者以初虧春秋分距午黄道度與三宫
相減秋分距午東者以初虧春秋分距午黄道度與
九宫相減得初虧正午黄道宫度
　　求初虧正午黄道髙
初虧正午黄道宫度三宫至八宫則以初虧正午黄
赤距緯與京師赤道髙五十度零五分相加初虧正
午黄道宫度九宫至二宫則以初虧正午黄赤距緯
與京師赤道髙五十度零五分相減得初虧正午黄
道髙
　　求初虧黄平象限距午度分
以初虧黄道與子午圏交角之餘弦為一率半徑一
千萬為二率初虧正午黄道髙之正切線為三率求
得四率為黄道之正切線檢表得黄道度與九十度
相減餘為初虧黄平象限距午度分
　　求初虧黄平象限宫度
初虧正午黄道宫度初宫至五宫則以初虧黄平象
限距午度分與初虧正午黄道宫度相加初虧正午
黄道宫度六宫至十一宫則以初虧黄平象限距午
度分與初虧正午黄道宫度相減得初虧黄平象限
宫度(初虧正午黄道髙過/九十度者加減反是)
　　求初虧月距限
置太陽黄道經度減初虧復圓距弧又加減真時東
西差(真時距分加者亦為加/真時距分減者亦為減)得初虧太隂黄道經度
與初虧黄平象限宫度相減餘為初虧月距限度太
隂黄道經度大於初虧黄平象限宫度為距限東小
於初虧黄平象限宫度為距限西
　　求初虧限距地髙
以半徑一千萬為一率初虧黄道與子午圏交角之
正弦為二率初虧正午黄道髙之餘弦為三率求得
四率為限距地髙之餘弦檢表得初虧限距地髙
　　求初虧太隂髙弧
以半徑一千萬為一率初虧限距地髙之正弦為二
率初虧月距限之餘弦為三率求得四率為太隂髙
弧之正弦檢表得初虧太隂髙弧
　　求初虧黄道髙弧交角
以初虧月距限之正弦為一率初虧限距地髙之餘
切線為二率半徑一千萬為三率求得四率為黄道
髙弧交角之正切線檢表得初虧黄道髙弧交角
　　求初虧白道髙弧交角
置初虧黄道髙弧交角加減黄白交角四度五十八
分三十秒(食甚交周為初宫十一宫初虧月距限宫/則加月距限西則減食甚交周為五宫六)
(宫初虧月距限東則/減月距限西則加)得初虧白道髙弧交角加過九
十度者則限東變為限西限西變為限東不足減者
則於黄白交角内反減黄道髙弧交角餘為初虧白
道髙弧交角限距地髙在天頂北者白平象限為在
天頂南限距地髙在天頂南者白平象限為在天頂
北
　　求初虧髙下差
以地半徑一百為一邊太陽距地為一邊初虧太隂
髙弧與九十度相減為所夾之角求得對地半徑之
角為太陽地半徑差又以地半徑一百為一邊太隂
距地為一邊初虧太隂髙弧與九十度相減為所夾
之角求得對地半徑之角為太隂地半徑差兩地半
徑差相減餘為初虧髙下差
　　求初虧東西差
以半徑一千萬為一率初虧白道髙弧交角之餘弦
為二率初虧髙下差之正切線為三率求得四率為
東西差之正切線檢表得初虧東西差
　　求初虧南北差
以半徑一千萬為一率初虧白道髙弧交角之正弦
為二率初虧髙下差之正弦為三率求得四率為南
北差之正弦檢表得初虧南北差
　　求初虧視行
初虧與食甚同在限東或同在限西者以初虧東西
差與真時東西差相減為差分以加減初虧復圓距
弧(初虧與食甚同在白平象限東初虧東西差大則/以差分減初虧東西差小則以差分加初虧與食)
(甚同在白平象限西初虧東西差大則/以差分加初虧東西差小則以差分減)得初虧視行
初虧在限東食甚在限西者以初虧東西差與食甚
東西差相併為差分以減初虧復圓距弧得初虧視
行
　　求初虧距分
以初虧視行化秒為一率初虧復圓距時化秒為二
率初虧復圓距弧化秒為三率求得四率為秒以時
分收之得初虧距分
　　求初虧真時
置食甚真時減初虧距分得初虧真時
推復圓真時第十三
　(推復圓真時為日食第/十三段其理與初虧同)
　　求復圓用時
置食甚真時加初虧復圓距時得復圓用時
　　求復圓春分距午赤道度
以復圓用時變赤道度加減半周(不及半周則加半/周過半周則減半)
(周/)與太陽距春分後赤道度相加得復圓春分距午
赤道度(加滿全周去/之用其餘)
　　求復圓春秋分距午赤道度
復圓春分距午赤道度不過象限者其度數即為春
分距午西赤道度過一象限者則與半周相減餘為
秋分距午東赤道度過二象限者則減去二象限餘
為秋分距午西赤道度過三象限者則與全周相減
餘為春分距午東赤道度
　　求復圓春秋分距午黄道度
以黄赤大距二十三度二十九分三十秒之餘弦為
一率半徑一千萬為二率復圓春秋分距午赤道度
之正切線為三率求得四率為黄道之正切線檢表
得復圓春秋分距午黄道度
　　求復圓正午黄赤距緯
以半徑一千萬為一率黄赤大距二十三度二十九
分三十秒之正弦為二率復圓春秋分距午黄道度
之正弦為三率求得四率為距緯之正弦檢表得復
圓正午黄赤距緯
　　求復圓黄道與子午圏交角
以復圓春秋分距午黄道度之正弦為一率半徑一
千萬為二率復圓春秋分距午赤道度之正弦為三
率求得四率為黄道與子午圏交角之正弦檢表得
復圓黄道與子午圏交角
　　求復圓正午黄道宫度
春分距午西者以復圓春秋分距午黄道度加三宫
秋分距午西者以復圓春秋分距午黄道度加九宫
春分距午東者以復圓春秋分距午黄道度與三宫相
減秋分距午東者以復圓春秋分距午黄道度與九
宫相減得復圓正午黄道宫度
　　求復圓正午黄道髙
復圓正午黄道宫度三宫至八宫則以復圓正午黄
赤距緯與京師赤道髙五十度零五分相加復圓正
午黄道宫度九宫至二宫則以復圓正午黄赤距緯
與京師赤道髙五十度零五分相減得復圓正午黄
道髙
　　求復圓黄平象限距午度分
以復圓黄道與子午圏交角之餘弦為一率半徑一
千萬為二率復圓正午黄道髙之正切線為三率求
得四率為黄道之正切線檢表得黄道度與九十度
相減餘為復圓黄平象限距午度分
　　求復圓黄平象限宫度
復圓正午黄道宫度初宫至五宫則以復圓黄平象
限距午度分與復圓正午黄道宫度相加復圓正午
黄道宫度六宫至十一宫則以復圓黄平象限距午
度分與復圓正午黄道宫度相減得復圓黄平象限
宫度(復圓正午黄道髙過/九十度者加減反是)
　　求復圓月距限
置太陽黄道經度加初虧復圓距弧又加減真時東
西差(真時距分加者亦為加/真時距分減者亦為減)得復圓太隂黄道經度
與復圓黄平象限宫度相減餘為復圓月距限度太
隂黄道經度大於復圓黄平象限宫度為距限東小
於復圓黄平象限宫度為距限西
　　求復圓限距地髙
以半徑一千萬為一率復圓黄道與子午圏交角之
正弦為二率復圓正午黄道髙之餘弦為三率求得
四率為限距地髙之餘弦檢表得復圓限距地髙
　　求復圓太隂髙弧
以半徑一千萬為一率復圓限距地髙之正弦為二
率復圓月距限之餘弦為三率求得四率為太隂髙
弧之正弦檢表得復圓太隂髙弧
　　求復圓黄道髙弧交角
以復圓月距限之正弦為一率復圓限距地髙之餘
切線為二率半徑一千萬為三率求得四率為黄道
髙弧交角之正切線檢表得復圓黄道髙弧交角
　　求復圓白道髙弧交角
置復圓黄道髙弧交角加減黄白交角四度五十八
分三十秒(食甚交周為初宫十一宫復圓月距限東/則加月距限西則減食甚交周為五宫六)
(宫復圓月距限東則/減月距限西則加)得復圓白道髙弧交角加過九
十度者則限東變為限西限西變為限東不足減者
則於黄白交角内反減黄道髙弧交角餘為復圓白
道髙弧交角限距地髙在天頂北者白平象限為在
天頂南限距地髙在天頂南者白平象限為在天頂
北
　　求復圓髙下差
以地半徑一百為一邊太陽距地為一邊復圓太隂
髙弧與九十度相減為所夾之角求得對地半徑之
角為太陽地半徑差又以地半徑一百為一邊太隂
距地為一邊復圓太隂髙弧與九十度相減為所夾
之角求得對地半徑之角為太隂地半徑差兩地半
徑差相減餘為復圓髙下差
　　求復圓東西差
以半徑一千萬為一率復圓白道髙弧交角之餘弦
為二率復圓髙下差之正切線為三率求得四率為
東西差之正切線檢表得復圓東西差
　　求復圓南北差
以半徑一千萬為一率復圓白道髙弧交角之正弦
為二率復圓髙下差之正弦為三率求得四率為南
北差之正弦檢表得復圓南北差
　　求復圓視行
復圓與食甚同在限東或同在限西者以復圓東西
差與真時東西差相減為差分以加減初虧復圓距
弧(復圓與食甚同在白平象限東復圓東西差大則/以差分加復圓東西差小則以差分減復圓與食)
(甚同在白平象限西復圓東西差大則/以差分減復圓東西差小則以差分加)得復圓視行
食甚在限東復圓在限西者以復圓東西差與食甚
東西差相併為差分以減初虧復圓距弧得復圓視
行
　　求復圓距分
以復圓視行化秒為一率初虧復圓距時化秒為二
率初虧復圓距弧化秒為三率求得四率為秒以時
分收之得復圓距分
　　求復圓真時
置食甚真時加復圓距分得復圓真時
推太陽宿度第十四
　(推太陽宿度為日食第/十四段其理與月食同)
　　求太陽黄道宿度
依日躔求宿度法求得本年黄道宿鈴察太陽黄道
經度足減本年黄道宿鈐内某宿度分則減之餘為
太陽黄道宿度
　　求太陽赤道宿度
依恒星厯理求得本年赤道宿鈐察太陽赤道經度
足減本年赤道宿鈐内某宿度分則減之餘為太陽
赤道宿度
推日食方位及食限總時
　(推日食方位及食限總時其理亦與月食同但日/食有視差故以視緯立算且初虧復圓各有黄道)
　(髙弧交角故各用/本交角為更密耳)
　　求初虧交周
置食甚交周減初虧復圓距弧得初虧交周
　　求復圓交周
置食甚交周加初虧復圓距弧得復圓交周
　　求初虧實緯
以半徑一千萬為一率黄白大距四度五十八分三
十秒之正弦為二率初虧交周之正弦為三率求得
四率為初虧實緯之正弦檢表得初虧實緯初虧交
周初宫五宫為北六宫十一宫為南
　　求初虧視緯
置初虧實緯加減初虧南北差得初虧視緯(加減之/法與食)
(甚視/緯同)
　　求復圓實緯
以半徑一千萬為一率黄白大距四度五十八分三
十秒之正弦為二率復圓交周之正弦為三率求得
四率為復圓實緯之正弦檢表得復圓實緯復圓交
周初宫五宫為北六宫十一宫為南
　　求復圓視緯
置復圓實緯加減復圓南北差得復圓視緯(加減之/法亦與)
(食甚視/緯同)
　　求初虧緯差角
以併徑之正弦為一率初虧視緯之正弦為二率半
徑一千萬為三率求得四率為初虧緯差角之正弦
檢表得初虧緯差角
　　求復圓緯差角
以併徑之正弦為一率復圓視緯之正弦為二率半
徑一千萬為三率求得四率為復圓緯差角之正弦
檢表得復圓緯差角
　　求初虧定交角
初虧月距限東者初虧視緯在南則以初虧緯差角
與初虧黄道髙弧交角相加初虧視緯在北則以初
虧緯差角與初虧黄道髙弧交角相減得初虧定交
角初虧月距限西者初虧視緯在南則以初虧緯差
角與初虧黄道髙弧交角相減初虧視緯在北則以
初虧緯差角與初虧黄道髙弧交角相加得初虧定
交角如初虧無視緯則無初虧緯差角而初虧黄道
髙弧交角即初虧定交角
　　求復圓定交角
復圓月距限東者復圓視緯在南則以復圓緯差角
與復圓黄道髙弧交角相減復圓視緯在北則以復
圓緯差角與復圓黄道髙弧交角相加得復圓定交
角復圓月距限西者復圓視緯在南則以復圓緯差
角與復圓黄道髙弧交角相加復圓視緯在北則以
復圓緯差角與復圓黄道髙弧交角相減得復圓定
交角如復圓無視緯則無復圓緯差角而復圓黄道
髙弧交角即復圓定交角
　　求初虧方位
初虧月距限東者初虧定交角在四十五度以内為
上偏右在四十五度以外為右偏上適足九十度為
正右過九十度為右偏下初虧月距限西者初虧定
交角在四十五度以内為下偏右在四十五度以外
為右偏下適足九十度亦為正右過九十度為右偏
上
　　求復圓方位
復圓月距限東者復圓定交角在四十五度以内為
下偏左在四十五度以外為左偏下適足九十度為
正左過九十度為左偏上復圓月距限西者復圓定
交角在四十五度以内為上偏左在四十五度以外
為左偏上適足九十度亦為正左過九十度為左偏
下(京師北極髙四十度故日食方位皆以黄平象限/在天頂南而定若北極髙二十三度以下黄平象)
(限有時在天頂北則日食/方位之左右與此相反)
　　求食限總時
以初虧距分與復圓距分相加得食限總時
用表推日食法
推入交
　　求首朔太隂交周
用交食首朔諸根表察本年太隂交周宫度分秒(三/十)
(微進一秒/下倣此)得首朔太隂交周
　　求逐月朔太隂交周
置本年首朔太隂交周以太隂交周朔䇿一宫零四
十分一十四秒遞加十三次得逐月朔太隂交周
　　求入交月數
逐月朔太隂交周自初宫初度至初宫二十度一十
二分自五宫九度四十八分至六宫八度五十分自
十一宫二十一度一十分至十一宫三十度皆為太
隂入交第幾月入交即第幾月有食
推平朔諸平行第一
　　求首朔諸根
用交食首朔諸根表察本年首朔日時分秒得首朔
根察本年太陽平行宫度分秒得太陽平行根察本
年太陽引數宫度分秒得太陽引數根察本年太隂
引數宫度分秒得太隂引數根察本年太隂交周宫
度分秒得太隂交周根并察紀日
　　求諸朔䇿
用交食朔望䇿表察本月朔䇿日時分秒得朔䇿察
本月太陽平行朔䇿宫度分秒得太陽平行朔䇿察
本月太陽引數朔䇿宫度分秒得太陽引數朔䇿察
本月太隂引數朔䇿宫度分秒得太隂引數朔䇿察
本月太隂交周朔䇿宫度分秒得太隂交周朔䇿
　　求平朔
以首朔根紀日朔䇿三數相加滿紀法六十去之得
平朔自初日甲子起算得平朔干支自初時起子正
一時為丑初以次順數至二十三時為夜子初每十
五分收為一刻不足一刻者為零分得平朔時分秒
　　求平朔太陽平行
以太陽平行根與太陽平行朔䇿相加得平朔太陽
平行
　　求平朔太陽引數
以太陽引數根與太陽引數朔策相加得平朔太陽
引數
　　求平朔太隂引數
以太隂引數根與太隂引數朔䇿相加得平朔太隂
引數
　　求平朔太隂交周
以太隂交周根與太隂交周朔䇿相加得平朔太隂
交周
推日月相距第二
　　求太陽均數
用日躔太陽均數表以平朔太陽引數宫度分察其
所對之度分秒得太陽均數并記加減號
　　求太隂均數
用月離太隂初均數表以平朔太隂引數宫度分察
其所對之度分秒得太隂均數并記加減號
　　求距弧
太陽太隂兩均數同為加或同為減者則相減得距
弧一為加一為減者則相加得距弧
　　求距時
用交食周日諸平行表以距弧度分秒察月距日相
當之數取其所對之時分秒得距時凡太陽太隂兩
均數同為加者太陽加均大則距時為加太陽加均
小則距時為減同為減者太陽減均大則距時為減
太陽減均小則距時為加一為加一為減者太陽為
加均則距時為加太陽為減均則距時為減
推實引第三
　　求太陽引弧
用交食周日諸平行表以距時之時分秒各察其與
太陽平行相對之數而併之得太陽引弧距時為加
者亦為加距時為減者亦為減
　　求太隂引弧
周交食周日諸平行表以距時之時分秒各察其與
太隂引數相對之數而併之得太隂引弧距時為加
者亦為加距時為減者亦為減
　　求太陽實引
置平朔太陽引數加減太陽引弧得太陽實引
　　求太隂實引
置平朔太隂引數加減太隂引弧得太隂實引
推實朔第四
　　求太陽實均
用日躔太陽均數表以太陽實引宫度分察其所對
之度分秒得太陽實均并記加減號
　　求太隂實均
用月離太隂初均數表以太隂實引宫度分察其所
對之度分秒得太隂實均并記加減號
　　求實距弧
太陽太隂兩實均同為加或同為減者則相減得距
弧一為加一為減者則相加得距弧
　　求實距時
用交食周日諸平行表以實距弧度分秒察月距日
相當之數取其所對之時分秒得實距時定加減之
法與距時同
　　求實朔
置平朔加減實距時得實朔加滿二十四時則實朔
進一日不足減者借一日作二十四時則實朔退一
日
推實交周第五
　　求交周距弧
周交食周日諸平行表以距時之時分秒各察其與
太隂交周相對之數而併之得交周距弧實距時為
加者亦為加實距時為減者亦為減
　　求實朔平交周
置平朔太隂交周加減交周距弧得實朔平交周
　　求實朔實交周
置實朔平交周加減太隂實均得實朔實交周自初
宫初度至初宫一十七度三十五分自五宫一十二
度二十五分至六宫六度一十三分自十一宫二十
三度四十七分至十一宫三十度皆入食限為有食
不入此限者不食即不必算
推太陽實經第六
　　求太陽距弧
用交食周日諸平行表以實距時之時分秒各察其
與太陽平行相對之數而併之得太陽距弧實距時
為加者亦為加實距時為減者亦為減
　　求實朔太陽平行
置平朔太陽平行加減太陽距弧得實朔太陽平行
　　求太陽黄道經度
置實朔太陽平行加減太陽實均得太陽黄道經度
　　求太陽赤道經度
用日躔黄赤升度表以太陽黄道經度察其所對之
赤道宫度分秒得太陽赤道經度
推實朔用時第七
　　求均數時差
用日躔均數時差表以太陽實引宫度察其所對之
分秒得均數時差并記加減號
　　求升度時差
用日躔升度時差表以太陽黄道經度察其所對之
分秒得升度時差并記加減號
　　求時差總
均數時差與升度時差同為加者則相加為時差總
仍為加同為減者亦相加為時差總仍為減一為加
一為減者則相減為時差總加數大為加減數大為
減
　　求實朔用時
置實朔加減時差總得實朔用時距日出前日入後
五刻以内者可以見食五刻以外者則全在夜即不
必算
推食甚實緯食甚用時第八
　　求食甚實緯
用交食黄白距度表以實朔實交周宫度分察其所
對之度分秒得食甚實緯并記南北號
　　求交周升度差
用月離黄白升度表以實朔實交周宫度察其所對
之分秒得交周升度差并記加減號
　　求食甚交周
置實朔實交周加減交周升度差得食甚交周
　　求月距日實行
用交食月距日實行表以太隂實引宫度察其所對
之分秒得月距日實行
　　求食甚距時
以月距日實行化秒為一率三千六百秒為二率交
周升度差化秒為三率求得四率為秒以分收之得
食甚距時交周升度差加者亦為加交周升度差減
者亦為減
　　求食甚用時
置實朔用時加減食甚距時得食甚用時
推食甚近時第九
　　求用時春分距午時分
用交食北極髙四十度黄平象限表以太陽黄道經
度察黄道宫度取其與時分所對之數為太陽距春
分後時分又以食甚用時加減十二時(不及十二時/則加十二時)
(過十二時則/減十二時)為太陽距午後時分兩數相加(加滿二/十四時)
(去之用/其餘)得用時春分距午時分(春分距午時分者即/春分距午赤道度所)
(變之時分也與月食方位/求春分距午時分之理同)
　　求用時月距限
用交食北極髙四十度黄平象限表以用時春分距
午時分察表内時分相近者取其與黄平象限相對
之數得用時黄平象限宫度與太陽黄道經度相減
餘為用時月距限度(有一宫作/三十度)太陽黄道經度大於
用時黄平象限宫度者為限東小於用時黄平象限
宫度者為限西
　　求用時限距地髙
用交食北極髙四十度黄平象限表以用時春分距
午時分察表内時分相近者取其與限距地髙相對
之數得用時限距地髙
　　求用時太隂髙弧
用交食太陽髙弧表以用時月距限及用時限距地
髙之度察其所對之度分秒得用時太隂髙弧(合朔/日月)
(同度故太陽髙/弧即太隂髙弧)
　　求用時黄道髙弧交角
用交食黄道髙弧交角表以用時月距限及用時限
距地髙之度察其所對之度分秒得用時黄道髙弧
交角
　　求用時白道髙弧交角
置用時黄道髙弧交角加減黄白交角四度五十八
分三十秒(食甚交周為初宫十一宫用時月距限東/則加月距限西則減食甚交周為五宫六)
(宫用時月距限東則/減月距限西則加)得用時白道髙弧交角加過九
十度者則限東變為限西限西變為限東不足減者
則於黄白交角内反減黄道髙弧交角餘為用時白
道髙弧交角限距地髙在天頂北者白平象限為在
天頂南限距地髙在天頂南者白平象限為在天頂
北
　　求太隂距地
用交食視半徑表以太隂實引宫度察其與月距地
相對之數得太隂距地(太隂距地為求太隂地半徑/差至於太陽太隂視半徑己)
(以實引列表故不/求太陽距地也)
　　求用時髙下差
用日躔太陽地半徑差表以用時太隂髙弧按太陽
實引宫限察其所對之數為太陽地半徑差又用月
離太隂地半徑差表以用時太隂髙弧按太隂距地
限察其所對之數為太隂地半徑差兩地半徑差相
減餘為用時髙下差
　　求用時東西差
用交食東西南北差表以用時白道髙弧交角及用
時髙下差察其與東西差所對之數得用時東西差
　　求近時距分
以月距日實行化秒為一率三千六百秒為二率用
時東西差化秒為三率求得四率為秒以時分收之
得近時距分用時月距限西為加月距西東為減(以/用)
(時白道髙弧交角/變限不變限為定)
　　求食甚近時
置食甚用時加減近時距分得食甚近時
推食甚真時第十
　　求近時春分距午時分
用交食北極髙四十度黄平象限表以太陽黄道經
度察黄道宫度取其與時分所對之數為太陽距春
分後時分又以食甚近時加減十二時(不及十二時/則加十二時)
(過十二時則/減十二時)為太陽距午後時分兩數相加(加滿二/十四時)
(去之用/其餘)得近時春分距午時分
　　求近時月距限
用交食北極髙四十度黄平象限表以近時春分距
午時分察表内時分相近者取其與黄平象限相對
之數得近時黄平象限宫度又置太陽黄道經度加
減用時東西差(近時距分加者亦為加/近時距分減者亦為減)得近時太隂
黄道經度兩數相減餘為近時距限限度(有一宫作/三十度)
太隂黄道經度大於近時黄平象限宫度者為限東
小於近時黄平象限宫度者為限西
　　求近時限距地髙
用交食北極髙四十度黄平象限表以近時春分距
分時分察表内時分相近者取其與限距地髙相對
之數得近時限距地髙
　　求近時太隂髙弧
用交食太陽髙弧表以近時月距限及近時限距地
髙之度察其所對之度分秒得近時太隂髙弧
　　求近時黄道髙弧交角
用交食黄道髙弧交角表以近時月距限及近時限
距地髙之度察其所對之度分秒得近時黄道髙弧
交角
　　求近時白道髙弧交角
置近時黄道髙弧交角加減黄白交角四度五十八
分三十秒(加減與用時白/道髙弧交角同)得近時白道髙弧交角
　　求近時髙下差
用日躔太陽地半徑差表以近時太隂髙弧按太陽
實引宫限察其所對之數為太陽地半徑差又用月
離太隂地半徑差表以近時太隂髙弧按太隂距地
限察其所對之數為太隂地半徑差兩地半徑差相
減餘為近時髙下差
　　求近時東西差
用交食東西南北差表以近時白道髙弧交角及近
時髙下差察其與東西差所對之數得近時東西差
　　求食甚視行
以用時東西差倍之減近時東西差餘為食甚視行
　　求真時距分
以食甚視行化秒為一率近時距分化秒為二率用
時東西差化秒為三率求得四率為秒以時分收之
得真時距分加減號與近時距分同
　　求食甚真時
置食甚用時加減真時距分得食甚真時
推食分第十一
　　求真時春分距午時分
用交食北極髙四十度黄平象限表以太陽黄道經
度察黄道宫度取其與時分所對之數為太陽距春
分後時分又以食甚真時加減十二時(不及十二時/則加十二時)
(過十二時則/減十二時)為太陽距午後時分兩數相加(加滿二/十四時)
(去之用/其餘)
　　求真時月距限
用交食北極髙四十度黄平象限表以真時春分距
午時分察表内時分相近者取其與黄平象限相對
之數得真時黄平象限宫度又置太陽黄道經度加
減近時東西差(真時距分加者亦為加/真時距分減者亦為減)得真時太隂
黄道經度兩數相減餘為真時月距限度(有一宫作/三十度)
太隂黄道經度大於真時黄平象限宫度者為限東
小於真時黄平象限宫度者為限西
　　求真時限距地髙
用交食北極髙四十度黄平象限表以真時春分距
午時分察表内時分相近者取其與限距地髙相對
之數得真時限距地髙
　　求真時太隂髙弧
用交食太陽髙弧表以真時月距限及真時限距地
髙之度察其所對之度分秒得真時太隂髙弧
　　求真時黄道髙弧交角
用交食黄道髙弧交角表以真時月距限及真時限
距地髙之度察其所對之度分秒得真時黄道髙弧
交角
　　求真時白道髙弧交角
置用時黄道髙弧交角加減黄白交角四度五十八
分三十秒(加減與用時白/道髙弧交角同)得真時白道髙弧交角
　　求真時髙下差
用日躔太陽地半徑差表以真時太隂髙弧按太陽
實引宫限察其所對之數為太陽地半徑差又用月
離太隂地半徑差表以真時太隂髙弧按太隂距地
限察其所對之數為太隂地半徑差兩地半徑差相
減餘為真時髙下差
　　求真時東西差
用交食東西南北差表以真時白道髙弧交角及真
時髙下差察其與東西差所對之數得真時東西差
　　求真時南北差
用交食東西南北差表以真時白道髙弧交角及真
時髙下差察其與南北差所對之數得真時南北差
　　求食甚視緯
置食甚實緯加減真時南北差得食甚視緯白平象
限在天頂南者實緯在黄道南則加而視緯仍為南
實緯在黄道北則減而視緯仍為北若實緯在黄道
北而南北差大於實緯則反減而視緯即變為南白
平象限在天頂北者實緯在黄道北則加而視緯仍
為北實緯在黄道南則減而視緯仍為南若實緯在
黄道南而南北差大於實緯則反減而視緯即變為
北
　　求太陽半徑
用交食視半徑表以太陽實引宫度察其與日半徑
相對之分秒得太陽半徑
　　求太隂半徑
用交食視半徑表以太隂實引宫度察其與月半徑
相對之分秒得太隂半徑
　　求併徑
以太陽半徑與太隂半徑相加得併徑
　　求食甚
以太陽半徑倍之為一率十分為二率併徑内減食
甚視緯餘為三率求得四率即食分
推初虧真時第十二
　　求初虧復圓距弧
用交食月行表以併徑分及食甚視緯分察其所對
之分秒得初虧復圓距弧
　　求初虧復圓距時
以月距日實行化秒為一率三千六百秒為二率初
虧復圓距弧化秒為三率求得四率為秒以時分收
之得初虧復圓距時
　　求初虧用時
置食甚真時減初虧復圓距時得初虧用時
　　求初虧春分
用交食北極髙四十度黄平象限表以太陽黄道經
度察黄道宫度取其與時分所對之數為太陽距春
分後時分又以初虧用時加減十二時(不及十二時/則加十二時)
(過十二時則/減十二時)為太陽距午後時分兩數相加(加滿二/十四時)
(去之用/其餘)得初虧春分距午時分
　　求初虧月距限
用交食北極髙四十度黄平象限表以初虧春分距
午時分察表内時分相近者取其與黄平象限相對
之數得初虧黄平象限宫度又置太陽黄道經度減
初虧復圓距弧復加減真時東西差(真時距分加者/亦為加真時距)
(分減者/亦為減)得初虧太隂黄道經度兩數相減餘為初虧
月距限度(有一宫作/三十度)太隂黄道經度大於初虧黄平
象限宫度者為限東小於初虧黄平象限宫度者為
限西
　　求初虧限距地髙
周交食北極髙四十度黄平象限表以初虧春分距
午時分察表内時分相近者取其與限距地髙相對
之數得初虧限距地髙
　　求初虧太隂髙弧
用交食太陽髙弧表以初虧月距限及初虧限距地
髙之度察其所對之度分秒得初虧太隂髙弧
　　求初虧黄道髙弧交角
用交食黄道髙弧交角表以初虧月距限及初虧限
距地髙之度察其所對之度分秒得初虧黄道髙弧
交角
　　求初虧白道髙弧交角
置初虧黄道髙弧交角加減黄白交角四度五十八
分三十秒(食甚交周為初宫十一宫初虧月距限東/則加月距限西則減食甚交周為五宫六)
(宫初虧月距限東則/減月距限西則加)得初虧白道髙弧交角加過九
十度者則限東變為限西限西變為限東不足減者
則於黄白交角内反減黄道髙弧交角餘為初虧白
道髙弧交角限距地髙在天頂北者白平象限為在
天頂南限距地髙在天頂南者白平象限為在天頂
北
　　求初虧髙下差
用日躔太陽地半徑差表以初虧太隂髙弧按太陽
實引宫限察其所對之數為太陽地半徑差又用月
離太隂地半徑差表以初虧太隂髙弧按太隂距地
限察其所對之數為太隂地半徑差兩地半徑差相
減餘為初虧髙下差
　　求初虧東西差
用交食東西南北差表以初虧白道髙弧交角及初
虧髙下差察其與東西差所對之數得初虧東西差
　　求初虧南北差
用交食東西南北差表以初虧白道髙弧交角及初
虧髙下差察其與南北差所對之數得初虧南北差
　　求初虧視行
初虧與食甚同在限東或同在限西者以初虧東西
差與食甚東西差相減為差分以加減初虧復圓距
弧(初虧與食甚同在白平象限東初虧東西差大則/以差分減初虧東西差小則以差分加初虧與食)
(甚同在白平象限西初虧東西差大則/以差分加初虧東西差小則以差分減)得初虧視行
初虧在限東食甚在限西者以初虧東西差與食甚
東西差相併為差分以減初虧復圓距弧得初虧視
行
　　求初虧距分
以初虧視行化秒為一率初虧復圓距時化秒為二
率初虧復圓距弧化秒為三率求得四率為秒以時
分收之得初虧距分
　　求初虧真時
置食甚真時減初虧距分得初虧真時
推復圓真時第十三
　　求復圓用時
置食甚真時加初虧復圓距時得復圓用時
　　求復圓春分距午時分
用交食北極髙四十度黄平象限表以太陽黄道經
度察黄道宫度取其與時分所對之數為太陽距春
分後時分义以復圓用時加減十二時(不及十二時/則加十二時)
(過十二時則/減十二時)為太陽距午後時分兩數相加(加滿二/十四時)
(去之用/其餘)得復圓春分距午時分
　　求復圓月距限
用交食北極髙四十度黄平象限表以復圓春分距
午時分察表内時分相近者取其與黄平象限相對
之數得復圓黄平象限宫度又置太陽黄道經度加
初虧復圓距弧復加減真時東西差(真時距分加者/亦為加真時距)
(分減者/亦為減)得復圓太隂黄道經度兩數相減餘為復圓
月距限度(有一宫作/三十度)太陽黄道經度大於復圓黄平
象限宫度者為限東小於復圓黄平象限宫度者為
限西
　　求復圓限距地髙
用交食北極髙四十度黄平象限表以復圓春分距
午時分察表内時分相近者取其與限距地髙相對
之數得復圓限距地髙
　　求復圓太隂髙弧
用交食太陽髙弧表以復圓月距限及復圓限距地
髙之度察其所對之度分秒得復圓太隂髙弧
　　求復圓黄道髙弧交角
用交食黄道髙弧交角表以復圓月距限及復圓限
距地髙之度察其所對之度分秒得復圓黄道髙弧
交角
　　求復圓白道髙弧交角
置復圓黄道髙弧交角加減黄白道角四度五十八
分三十秒(食甚交周為初宫十一宫復圓月距限東/則加月距限西則減食交周為為五宫六)
(宫復圓月距限東則/減月距限西則加)得復圓白道髙弧交角加過九
十度者則限東變為限西限西變為限東不足減者
則於黄白交角内反減黄道髙弧交角餘為復圓白
道髙弧交角限距地髙在天頂北者白平象限為在
天頂南限距地髙在天頂南者白平象限為在天頂
北
　　求復圓髙下差
用日躔太陽地半徑差表以復圓太隂髙弧按太陽
實引宫限察其所對之數為太陽地半徑差又用月
離太隂地半徑差表以復圓太隂髙弧按太隂距地
限察其所對之數為太隂地半徑差兩地半徑差相
減餘為復圓髙下差
　　求復圓東西差
用交食東西南北差表以復圓白道髙弧交角及復
圓髙下差察其與東西差所對之數得復圓東西差
　　求復圓南北差
用交食東西南北差表以復圓白道髙弧交角及復
圓髙下差察其與南北差所對之數得復圓南北差
　　求復圓視行
復圓與食甚同在限東或同在限西者以復圓東西
差與食甚東西差相減為差分以加減初虧復圓距
弧(復圓以食甚同在白平象限東復圓東西差大則/以差分加復圓東西差小則以差分減復圓與食)
(甚同在白平象限西復圓東西差大則/以差分減復圓東西差小則以差分加)得復圓視行
食甚在限東復圓在限西者以復圓東西差與食甚
東西差相併為差分以減初虧復圓距弧得復圓視
行
　　求復圓距分
以復圓視行化秒為一率初虧復圓距時化秒為二
率初虧復圓距弧化秒為三率求得四率為秒以時
分收之得復圓距分
　　求復圓真時
置食甚真時加復圓距分得復圓真時
推太陽宿度第十四
　　求太陽黄道宿度
依日躔求宿度法求得本年黄道宿鈐察太陽黄道
經度足減本年黄道宿鈐内某宿度分則減之餘即
為太陽黄道宿度
　　求太陽赤道宿度
依恒星厯理求得本年赤道宿鈐察太陽赤道經度
足減本年赤道宿鈐内某宿度分則減之餘即為太
陽赤道宿度
推日食方位及食限總時
　　求初虧交周
置食甚交周減初虧復圓距弧得初虧交周
　　求復圓交周
置食甚交周加初虧復圓距弧得復圓交周
　　求初虧實緯
用交食黄白距度表以初虧交周宫度察其所對之
度分秒得初虧實緯并記南北號
　　求初虧視緯
置初虧實緯加減初虧南北差得初虧視緯(加減之/法與食)
(甚視/緯同)
　　求復圓實緯
用交食黄白距度表以復圓交周宫度察其所對之
度分秒得復圓實緯并記南北號
　　求復圓視緯
置復圓實緯加減復圓南北差得復圓視緯(加減之/法亦與)
(食甚視/緯同)
　　求初虧緯差角
用交食緯差角表以併徑分及初虧視緯分察其所
對之度分得初虧緯差角
　　求復圓緯差角
用交食緯差角表以併徑分及復圓視緯分察其所
對之度分得復圓緯差角
　以下求定交角及方位并食限總時皆與前法同
推各省日食法
　　求各省日食時刻分秒
以京師食甚用時按各省東西偏度加減之(與推各/省節氣)
(時刻加/減法同)得各省食甚用時乃以各省食甚用時按各
省北極髙度依京師推近時真時食分及初虧復圓
真時法算之得各省日食時刻分秒
　　求各省日食方位
以各省黄道髙弧交角及各省初虧復圓視緯依京
師推日食方位法算之得各省日食方位
推日食帶食法
　　求帶食距時
以本日日出或日入時分與食甚真時相減餘為帶
食距時(帶食距時者太陽出入地平距食甚之時刻/也初虧或食甚在日出前者為帶食出地食)
(甚或復圓在日入後者為帶食入地帶食出地者則/以日出時分與食甚真時相減餘為帶食距時帶食)
(入地者則以日入時分與食甚真時相減餘為帶食/距時各省帶食以各省日出入時刻及各省食甚真)
(時算/之)
　　求帶食距弧
以初虧復圓距時化秒為一率初虧復圓視行化秒
　為二率(帶食在食甚前用初虧視行/帶食在食甚後用復圓視行)帶食距時化秒
　為三率求得四率為秒以度分收之得帶食距弧(帶/食)
　(距弧者太陽出入地平距食甚之行度也初虧復圓/以視行與距時比例得距分帶食以距時與視行比)
　(例得距弧/其理同也)
　　　求帶食兩心相距
　以半徑一千萬為一率帶食距弧之餘切線為二率
　食甚視緯之餘弦為三率求得四率為兩心相距之
　餘切線檢表得帶食兩心相距(帶食兩心相距者帶/食時太隂心與太陽)
　(心相距之度也初虧復圓以併徑斜距之度與視緯/求距弧之白道度帶食以距弧之白道度與視緯求)
　(兩心斜距之/度其理同也)
　　　求帶食分秒
　以太陽半徑倍之為一率十分為二率併徑内減帶
　食兩心相距餘為三率求得四率即帶食分秒(帶食/分秒)
　(者太陽出入地平時與太隂相掩之分數為太陽全/徑十分中之幾分也食甚兩心相距即視緯故於併)
　(徑内减視緯為三率帶食則於併徑内/減帶食兩心相距為三率其理同也)
　
　
御製歴象考成下編卷四
　欽定四庫全書
御製厯象考成下編卷五
　　土星厯法
　　　推土星用數
　　　推土星法
　　　用表推土星法
推土星用數
康熙二十三年甲子天正冬至為厯元
周天三百六十度(入算化作一百二/十九萬六千秒)
周日一萬分
周歲三百六十五日二四二一八七五
紀法六十
土星每日平行一百二十秒小餘六○二二五五一
　(土星每日平行二分零三十六微零八/纎零七忽零六芒以秒法通之即得)
土星最髙每日平行十分秒之二又一九五八○三
　(土星最髙每歲平行一分二十秒一十二微以周/嵗三百六十五日二四二一八七五除之得最髙)
　(每日平行一十三微一十纎二十/九忽二十一芒以秒法通之即得)
土星正交每日平行十分秒之一又一四六七二八
　(土星正交每嵗平行四十一秒五十三微以周嵗/三百六十五日二四二一八七五除之得正交每)
　(日平行六微五十二纎四十九/忽一十九芒以秒法通之即得)
土星本天半徑一千萬
土星本輪半徑八十六萬五千五百八十七
土星均輪半徑二十九萬六千四百一十三
土星次輪半徑一百零四萬二千六百
土星本道與黄道交角二度三十一分
氣應七日六五六三七四九二六
土星平行應七宫二十三度一十九分四十四秒五
　十五微
土星最髙應十一宫二十八度二十六分零六秒零
　五微
土星正交應六宮二十一度二十分五十七秒二十
　四微(按新法厯書載崇禎元年戊辰土星平行距/冬至八宫二十八度零八分二十七秒最髙)
　(距冬至十一宮二十七度一十一分一十五秒正/交距冬至六宮二十度四十一分五十二秒自崇)
　(禎戊辰年天正冬至次日至厯元甲子年天正冬/至次日積二萬零四百五十三日以積日各與每)
　(日平行相乗得數各與崇禎戊辰年/諸應相加即厯元甲子年諸應也)
推土星法
　　求積年
自厯元康熙二十三年甲子距所求之年共若干年
減一年得積年
　　求中積分
以積年與周歲三百六十五日二四二一八七五相
乗得中積分
　　求通積分
置中積分加氣應七日六五六三七四九二六得通
積分上考往古則置中積分減氣應得通積分
　　求天正冬至
置通積分其日滿紀法六十去之餘為天正冬至日
分上考往古則以所餘轉與紀法六十相減餘為天
至冬至日分
　　求積日
置中積分加氣應分六五六三七四九二六(不用/日)減
本年天正冬至分(亦不/用日)得積日上考往古則置中積
分減氣應分加本年天正冬至分得積日
　　求土星年根
以積日與土星每日平行一百二十秒六○二二五
五一相乗滿周天一百二十九萬六千秒去之餘為
積日土星平行加土星平行應七宫二十三度一十
九分四十四秒五十五微得土星年根上考往古則
置土星平行應減積日土星平行得土星年根
　　求最髙年根
以積日與土星最髙每日平行十分秒之二又一九
五八○三相乘得數為積日最髙平行加土星最髙
應十一宫二十八度二十六分零六秒零五微得最
髙年根上考往古則置土星最髙應減積日最髙平
行得最髙年根
　　求正交年根
以積日與土星正交每日平行十分秒之一又一四
六七二八相乘得數為積日正交平行加土星正交
應六宫二十一度二十分五十七秒二十四微得正
交年根上考往古則置土星正交應減積日正交平
行得正交年根
　　求土星日數
以所設日數與土星每日平行一百二十秒六○二
二五五一相乘得數為秒以度分收之得土星日數
　　求最髙日數
以所設日數與土星最髙每日平行十分秒之二又
一九五八○三相乘得數為秒以分收之得最髙日
數
　　求正交日數
以所設日數與土星正交每日平行十分秒之一又
一四六七二八相乘得正交日數
　　求土星平行
以土星年根與土星日數相加得土星平行
　　求最髙平行
以最髙年根與最髙日數相加得最髙平行
　　求正交平行
以正交年根與正交日數相加得正交平行
　　求引數
置土星平行減最髙平行得引數
　　求初均數
均輪心自本輪最髙左旋行引數度次輪心自均輪
最近㸃右旋行倍引數度用兩三角形法求得地心
之角為初均數(法詳五星厯理/二求初均數篇)引數初宫至五宫為
減六宫至十一宫為加隨求次輪心距地心之邊為
求次均數之用
　　求初實行
置土星平行加減初均數得初實行
　　求星距日次引
置本日太陽實行減初實行得星距日次引(月離厯/法求月)
(距日次引置初實行減本日太陽實行此求星距日/次引置本日太陽實行減初實行蓋太陰之行速於)
(太陽合朔後太陰差而東故置太陰經度減太陽經/度餘為距日度星行遲於太陽合伏後星差而西故)
(置太陽經度減星經/度餘為距日度也)
　　求次均數
星自次輪最逺㸃右旋行距日度用三角形法以次
輪心距地心線為一邊(即求初均數時所得/次輪心距地心之邊)次輪半
徑一百零四萬二千六百為一邊星距日度為所夾
之外角(過半周者與全/周相減用其餘)求得地心對次輪半徑之角
為次均數星距日初宫至五宮為加六宫至十一宫
為減隨求星距地心之邊為求視緯之用
　　求本道實行
置初實行加減次均數得本道實行
　　求距交實行
置初實行減正交平行得距交實行(距交實行者次/輪心距正交之)
(度故置初實行減正交/平行得距交實行也)
　　求升度差
以半徑一千萬為一率本道與黄道交角二度三十
一分之餘弦為二率距交實行之正切線為三率求
得四率為黄道之正切線檢表得黄道度與距交實
行相減餘為升度差距交實行不過象限為減過象
限為加過二象限為減過三象限為加
　　求黄道實行
置本道實行加減升度差得黄道實行
　　求初緯
以半徑一千萬為一率本道與黄道交角二度三十
一分之正弦為二率距交實行之正弦為三率求得
四率為初緯之正弦檢表得初緯
　　求星距黄道線
以半徑一千萬為一率初緯之正弦為二率次輪心
距地心線為三率求得四率即星距黄道線
　　求視緯
以星距地心線為一率(即求次均數時所/得星距地心之邊)星距黄道
線為二率半徑一千萬為三率求得四率為視緯之
正弦檢表得視緯距交實行初宫至五宫為黄道北
六宫至十一宫為黄道南(星距地心線原以本道立/筭而次輪面却與黄道平)
(行則星距地心線在合伏前後必差而近在退衝前/後必差而逺故五星厯理求緯度篇内又求星當黄)
(道視線㸃距地心之逺與星距黄道線為比例然用/以求視緯所差甚微可以不計故即用星距地心線)
(與星距黄道線比例為省/算也木火金水四星倣此)
　　求黄道宿度
依日躔求宿度法求得本年黄道宿鈐察黄道實行
足減本年黄道宿鈐内某宿度分則減之餘為黄道
宿度
用表推土星法
　　求諸年根
用土星年根表察本年距冬至宫度分秒(三十微進/一秒下倣)
(此/)得土星年根察本年最髙行宫度分秒得最髙年
根察本年正交行宫度分秒得正交年根
　　求諸日數
用土星周歲平行表察本日平行度分秒得土星日
數察本日最髙行分秒得最髙日數察本日正交行
秒微得正交日數
　　求土星平行
以土星年根與土星日數相加得土星平行
　　求最髙平行
以最髙年根與最髙日數相加得最髙平行
　　求正交平行
以正交年根與正交日數相加得正交平行
　　求引數
置土星平行減最髙平行得引數
　　求初均及中分
用土星均數表以引數宫度分察其與初均所對之
度分秒得初均察其與中分所對之分秒得中分并
記初均加減號(初均者即本輪均輪所生之加減差/而中分者則次輪心距地心與最髙)
(距地心之較為六十分中之幾分也蓋次輪心在最/髙則距地心逺次輪心在最卑則距地心近故以土)
(星次輪心在最高距地心之一○五六九一七四與/土星次輪心在最卑距地心之九四三○八二六相)
(減餘一一三八三四八乃以一一三八三四八與六/十分之比即同於今所得次輪心距地心之邊與最)
(髙距地心相減之數與六十分中幾分之比也○前/法求初均數時即求次輪心距地心之邊此求初均)
(數時則求次輪心距地心與最髙距地心之較因表/中所列次均乃以次輪心在最髙立算故先求中分)
(以為比例實次均之用/也木金水三星倣此)
　　求初實行
置土星平行加減初均數得初實行
　　求星距日次引
置本日太陽實行減初實行得星距日次引
　　求次均及較分
用土星均數表以星距日次引宫度分察其與次均
所對之度分秒得次均察其與較分所對之分秒得
較分并記次均加減號(次均者次輪心在最髙所生/之加減差而較分者則次輪)
(心在最髙與次輪心在最卑所生加減差之較也蓋/次輪心在最髙則距地心逺而次均角小次輪心在)
(最卑則距地心近而次均角大故設次輪心在最髙/又設次輪心在最卑求其兩次均之較以為比例實)
(次均之用也木/金水三星倣此)
　　求實次均
以三千六百秒為一率較分化秒為二率中分化秒
為三率求得四率為秒以分收之為加差與次均相
加得實次均加減號與次均同(實次均者即星在次/輪周實行之次均也)
(因表中所列次均以次輪心在最髙立算故名實次/均以别之蓋次輪心在最卑所生之次均旣大於次)
(輪心在最髙所生之次均則自最髙至最卑其遞加/之差必畧相等今最髙距地心與最卑距地心之較)
(旣命為六十分則以六十分與較分之比即同於中/分與加差之比故以加差與次輪心在最髙所生之)
(次均相加得/實次均也)
　　求本道實行
置初實行加減實次均得本道實行
　　求距交實行
置初實行減正交平行得距交實行
　　求升度差
用土星升度差表以距交實行宫度察其所對之分
秒得升度差并記加減號
　　求黄道實行
　置本道實行加減升度差得黄道實行
　　　求星距黄道線
　用土星距黄道表以距交實行宫度察其所對之數
　得星距黄道線并記南北號
　　　求星距地心線
　用土星距地表以星距日次引宫度察其所對之數
　得星距地心線
　　　求視緯
　以星距地心線為一率星距黄道線為二率半徑一
　千萬為三率求得四率為視緯之正弦檢表得視緯
　(星距黄道線當以次輪心距地心線與初緯之正弦/為比例今表中所列星距黄道線即初緯之正弦而)
　(星距地心線亦以次輪心在/中距立算故其比例仍同也)
　　　求黄道宿度
　依日躔求宿度法求得本年黄道宿鈐察黄道實行
　足減本年黄道宿鈐内某宿度分則減之餘為黄道
　宿度
　
御製厯象考成下編卷五
　欽定四庫全書
御製厯象考成下編卷六
　　木星厯法
　　　推木星用數
　　　推木星法
　　　用表推木星法
推木星用數
康熙二十三年甲子天正冬至為厯元
周天三百六十度(入算化作一百二/十九萬六千秒)
周日一萬分
周嵗三百六十五日二四二一八七五
紀法六十
木星每日平行二百九十九秒小餘二八五二九六
　八(木星每日平行四分五十九秒一十七微/零七纎零四忽零七芒以秒法通之即得)
木星最髙每日平行十分秒之一又五八四三三(木/星)
　(最髙每嵗平行五十七秒五十一微五十九纎五/十八忽一十九芒以周嵗三百六十五日二四二)
　(一入七五除之得最髙每日平行九微三/十纎二十一忽四十芒以秒法通之即得)
木星正交每日平行百分秒之三又七二三五五七
　(木星正交每嵗平行一十三秒三十五微五十九/纎五十九忽五十八芒以周嵗三百六十五日二)
　(四二一八七五除之得正交每日平行二微一/十四纖零二忽五十三芒以秒法通之卽得)
木星本天半徑一千萬
木星本輪半徑七十萬五千三百二十
木星均輪半徑二十四萬七千九百八十
木星次輪半徑一百九十二萬九千四百八十
木星本道與黄道交角一度一十九分四十秒
氣應七日六五六三七四九二六
木星平行應八宫零九度一十三分一十三秒一十
　一微
木星最髙應九宫零九度五十一分五十九秒二十
　七微
木星正交應六宮零七度二十一分四十九秒三十
　五微(按新法厯書載崇禎元年戊辰木星平行距/冬至十一宫一十八度五十一分五十一秒)
　(最髙距冬至九宫零八度五十七分五十九秒正/交距冬至六宫零七度零九分零八秒自崇禎戊)
　(辰年天正冬至次日至厯元甲子年天正冬至次/日積二萬零四百五十三日以積日各與每日平)
　(行相乘得數各與崇禎戊辰年諸/應相加即厯元甲子年諸應也)
推木星法
　　求積年
自厯元康熙二十三年甲子距所求之年共若干年
減一年得積年
　　求中積分
以積年與周嵗三百六十五日二四二一八七五相
乘得中積分
　　求通積分
置中積分加氣應七日六五六三七四九二六得通
積分上考往古則置中積分減氣應得通積分
　　求天正冬至
置通積分其日滿紀法六十去之餘為天正冬至日
分上考往古則以所餘轉與紀法六十相減餘為天
正冬至日分
　　求積日
置中積分加氣應分六五六三七四九二六(不用/日)減
本年天正冬至分(亦不/用日)得積日上考往古則置中積
分減氣應分加本年天正冬至分得積日
　　求木星年根
以積日與木星每日平行二百九十九秒二八五二
九六八相乘滿周天一百二十九萬六千秒去之餘
為積日木星平行加木星平行應八宫零九度一十
三分一十三秒一十一微得木星年根上考往古則
置木星平行應減積日木星平行得木星年根
　　求最髙年根
以積日與木星最髙每日平行十分秒之一又五八
四三三相乘得數為積日最髙平行加木星最髙應
九宫零九度五十一分五十九秒二十七微得最髙
年根上考往古則置木星最髙應減積日最髙平行
得最髙年根
　　求正交年根
以積日與木星正交每日平行百分秒之三又七二
三五五七相乘得數為積日正交平行加木星正交
應六宫零七度二十一分四十九秒三十五微得正
交年根上考往古則置木星正交應減積日正交平
行得正交年根
　　求木星日數
以所設日數與木星每日平行二百九十九秒二八
五二九六八相乘得數為秒以宫度分收之得木星
日數
　　求最髙日數
以所設日數與木星最髙每日平行十分之一一又
五八四三三相乗得最髙日數
　　求正交日數
以所設日數與木星正交每日平行百分秒之三又
七二三五五七相乘得正交日數
　　求木星平行
以木星年根與木星日數相加得木星平行
　　求最髙平行
以最髙年根與最髙日數相加得最髙平行
　　求正交平行
以正交年根與正交日數相加得正交平行
　　求引數
置木星平行減最髙平行得引數
　　求初均數
均輪心自本輪最髙左旋行引數度次輪心自均輪
最近㸃右旋行倍引數度用兩三角形法求得地心
之角為初均數(法詳五星厯理/三求初均數篇)引數初宫至五宫為
減六宫至十一宫為加隨求次輪心距地心之邊為
求次均數之用
　　求初實行
置木星平行加減初均數得初實行
　　求星距日次引
置本日太陽實行減初實行得星距日次引
　　求次均數
星自次輪最逺㸃右旋行距日度用三角形法以次
輪心距地心線為一邊(即求初均數時所得/次輪心距地心之邊)次輪半
徑一百九十二萬九千四百八十為一邊星距日度
為所夾之外角(過半周者與全/周相減用其餘)求得地心對次輪半
徑之角為次均數星距日初宫至五宫為加六宫至
十一宫為減隨求星距地心之邊為求視緯之用
　　求本道實行
置初實行加減次均數得本道實行
　　求距交實行
置初實行減正交平行得距交實行
　　求升度差
以半徑一千萬為一率本道與黄道交角一度一十
九分四十秒之餘弦為二率距交實行之正切線為
三率求得四率為黄道之正切線檢表得黄道度與
距交實行相減餘為升度差距交實行不過象限為
減過象限為加過二象限為減過三象限為加
　　求黄道實行
置本道實行加減升度差得黄道實行
　　求初緯
以半徑一千萬為一率本道與黄道交角一度一十
九分四十秒之正弦為二率距交實行之正弦為三
率求得四率為初緯之正弦檢表得初緯
　　求星距黄道線
以半徑一千萬為一率初緯之正弦為二率次輪心
距地心線為三率求得四率即星距黄道線
　　求視緯
以星距地心線為一率(即求次均數時所/得星距地心之邊)星距黄道
線為二率半徑一千萬為三率求得四率為視緯之
正弦檢表得視緯距交實行初宫至五宫為黄道北
六宫至十一宮為黄道南
　　求黄道宿度
依日躔求宿度法求得本年黄道宿鈐察黄道實行
足減本年黄道宿鈐内某宿度分則減之餘為黄道
宿度
用表推木星法
　　求諸年根
用木星年根表察本年距冬至宫度分秒(三十微進/一秒下倣)
(此/)得木星年根察本年最髙行宫度分秒得最髙年
根察本年正交行宫度分秒得正交年根
　　求諸日數
用木星周嵗平行表察本日平行宫度分秒得木星
日數察本日最髙行秒微得最髙日數察本日正交
行秒微得正交日數
　　求木星平行
以木星年根與木星日數相加得木星平行
　　求最髙平行
以最髙年根與最髙日數相加得最髙平行
　　求正交平行
以正交年根與正交日數相加得正交平行
　　求引數
置木星平行減最髙平行得引數
　　求初均及中分
用木星均數表以引數宫度分察其與初均所對之
度分秒得初均察其與中分所對之分秒得中分并
記初均加減號
　　求初實行
置木星平行加減初均數得初實行
　　求星距日次引
置本日太陽實行減初實行得星距日次引
　　求次均及較分
用木星均數表以星距日次引宫度分察其與次均
所對之度分秒得次均察其與較分所對之度分秒
得較分并記次均加減號
　　求實次均
以三千六百秒為一率較分化秒為二率中分化秒
為三率求得四率為秒以度分收之為加差與次均
相加得實次均加減號與次均同
　　求本道實行
置初實行加減實次均得本道實行
　　求距交實行
置初實行減正交平行得距交實行
　　求升度差
用木星升度差表以距交實行官度察其所對之分
秒得升度差并記加減號
　　求黄道實行
置本道實行加減升度差得黄道實行
　　求星距黄道線
用木星距黄道表以距交實行官度察其所對之數
得星距黄道線并記南北號
　　求星距地心線
用木星距地表以星距日次引宫度察其所對之數
得星距地心線
　　求視緯
以星距地心線為一率星距黄道線為二率半徑一
千萬為三率求得四率為視緯之正弦檢表得視緯
　　求黄道宿度
依日躔求宿度法求得本年黄道宿鈐察黄道實行
足減本年黄道宿鈐内某宿度分則減之餘為黄道
　宿度
　
　
　
　
　
　
　
　
　
　
　
　
　
　
　
　
御製厯象考成下編卷六
　欽定四庫全書
御製厯象考成下編卷七
　　火星厯法
　　　推火星用數
　　　推火星法
　　　用表推火星法
推火星用數
康熙二十三年甲子天正冬至為厯元
周天三百六十度(入算化作一百二/十九萬六千秒)
周日一萬分
周嵗三百六十五日二四二一八七五
紀法六十
火星每日平行一千八百八十六秒小餘六七○○
　三五八(火星每日平行三十一分二十六秒四十/微一十二纎零七忽四十四芒以秒法通)
　(之即/得)
火星最髙每日平行十分秒之一又八三四三九九
　(火星最髙每嵗平行一分零七秒以周嵗三百六/十五日二四二一八七五除之得最髙每日平行)
　(一十一微零二十三/忽以秒法通之即得)
火星正交每日平行十分秒之一又四四九七二三
　(火星正交每嵗平行五十二秒五十七微以周嵗/三百六十五日二四二一八七五除之得正交每)
　(日平行八微四十一纎五十四/忽零一芒以秒法通之即得)
火星本天半徑一千萬
火星本輪半徑一百四十八萬四千
火星均輪半徑三十七萬一千
火星最小次輪半徑六百三十萬二千七百五十
本天髙卑大差二十五萬八千五百
太陽髙卑大差二十三萬五千
火星本道與黄道交角一度五十分
氣應七日六五六三七四九二六
火星平行應二宫一十三度三十九分五十二秒一
　十五微
火星最髙應八宫初度三十三分一十一秒五十四
　微
火星正交應四宫一十七度五十一分五十四秒零
　七微(按新法厯書載崇禎元年戊辰火星平行距/冬至五宫零四度四十五分三十秒最髙距)
　(冬至七宫二十九度三十分四十秒正交距冬至/四宫一十七度零二分二十九秒自崇禎戊辰年)
　(天正冬至次日至厯元甲子年天正冬至次日積/二萬零四百五十三日以積日各與每日平行相)
　(乘得數各與崇禎戊辰年諸應/相加即厯元甲子年諸應也)
推火星法
　　求積年
自厯元康熙二十三年甲子距所求之年共若干年
減一年得積年
　　求中積分
以積年與周嵗三百六十五日二四二一八七五相
乘得中積分
　　求通積分
置中積分加氣應七日六五六三七四九二六得通
積分上考往古則置中積分減氣應得通積分
　　求天正冬至
置通積分其日滿紀法六十去之餘為天正冬至日
分上考往古則以所餘轉與紀法六十相減餘為天
正冬至日分
　　求積日
置中積分加氣應分六五六三七四九二六(不用/日)減本
年天正冬至分(亦不/用日)得積日上考往古則置中積分
減氣應分加本年天正冬至分得積日
　　求火星年根
以積日與火星每日平行一千八百八十六秒六七
○○三五八相乘滿周天一百二十九萬六千秒去
之餘為積日火星平行加火星平行應二宫一十三
度三十九分五十二秒一十五微得火星年根上考
往古則置火星平行應減積日火星平行得火星年
根
　　求最髙年根
以積日與火星最髙每日平行十分秒之一又八三
四三九九相乘得數為積日最髙平行加火星最髙
應八宫初度三十三分一十一秒五十四微得最髙
年根上考往古則置火星最髙應減積日最髙平行
得最髙年根
　　求正交年根
以積日與火星正交每日平行十分秒之一又四四
九七二三相乘得數為積日正交平行加火星正交
應四宫一十七度五十一分五十四秒零七微得正
交年根上考往古則置火星正交應減積日正交平
行得正交年根
　　求火星日數
以所設日數與火星每日平行一千八百八十六秒
六七○○三五八相乘得數為秒以官度分收之得
火星日數
　　求最髙日數
以所設日數與火星最髙每日平行十分秒之一又
八三四三九九相乘得數為秒以分收之得最髙日
數
　　求正交日數
以所設日數與火星正交每日平行十分秒之一又
四四九七二三相乘得正交日數
　　求火星平行
以火星年根與火星日數相加得火星平行
　　求最髙平行
以最髙年根與最髙日數相加得最髙平行
　　求正交平行
以正交年根與正交日數相加得正交平行
　　求引數
置火星平行減最髙平行得引數
　　求初均數
均輪心自本輪最髙左旋行引數度次輪心自均輪
最近㸃右旋行倍引數度用兩三角形法求得地心
之角為初均數(法詳五星厯理/四求初均數篇)引數初官至五宫為
減六宫至十一宫為加隨求次輪心距地心之邊為
求次均數之用
　　求初實行
置火星平行加減初均數得初實行
　　求星距日次引
置本日太陽實行減初實行得星距日次引
　　求本天髙卑差
以火星本輪全徑命為二千萬為一率本天髙卑大
差二十五萬八千五百為二率火星均輪心距最卑
之正矢為三率(引數與半周相減即均輪心距最卑/之度其距最卑過九十度則為□矢)
(以半徑與餘/弦相加即得)求得四率即本天髙卑差
　　求太陽髙卑差
以太陽本輪半徑命為二千萬為一率太陽髙卑大
差二十三萬五千為二率本日太陽引數之正矢為
三率(引數過半周者與/全周相減用其餘)求得四率即太陽髙卑差
　　求次輪半徑
置火星最小次輪半徑六百三十萬二千七百五十
加本天髙卑差又加太陽髙卑差得次輪半徑(火星/次輪)
(半徑時時不同故須加本天髙卑差及太/陽髙卑差詳五星厯理四求次均數篇)
　　求次均數
星自次輪最逺㸃右旋行距日度用三角形法以次
輪心距地心線為一邊(即求初均數時所得/次輪心距地心之邊)次輪半
徑為一邊星距日度為所夾之外角(過半周者與全/周相減用其餘)
求得地心對次輪半徑之角為次均數星距日初宫
至五宫為加六宫至十一宫為減隨求星距地心之
邊為求視緯之用
　　求本道實行
置初實行加減次均數得本道實行
　　求距交實行
置初實行減正交平行得距交實行
　　求升度差
以半徑一千萬為一率本道與黄道交角一度五十
分之餘弦為二率距交實行之正切線為三率求得
四率為黄道之正切線檢表得黄道度與距交實行
相減餘為升度差距交實行不過象限為減過象限
為加過二象限為減過三象限為加
　　求黄道實行
置本道實行加減升度差得黄道實行
　　求初緯
以半徑一千萬為一率本道與黄道交角一度五十
分之正弦為二率距交實行之正弦為三率求得四
率為初緯之正弦檢表得初緯
　　求星距黄道線
以半徑一千萬為一率初緯之正弦為二率次輪心
距地心線為三率求得四率即星距黄道線
　　求視緯
以星距地心線為一率(即求次均數時所/得星距地心之邊)星距黄道
線為二率半徑一千萬為三率求得四率為視緯之
正弦檢表得視緯距交實行初宫至五宫為黄道北
六宫至十一宫為黄道南
　　求黄道宿度
依日躔求宿度法求得本年黄道宿鈐察黄道實行
足減本年黄道宿鈐内某宿度分則減之餘為黄道
宿度
用表推火星法
　　求諸年根
用火星年根表察本年距冬至宫度分秒(三十微進/一秒下倣)
(此/)得火星年根察本年最髙行宫度分秒得最髙年
根察本年正交行宫度分秒得正交年根
　　求諸日數
用火星周嵗平行表察本日平行宫度分秒得火星
日數察本日最髙行分秒得最髙日數察本日正交
行秒微得正交日數
　　求火星平行
以火星年根與火星日數相加得火星平行
　　求最髙平行
以最髙年根與最髙日數相加得最髙平行
　　求正交平行
以正交年根與正交日數相加得正交平行
　　求引數
置火星平行減最髙平行得引數
　　求初均及次輪心距地
用火星均數表以引數宫度分察其與初均所對之
度分秒得初均察其所對之次輪心距地數得次輪
心距地并記初均加減號(次輪心距地者即次輪心/距地心之邊蓋火星次輪)
(半徑時時不同則次均數亦時時不同須用三角形/推算故先求次輪心距地心之邊為求次均之用也)
(其獨不用中分者因次均數時時不同不能以中/分比例而得故表不列次均亦即不用中分也)
　　求本天次輪半徑
用火星均數表以引數宫度分察其所對之次輪半
徑本數得本天次輪半徑(本天次輪半徑者乃火星/最小次輪半徑加本天髙)
(卑差之數故以引數察表則/本天髙卑差已加在其中也)
　　求太陽髙卑差
用火星均數表以本日太陽引數宫度分加減六宫
(不及六宮則加六宮/過六宫則減六宫)察其所對之太陽髙卑差數即
太陽髙卑差(太陽引數加減六宫者因火星自最髙/起算太陽自最卑起算故加減六宫方)
(與表/相應)
　　求次輪實半徑
置本天次輪半徑加太陽髙卑差得次輪實半徑(次/輪)
(實半徑者即本日次輪半徑因先/有本天次輪半徑故以實别之)
　　求初實行
置火星平行加減初均數得初實行
　　求星距日次引
置本日太陽實行減初實行得星距日次引
　　求半外角
星距日次引不過半周者折半得半外角星距日次
引過半周者與全周相減餘數折半得半外角
　　求半較角
以次輪實半徑與次輪心距地數相加為一率相減
為二率半外角之正切線為三率求得四率為半較
角之正切線檢表得半較角
　　求次均數
置半外角減半較角得次均數星距日初宫至五宫
為加六宫至十一宫為減
　　求本道實行
置初實行加減次均數得本道實行
　　求距交實行
置初實行減正交平行得距交實行
　　求升度差
用火星升度差表以距交實行宫度察其所對之分
秒得升度差并記加減號
　　求黄道實行
置本道實行加減升度差得黄道實行
　　求星距黄道線
用火星距黄道表以距交實行宫度察其所對之數
得星距黄道線并記南北號
　　求星距地心線
以次均數之正弦為一率次輪實半徑為二率星距
日次引之正弦為三率(星距日次引過半周/者減半周用其餘)求得四
率即星距地心線(火星次輪半徑旣時時不同則星/距地亦時時不同故不能列表而)
(用三角形比/例求之也)
　　求視緯
以星距地心線為一率星距黄道線為二率次輪心
距地為三率求得四率為視緯之正弦檢表得視緯
(前法以半徑為一率初緯正弦為二率次輪心距地/心線為三率求得四率為星距黄道線此第一比例)
(也又以星距地心線為一率星距黄道線為二率半/徑為三率求得四率為視緯正弦此第二比例也因)
(第一比例之一率四率即第二比例之二率三率一/率四率相乗原與二率三率相乗之數等而表中所)
　(列星距黄道線又即初緯之正弦故即用第一比例/之二率三率而用第二比例之一率即得第二比例)
　(之四/率也)
　　　求黄道宿度
　依日纏求宿度法求得本年黄道宿鈐察黄道實行
　足減本年黄道宿鈐内某宿度分則減之餘為黄道
　宿度
　
　
　
　
　
　
　
　
　
　
　
御製厯象考成下編卷七
　欽定四庫全書
御製厯象考成下編卷八
　　金星厯法
　　　推金星用數
　　　推金星法
　　　用表推金星法
推金星用數
康熙二十三年甲子天正冬至為厯元
周天三百六十度(入算化作一百二/十九萬六千秒)
周日一萬分
周嵗三百六十五日二四二一八七五
紀法六十
金星每日平行三千五百四十八秒小餘三三○五
　一六九(與太陽/平行同)
金星最髙每日平行十分秒之二又二七一○九五
　(金星最髙每嵗平行一分二十二秒五十七微以/周嵗三百六十五日二四二一八七五除之得最)
　(髙每日平行一十三微三十七纎三/十五忽四十芒以秒法通之即得)
金星伏見每日平行二千二百一十九秒小餘四三
　一一八八六(金星伏見每日平行三十六分五十/九秒二十五微五十二纎一十六忽)
　(四十四芒以秒/法通之即得)
金星本天半徑一千萬
金星本輪半徑二十三萬一千九百六十二
金星均輪半徑八萬八千八百五十二
金星次輪半徑七百二十二萬四千八百五十
金星次輪面與黄道交角三度二十九分
氣應七日六五六三七四九二六
金星平行應二十分一十九秒一十八微(與厯元甲/子年天正)
　(冬至次日子正初/刻太陽平行度同)
金星最髙應六宫零一度三十三分三十一秒零四
　微
金星伏見應初宫一十八度三十八分一十三秒零
　六微(按新法厯書載崇禎元年戊辰金星最髙距/冬至六宫初度一十六分零六秒伏見行距)
　(次輪平逺初宫零九度一十一分零七秒自崇禎/戊辰年天正冬至次日至厯元甲子年天正冬至)
　(次日積二萬零四百五十三日以積日各與每日/平行相乗得數各與崇禎戊辰年諸應相加即厯)
　(元甲子年/諸應也)
推金星法
　　求積年
自厯元康熙二十三年甲子距所求之年共若干年
減一年得積年
　　求中積分
以積年與周嵗三百六十五日二四二一八七五相
乘得中積分
　　求通積分
置中積分加氣應七日六五六三七四九二六得通
積分上考往古則置中積分減氣應得通積分
　　求天正冬至
置通積分其日滿紀法六十去之餘為天正冬至日
分上考往古則以所餘轉與紀法六十相減餘為天
正冬至日分
　　求積日
置中積分加氣應分六五六三七四九二六(不用/日)減
本年天正冬至分(亦不/用日)得積日上考往古則置中積
分減氣應分加本年天正冬至分得積日
　　求金星年根
以積日與金星每日平行三千五百四十八秒三三
○五一六九相乗滿周天一百二十九萬六千秒去
之餘為積日金星平行加金星平行應二十分一十
九秒一十八微得金星年根上考往古則置金星平
行應減積日金星平行得金星年根
　　求最髙年根
以積日與金星最髙每日平行十分秒之二又二七
一○九五相乘得數為積日最髙平行加金星最髙
應六宫零一度三十三分三十一秒零四微得最髙
年根上考往古則置金星最髙應減積日最髙平行
得最髙年根
　　求伏見年根
以積日與金星伏見每日平行二千二百一十九秒
四三一一八八六相乘滿周天一百二十九萬六千
秒去之餘為積日伏見平行加金星伏見應初宫一
十八度三十八分一十三秒零六微得伏見年根上
考往古則置金星伏見應減積日伏見平行得伏見
年根
　　求金星日數
以所設日數與金星每日平行三千五百四十八秒
三三○五一六九相乗得數為秒以官度分收之得
金星日數
　　求最髙日數
以所設日數與金星最髙每日平行十分秒之二又
二七一○九五相乘得數為秒以分收之得最髙日
數
　　求伏見日數
以所設日數與金星伏見每日平行二千二百一十
九秒四三一一八八六相乘得數為秒以宫度分收
之得伏見日數
　　求金星平行
以金星年根與金星日數相加得金星平行
　　求最髙平行
以最髙年根與最髙日數相加得最髙平行
　　求伏見平行
以伏見年根與伏見日數相加得伏見平行
　　求正交平行
置最髙平行減一十六度得正交平行(金星正交恒/距最髙前一)
(十六度故置最髙平行減/一十六度得正交平行也)
　　求引數
置金星平行減最髙平行得引數
　　求初均數
均輪心自本輪最髙左旋行引數度次輪心自均輪
最近㸃右旋行倍引數度用兩三角形法求得地心
之角為初均數(法詳五星厯理/五求初均數篇)引數初宫至五官為
減六宫至十一宮為加隨求次輪心距地心之邊為
求次均數之用
　　求初實行
置金星平行加減初均數得初實行
　　求伏見實行
置伏見平行加減初均數得伏見實行初均為減者
則加初均為加者則減(伏見平行為星距次輪平逺/之度伏見實行為星距次輪)
(最逺之度其相差之較即初均數而加/減相反詳五星厯理五求次均數篇)
　　求次均數
星自次輪最逺㸃右旋行伏見實行度用三角形法
以次輪心距地心線為一邊(即求初均數時所得/次輪心距地心之邊)次
輪半徑七百二十二萬四千八百五十為一邊伏見
實行度為所夾之外角(過半周者與全/周相減用其餘)求得地心對
次輪半徑之角為次均數伏見實行初宫至五宫為
加六宮至十一宫為減隨求星距地心之邊為求視
緯之用
　　求黄道實行
置初實行加減次均數得黄道實行(金水二星本道/即黄道故置初)
(實行加減次均數即黄/道實行無升度差也)
　　求距交實行
置初實行減正交平行得距交實行
　　求距次交實行
以伏見實行與距交實行相加(加滿全周去/之用其餘)得距次
交實行(距次交實行者星距次輪正交之度也伏見/實行為星距次輪最逺之度而次輪最逺距)
(次輪正交之度與次輪心距本道正交之度等故相/加得距次交實行也詳五星厯理七五星交周及金)
(水二星/緯度篇)
　　求次緯
以半徑一千萬為一率次輪面與黄道交角三度二
十九分之正弦為二率距次交實行之正弦為三率
求得四率為次緯之正弦檢表得次緯
　　求星距黄道線
以半徑一千萬為一率次緯之正弦為二率次輪半
徑七百二十二萬四千八百五十為三率求得四率
即星距黄道線
　　求視緯
以星距地心線為一率(即求次均數時所/得星距地心之邊)星距黄道
線為二率半徑一千萬為三率求得四率為視緯之
正弦檢表得視緯距次交實行初宫至五宫為黄道
北六宫至十一宫為黄道南
　　求黄道宿度
依日躔求宿度法求得本年黄道宿鈐察黄道實行
足減本年黄道宿鈐内某宿度分則減之餘為黄道
宿度
用表推金星法
　　求諸年根
用金星年根表察本年距冬至分秒(三十微進一/秒下倣此)得
金星年根察本年最髙行宫度分秒得最髙年根察
本年伏見行宫度分秒得伏見年根
　　求諸日數
用金星周嵗平行表察本日平行宫度分秒得金星
日數察本日最髙行分秒得最髙日數察本日伏見
行宫度分秒得伏見日數
　　求金星平行
以金星年根與金星日數相加得金星平行
　　求最髙平行
以最髙年根與最髙日數相加得最髙平行
　　求伏見平行
以伏見年根與伏見日數相加得伏見平行
　　求正交平行
置最髙平行減一十六度得正交平行
　　求引數
置金星平行減最髙平行得引數
　　求初均及中分
用金星均數表以引數宫度分察其與初均所對之
度分秒得初均察其與中分所對之分秒得中分并
記初均加減號
　　求初實行
置金星平行加減初均數得初實行
　　求伏見實行
置伏見平行加減初均數得伏見實行初均為減者
則加初均為加者則減
　　求次均及較分
用金星均數表以伏見實行宫度分察其與次均所
對之度分秒(三十度/進一官)得次均察其與較分所對之度
分秒得較分并記次均加減號
　　求實次均
以三千六百秒為一率較分化秒為二率中分化秒
為三率求得四率為秒以度分收之為加差與次均
相加得實次均加減號與次均同
　　求黄道實行
置初實行加減實次均得黄道實行
　　求距交實行
置初實行減正交平行得距交實行
　　求距次交實行
以伏見實行與距交實行相加(加滿全周去/之用其餘)得距次
交實行
　　求星距黄道線
用金星距黄道表以距次交實行宫度察其所對之數
得星距黄道線并記南北號
　　求星距地
用金星距地表以伏見實行宫度察其與星距地所
對之數得星距地
　　求距地差
用金星距地表以引數宫度察其與距地差所對之
數得距地差
　　求星距地用數
置星距地減距地差得星距地用數(星距地用數者/求視緯所用星)
　(距地心之數也表中所列星距地數乃設次輪心在/最髙所得星距地心之邊而次輪心距地心實有髙)
　(卑則是距地心之差亦與次輪心距地心之差等故/以引數宫度求得次輪心距地心之邊與最髙距地)
　(心相減餘為距地差於星距地數内減之方為星實/距地之數也○土木二星星距黄道線即初緯之正)
　(弦而星距地心線亦以次輪心在中距立算故其比/例同金水二星星距黄道線乃以次輪半徑與次緯)
　(正弦比例之數原無闗於本天之髙卑而星距地心/線又以次輪心在最髙立算故減距地差為星距地)
　(用數其比例/乃相當也)
　　　求視緯
　以星距地用數為一率星距黄道線為二率半徑一
　千萬為三率求得四率為視緯之正弦檢表得視緯
　　　求黄道宿度
　依日躔求宿度法求得本年黄道宿鈐察黄道實行
　足減本年黄道宿鈐内某宿度分則減之餘為黄道
　宿度
　
　
　
　
御製厯象考成下編卷八
　欽定四庫全書
御製厯象考成下編卷九
　　水星厯法
　　　推水星用數
　　　推水星法
　　　用表推水星法(附推五星伏見/及交宮同度法)
推水星用數
康熙二十三年甲子天正冬至為厯元
周天三百六十度(入算化作一百二/十九萬六千秒)
周日一萬分
周嵗三百六十五日二四二一八七五
紀法六十
水星每日平行三千五百四十八秒小餘三三○五
　一六九(與太陽/平行同)
水星最髙每日平行十分秒之二又八八一一九三
　(水星最髙每嵗平行一分四十五秒一十四微以/周嵗三百六十五日二四二一八七五除之得最)
　(髙每日平行一十七微一十七纎一/十三忽四十六芒以秒法通之即得)
水星伏見每日平行一萬一千一百八十四秒小餘
　一一六五二四八(水星㐲見每日平行三度零六/分二十四秒零六微五十九纎)
　(二十九忽二十二芒/以秒法通之即得)
水星本天半徑一千萬
水星本輪半徑五十六萬七千五百二十三
水星均輪半徑一十一萬四千六百三十二
水星次輪半徑三百八十五萬
水星次輪心在大距與黄道交角五度四十分
水星次輪心在正交當黄道北交角五度零五分一
　十秒其與大距交角較三十四分五十秒
水星次輪心在中交當黄道北交角六度一十六分
　五十秒其與大距交角較三十六分五十秒
水星次輪心在正交當黄道南交角六度三十一分
　零二秒其與大距交角較五十一分零二秒
水星次輪心在中交當黄道南交角四度五十五分
　三十二秒其與大距交角較四十四分二十八秒
氣應七日六五六三七四九二六
水星平行應二十分一十九秒一十八微(與厯元甲/子年天正)
　(冬至次日子正初/刻太陽平行度同)
水星最髙應十一宫零三度零三分五十四秒五十
　四微
水星伏見應十宫零一度一十三分一十一秒一十
　七微(按新法厯書載崇禎元年戊辰水星最髙距/冬至十一宫零一度二十五分四十二秒伏)
　(見行距次輪平逺三宫二十九度五十四分一十/六秒自崇禎戊辰年天正冬至次日至厯元甲子)
　(年天正冬至次日積二萬零四百五十三日以積/日各與每日平行相乗得數各與崇禎戊辰年諸)
　(應相加即厯元/甲子年諸應也)
推水星法
　　求積年
自厯元康熙二十三年甲子距所求之年共若干年
減一年得積年
　　求中積分
以積年與周歲三百六十五日二四二一八七五相
乗得中積分
　　求通積分
置中積分加氣應七日六五六三七四九二六得通
積分上考往古則置中積分減氣應得通積分
　　求天正冬至
置通積分其日滿紀法六十去之餘為天正冬至日
分上考往古則以所餘轉與紀法六十相減餘為天
正冬至日分
　　求積日
置中積分加氣應分六五六三七四九二六(不用/日)減
本年天正冬至分(亦不/用日)得積日上考往古則置中積
分減氣應分加本年天正冬至分得積日
　　求水星年根
以積日與水星每日平行三千五百四十八秒三三
○五一六九相乗滿周天一百二十九萬六千秒去
之餘為積日水星平行加水星平行應二十分一十
九秒一十八微得水星年根上考往古則置水星平
行應減積日水星平行得水星年根
　　求最髙年根
以積日與水星最髙每日平行十分秒之二又八八
一一九三相乗得數為積日最髙平行加水星最髙
應十一宫零三度零三分五十四秒五十四微得最
髙年根上考往古則置水星最髙應減積日最髙平
行得最髙年根
　　求伏見年根
以積日與水星伏見每日平行一萬一千一百八十
四秒一一六五二四八相乗滿周天一百二十九萬
六千秒去之餘為積日伏見平行加水星伏見應十
宫零一度一十三分一十一秒一十七微得伏見年
根上考往古則置水星伏見應減積日伏見平行得
伏見年根
　　求水星日數
以所設日數與水星每日平行三千五百四十八秒
三三○五一六九相乗得數為秒以宫度分收之得
水星日數
　　求最髙日數
以所設日數與水星最髙每日平行十分秒之二又
八八一一九三相乗得數為秒以分收之得最髙日
數
　　求伏見日數
以所設日數與水星伏見每日平行一萬一千一百
八十四秒一一六五二四八相乗得數為秒以宫度
分收之得伏見日數
　　求水星平行
以水星年根與水星日數相加得水星平行
　　求最髙平行
以最髙年根與最髙日數相加得最髙平行
　　求伏見平行
以伏見年根與伏見日數相加得伏見平行
　　求引數
置水星平行減最髙平行得引數
　　求初均數
均輪心自本輪最髙左旋行引數度次輪心自均輪
最逺㸃右旋行三倍引數度用兩三角形法求得地
心之角為初均數(法詳五星厯理/六求初均數篇)引數初宫至五宫
為減六宫至十一宫為加隨求次輪心距地心之邊
為求次均數之用
　　求初實行
置水星平行加減初均數得初實行
　　求伏見實行
置伏見平行加減初均數得伏見實行初均為減者
則加初均為加者則減
　　求次均數
星自次輪最逺㸃右旋行伏見實行度用三角形法
以次輪心距地心線為一邊(即求初均數時所得/次輪心距地心之邊)次
輪半徑三百八十五萬為一邊伏見實行度為所夾
之外角(過半周者與全/周相減用其餘)求得地心對次輪半徑之角
為次均數伏見實行初宫至五宫為加六宫至十一
宫為減隨求星距地心之邊為求視緯之用
　　求黄道實行
置初實行加減次均數得黄道實行
　　求距交實行
置初實行減最髙平行加減六宫得距交實行(水星/正交)
(恒與最卑同則最髙平行即中交平行故置初實/行減最髙平行又加減六宫方為距正交實行也)
　　求距次交實行
以伏見實行與距交實行相加(加滿全周去/之用其餘)得距次
交實行初宫至五宫為黄道北六宫至十一宫為黄
道南
　　求交角
距交實行九宫至二宫星在黄道北交角為五度零
五分一十秒星在黄道南交角為六度三十一分零
二秒(距交實行九宫至二宫為次輪心在正交前後/故其交角用次輪心在正交當黄道南北交角)
距交實行三宮至八宫星在黄道北交角為六度一
十六分五十秒星在黄道南交角為四度五十五分
三十二秒(距交實行三宮至八宫為次輪心在中交/前後故其交角用次輪心在中交當黄道)
(南北/交角)
　　求交角差
以半徑一千萬為一率大距交角較化秒為二率(距/交)
(實行九宫至二宫星在黄道北大距交角較為二千/零九十秒星在黄道南大距交角較為三千零六十)
(二秒距交實行三宫至八宫星在黄道北大距交角/較為二千二百一十秒星在黄道南大距交角較為)
(二千六百/六十八秒)距交實行之正弦為三率求得四率即交
角差距交實行九宫至二宫星在黄道北為加星在
黄道南為減距交實行三宫至八宫星在黄道北
為減星在黄道南為加
　　求實交角
置交角加減交角差得實交角(實交角者本日星在/次輪周所當次輪面)
(與黄道斜交之角也蓋水星次輪面與黄道斜交惟次/輪心在大距其南北交角皆為五度四十分此外則)
(黄道南與黄道北不同而正交與中交又不同次輪/心在正交其黄道北交角最小距正交漸逺則交角)
(漸大而黄道南交角最大距正交漸逺則交角漸小交/次輪心在中交其黄道北交角最大距中交漸逺則)
(角漸小而黄道南交角最小距中交漸逺則交角漸/大故先以次輪心距正交前後或距中交前後及星)
(在黄道南北定其交角然後/加減交角差方為實交角也)
　　求次緯
以半徑一千萬為一率實交角之正弦為二率距次
交實行之正弦為三率求得四率為次緯之正弦檢
表得次緯
　　求星距黄道線
以半徑一千萬為一率次緯之正弦為二率次輪半
徑三百八十五萬為三率求得四率即星距黄道線
　　求視緯
以星距地心線為一率(即求次均數時所/得星距地心之邊)星距黄道
線為二率半徑一千萬為三率求得四率為視緯之
正弦檢表得視緯
　　求黄道宿度
依日躔求宿度法求得本年黄道宿鈐察黄道實行
足減本年黄道宿鈐内某宿度分則減之餘為黄道
宿度
用表推水星法
　　求諸年根
用水星年根表察本年距冬至分秒(三十微進一/秒下倣此)得
水星年根察本年最髙行宫度分秒得最髙年根察
本年伏見行宫度分秒得伏見年根
　　求諸日數
用水星周嵗平行表察本日平行宫度分秒得水星
日數察本日最髙行分秒得最髙日數察本日伏見
行宫度分秒得伏見日數
　　求水星平行
以水星年根與水星日數相加得水星平行
　　求最髙平行
以最髙年根與最髙日數相加得最髙平行
　　求伏見平行
以伏見年根與伏見日數相加得伏見平行
　　求引數
置水星平行減最髙平行得引數
　　求初均及中分
用水星均數表以引數宫度分察其與初均所對之
度分秒得初均察其與中分所對之分秒得中分并
記初均加減號
　　求初實行
置水星平行加減初均數得初實行
　　求伏見實行
置伏見平行加減初均數得伏見實行初均為減者
則加初均為加者則減
　　求次均及較分
用水星均數表以伏見實行宫度分察其與次均所
對之度分秒得次均察其與較分所對之度分秒得
較分并記次均加減號
　　求實次均
以三千六百秒為一率較分化秒為二率中分化秒
為三率求得四率為秒以度分收之為加差與次均
相加得實次均加減號與次均同
　　求黄道實行
置初實行加減實次均得黄道實行
　　求距交實行
置初實行減最髙平行加減六宫得距交實行
　　求距次交實行
以伏見實行與距交實行相加(加滿全周去/之用其餘)得距次
交實行初宫至五宫為黄道北六宫至十一宫為黄
道南
　　求實交角
用水星距限表以距交實行宫度按黄道南北察其
所對之度分秒得實交角(水星距限表乃以交角差/加減交角而得故用表推)
(算即求實交角不用先/求交角與交角差也)
　　求星距黄道線
用水星距黄道表以距次交實行宫度按實交角相
近者察其所對之數得星距黄道線
　　求星距地
用水星距地表以伏見實行宫度察其與星距地所
對之數得星距地
　　求距地差
用水星距地表以引數宫度察其與距地差所對之
數得距地差
　　求星距地用數
置星距地減距地差得星距地用數
　　求視緯
以星距地用數為一率星距黄道線為二率半徑一
千萬為三率求得四率為視緯之正弦檢表得視緯
　　求黄道宿度
依日躔求宿度法求得本年黄道宿鈐察黄道實行
足減本年黄道宿鈐内某宿度分則減之餘為黄道
宿度
推五星伏見及交宫同度法
　　求土木火三星合伏時刻
土木火三星黄道實行與太陽實行同宫同度為合
伏皆以太陽實行未及星實行為合伏本日已過星
實行為合伏次日求時刻之法以本日太陽實行與
次日太陽實行相減餘為太陽一日之實行以本日
星實行與次日星實行相減餘為星一日之實行乃
於太陽一日之實行内減星一日之實行餘為一率
一千四百四十分為二率本日星實行内減本日太
陽實行餘為三率求得四率為距子正之分數以時
刻收之得合伏時刻(與月離求合/朔之理同)
　　求土木火三星退衝時刻
土木火三星黄道實行與太陽實行相距六宫為退
衝(亦名與/太陽衝)皆以相距未及六宫為退衝本日已過六
宫為退衝次日求時刻之法以本日太陽實行與次
日太陽實行相減餘為太陽一日之實行以次日星
實行與本日星實行相減餘為星一日之實行乃以
太陽一日之實行與星一日之實行相加為一率(太/陽)
(順行星逆行則相距為兩/實行之和故相加為一率)一千四百四十分為二率
本日星實行加六宫減本日太陽實行餘為三率求
得四率為距子正之分數以時刻收之得退衝時刻
　　求土木火三星晨夕伏見段目
土木火三星合㐲後距日漸逺為晨見東方順行(土/木)
(火三星合伏後漸差而西日出前即可見故為/晨見東方其行度在次輪上半周故恒為順行)順行
漸遲遲而忽退為留退初(古名前留亦名順留因其/順而忽留故曰順留因其)
(留而初退故/曰留退初)距日半周為退衝退衝之次日為夕見
(退衝之後日入時可見日出時不見故曰夕見/不曰夕見西方者因初夕見時星尚在東方也)退行
漸遲遲而忽順為留順初(古名後留亦名退留因其/退而忽留故曰退留因其)
(留而初順故/曰留順初)順行漸疾復近合伏為夕不見
　　求土木火三星晨夕伏見限度
土星限為一十一度木星限為一十度火星限為一
十一度三十分合伏前後某日太陽實行與本星實
行相距近此限度即以本日本星實行宫度察五星
伏見距日黄道度表取其與本星相對之數為距日
黄道度又以本日本星實行宫度察五星伏見距日
加減差表取其與本星緯度相對之數為距日加減
差乃以距日加減差與距日黄道度相加減(緯南則/加緯北)
(則/減)得伏見限度合伏前某日太陽實行與星實行相
距近此限度即為某日夕不見合伏後某日近此限
度即為某日晨見(土星當地平太陽在地平下一十/一度即可見木星當地平太陽在)
(地平下一十度即可見火星當地平太陽在地平下/一十一度三十分即可見此乃地平緯度因星之經)
(緯逐日不同難以逐日推算故以地平緯度當黄道/經度察表為省算也餘詳五星衝伏留退俱生於次)
(輪及五星/伏見篇)
　　求金水二星合伏時刻
金水二星黄道實行與太陽同宫同度為合伏
皆以星實行未及太陽實行為合伏本日已過太陽
實行為合伏次日求時刻之法以本日太陽實行與
次日太陽實行相減餘為太陽一日之實行以本日
星實行與次日星實行相減餘為星一日之實行乃
於星一日之實行内減太陽一日之實行餘為一率
一千四百四十分為二率本日太陽實行内減星實
行餘為三率求得四率為距子正之分數以時刻收
之得合伏時刻(金水二星行度合伏時速於太陽故/與土木火三星相反而其理則同也)
　　求金水二星合退伏時刻
金水二星退行與太陽實行同宫同度為合退伏(亦/名)
(退/合)皆以太陽實行未及星實行為合退伏本日已過
星實行為合退伏次日求時刻之法以本日太陽實
行與次日太陽實行相減餘為太陽一日之實行以
次日星實行與本日星實行相減餘為星一日之實
行乃以太陽一日之實行與星一日之實行相加為
一率一千四百四十分為二率本日星實行内減本
日太陽實行餘為三率求得四率為距子正之分數
以時刻收之得合退伏時刻
　　求金水二星晨夕伏見段目
金水二星合伏後距日漸逺為夕見西方順行(金水/二星)
(合伏後漸差而東日入後即可見故曰夕見/西方其行度在次輪上半周故恒為順行)順行漸
遲遲而忽退為留退初退行漸近太陽為夕不見復
與太陽同度為合退伏自是又漸逺太陽為晨見東
方退行(金水二星合退伏後漸差而西日出前即可/見故曰晨見東方其行度在次輪下半周故)
(恒為/退行)退行漸遲遲而忽順為留順初順行漸疾復近
合伏為晨不見
　　求金水二星晨夕伏見限度
金星限為五度水星限為一十度合伏前後或合退
伏前後某日太陽實行與本星實行相距近此限度
即以某日本星實行宫度察五星伏見距日黄道度
表取其與本星相對之數為距日黄道度又以本日
本星實行宫度察五星伏見距日加減差表取其與
本星緯度相對之數為距日加減差乃以距日加減
差與距日黄道度相加減(緯南則加/緯北則減)得伏見限度合
伏前某日太陽實行與星實行相距近此限度即為
某日晨不見合伏後某日近此限度即為某日夕見
合退伏前某日近此限度即為某日夕不見合退伏
後某日近此限度即為某日晨見
　　求五星交宫時刻
以本星一日之實行為一率一千四百四十分為二
率本星實行距某宫初度之度分為三率(順行者以/本日實行)
(與三十度相減逆行/者即用本日實行)求得四率為距子正之分數以
時刻收之得交宫時刻(與太陰交宮之理同但太陰/皆順行五星或有逆行耳)
　　求五星同度時刻
以兩星一日之實行相加減為一率(兩星皆順行或/皆逆行者則相)
　(減一順一逆/者則相加)一千四百四十分為二率兩星相距為
　三率求得四率為距子正之分數以時刻收之得同
　度時刻(與求合伏及/退合之理同)
　
　
　
　
　
　
　
　
　
　
　
　
　
　
御製厯象考成下編卷九
　欽定四庫全書
御製厯象考成下編卷十
　　恒星厯法
　　　推中星法
　　　推中星時刻法
　　　推凌犯法
　　　推凌犯視差法
推中星法
　(推中星及中星時刻亦可用三角形法推筭但求/太陽赤道經度已詳日食厯法求恒星赤道經度)
　(已詳恒星厯理而本年諸恒星赤道經度又須逐/一推定然後可以求某星方中及偏東偏西之度)
　(數故立法用/表以從簡易)
　　求本時太陽黄道經度
以一千四百四十分為一率本日太陽實行與次日
太陽實行相減餘為二率以所設時刻化分為三率
求得四率與本日太陽實行相加得本時太陽黄道
經度
　　求本時太陽赤道經度
用日躔黄赤升度表以本時太陽黄道經度察其所
對之赤道宫度分秒得本時太陽赤道經度
　　求本時太陽距午後赤道經度
以所設時刻變赤道度(一小時變為十五度一分變/為十五分一秒變為十五秒)
加減半周(不及半周則加半周/過半周則減半周)得本時太陽距午後
赤道經度
　　求本時正午赤道經度
以本時太陽赤道經度與本時太陽距午後赤道經
度相加(加滿全周去/之用其餘)得本時正午赤道經度
　　求中星
用恒星赤道經緯度表察各星赤道經度又用恒星
赤道經緯度嵗差表察各星經度嵗差與各星經度
相加減為本年各星赤道經度乃察本年某星赤道
經度與本時正午赤道經度相同即為某星方中如
經度不相同則察其相近者與本時正午赤道經度
相減餘為偏東偏西之度凡星之赤道經度大於正
午赤道經度者為偏東小於正午赤道經度者為偏
西
推中星時刻法
　　求星赤道經度
用恒星赤道經緯度表察本星赤道經度又用赤道
經緯度嵗差表察本星經度嵗差按嵗積之與本星
赤道經度相加減得星赤道經度(或用恒星黄道經/緯度表察本星黄)
(道經度自厯元甲子起算每年加嵗差五十一秒求/得本年本星黄道經度又用黄赤經緯互推表以本)
(年黄道經度及黄道緯度察其所對之赤道宫度分/亦得星之赤道經度如黄道經緯度俱有零分者用)
(中比例三/次求之)
　　求太陽赤道經度
用日躔黄赤升度表以本日太陽黄道經度察其所
對之赤道宫度分秒得太陽赤道經度
　　求太陽距午後赤道經度
星赤道經度内減太陽赤道經度(不及減者加/十二宫減之)餘為
太陽距午後赤道經度
　　求中星時刻
以太陽距午後赤道經度加減半周(不及半周者加/半周過半周者)
(減半/周)變時自子正初刻起算得中星時刻(推中星用/本時太陽)
(赤道度而推中星時刻則用子正太陽赤道度因無/時刻可設故即用子正耳又太陽每日東行一度變)
(時約得四分雖有微差亦不甚逺若必欲按本時太陽/赤道度立筭則於所得中星時刻内每一小時減十)
(秒則一日二十四時/即減四分於理更密)
推凌犯法
　　求凌犯入限
太陰凌犯恒星以本日太陰經度與次日太陰經度
察本年凌犯恒星經緯度表某星在此限内為凌犯
入限復察其間各星緯度如太陰緯與星緯同在黄
道北者太陰緯多為太陰在上太陰緯少為太陰在
下太陰緯與星緯同在黄道南者太陰緯多為太陰
在下太陰緯少為太陰在上一緯北一緯南者太陰
緯北為太陰在上太緯緯南為太陰在下(近天頂為/上近地平)
(為/下)太陰在上者相距二度以内取用太陰在下者相
距一度以内取用(太陰有地半徑差常變髙為卑太/陰在上者雖相距二度或因地半)
(徑差而相距一度故於二度以内取用若太陰在下/者雖相距一度而加以地半徑差則相距益逺故止)
(於一度以/内取用也)兩緯相距十七分以内為凌十八分以外
為犯(逼近為凌/畧逺為犯)兩緯相同為掩
太陰凌犯五星以本日太陰經度在星前次日太陰
經度在星後為凌犯入限餘與凌犯恒星同
五星凌犯恒星無論在上在下皆於相距一度以内
取用(五星地半徑差甚小故/皆於一度以内取用)兩緯相距三分以内為
凌四分以外為犯(五星光小故三分以内方/為凌四分以外即為犯)兩緯相
同為掩餘與太陰凌犯恒星同
五星自相凌犯以行速者為凌犯之星以行遲者為
受凌犯之星如兩星行度相同而一順行一逆行者
則以順行者為凌犯之星逆行者為受凌犯之星皆
以本日此星經度在彼星前次日此星經度在彼星
後為凌犯入限餘與五星凌犯恒星同
　　求日行度
太陰凌犯恒星以本日太陰經度與次日太陰經度
相減得日行度(日行度者乃太陰與恒星一日相距/之行度因恒星之行甚遲有似不動)
(故止以太陰之行/度為日行度也)
太陰凌犯五星以本日太陰經度與次日太陰經度
相減餘為太陰一日之行度又以本日星經度與次
日星經度相減餘為星一日之行度星順行者則以
兩數相減得日行度(與交食月距/日之理同)星逆行者則以兩
數相加得日行度(與交食距/交之理同)
五星凌犯恒星以本日星經度與次日星經度相減
得日行度(與太陰犯恒/星之理同)
五星自相凌犯以本日此星經度與次日此星經度
相減餘為此星一日之行度又以本日彼星經度與
次日彼星經度相減餘為彼星一日之行度兩星俱
順行或俱逆行者則以兩數相減得日行度兩星一
順行一逆行者則以兩數相加得日行度(與太陰犯/五星之理)
(同/)
　　求相距度
太陰凌犯恒星以本日太陰經度與恒星經度相減
得相距度
太陰凌犯五星以本日太陰經度與本日星經度相
減得相距度
五星凌犯恒星以本日星經度與恒星經度相減得
相距度
五星自相凌犯以本日兩星經度相減得相距度
　　求凌犯時刻
以日行度化分為一率一千四百四十分為二率相
距度化分為三率求得四率為分以時刻收之得凌
犯時刻
推凌犯視差法
　(凡太陰凌犯諸星夜所可見者則復推視差以求/其凖與日食三差之理同其推之之法亦可用三)
　(角形立算因其理已詳日食故立法用表以從簡/易其推可見不可見之法則以太陰出入時刻法)
　(求之或用天球比算亦得大槩至於五星凌犯恒/星及五星自相凌犯其視差甚微可以不計不必)
　(復推/矣)
　　求本時太陽黄道度
以一千四百四十分為一率本日太陽實行與次日
太陽實行相減餘為二率凌犯時刻化分為三率求
得四率與本日太陽實行相加得本時太陽黄道度
　　求春分距午時分
用交食北極髙四十度黄平象限表以本時太陽黄
道度察黄道宫度取其與時分所對之數為太陽距
春分後時分又以凌犯時刻加減十二時(不及十二/時則加十)
(二時過十二時/則減十二時)為太陽距午後時分兩數相加(加滿/二十)
(四時去之/用其餘)得春分距午時分(春分距午時分者即本/時春分距午後之時分)
(也與日食春分距/午時分之理同)
　　求黄平象限宫度
用交食北極髙四十度黄平象限表以春分距午時
分察表内時分相近者取其與黄平象限相對之數
得黄平象限宫度(日食推黄平象限宫度與月距限/同在一條凌犯視差有專用黄平)
(象限宫度之處故另/列一條以便於用)
　　求月距限
以黄平象限宫度與星經度相減餘為月距限度(凌/犯)
(時太陰與星同度故以星經度與黄/平象限宫度相減餘即為月距限度)星經度大於黄
平象限宫度為限東小於黄平象限宫度為限西
　　求限距地髙
用交食北極髙四十度黄平象限表以春分距午時
分察表内時分相近者取其與限距地髙相對之數
得限距地髙
　　求正交經度
依月離厯法推得本時正交實行得正交經度
　　求限距交
黄平象限宫度内減正交經度(不足減者加/十二宫減之)餘為限
距交
　　求限距緯
用月離黄白距度表以限距交宫度按本日月離黄
白大距相近限内察其所對之度分秒得限距緯并
記南北號
　　求白道髙度
置限距地髙加減限距緯(北加/南減)得白道髙度(白道髙/度者黄)
(平象限上白道距地平之髙度雖黄白距緯與地平/髙弧不同然數度之間相去不逺故先求得黄平象)
(限距交之度以求其距緯乃與限距地髙相加減即/為白平象限距地平之髙雖黄平象限與白平象限)
(經度亦自不同而白平象限之髙與當黄平象限處/畧相等且以求白道髙弧交角所差無多故借用以)
(從簡/易)
　　求太陰髙弧
用交食太陽髙􁀥表以月距限及白道髙度察其所
對之度分秒(八表以白道髙/度當限距地髙)得太陰髙􁀥
　　求白道髙􁀥交角
用交食黄道髙􁀥交角表以月距限及白道髙度察
其所對之度分秒(入表以白道髙/度當限距地髙)得白道髙􁀥交角
(黄道髙􁀥交角表以月距限及限距地髙立算今旣/以白道髙度當限距地髙故所得即為白道髙􁀥交)
(角/)
　　求太陰引數
依月離厯法求得本時太陰平引得太陰引數
　　求太陰距地
用交食視半徑表以太陰引數宫度察其與月距地
相對之數得太陰距地
　　求髙下差
用月離太陰地半徑差表以太陰髙􁀥按太陰距地
限察其所對之數得髙下差(恒星無視差故太陰地/半徑差即髙下差若太)
(陰凌犯火金水諸星則各用本星地半徑差表以太/陰髙􁀥按本星引數宫限察得本星地半徑差與太)
(陰地半徑差相減即髙下/差與日食髙下差之理同)
　　求東西差及南北差
用交食東西南北差表以白道髙􁀥交角及髙下差
察其與東西差所對之數得東西差隨察其與南北
差所對之數得南北差
　　求太陰距交
星經度内減正交經度(不足減者加/十二宫減之)得太陰距交(凌/犯)
(時太陰與星同度故於星經度/内減正交經度即得太陰距交)
　　求太陰實緯
用月離黄白距度表以太陰距交宫度按本日月離
黄白大距相近限内察其所對之度分秒得太陰實
緯并記南北號
　　求太陰視緯
置太陰實緯加減南北差得太陰視緯實緯在黄道
南則加南北差而視緯仍為南實緯在黄道北則減
南北差而視緯仍為北若實緯在黄道北而南北差
大於實緯則反減而視緯即變為南
　　求太陰距星
視緯與星緯同在黄道南或同在黄道北者則相減
得太陰距星一在黄道南一在黄道北者則相加得
太陰距星相距一度以内者用相距一度以外者不
用定太陰在上在下之法與取凌犯入限同
　　求太陰實行
用月離太陰實行表以太陰引數宫度察其所對之
分秒得太陰實行
　　求視時距分
以太陰實行化秒為一率三千六百秒為二率東西
差化秒為三率求得四率為秒以分收之得視時距
分太陰距限西為加太陰距限東為減
　　　求凌犯視時
　置凌犯時刻加減視時距分得凌犯視時
　
　
　
　
　
　
　
　
　
　
　
　
　
　
　
御製厯象考成下編卷十
　欽定四庫全書
御製厯象考成表
　　卷一
　　　日躔表
　　卷二
　　　月離表一
　　卷三
　　　月離表二
　　卷四
　　　月離表三
　　卷五
　　　交食表一
　　卷六
　　　交食表二
　　卷七
　　　交食表三
　卷八
　　交食表四
　卷九
　　土星表
　卷十
　　木星表
　卷十一
　　火星表
　卷十二
　　金星表
　卷十三
　　水星表
　卷十四
　　恒星表
　卷十五
　　黄赤經緯互推表上
　卷十六
　　黄赤經緯互推表下
　欽定四庫全書
御製歴象考成表卷一
　　日躔表
　　　太陽年根表
　　　太陽周嵗平行表
　　　太陽周日平行表
　　　太陽均數表
　　　黄赤距度表
　　　黄赤升度表
　　　黄道赤經交角表
　　　升度時差表
　　　均數時差表
　　　太陽地半徑差表
　　　清蒙氣差表
　　　太陽實行表
　　太陽年根表
太陽年根表以距冬至及最卑逐年列之前用紀年者
乃厯元後逐年之干支也表名距冬至者乃逐年天正
冬至次日子正太陽平行距丑宫初度之分秒也(求逐/年距)
(冬至法以周日一萬分為一率太陽每日平行三千五/百四十八秒小餘三三○五一六九為二率以厯元甲)
(子年天正冬至氣應分數六千五百六十三分小餘七/四九二六與周日一萬分相減餘三千四百三十六分)
(小餘二五○七四為三率求得四率一千二百一十九/秒小餘二九五三三六四收作二十分一十九秒一十)
(七微四十三纖一十二忽四十芒為厯元甲子年距冬/至之數此後用加法以本年距冬至之數加三百六十)
(五日之太陽平行三百五十九度四十五分四十秒三/十八微一十九纖一十二忽二十四芒滿三百六十度)
(減之餘為次年距冬至之數而本年即為三百六十五/日是為平年如相加不滿三百六十度則再加一日之)
(太陽平行五十九分零八秒一十九微四十九纖五十/一忽三十九芒然後減三百六十度餘為次年距冬至)
(之數而本年即為三百六十六日是為閏年又捷法以/本年距冬至之數減三百六十五日之太陽平行度與)
(全周之較一十四分一十九秒二十一微四十纖四十/七忽三十六芒即得次年距冬至之數而本年即為平)
(年若不足減則以本年距冬至之數加三百六十六日/之太陽平行度與全周之較四十四分四十八秒五十)
(八微零九纖零四忽零三芒即得次年距冬至之數而/本年即為閏年按法求得逐年距冬至之數滿三十纖)
(以上者進作一微不足三/十纖者可以去之後倣此)最卑者乃逐年天正冬至次
日子正最卑過丑宫初度之度分也(求逐年最卑法厯/元甲子年天正冬)
(至最卑應七度一十分一十一秒一十微即厯元甲子/年最卑過冬至之數此後用加法如本年為平年則加)
(三百六十五日之最卑行一分零一秒零七微三十四/纖一十五忽五十八芒即得次年最卑過冬至之數如)
(本年為閏年則加三百六十六日之最卑行一分零一/秒一十七微三十七纖零九忽一十六芒即得次年最)
(卑過冬/至之數)後列紀日值宿者乃逐年天正冬至次日之干
支并所值之宿也(求逐年紀日及值宿法厯元甲子年/天正冬至氣應七日為辛未次日為)
(壬申即厯元甲子年紀日此後用加法如本年為平年/則自本年紀日干支順數加五日即得次年紀日干支)
(如本年為閏年則自本年紀日干支順數加六日即得/次年紀日干支盖紀法以六十為率三百六十日則紀)
(法滿六周故平年加五日閏年加六日也又厯元甲子/年天正冬至宿應五日為尾宿次日為箕宿即厯元甲)
(子年值宿此後用加法如本年為平年則自本年值宿/順數加一宿即得次年值宿本年為閏年則自本年值)
(宿順數加二宿即得次年值宿盖宿法以二十八為率/三百六十四日則宿法滿一十三周故平年加一宿閏)
(年加二/宿也)
用表之法如求康熙六十一年壬寅之年根則察本表
紀年自歴元甲子年後第一壬寅為所求之年乃視壬
寅所對各數錄之其距冬至為八分一十八秒三十二
微其最卑為七度四十八分五十五秒二十八微其紀
日為辛夘其值宿為張宿也





　　太陽周嵗平行表
太陽周嵗平行表以太陽平行及最卑行逐日列之其
前用日數者自一日至三百六十六日之日數也表名
平行者乃太陽本輪自一日至三百六十六日之平行
各數也(太陽每日平行五十九分零八秒一十九微四/十九纖五十一忽三十九芒累加之即得逐日)
(平行之/各數)最卑行者乃太陽本天自一日至三百六十六
日之最卑行各數也(最卑每日行一十微零二纖五十/三忽一十八芒累加之即得逐日)
(最卑行/之各數)
用表之法如求冬至後九十二日之太陽平行及最卑
行則察本表日數九十二所對各數錄之其平行為三
宫零四十分四十六秒二十四微即九十二日太陽平
行之共數其最卑行為一十五秒二十四微即九十二
日最卑行之共數也







　　太陽周日平行表
太陽周日平行表以一日内之時分秒遞降列之蓋時
刻之分秒與度數之分秒皆以六十遞析(一日二十四/時每時六十)
(分每分/六十秒)故太陽一時之平行與一分或一秒之平行皆
同數不過遞降一位耳如太陽一時行二分有餘一分
行二秒有餘一秒行二微有餘其平行之數同為二而
為分為秒為微則遞降也表分兩段第一段自一至三
十者一時至三十時一分至三十分一秒至三十秒第
二段三十一至六十者三十一時至六十時三十一分
至六十分三十一秒至六十秒其所對之數則太陽逐
時逐分逐秒之平行數也(太陽每日之平行用二十四/時除之得二分二十七秒五)
(十微四十九纖三十四忽四十芒是為一時之平行累/加之為逐時之平行逐分逐秒之平行皆同數而遞降)
(一位時之平行為度分秒微分之平行/為分秒微纖秒之平行為秒微纖忽)至於最卑每日
止行一十微有餘則時分所行甚少故周日平行表不
列最卑行
用表之法如求一十二時四十二分五十一秒之太陽
平行則察本表一十二時所對之數為二十九分三十
四秒一十微四十二分所對之數為一分四十三秒二
十九微三十四纖五十一秒所對之數為二秒零五微
四十纖一十二忽合計三數得三十一分一十九秒四
十五微一十四纖一十二忽即所求之太陽平行也

　　太陽均數表
太陽均數表按最卑最髙分順逆列之引數初宫至五
宫為最卑後列於上引數六宫至十一宫為最髙後列
於下前後列引數度分分順逆以别加減中列逐宫逐
度之均數太陽引數在上六宫者用順度其號為加太
陽引數在下六宫者用逆度其號為減
用表之法以引數之宫對引數之度分其縱横相遇即
所求之均數也表以十分為率若引數有零分者按中
比例法求之設太陽引數為二宫五度一十二分求其
均數則以二宫五度一十分所對之數一度五十二分
三十七秒與下層五度二十分所對之數一度五十二
分四十六秒相減餘九秒為一十分之較乃以引數一
十分為一率較數九秒為二率設數二分為三率求得
四率一秒小餘八收作二秒與二宫五度一十分之均
數一度五十二分三十七秒相加(因二十分之均數大/於一十分之均數故)
(相加反是/則相減也)得一度五十二分三十九秒為所求之均數
其號為加即為加均也






　　黄赤距度表
黄赤距度表按二分二至分順逆列之二分後之各宫
列於上降婁大梁實沈三宫係春分後為北緯夀星大
火析木三宫係秋分後為南緯其數同二至後之各宫
列於下鶉首鶉火鶉尾三宫係夏至後為北緯星紀元
枵娵訾三宫係冬至後為南緯其數同太陽實行在上
六宫者用順度太陽實行在下六宫者用逆度
用表之法以實行之宫對實行之度分其縱横相遇即
所求之距度也表以十分為率若實行有零分者按中
比例法求之設太陽實行在黄道大火宫二十一度一
十五分求黄赤距度則以大火宫二十一度一十分所
對之數一十八度零五分二十四秒與下層二十一度
二十分所對之數一十八度零八分零二秒相減餘二
分三十八秒為一十分之較乃以一十分為一率較數
二分三十八秒化作一百五十八秒為二率設數五分
為三率求得四率七十九秒收作一分一十九秒與大
火宫二十一度一十分之距度一十八度零五分二十
四秒相加(因二十分之距度火於一十分/之距度故相加反是則相減也)得一十八度
零六分四十三秒為所求之距度也



　　黄赤升度表
黄赤升度表黄道宫度與赤道宫度並列之皆自冬至
星紀宫起初宫(即○/宫)元枵宫為一宫以太陽經度為次
用宫數不用宫名者太陽當交宫之際惟二分二至黄
赤同度其餘恒不同宫故用宫數以便列表
用表之法以太陽實行察黄道宫度其所對之赤道宫
度即所求之赤道升度也表以逐度為率若實行有零
分者按中比例法求之設太陽實行在黄道降婁宫五
度二十四分求赤道升度自星紀宫起初宫計之為三
宫五度二十四分則以黄道三宫五度所對之數三宫
四度三十五分一十五秒與下層三宫六度所對之數
三宫五度三十分二十一秒相減餘五十五分零六秒
為一度之較乃以一度化作六十分為一率較數五十
五分零六秒化作三千三百零六秒為二率設數二十
四分為三率求得四率一千三百二十二秒收作二十
二分零二秒與三宫五度之赤道度三宫四度三十五
分一十五秒相加得三宫四度五十七分一十七秒為
所求之赤道升度也



　　黄道赤經交角表
黄道赤經交角表(黄道赤經交角乃黄道與過赤極經/圏相交之角即正弧三角形所謂黄)
(道交極/圏角也)亦按二分二至分順逆列之二分後之各宫列
於上二至後之各宫列於下太陽實行在上六宫者用
順度太陽實行在下六宫者用逆度
用表之法以實行之宫對實行之度其縦横相遇即所
求之交角也設太陽實行在黄道實沈宫五度求黄道
赤經交角則察實沈宫五度所對之數為七十九度三
十五分三十秒即所求之交角也(實沈宫在上/故用順度)若實行
有零分者亦按中比例法求之

　　升度時差表
升度時差表亦按二分二至分順逆列之二分後六宫
列於上二至後六宫列於下前後列黄道度分順逆以
别加減中列逐宫逐度之升度時差即赤道升度與黄
道相差度分所變時刻之分秒(每一度變時之四分每/十五分變時之一分每)
(十五秒變/時之一秒)太陽實行在上六宫者用順度其號為加太
陽實行在下六宫者用逆度其號為減
用表之法以實行之宫對實行之度其縦横相遇即所
求之升度時差也設太陽實行在黄道大梁宫八度求
升度時差則察大梁宫八度所對之數為九分三十一
秒即所求之升度時差其號為加即為加差也(大梁宫/在上故)
(用順/度)若實行有零分者亦按中比例法求之

　　均數時差表
均數時差表亦按最卑最髙分順逆列之最卑後六宫
列於上最髙後六宫列於下前後列引數度分順逆以
别加減中列逐宫逐度之均數時差即均數度分所變
時刻之分秒(每一度變時之四分每一十五分變/時之一分每一十五秒變時之一秒)太陽
引數在上六宫者用順度其號為減太陽引數在下六
宫者用逆度其號為加
用表之法以引數之宫對引數之度其縦横相遇即所
求之均數時差也設太陽引數為十一宫二十五度求
均數時差則察十一宫二十五度所對之數為四十四
秒即所求之均數時差其號為加即為加差也(十一宫/在下故)
(用逆/度)若引數有零分者亦按中比例法求之

　　太陽地半徑差表
太陽地半徑差表分最髙中距最卑三限列之其前列
實髙度(太陽引數自四宫一十五度至七宫一十五度/為最髙限自一宫一十五度至四宫一十五度)
(自七宫一十五度至十宫一十五度皆為中距限/自十宫一十五度至一宫一十五度為最卑限)表内
分秒即三限實髙度所生之地半徑差也
用表之法如夏至後太陽引數當最髙限推得午正太
陽實髙七十三度求地半徑差則察最髙限實髙七十
三度所對之數為五十一秒即所求之地半徑差與實
髙七十三度相減餘七十二度五十九分零九秒為本
日午正太陽之視髙也如先測得午正太陽視髙七十
二度五十九分零九秒則以地半徑差五十一秒與視
髙相加得七十三度為本日午正太陽之實髙也盖實
髙乃地心之度視髙乃地面之度實髙所生之地半徑
差與視髙所生之地半徑差應有不同然所差甚微故
本表雖以實髙求視髙而視髙求實髙亦可同用髙度
有零分者亦按中比例法求之


　　清䝉氣差表
清䝉氣差表分兩段列之第一段自初度至二十二度
第二段自二十三度至四十五度皆地平之髙度其所
對之數則逐度之蒙氣差也
用表之法如測得七政或恒星髙四十度求蒙氣差則
察四十度所對之數為一十秒即所求之䝉氣差與視
髙四十度相減餘三十九度五十九分五十秒為實髙
如先推得實髙三十九度五十九分五十秒則以䝉氣
差一十秒與實髙相加得四十度為視髙也髙度有零
分者亦按中比例法求之

　　太陽實行表
太陽實行表亦按最卑最髙分順逆列之最卑後六宫
列於上最髙後六宫列於下前後列引數度中列逐宫
逐度之太陽實行(太陽實行者太陽一小時之實行也/本輪心之行度為平行一小時恒為)
(二分二十七秒五十一微而實行則有盈縮盖因均數/時時不同故實行亦不同也求法以一度為一率逐度)
(均數之較為二率太陽一小時之引數為三率求得四/率為一小時均數之較與太陽一小時之平行相加減)
(即得太陽逐宫逐度一小時之實行其加減之法均數/為加者本度加均小次度加均大則加本度加均大次)
(度加均小則減均數為減者本度減均小次度/減均大則減本度減均大次度減均小則加)太陽引
數在上六宫者用順度太陽引數在下六宫者用逆度
用表之法以引數之宫對引數之度縱横相遇即所求
之實行也設太陽引數為一宫二十五度求實行則察
一宫二十五度所對之數為二分三十一秒即所求之
實行也(一宫在上/故用順度)引數有零分者滿三十分以上則進
作一度不用中比例因逐度實行所差甚微故也

　
　
　
　
　
　
　
　
　
　
　
　
　
　
　
御製厯象考成表卷一
　欽定四庫全書
御製厯象考成表卷二
　　月離表一
　　　太陰年根表
　　　太陰周歳平行表
　　　太陰周日平行表
　　　太陰初均表
　　　交均距限表
　　　黄白距度表
　　　黄白升度差表
　　　太陰地半徑差表
　　　太陰實行表
　　太陰年根表
太陰年根表以距冬至及月孛行正交行逐年列之前
用紀年者乃厯元後逐年之干支也表名距冬至者乃
逐年天正冬至次日子正太陰平行距丑宫初度之宫
度也(求逐年距冬至法厯元甲子年天正冬至太陰平行/應一宫零八度四十分五十七秒一十六微即厯元)
(甲子年太陰平行距冬至之數此後用加法如本年為/平年則加三百六十五日之太陰平行十三周天外又)
(四宫零九度二十三分零二秒四十三微四十六纖三/十四忽四十一芒滿全周去之餘為次年距冬至之數)
(如本年為閏年則加三百六十六日之太陰平行十三/周天外又四宫二十二度三十三分三十七秒四十五)
(微零二纖四十八忽五十四芒滿全周去之餘為次年/距冬至之數滿三十纖以上者進作一微不足三十纖)
(者去之/後倣此)月孛行者乃逐年天正冬至次日子正最髙過
冬至之宫度也(求逐年月孛行法厯元甲子年天正冬/至月孛應三宫零四度四十九分五十)
(四秒零九微即厯元甲子年月孛過冬至之數此後用/加法如本年為平年則加三百六十五日之月孛行一)
(宫一十度三十九分五十三秒一十六微四十四纖四/十六忽零五芒即得次年月孛過冬至之數如本年為)
(閏年則加三百六十六日之月孛行一宫一十度四十/六分三十四秒二十一微二十三纖四十一忽零二芒)
(即得次年月孛/過冬至之數)正交行者乃逐年天正冬至次日子正
正交過冬至之宫度也(求逐年正交行法厯元甲子年/天正冬至正交應六宫二十七)
(度一十三分三十七秒四十八微即厯元甲子年正交/過冬至之數此後用減法如本年為平年則減三百六)
(十五日之正交行一十九度一十九分四十三秒三十/六微即得次年正交過冬至之數如本年為閏年則減)
(三百六十六日之正交行一十九度二十二分五十四/秒一十四微二十四纖即得次年正交過冬至之數)
用表之法如求康熙六十一年壬寅之年根則察本表
紀年自厯元甲子年後第一壬寅為所求之年乃視壬
寅所對各數錄之其距冬至為一宫零三度五十一分
五十六秒一十一微其月孛行為六宫二十一度零五
分四十八秒二十七微其正交行為六宫一十二度一
十五分二十五秒一十五微也





　　太陰周歳平行表
太陰周歳平行表以太陰平行及月孛行正交行逐日
列之其前用日數者自一日至三百六十六日之日數
也表名平行者乃太陰本輪自一日至三百六十六日
之平行各數也(太陰每日平行一十三度一十分三十/五秒零一微一十六纖一十四忽一十)
(三芒累加之即得/逐日平行之各數)月孛行者乃太陰本天自一日至三
百六十六日之最髙行各數也(最髙每日行六分四十/一秒零四微三十八纖)
(五十四忽五十七芒累加之/即得逐日月孛行之各數)正交行者乃自一日至三
百六十六日之正交行各數也(正交每日退行三分一/十秒三十八微二十四)
(纖累加之即得逐/日正交行之各數)
用表之法如求冬至後二十五日之太陰平行及月孛
行正交行則察本表日數二十五所對各數錄之其平
行為十宫二十九度二十四分三十五秒三十二微即
二十五日太陰平行之共數其月孛行為二度四十七
分零六秒五十六微即二十五日月孛行之共數其正
交行為一度一十九分二十六秒即二十五日正交行
之共數也







　　太陰周日平行表
太陰周日平行表以一日内之時分秒遞降列之盖時
刻之分秒與度數之分秒皆以六十遞析(一日二十四/時每時六十)
(分每分/六十秒)故太陰一時之平行與一分或一秒之平行皆
同數不過遞降一位耳如太陰一時行三十二分有餘
一分行三十二秒有餘一秒行三十二微有餘其平行
之數同為三十二而為分為秒為微則遞降也表分兩
段第一段自一至三十者一時至三十時一分至三十
分一秒至三十秒第二段三十一至六十者三十一時
至六十時三十一分至六十分三十一秒至六十秒其
所對之數則太陰逐時逐分逐秒之各平行數也(太陰/每日)
(之平行用二十四時除之得三十二分五十六秒二十/七微三十三纖一十忽三十五芒是為一時之平行累)
(加之為逐時之平行逐分逐秒之平行皆同數而遞降/一位時之平行為度分秒微分之平行為分秒微纖秒)
(之平行為秒微纖忽月/孛行與正交行皆倣此)
用表之法如求五時三十六分四十八秒之太陰平行
及月孛行正交行則察本表太陰平行五時所對之數
為二度四十四分四十二秒一十八微三十六分所對
之數為一十九分四十五秒五十二微三十二纖四十
八秒所對之數為二十六秒二十一微一十纖零三忽
合計三數得三度零四分五十四秒三十一微四十二
纖零三忽即所求之太陰平行也月孛行五時所對之
數為一分二十三秒三十三微三十六分所對之數為
一十秒零一微三十七纖四十八秒所對之數為一十
三微二十二纖零九忽合計三數得一分三十三秒四
十七微五十九纖零九忽即所求之月孛行也正交行
五時所對之數為三十九秒四十三微三十六分所對
之數為四秒四十五微五十八纖四十八秒所對之數
為六微二十一纖一十七忽合計三數得四十四秒三
十五微一十九纖一十七忽即所求之正交行也

　　太陰初均表
太陰初均表按最髙最卑分順逆列之引數初宫至五
宫為最髙後列於上引數六宫至十一宫為最卑後列
於下前後列引數度分分順逆以别加減中列逐宫逐
度之初均數太陰引數在上六宫者用順度其號為減
太陰引數在下六宫者用逆度其號為加
用表之法以引數之宫對引數之度分其縱横相遇即
所求之初均數也表以十分為率若引數有零分者按
中比例法求之設太陰引數為一宫三度四十六分求
其初均數則以一宫三度四十分所對之數二度四十
一分四十六秒與下層三度五十分所對之數二度四
十二分二十九秒相減餘四十三秒為一十分之較乃
以引數一十分為一率較數四十三秒為二率設數六
分為三率求得四率二十五秒小餘八收作二十六秒
與一宫三度四十分之初均數二度四十一分四十六
秒相加(因五十分之初均數大於四十分/之初均數故相加反是則相減也)得二度四十
二分一十二秒為所求之初均數其號為減即為減均
也






　　交均距限表
交均距限表按朔朢兩弦分順逆列之朔朢後之各宫
列於上月距日初宫至二宫為朔後六宫至八宫為朢
後其數同兩弦後之各宫列於下月距日三宫至五宫
為上弦後九宫至十一宫為下弦後其數同月距日次
引在上六宫者用順度交均之號為減月距日次引在
下六宫者用逆度交均之號為加
用表之法以月距日次引之宫對月距日次引之度其
縦横相遇即所求之交均及距限也表以逐度為率若
月距日次引有零分者交均則按中比例法求之距限
則取相近者用之(不足三十分者去之滿三十/分以上則進作一度察表)設月距
日次引六宫八度一十五分求交均及距限則以六宫
八度所對之交均三十分一十秒與下層九度所對之
交均三十三分四十八秒相減餘三分三十八秒為一
度之較乃以一度化六十分為一率較數化二百一十
八秒為二率設數一十五分為三率求得四率五十四
秒小餘五收作五十五秒與八度之交均三十分一十
秒相加(因九度之交均大於八度之/交均故相加反是則相減也)得三十一分零五
秒為所求之交均其號為減即為減均又察六宫八度
所對之距限四度五十八分五十三秒即所求之距限
也(因八度一十五分與八度近/與九度逺故即用八度之數)

　　黄白距度表
黄白距度表按兩交前後分順逆列之兩交後之各宫
列於上初宫至二宫係正交後為北緯六宫至八宫係
中交後為南緯其數同兩交前之各宫列於下三宫至
五宫係中交前為北緯九宫至十一宫係正交前為南
緯其數同太隂距交實行在上六宫者用順度太陰距
交實行在下六宫者用逆度
用表之法以距交實行之宫對距交實行之度其縦横
相遇即所求之距度也表分六限依距限相近者取用
(黄白大距逐日不同故以朔朢時黄白大距四度五十/八分三十秒與兩弦時黄白大距五度一十七分三十)
(秒均分為六限各求其距緯列表每限大距相差三分/有餘夫大距止差三分則距緯所差甚微可以不計故)
(依距限相近/者取用也)設距限為五度太陰距交實行為一宫五
度求黄白距度則察大距四度五十八分三十秒黄白
距度表(為與距限/五度相近)一宫五度所對之數為二度五十一
分零四秒即所求之黄白距度也若距交實行有零分
者亦按中比例法求之



　　黄白升度差表
黄白升度差表亦按兩交前後分順逆列之兩交後六
宫列於上兩交前六宫列於下前後列距交白道度分
順逆以别加減中列逐宫逐度之黄白升度差太陰距
交實行在上六宫者用順度其號為減太陰距交實行
在下六宫者用逆度其號為加
用表之法以距交實行之宫對距交實行之度其縱横
相遇即所求之升度差也設太陰距交實行為二宫六
度求黄白升度差則察二宫六度所對之數為四分五
十秒即所求之黄白升度差其號為減是為減差也若
距交實行有零分者亦按中比例法求之

　　太陰地半徑差表
太陰地半徑差表按太陰距地與地半徑比例數分十
限列之(自距地五十三地半徑/至距地六十二地半徑)表内度分秒即各限實
髙度所生之地半徑差也
用表之法如太陰距地五十三地半徑推得太陰實髙
二十六度求地半徑差則察太陰距地五十三地半徑
表實髙二十六度所對之數為五十八分四十七秒即
所求之地半徑差與實髙二十六度相減餘二十五度
零一分一十三秒為本時太陰之視髙也如先測得太
陰視髙二十五度零一分一十三秒則以地半徑差五
十八分四十七秒與視髙相加得二十六度為本時太
陰之實髙也若髙度有零分者按中比例法求之





　　太陰實行表
太隂實行表亦按最髙最卑分順逆列之最髙後六宫
列於上最卑後六宫列於下前後列引數度中列逐宫
逐度之太陰實行(太陰實行者太陰一小時之實行也/本輪心之行度為平行一小時恒為)
(三十二分五十六秒二十八微而實行則有遲疾葢因/均數時時不同故實行亦不同也其理與太陽實行同)
太陰引數在上六宫者用順度太陰引數在下六宫者
用逆度
用表之法以引數之宫對引數之度其縦横相遇即所
求之實行也設太陰引數為初宫二十四度求實行則
察初宫二十四度所對之數為三十分二十五秒即所
求之實行也(初宫在上/故用順度)引數有零分者滿三十分以上
則進作一度不用中比例因逐度實行所差甚微故也

　
　
　
　
　
　
　
　
　
　
　
　
　
　
　
御製厯象考成表卷二
欽定四庫全書
製厯象考成表卷三上
　月離表二
　　二三均數表上
　　太隂二三均數表
太隂二三均數表按引數及月距日分順逆列之引數
初宫至五宫依次順列於前六宫至十一宫依次逆列
於後月距日宫度亦分順逆列於上下(引數初宫至五/宫用上宫度六)
(宫至十一宫/用下宫度)中列逐宫逐度之二三均數其曲折界線
乃加減所由分順度為減者遇界線則為上加下減順
度為加者遇界線則為上減下加逆度為加者遇界線
則為上加下減逆度為減者遇界線則為上減下加
用表之法以太隂引數之宫度對月距日之宫度其縱
横相遇即所求之二三均數也(凡月距日滿六宫者即/減去六宫用其餘數)
表以逐度為率若引數與月距日皆有零分者則用中
比例三次求之設太隂引數一宫五度二十分月距日
四宫一度一十五分求二三均數則以引數一宫五度
與月距日四宫一度所對之數三十五分五十七秒與
下層引數一宫六度與月距日四宫一度所對之數三
十七分五十五秒相減餘一分五十八秒為引數一度
之較乃以一度化作六十分為一率較數一分五十八
秒化作一百一十八秒為二率設數二十分為三率求
得四率三十九秒與引數一宫五度所對之數三十五
分五十七秒相加(因六度之數大於五度之/數故相加反是則相減也)得三十六
分三十六秒為引數一宫五度二十分月距日四宫一
度之二三均數又以引數一宫五度與月距日四宫二
度所對之數三十四分二十八秒與下層引數一宫六
度與月距日四宫二度所對之數三十六分二十四秒
相減餘一分五十六秒為引數一度之較乃以一度化
作六十分為一率較數一分五十六秒化作一百一十
六秒為二率設數二十分為三率求得四率三十八秒
與引數一宫五度所對之數三十四分二十八秒相加
得三十五分零六秒為引數一宫五度二十分月距日
四宫二度之二三均數復以比例所得兩二三均數相
減餘一分三十秒即月距日一度之較乃以一度化作
六十分為一率較數一分三十秒化作九十秒為二率
設數一十五分為三率求得四率二十三秒與比例所
得月距日四宫一度之二三均數三十六分三十六秒
相減(因二度之數小於一度之/數故相減反是則相加也)餘三十六分一十三秒
為所求引數一宫五度二十分月距日四宫一度一十
五分之二三均數其號為減即為減均也　又設太隂
引數初宫一十三度一十五分月距日三宫二十五度
四十分求二三均數則以引數初宫一十三度與月距
日三宫二十五度所對之數六秒與下層引數初宫一
十四度與月距日三宫二十五度所對之數二分零五
秒相減餘一分五十九秒為引數一度之較乃以一度
化作六十分為一率較數一分五十九秒化作一百一
十九秒為二率設數一十五分為三率求得四率三十
秒與引數初宫一十三度所對之數六秒相加得三十
六秒為引數初宫一十三度一十五分月距日三宫二
十五度之二三均數是為減均又以引數初宫一十三
度與月距日三宫二十六度所對之數五十八秒與下
層引數初宫一十四度與月距日三宫二十六度所對
之數一分相加得一分五十八秒為引數一度之較(因/上)
(層為加下層為減則其較為兩均/之和故相加為引數一度之較)乃以一度化作六十
分為一率較數一分五十八秒化作一百一十八秒為
二率設數一十五分為三率求得四率三十秒與引數
初宫一十三度所對之數五十八秒相減餘二十八秒
為引數初宫一十三度月距日三宫二十六度之二三
均數是為加均(因上層為加下層為減其所加之數漸/小故相減餘為加均若不足減則於四)
(率内反減之餘即為減均或上層為減下層為加其所/減之數漸小亦相減餘為減均若不足減亦於四率内)
(反減之餘/即為加均)復以比例所得兩二三均數相加(因比例所/得兩均數)
(一為加一為減故相/加若同號則相減)得一分零四秒即月距日一度之
較乃以一度化作六十分為一率較數一分零四秒化
作六十四秒為二率設數四十分為三率求得四率四
十三秒反減去比例所得月距日三宫二十五度之二
三均數三十六秒餘七秒為所求引數初宫一十三度
一十五分月距日三宫二十五度四十分之二三均數
即為加均也(因前數為減後數為加其所減之數漸小/應相減餘為減均今不足減故於四率内)
(反減之餘即為加均或前數為加後數為減其所加之/數漸小亦相減餘為加均若不足減則於四率内反減)
(之餘即為減均也察/逆度上下前後反是)






























　
　
　
　
　
　
　
　
　
　
　
　
　
　
　
御製厯象考成表卷三上
　欽定四庫全書
御製厯象考成表卷三中
　　月離表二
　　　二三均數表上






























　
　
　
　
　
　
　
　
　
　
　
　
　
　
　
御製厯象考成表卷三中
　欽定四庫全書
御製厯象考成表卷三下
　　月離表
　　二三均數表






























　
　
　
　
　
　
　
　
　
　
　
　
　
　
　
御製厯象考成表卷三下
　欽定四庫全書
御製厯象考成表卷四上
　　月離表三
　　　二三均數表下






























　
　
　
　
　
　
　
　
　
　
　
　
　
　
　
御製厯象考成表卷四上
　欽定四庫全書
御製厯象考成表卷四中
　　月離表三
　　　二三均數表下之二






























　
　
　
　
　
　
　
　
　
　
　
　
　
　
　
御製厯象考成表卷四中
　欽定四庫全書
御製厯象考成表卷四下
　　月離表三
　　　二三均數表下之三






























　
　
　
　
　
　
　
　
　
　
　
　
　
　
　
御製厯象考成表卷四下
　欽定四庫全書
御製厯象考成表卷五
　　交食表一
　　　首朔諸根表
　　　朔朢策表
　　　周日諸平行表
　　　月距日實行表
　　　黃白距度表
　　　視半徑表
　　　交食月行表
　　首朔諸根表
首朔諸根表以首朔及太陽平行太陽引數太隂引數
太隂交周逐年列之前用紀年者乃厯元後逐年之干
支也表名首朔者乃逐年天正冬至後第一平朔距冬
至次日子正之日時也(求逐年首朔法厯元甲子年朔/應二十六日零九時一十四分)
(四十七秒零二微零三纖即厯元甲子年首朔之數此/後用加法以本年首朔之數加十二朔策三百五十四)
(日零八時四十八分三十八秒四十九微二十一纖如/本年為平年則減去三百六十五日餘為次年首朔之)
(數如本年為閏年則減去三百六十六日餘為次年首/朔之數若不足減則再加一朔策二十九日一十二時)
(四十四分零三秒一十四微零七纖然後減之而本年/即為有閏月也滿三十纖以上者進作一微不足三十)
(纖者去之/後倣此)太陽平行者乃逐年首朔太陽平行距丑宮
初度之度分也(求逐年太陽平行法厯元甲子年首朔/太陽平行應初宮二十六度二十分四)
(十二秒五十六㣲三十四纖即厯元甲子年首朔太陽/平行過冬至之數此後用加法如本年無閏月則加十)
(二朔策之太陽平行十一宮一十九度一十六分五十/一秒三十九微零八纖滿全周去之即得次年首朔太)
(陽平行過冬至之數如本年有閏月則加十三朔策之/太陽平行一周天外又一十八度二十三分一十五秒)
(五十七微二十二纖即得次年/首朔太陽平行過冬至之數)太陽引數者乃逐年首
朔太陽自行距最卑之宮度也(求逐年太陽引數法厯/元甲子年首朔太陽引)
(數應初宮一十九度一十分二十七秒二十一微二十/四纖即厯元甲子年首朔太陽自行過最卑之數此後)
(用加法如本年無閏月則加十二朔策之太陽引數十/一宮一十九度一十五分五十二秒一十八微二十三)
(纖即得次年首朔太陽自行過最卑之數如本年有閏/月則加十三朔策之太陽引數本輪一周外又一十八)
(度二十二分一十一秒三十九微五十五/纖即得次年首朔太陽自行過最卑之數)太隂引數者
乃逐年首朔太隂自行距最髙之宮度也(求逐年太隂/引數法厯元)
(甲子年首朔太隂引數應九宮一十八度三十四分二/十六秒一十六㣲二十二纖即厯元甲子年首朔太隂)
(自行過最髙之數此後用加法如本年無閏月則加十/二朔策之太隂引數本輪十二周外又十宮零九度四)
(十八分零二秒五十八㣲五十九纖即得次年首朔太/隂自行過最髙之數如本年有閏月則加十三朔策之)
(太隂引數本輪十三周外又十一宮零五度三十七分/零三秒一十三微五十四纖即得次年首朔太隂自行)
(過最髙/之數)太隂交周者乃逐年首朔太隂平行距正交之
宮度也(求逐年太隂交周法厯元甲子年首朔太隂交/周應六宮零三十分五十五秒一十四微一十)
(六纖即厯元甲子年首朔太隂平行過正交之數此後/用加法如本年無閏月則加十二朔策之太隂交周十)
(三周天外又八度零二分四十八秒一十一㣲五十六/纖即得次年首朔太隂平行過正交之數如本年有閏)
(月則加十三朔策之太隂交周十四周天外又一宮零/八度四十三分零二秒一十二㣲五十纖即得次年首)
(朔太隂平行/過正交之數)後列紀日値宿者乃逐年天正冬至次日
之干支并所値之宿也(與日躔表同但日躔表所列者/為干支與宿之名此所列者為)
(干支與宿之數干支以初日為甲子一日為乙/丑宿以初日為角一日為亢俱依次順數之)
用表之法如求康熙六十一年壬寅之首朔諸根則察
本表紀年自厯元甲子年後第一壬寅為所求之年乃
視壬寅所對各數録之其首朔為二十六日一十八時
二十分零八秒其太陽平行為二十六度三十一分零
五秒五十九微其太陽引數為初宮一十八度四十二
分零六秒零一微其太隂引數為六宮零二度二十六
分二十三秒零六微其太隂交周為六宮一十五度四
十分四十三秒其紀日為二十七其値宿為二十五也










　　朔朢策表
朔朢策表以朔策朢策及太陽平行太陽引數太隂引
數太隂交周逐月列之前用月數者自一月至十三月
之月數也表名朔策者乃逐月平朔距首朔之日時(求/逐)
(月朔策法以朔策二十九日一十二時四十四分/零三秒一十四微零七纖累加之即得逐月朔策)朢策
者乃逐月平朢距首朔之日時也(求逐月朢策法以朢/策一十四日一十八)
(時二十二分零一秒三十七微零四/纖與逐月朔策相加即得逐月朢策)太陽平行朔策者
乃逐月平朔距首朔之太陽平行(求逐月太陽平行朔/策法以太陽平行朔)
(策二十九度零六分二十四秒一十八微一/十六纖累加之即得逐月太陽平行朔策)太陽平行
朢策者乃逐月平朢距首朔之太陽平行也(求逐月太/陽平行朢)
(策法以太陽平行朢策一十四度三十三分一十二秒/零九微零八纖與逐月太陽平行朔策相加即得逐月)
(太陽平/行朢策)太陽引數太隂引數太隂交周皆倣此
用表之法如求首朔後第五月之朔策則察本表月數
五所對各朔策之數録之其朔策為一百四十七日一
十五時四十分一十六秒其太陽平行朔策為四宮二
十五度三十二分零一秒三十一微其太陽引數朔策
為四宮二十五度三十一分三十六秒四十八微其太
隂引數朔策為四宮零九度零五分零一秒一十五微
其太隂交周朔策為五宮零三度二十一分一十秒零
五微即所求首朔後第五月各朔策之數也求朢策倣
此


　　周日諸平行表
周日諸平行表以一日内之時分秒遞降列之其法與
日躔月離周日平行表同表名太陽平行者即逐時逐
分逐秒之太陽平行也月距日者乃逐時逐分逐秒之
太隂平行内減去太陽平行之數也太隂引數者乃逐
時逐分逐秒之太隂自行也太隂交周者乃逐時逐分
逐秒之交周平行也
用表之法如求五時一十二分二十四秒之太陽平行
則察五時所對之太陽平行為一十二分一十九秒一
十二分所對之太陽平行為二十九秒三十四微二十
四秒所對之太陽平行為五十九微零八纖合計三數
得一十二分四十九秒三十三微零八纖即所求之太
陽平行也又或有太陽平行一十二分四十九秒三十
三微零八纖求時分秒則察太陽平行表内與一十二
分四十九秒相近畧小之數為一十二分一十九秒其
所對為五時乃以一十二分一十九秒與設數相減餘
三十秒三十三微零八纖又察太陽平行表内與三十
秒三十三微相近畧小之數為二十九秒三十四微其
所對為一十二分又以二十九秒三十四微與餘數相
減餘五十九微零八纖復察太陽平行表内與五十九
微零八纖相近畧小之數餘數恰合其所對為二十四
秒合計三次所得五時一十二分二十四秒即所求之
時分秒也餘倣此

　　月距日實行表
月距日實行表亦按最髙最卑分順逆列之最髙後六
宮列於上最卑後六宮列於下前後列引數度中列逐
宮逐度之月距日實行(月距日實行者一小時月距日/之實行也本輪心之行度為平)
(行一小時恆為三十二分五十六秒二十八微内減太/陽一小時之平行二分二十七秒五十一微餘三十分)
(二十八秒三十七微為一小時月距日之平行然平行/雖同而實行則有遲疾因有均數之加減故也求法與)
(太陽實/行同)太隂引數在上六宮者用順度太隂引數在下
六宮者用逆度
用表之法以引數之宮對引數之度其縱横相遇即所
求之月距日實行也設太隂引數為初宮二十四度求
月距日實行則察初宮二十四度所對之數為二十七
分五十七秒即所求之月距日實行也(初宮在上/故用順度)若引
數有零分者滿三十分以上則進作一度不用中比例
因逐度實行所差甚微故也

　　黃白距度表
黃白距度表按兩交前後分順逆列之兩交後之各宮
列於上初宮至二宮係正交後為北緯六宮至八宮係
中交後為南緯其數同兩交前之各宮列於下三宮至
五宮係中交前為北緯九宮至十一宮係正交前為南
緯其數同太隂交周在上六宮者用順度太隂交周在
下六宮者用逆度(此即月離黃白距度表六分之一乃/朔朢時之大距專為交食之用故以)
(十分遞析較/月離加詳焉)
用表之法以交周之宮對交周之度分其縱橫相遇即
所求之距度也表以十分為率若交周有零分者按中
比例法求之設太隂交周初宮三度二十五分求黃白
距度則以交周初宮三度二十分所對之數一十七分
二十秒與下層三十分所對之數一十八分一十二秒
相減餘五十二秒為一十分之較乃以一十分為一率
較數五十二秒為二率設數五分為三率求得四率二
十六秒與初宮三度二十分之距度一十七分二十秒
相加得一十七分四十六秒即所求之黃白距度也



　　視半徑表
視半徑表按引數宮度分順逆列之初宮至五宮依次
順列於前六宮至十一宮依次逆列於後表名日半徑
者乃太陽自最卑至最髙逐度之半徑分秒也月半徑
者乃太隂自最髙至最卑逐度之半徑分秒也月距地
者乃太隂朔朢時自最髙至最卑距地之逺與地半徑
比例之數也(太隂兩弦時距地最逺為地半徑之六十/二倍有餘距地最近為地半徑之五十三)
(倍有餘表為交食而作故/止列朔朢時距地之數)影半徑者乃太陽在最髙所
生之地影太隂自最髙至最卑所當影半徑之分秒也
影差者乃太陽自最卑至最髙逐度所生之地影與太
陽在最髙所生之地影相差之數也
用表之法設太陽引數初宮五度太隂引數十一宮一
十五度求各視半徑數則察太陽引數初宮五度與日
半徑所對之數為一十五分三十二秒即所求之日半
徑其與影差所對之數為三十五秒即所求之影差又
察太隂引數十一宮一十五度與月半徑所對之數為
一十五分五十四秒即所求之月半徑其與月距地所
對之數為五十八倍又百分之一十二即所求之月距
地其與影半徑所對之數為四十三分一十六秒即所
求之影半徑也



　　交食月行表
交食月行表以兩徑和較及食甚距緯縱橫列之食甚
距緯列於前兩徑和較列於上(兩徑和者太陽與太隂/或太隂與地影兩半徑)
(之和兩徑較者太隂與地影兩半徑之較日/食惟用兩徑和月食十分以上兼用兩徑較)中列逐分
初虧至食甚或食既至食甚之月行分秒(初虧至食甚/與食甚至復)
(圓同食既至食甚/與食甚至生光同)其有空格者蓋兩徑之和大於距緯
方有食小於距緯或僅與距緯等則不食即無月行分
秒矣
用表之法以兩徑和較之分對食甚距緯之分其縱橫
相遇即所求之月行分秒如太陽太隂兩半徑之和三
十二分食甚距緯一十二分求初虧至食甚之月行分
秒則察兩徑和較三十二分與食甚距緯一十二分所
對之數為二十九分四十秒即所求初虧至食甚之月
行分秒又如太隂地影兩半徑之較三十分食甚距緯
五分求食既至食甚之月行分秒則察兩徑和較三十
分與食甚距緯五分所對之數為二十九分三十五秒
即食既至食甚之月行分秒若距緯及兩徑和較皆有
零秒者用中比例三次求之








　
　
　
　
　
　
　
　
　
　
　
　
　
　
　
御製厯象考成表卷五
　欽定四庫全書
御製厯象考成表卷六上
　　交食表二
　　　黄平象限表上(自北極髙十六度度/至北極髙二十二)
　　黄平象限表
黄平象限表自北極髙一十六度至北極髙四十六度
按正午黄道宫度逐叚列之(三宫初度為春分故/表從三宫初度起)表名
春分距午者乃春分距午赤道度所變之時分秒也(每/一)
(度變時之四分每十五分變時之一分每十五秒變時/之一秒春分距午宫度愈逺則所變時分愈多不因北)
(極髙下/而殊也)黄平象限者乃本時黄平象限之宫度也限距
地髙者乃本時黄平象限距地平之髙度也其過天頂
之南北則以界線分之蓋中國地面在赤道北黄道恒
在天頂南自北極髙一十六度至北極髙二十三度正
午黄道近夏至則黄道過天頂北夏至後復過天頂南故
界線所分即南北差之加減所由辨也
用表之法設京師北極髙四十度太陽黄道經度三宫
一十五度合朔距午後二時零三分求春分距午時分
及黄平象限宫度并限距地髙則察本表正午黄道三
宫一十五度與春分距午相對之數為五十五分一十
四秒與合朔距午後二時零三分相加得二時五十八
分一十四秒為所求春分距午時分乃以二時五十八
分一十四秒察春分距午時分相近者得二時五十八
分零六秒其與黄平象限相對之數為四宫二十三度
五十三分四十四秒即所求之黄平象限宫度其與限
距地髙相對之數為六十七度五十七分零四秒即所
求之限距地髙也










































　
　
　
　
　
　
　
　
　
　
　
　
　
　
　
御製厯象考成表卷六上
　欽定四庫全書
御製厯象考成表卷六下
　　交食表二
　　黄平象限表上之二(自北極高二十三度/至北極高三十度)
















































　
　
　
　
　
　
　
　
　
　
　
　
　
　
　
御製厯象考成表卷六下
　欽定四庫全書
御製厯象考成表卷七上
　　交食表三
　　　黄平象限表下(自北極高三十一度/至北極高三十八度)
















































　
　
　
　
　
　
　
　
　
　
　
　
　
　
　
御製厯象考成表卷七上
　欽定四庫全書
御製厯象考成表卷七下
　　交食表三之二
　　黄平象限表下之二(自北極高三十九度/至北極高四十六度)
















































　
　
　
　
　
　
　
　
　
　
　
　
　
　
　
御製厯象考成表卷七下
　欽定四庫全書
御製厯象考成表卷八
　　交食表四
　　　黄道髙弧交角表
　　　太陽髙弧表
　　　東西南北差表
　　　緯差角表
　　黄道髙弧交角表
黄道髙弧交角表以日距限及限距地髙縱横列之日
距限自一度至九十度分三段列於前(每段三/十度)限距地
髙自二十度至八十九度分七段列於上(每段一/十度)中列
逐度之黄道髙弧交角
用表之法以日距限之度對限距地髙之度其縱横相
遇即所求之黄道髙弧交角也設日距限三十度限距
地髙二十五度求黄道髙弧交角則察日距限三十度
與限距地髙二十五度所對之數為七十六度五十二
分三十二秒即所求之黄道髙弧交角也若日距限及
限距地髙皆有零分者用中比例三次求之





















　　太陽髙弧表
太陽髙弧表亦以日距限及限距地髙縱横列之日距
限自一度至九十度分三段列於前(每段三/十度)限距地髙
自二十度至八十九度分七段列於上(每段一/十度)中列逐
度之太陽髙弧
用表之法以日距限之度對限距地髙之度其縱横相
遇即所求之太陽髙弧也設日距限六十一度限距地
髙二十五度求太陽髙弧則察日距限六十一度與限
距地髙二十五度所對之數為一十一度四十九分二
十三秒即所求之太陽髙弧也若日距限及限距地髙
皆有零分者亦用中比例三次求之





















　　東西南北差表
東西南北差表以交角及髙下差分順逆列之交角自
一度至四十五度順列於前自四十五度至八十九度
逆列於後中按髙下差分數列逐度東西南北差之分
秒順度用上東西南北差逆度用下東西南北差
用表之法以髙下差之分對交角之度其縱横相遇即
所求之東西南北差也設髙下差三分交角二十五度
求東西南北差則察髙下差三分與交角二十五度所
對之東西差為二分四十三秒即所求之東西差其南
北差為一分一十六秒即所求之南北差也(交角為順/度故用上)
(東西南/北差)若髙下差及交角皆有零分秒者用中比例三
次求之











　　緯差角表
緯差角表以并徑及距緯縱横列之并徑自三十一分
至六十四分列於前視緯自一分至六十四分列於上
(太陽最小之半徑一十四分五十九秒三十微太陰最/小之半徑一十五分五十三秒三十微兩半徑相并得)
(三十分五十三秒太陰最大之半徑一十六分五十一/秒地影最大之半徑四十六分四十八秒兩半徑相并)
(得六十三分三十九秒故并徑/自三十一分起至六十四分止)中列逐分之緯差角
用表之法以并徑之分對距緯之分其縱横相遇即所
求之緯差角也設并徑三十四分距緯三分求緯差角
則察并徑三十四分與距緯三分所對之數為五度零
三分四十四秒即所求之緯差角也若并徑及距緯有
零秒者滿三十秒以上則進作一分不用中比例因逐
分之緯差角雖有數度之差而定交食方位所差甚微
故也








　
　
　
　
　
　
　
　
　
　
　
　
　
　
　
御製厯象考成表卷八
　欽定四庫全書
御製厯象考成表卷九
　　土星表
　　　土星年根表
　　　土星周歲平行表
　　　土星周日平行表
　　　土星均數表
　　　土星升度差表
　　　土星距黄道表
　　　土星距地表
　　土星年根表
土星年根表以距冬至及最高行正交行逐年列之前
用紀年者乃厯元後逐年之干支也表名距冬至者乃
逐年天正冬至次日子正土星平行距丑宫初度之宫
度也(求逐年距冬至法厯元甲子年天正冬至土星平/行應七宫二十三度一十九分四十四秒五十五)
(微即厯元甲子年土星平行距冬至之數此後用加法/如本年為平年則加三百六十五日之土星平行一十)
(二度一十三分三十九秒四十九微二十三纖一十一/忽三十芒即得次年距冬至之數如本年為閏年則加)
(三百六十六日之土星平行一十二度一十五分四十/秒二十五微三十一纖一十八忽三十六芒即得次年)
(距冬至之數加滿十二宫者去之滿三十纖以/上者進作一微不足三十纖者去之後倣此)最高行
者乃逐年天正冬至次日子正最高過冬至之宫度也
(求逐年最高行法厯元甲子年天正冬至最高應十一/宫二十八度二十六分零六秒零五微即厯元甲子年)
(最高過冬至之數此後用加法如本年為平年則加三/百六十五日之最高行一分二十秒零八微四十八纖)
(三十二忽四十五芒即得次年最高過冬至之數如本/年為閏年則加三百六十六日之最高行一分二十秒)
(二十一微五十九纖零二忽零六/芒即得次年最高過冬至之數)正交行者乃逐年天
正冬至次日子正正交過冬至之宫度也(求逐年正交/行法厯元甲)
(子年天正冬至正交應六宫二十一度二十分五十七/秒二十四微即厯元甲子年正交過冬至之數此後用)
(加法如本年為平年則加三百六十五日之正交行四/十一秒五十一微二十纖零五十七芒即得次年正交)
(過冬至之數如本年為閏年則加三百六十六日之正/交行四十一秒五十八微一十二纖五十忽一十四芒)
(即得次年正交/過冬至之數)
用表之法如求康熙六十一年壬寅之年根則察本表
紀年自厯元甲子年後第一壬寅為所求之年乃視壬
寅所對各數録之其距冬至為十一宫零八度一十七
分零三秒三十七微其最高行為十一宫二十九度一
十六分五十三秒三十八微其正交行為六宫二十一
度四十七分二十八秒五十七微也





　　土星周歲平行表
土星周歲平行表以土星平行及最高行正交行逐日
列之其前用日數者自一日至三百六十六日之日數
也表名平行者乃土星本輪自一日至三百六十六日
之平行各數也(土星每日平行二分零三十六微零八/纖零七忽零六芒累加之即得逐日平)
(行之/各數)最高行者乃土星本天自一日至三百六十六日
之最高行各數也(最高每日行一十三微一十纖二十/九忽二十一芒累加之即得逐日最)
(高行之/各數)正交行者乃自一日至三百六十六日之正交
行各數也(正交每日行六微五十二纖四十九忽一/十九芒累加之即得逐日正交行之各數)
用表之法如求冬至後二十八日之土星平行及最高
行正交行則察本表日數二十八所對各數録之其平
行為五十六分一十六秒五十二微即二十八日土星
平行之共數其最高行為六秒零九微即二十八日最
高行之共數其正交行為三秒一十三微即二十八日
正交行之共數也







　　土星周日平行表
土星周日平行表以一日内之時分秒遞降列之表分
兩段第一段自一至三十者一時至三十時一分至三
十分一秒至三十秒第二段三十一至六十者三十一
時至六十時三十一分至六十分三十一秒至六十秒
其所對之數則土星逐時逐分逐秒之平行數也(土星/每日)
(之平行用二十四時除之得五秒零一微三十纖二十/忽一十八芒是為一時之平行累加之為逐時之平行)
(逐分逐秒之平行皆同數而遞降一位時之平行為/分秒微分之平行為秒微纖秒之平行為微纖忽)
用表之法如求一十六時二十五分三十六秒之土星
平行則察本表一十六時所對之數為一分二十秒二
十四微二十五分所對之數為二秒零五微三十八纖
三十六秒所對之數為三微零五十四忽合計三數得
一分二十二秒三十二微三十八纖五十四忽即所求
之土星平行也

　　土星均數表
土星均數表以引數宫度求初均及中分以星距日次
引宫度求次均及較分初宫至五宫依次順列於前六
宫至十一宫依次逆列於後表名初均者乃土星本輪
均輪所生之均數順度為減逆度為加中分者則逐宫
逐度次輪心距地心與最高距地心之較為六十分中
之㡬分也(求中分之法以土星次輪心在最髙距地心/之一○五六九一七四與土星次輪心在最)
(卑距地心之九四三○八二六相減餘一一三八三四/八為一率六十分為二率逐宫逐度次輪心距地心與)
(最高距地心相減餘為三率求得四率即逐宫逐度之/中分也求次輪心距地心之法詳厯理求初均數篇)
次均者乃次輪心在最高土星行次輪周逐宫逐度之
次均數順度為加逆度為減較分者則次輪心在最卑
逐宫逐度之次均與次輪心在最高逐宫逐度之次均
相較之數也(求較分之法設次輪心在最卑求得逐宫/逐度之次均數與次輪心在最高逐宫逐)
(度之次均數/相減即得)
用表之法設土星引數為初宫四度一十分求初均及
中分則察初宫四度一十分與初均所對之數為二十
七分二十八秒其號為減即所求之初均其與中分所
對之數為三秒即所求之中分也(初宫在上/故用順度)又設星距
日次引為十一宫二十五度求次均及較分則察十一
宫二十五度與次均所對之數為二十六分五十五秒
其號為減即所求之次均其與較分所對之數為二分
五十五秒即所求之較分也(十一宫在下/故用逆度)若引數或星
距日次引有零分者按中比例法求之


















　　土星升度差表
土星升度差表按兩交前後分順逆列之兩交後六宫
列於上兩交前六宫列於下前後列距交本道度分順
逆以别加減中列逐宫逐度之升度差土星距交實行
在上六宫者用順度其號為減土星距交實行在下六
宫者用逆度其號為加
用表之法以距交實行之宫對距交實行之度其縱横
相遇即所求之升度差也設土星距交實行為一宫八
度求升度差則察一宫八度所對之數為一分三十七
秒即所求之升度差其號為減是為減差也若距交實
行有零分者亦按中比例法求之

　　土星距黄道表
土星距黄道表亦按兩交前後分順逆列之兩交後之
各宫列於上初宫至二宫係正交後在黄道北六宫至
八宫係中交後在黄道南其數同兩交前之各宫列於
下三宫至五宫係中交前在黄道北九宫至十一宫係
正交前在黄道南其數同前後列距交本道度中列逐
宫逐度之星距黄道數(即次輪心距/黄道之數)土星距交實行在
上六宫者用順度土星距交實行在下六宫者用逆度
用表之法以距交實行之宫對距交實行之度其縱横
相遇即所求之星距黄道線也設土星距交實行為初
宫五度求星距黄道線則察初宫五度所對之數為三
八二七○即所求之土星距黄道線也若距交實行有
零分者亦按中比例法求之

　　土星距地表
土星距地表按星距日次引宫度分順逆列之初宫至
五宫列於上六宫至十一宫列於下前後列星距日次
引度中列逐宫逐度之星距地數(星距地者乃次輪心/在中距土星行次輪)
(周逐宫逐度/之距地心線)土星距日次引在上六宫者用順度土星
距日次引在下六宫者用逆度
用表之法以星距日次引之宫對星距日次引之度其
縱横相遇即所求之星距地心線也設土星距日次引
為初宫一十二度求星距地心線則察初宫一十二度
所對之數為一一○二一九四八即所求之星距地心
線也若星距日次引有零分者亦按中比例法求之

　
　
　
　
　
　
　
　
　
　
　
　
　
　
　
御製厯象考成表卷九
　欽定四庫全書
御製厯象考成表卷十
　　木星表
　　　木星年根表
　　　木星周嵗平行表
　　　木星周日平行表
　　　木星均數表
　　　木星升度差表
　　　木星距黄道表
　　　木星距地表
　　木星年根表
木星年根表以距冬至及最高行正交行逐年列之前
用紀年者乃厯元後逐年之干支也表名距冬至者乃
逐年天正冬至次日子正木星平行距丑宮初度之宮
度也(求逐年距冬至法厯元甲子年天正冬至木星平/行應八宮零九度一十三分一十三秒一十一微)
(即厯元甲子年木星平行距冬至之數此後用加法如/本年為平年則加三百六十五日之木星平行一宮零)
(二十分三十九秒零八微零二忽三十五芒即得次年/距冬至之數如本年為閏年則加三百六十六日之木)
(星平行一宮零二十五分三十八秒二十五微零七纖/零六忽四十二芒即得次年距冬至之數加滿十二宮)
(者去之滿三十纎以上者進作一/微不足三十纎者去之後倣此)最高行者乃逐年天
正冬至次日子正最高過冬至之宮度也(求逐年最高/行法厯元甲)
(子年天正冬至最高應九宮零九度五十一分五十九/秒二十七微即厯元甲子年最高過冬至之數此後用)
(加法如本年為平年則加三百六十五日之最高行五/十七秒四十九微四十一纎五十忽一十七芒即得次)
(年最高過冬至之數如本年為閏年則加三百六十六/日之最高行五十七秒五十九微一十二纎一十一忽)
(五十七芒即得次年/最高過冬至之數)正交行者乃逐年天正冬至次日
子正正交過冬至之宮度也(求逐年正交行法厯元甲/子年天正冬至正交應六)
(宮零七度二十一分四十九秒三十五微即厯元甲子/年正交過冬至之數此後用加法如本年為平年則加)
(三百六十五日之正交行一十三秒三十五微二十七/纎三十二忽零五芒即得次年正交過冬至之數如本)
(年為閏年則加三百六十六日之正交行一十三秒三/十七微四十一纎三十四忽五十八芒即得次年正交)
(過冬至/之數)
用表之法如求康熙六十一年壬寅之年根則察本表
紀年自厯元甲子年後第一壬寅為所求之年乃視壬
寅所對各數錄之其距冬至為十宮二十三度零二分
五十三秒四十九微其最高行為九宮一十度二十八
分三十八秒二十微其正交行為六宮零七度三十分
二十六秒二十二微也





　　木星周歳平行表
木星周歳平行表以木星平行及最高行正交行逐日
列之其前用日數者自一日至三百六十六日之日數
也表名平行者乃木星本輪自一日至三百六十六日
之平行各數也(木星每日平行四分五十九秒一十七/微零七纎零四忽零七芒累加之即得)
(逐日平行/之各數)最高行者乃木星本天自一日至三百六十
六日之最高行各數也(最高每日行九微三十纎二十/一忽四十芒累加之即得逐日)
(最高行/之各數)正交行者乃自一日至三百六十六日之正交
行各數也(正交每日行二微一十四纎零二忽五十/三芒累加之即得逐日正交行之各數)
用表之法如求冬至後二十六日之木星平行及最高
行正交行則察本表日數二十六所對各數錄之其平
行為二度零九分四十一秒二十五微即二十六日木
星平行之共數其最高行為四秒零七微即二十六日
最高行之共數其正交行為五十八微即二十六日正
交行之共數也







　　木星周日平行表
木星周日平行表以一日内之時分秒遞降列之表分
兩段第一段自一至三十者一時至三十時一分至三
十分一秒至三十秒第二段三十一至六十者三十一
時至六十時三十一分至六十分三十一秒至六十秒
其所對之數則木星逐時逐分逐秒之平行數也(木星/每日)
(之平行用二十四時除之得一十二秒二十八微一十/二纎四十七忽四十芒是為一時之平行累加之為逐)
(時之平行逐分逐秒之平行皆同數而遞降一位時之/平行為分秒微分之平行為秒微纎秒之平行為微纎)
(忽/)
用表之法如求一十五時二十四分三十六秒之木星
平行則察本表一十五時所對之數為三分零七秒零
三微二十四分所對之數為四秒五十九微一十七纎
三十六秒所對之數為七微二十八纎五十六忽合計
三數得三分一十二秒零九微四十五纎五十六忽即
所求之木星平行也

　　木星均數表
木星均數表以引數宮度求初均及中分以星距日次
引宮度求次均及較分初宮至五宮依次順列於前六
宮至十一宮依次逆列於後表名初均者乃木星本輪
均輪所生之均數順度為減逆度為加中分者則逐宮
逐度次輪心距地心與最高距地心之較為六十分中
之幾分也(求中分之法以木星次輪心在最高距地心/之一○四五七三四○與木星次輪心在最)
(卑距地心之九五四二六六○相減餘九一四六八○/為一率六十分為二率逐宮逐度次輪心距地心與最)
(高距地心相減餘為三率求得四率即逐宮逐度之/中分也求次輪心距地心之法詳厯理求初均數篇)次
均者乃次輪心在最高木星行次輪周逐宮逐度之次
均數順度為加逆度為減較分者則次輪心在最卑逐
宮逐度之次均與次輪心在最高逐宮逐度之次均相
較之數也(求較分之法/與土星同)
用表之法設木星引數為初宮四度一十分求初均及
中分則察初宮四度一十分與初均所對之數為二十
二分四十七秒其號為減即所求之初均其與中分所
對之數為四秒即所求之中分也(初宮在上/故用順度)又設星距
日次引為一宮五度二十分求次均及較分則察一宮
五度二十分與次均所對之數為五度一十七分五十
六秒其號為加即所求之次均其與較分所對之數為
二十五分五十九秒即所求之較分也(一宮在上/故用順度)若引
數或星距日次引有零分者按中比例法求之


















　　木星升度差表
木星升度差表按兩交前後分順逆列之兩交後六宮
列於上兩交前六宮列於下前後列距交本道度分順
逆以别加減中列逐宮逐度之升度差木星距交實行
在上六宮者用順度其號為減木星距交實行在下六
宮者用逆度其號為加
用表之法以距交實行之宮對距交實行之度其縱横
相遇即所求之升度差也設木星距交實行為一宮一
十五度求升度差則察一宮一十五度所對之數為二
十八秒即所求之升度差其號為減是為減差也若距
交實行有零分者亦按中比例法求之

　　木星距黄道表
木星距黄道表亦按兩交前後分順逆列之兩交後之
各宮列於上初宮至二宮係正交後在黄道北六宮至
八宮係中交後在黄道南其數同兩交前之各宮列於
下三宮至五宮係中交前在黄道北九宮至十一宮係
正交前在黄道南其數同前後列距交本道度中列逐
宮逐度之星距黄道數(即次輪心距/黄道之數)木星距交實行在
上六宮者用順度木星距交實行在下六宮者用逆度
用表之法以距交實行之宮對距交實行之度其縱横
相遇即所求之星距黄道線也設木星距交實行為初
宮八度求星距黄道線則察初宮八度所對之數為三
二二四九即所求之木星距黄道線也若距交實行有零
分者亦按中比例法求之

　　木星距地表
木星距地表按星距日次引宮度分順逆列之初宮至
五宮列於上六宮至十一宮列於下前後列星距日次
引度中列逐宮逐度之星距地數(星距地者乃次輪心/在中距木星行次輪)
(周逐宮逐度/之距地心線)木星距日次引在上六宮者用順度木星
距日次引在下六宮者用逆度
用表之法以星距日次引之宮對星距日次引之度其
縱横相遇即所求之星距地心線也設木星距日次引
為初宮一十六度求星距地心線則察初宮一十六度
所對之數為一一八六六六五九即所求之星距地心
線也若星距日次引有零分者亦按中比例法求之

　
　
　
　
　
　
　
　
　
　
　
　
　
　
　
御製厯象考成表卷十
　欽定四庫全書
御製厯象考成表巻十一
　　火星表
　　　火星年根表
　　　火星周嵗平行表
　　　火星周日平行表
　　　火星均數表
　　　火星升度差表
　　　火星距黄道表
　　　火星地半徑差表
　　火星年根表
火星年根表以距冬至及最髙行正交行逐年列之前
用紀年者乃厯元後逐年之干支也表名距冬至者乃
逐年天正冬至次日子正火星平行距丑宫初度之宫
度也(求逐年距冬至法厯元甲子年天正冬至火星平/行應二宫一十三度三十九分五十二秒一十五)
(微即厯元甲子年火星平行距冬至之數此後用加法/如本年為平年則加三百六十五日之火星平行六宫)
(一十一度一十七分一十四秒三十三微四十七纖零/二忽四十芒即得次年距冬至之數如本年為閏年則)
(加三百六十六日之火星平行六宫一十一度四十八/分四十一秒一十三微五十九纖一十忽二十四芒即)
(得次年距冬至之數加滿十二宫者去之滿三十/纖以上者進作一微不足三十纖者去之後倣此)最髙
行者乃逐年天正冬至次日子正最髙過冬至之宫度
也(求逐年最髙行法厯元甲子年天正冬至最髙應八/宫零三十三分一十一秒五十四微即厯元甲子年)
(最髙過冬至之數此後用加法如本年為平年則加三/百六十五日之最髙行一分零六秒五十七微一十九)
(纖五十六忽二十八芒即得次年最髙過冬至之數如/本年為閏年則加三百六十六日之最髙行一分零七)
(秒零八微二十纖一十九忽二十/八芒即得次年最髙過冬至之數)正交行者乃逐年天
正冬至次日子正正交過冬至之宫度也(求逐年正交/行法厯元甲)
(子年天正冬至正交應四宫一十七度五十一分五十/四秒零七微即厯元甲子年正交過冬至之數此後用)
(加法如本年為平年則加三百六十五日之正交行五/十二秒五十四微五十三纖三十六忽零八芒即得次)
(年正交過冬至之數如本年為閏年則加三百六十六/日之正交五十三秒零三微三十五纖三十忽零九芒)
(卽得次年正交/過冬至之數)
用表之法如求康熙六十一年壬寅之年根則察本表
紀年自厯元甲子年後第一壬寅為所求之年乃視壬
寅所對各數録之其距冬至為四宫二十七度一十八
分零五秒四十微其最髙行為八宫零一度一十五分
三十七秒五十一微其正交行為四宫一十八度二十
五分二十六秒一十一微也





　　火星周嵗平行表
火星周嵗平行表以火星平行及最髙行正交行逐日
列之其前用日數者自一日至三百六十六日之日數
也表名平行者乃火星本輪自一日至三百六十六日
之平行各數也(火星每日平行三十一分二十六秒四/十微一十二纖零七忽四十四芒累加)
(之即得逐日/平行之各數)最髙行者乃火星本天自一日至三百六
十六日之最髙行各數也(最髙每日行一十一微零二/十三忽累加之即得逐日最)
(髙行之/各數)正交行者乃自一日至三百六十六日之正交
行各數也(正交每日行八微四十一纎五十四忽零/一芒累加之即得逐日正交行之各數)
用表之法如求冬至後三十一日之火星平行及最髙
行正交行則察本表日數三十一所對之數録之其平
行為一十六度一十四分四十六秒四十六微即三十
一日火星平行之共數其最髙行為五秒四十一微即
三十一日最髙行之共數其正交行為四秒三十微即
三十一日正交行之共數也







　　火星周日平行表
火星周日平行表以一日内之時分秒遞降列之表分
兩段第一段自一至三十者一時至三十時一分至三
十分一秒至三十秒第二段三十一至六十者三十一
時至六十時三十一分至六十分三十一秒至六十秒
其所對之數則火星逐時逐分逐秒之平行數也(火星/每日)
(之平行用二十四時除之得一分一十八秒三十六微/四十纖三十忽一十九芒是為一時之平行累加之為)
(逐時之平行逐分逐秒之平行皆同數而遞降一位時/之平行為度分秒微分之平行為分秒微纖秒之平行)
(為秒微/纖忽)
用表之法如求一十八時三十二分四十五秒之火星
平行則察本表一十八時所對之數為二十三分三十
五秒三十二分所對之數為四十一秒五十五微三十
四纖四十五秒所對之數為五十八微五十七纖三十
忽合計三數得二十四分一十七秒五十四微三十一
纖三十忽即所求之火星平行也

　　火星均數表
火星均數表按引數宫度分順逆列之初宫至五宫依
次順列於前六宫至十一宫依次逆列於後表名初均
者火星本輪均輪所生之均數也順度為減逆度為加
次輪心距地數者乃次輪心自最髙至最卑逐宫逐度
距地心之數也次輪半徑本數者乃火星最小次輪半
徑與逐宫逐度本天髙卑差相加之數也(火星次輪半/徑在本天最)
(髙則大在本天最卑則小故以逐宫逐度之本天/髙卑差與最小次輪半徑相加為次輪半徑本數)太陽
髙卑差數者乃太陽髙卑所生火星次輪半徑之差數
也(火星次輪半徑太陽在最髙時則大太陽在最卑時/則小故以太陽引數求其逐宫逐度之差為太陽髙)
(卑差/數)
用表之法以引數之宫對引數之度分其縱横相遇即
所求之數也設火星引數為初宫四度五十分求初均
及次輪心距地本天次輪半徑則察初宫四度五十分
與初均所對之數為四十八分二十二秒其號為減即
所求之初均其所對之次輪心距地數為一一一一○
一二六即所求之次輪心距地其所對之次輪半徑本
數為六五六○七八八即所求之本天次輪半徑也又
設太陽引數為七宫二十度求太陽髙卑差則以太陽
引數減六宫得一宫二十度(太陽引數過六宫者減六/宫不及六宫者加六宫因)
(太陽引數初宫起最卑/此表初宫起最髙故也)察其所對之太陽髙卑差數為
一九三○二八即所求之太陽髙卑差也若引數有零
分者亦按中比例法求之


















　　火星升度差表
火星升度差表按兩交前後分順逆列之兩交後六宫
列於上兩交前六宫列於下前後列距交本道度分順
逆以别加減中列逐宫逐度之升度差火星距交實行
在上六宫者用順度其號為減火星距交實行在下六
宫者用逆度其號為加
用表之法以距交實行之宫對距交實行之度其縱横
相遇即所求之升度差也設火星距交實行為一宫二
十四度求升度差則察一宫二十四度所對之數為五
十秒即所求之升度差其號為減是為減差也若距交
實行有零分者亦按中比例法求之

　　火星距黄道表
火星距黄道表亦按兩交前後分順逆列之兩交後之
各宫列於上初宫至二宫係正交後在黄道北六宫
至八宫係中交後在黄道南其數同兩交前之各宫列於
下三宫至五宫係中交前在黄道北九宫至十一宫係
正交前在黄道南其數同前後列距交本道度中列逐
宫逐度之星距黄道數(即次輪心距/黄道之數)火星距交實行在
上六宫者用順度火星距交實行在下六宫者用逆度
用表之法以距交實行之宫對距交實行之度其縱横
相遇即所求之星距黄道線也設火星距交實行為初
宫一十二度求星距黄道線則察初宫一十二度所對
之數為六六五一六即所求之火星距黄道線也若距
交實行有零分者亦按中比例法求之

　　火星地半徑差表
火星地半徑差表分最髙中距最卑三限列之其前列
實髙度(火星引數自十宫一十五度至一宫一十五度/為最髙限自一宫一十五度至四宫一十五度)
(自七宫一十五度至十宫一十五度皆為中距限/自四宫一十五度至七宫一十五度為最卑限)表内
分秒即三限實髙度所生之地半徑差也
用表之法如火星引數當最髙限推得實髙五十三度
求地半徑差則察最髙限實髙五十三度所對之數為
四十秒即所求之地半徑差與實髙五十三度相減餘
五十二度五十九分二十秒為本時火星之視髙也如
先測得火星視髙五十二度五十九分二十秒則以地
半徑差四十秒與視髙相加得五十三度為本時火星
之實髙也髙度有零分者滿三十分以上則進作一度
不用中比例因逐度地半徑差所差甚微故也

　
　
　
　
　
　
　
　
　
　
　
　
　
　
　
　
　
御製厯象考成表巻十一
　欽定四庫全書
御製厯象考成表卷十二
　　金星表
　　　金星年根表
　　　金星周歲平行表
　　　金星周日平行表
　　　金星均數表
　　　金星距黄道表
　　　金星距地表
　　　金星地半徑差表
　　金星年根表
金星年根表以距冬至及最髙行伏見行逐年列之前
用紀年者乃厯元後逐年之干支也表名距冬至者乃
逐年天正冬至次日子正金星平行距丑宮初度之分
秒也(金星平行與/太陽平行同)最髙行者乃逐年天正冬至次日子
正最高過冬至之宮度也(求逐年最髙行法厯元甲子/年天正冬至最高應六宮零)
(一度三十三分三十一秒零四微即厯元甲子年最高/過冬至之數此後用加法如本年為平年則加三百六)
(十五日之最高行一分二十二秒五十三微四十一纖/五十九忽三十三芒即得次年最高過冬至之數如本)
(年為閏年則加三百六十六日之最高行一分二十三/秒零七微一十九纎三十五忽一十三芒即得次年最)
(高過冬至之數滿三十纖以上者進/作一微不足三十纖者去之後倣此)伏見行者乃逐年
天正冬至次日子正金星距次輪平逺之宮度也(求逐/年伏)
(見行法厯元甲子年天正冬至伏見應一十八度三十/八分一十三秒零六微即厯元甲子年伏見行距平逺)
(之數此後用加法如本年為平年則加三百六十五日/之伏見行七宮一十五度零一分三十二秒二十三微)
(零一纎四十七忽四十芒即得次年伏見行距平逺之/數如本年為閏年則加三百六十六日之伏見行七宮)
(一十五度三十八分三十一秒四十八微五十四纖零/四忽二十四芒即得次年伏見行距平逺之數加滿十)
(二宮者/去之)
用表之法如求康熙六十一年壬寅之年根則察本表
紀年自厯元甲子年後第一壬寅為所求之年乃視壬
寅所對各數錄之其距冬至為八分一十八秒三十二
微其最高行為六宮零二度二十六分零三秒零八微
其伏見行為九宮二十五度零九分三十八秒三十四
微也





　　金星周歲平行表
金星周歲平行表以金星平行及最髙行伏見行逐日
列之其前用日數者自一日至三百六十六日之日數
也表名平行者乃金星本輪自一日至三百六十六日
之平行各數也最髙行者乃金星本天自一日至三百
六十六日之最髙行各數也(最髙每日行一十三微三/十七纖三十五忽四十芒)
(累加之即得逐日/最髙行之各數)伏見行者乃自一日至三百六十六
日金星行次輪之各數也(伏見每日行三十六分五十/九秒二十五微五十二纖一)
(十六忽四十四芒累加之/即得逐日伏見行之各數)
用表之法如求冬至後二十八日之金星平行及最髙
行伏見行則察本表日數二十八所對各數錄之其平
行為二十七度三十五分五十三秒一十五微即二十
八日金星平行之共數其最髙行為六秒二十二微即
二十八日最髙行之共數其伏見行為一十七度一十
五分四十四秒零四微即二十八日伏見行之共數也







　　金星周日平行表
金星周日平行表以一日内之時分秒遞降列之表分
兩段並與太陽平行同
用表之法如求一十六時一十六分二十四秒之金星
平行則察本表一十六時所對之數為二十四分三十
九秒三十七微一十六分所對之數為二十四秒三十
九微三十七纖二十四秒所對之數為三十六微五十
九纖二十六忽合計三數得二十五分零四秒五十三
微三十六纖二十六忽即所求之金星平行也

　　金星均數表
金星均數表以引數宮度求初均及中分以伏見實行
宮度求次均及較分初宮至五宮依次順列於前六宮
至十一宮依次逆列於後表名初均者乃金星本輪均
輪所生之均數順度為減逆度為加中分者則逐宮逐
度次輪心距地心與最髙距地心之較為六十分中之
幾分也(求中分之法以金星次輪心在最髙距地心之/一○一四三一一○與金星次輪心在最卑距)
(地心之九八五六八九○相減餘二八六二二○為一/率六十分為二率逐宮逐度次輪心距地心與最髙距)
(地心相減餘為三率求得四率即逐宮逐度之中/分也求次輪心距地心之法詳厯理求初均數篇)次均
者乃次輪心當最髙金星行次輪周逐宮逐度之次均
數順度為加逆度為減較分者則次輪心在最卑逐宮
逐度之次均與次輪心在最髙逐宮逐度之次均相較
之數也(求較分之法/與土星同)
用表之法設金星引數為初宮一十一度二十分求初
均及中分則察初宮一十一度二十分與初均所對之
數為二十一分二十二秒其號為減即所求之初均其
與中分所對之數為三十二秒即所求之中分也(初宮/在上)
(故用/順度)又設伏見實行為二宮五度三十分求次均及較
分則察二宮五度三十分與次均所對之數為二十六
度三十四分五十三秒其號為加即所求之次均其與
較分所對之數為三十分三十秒即所求之較分也(二/宮)
(在上故/用順度)若引數或伏見實行有零分者按中比例法求
之


















　　金星距黃道表
金星距黄道表按次輪兩交前後分順逆列之兩交後
之各宮列於上初宮至二宮係正交後在黃道北六宮
至八宮係中交後在黃道南其數同兩交前之各宮列
於下三宮至五宮係中交前在黃道北九宮至十一宮
係正交前在黃道南其數同前後列距次交實行度中
列逐宮逐度之星距黃道數(即次輪半徑與次緯/正弦相比例之數)金星
距次交實行在上六宮者用順度金星距次交實行在
下六宮者用逆度
用表之法以距次交實行之宮對距次交實行之度其
縱橫相遇即所求之星距黃道線也設金星距次交實
行為初宮一十六度求星距黃道線則察初宮一十六
度所對之數為一二○九九六即所求之金星距黃道
線也若距次交實行有零分者亦按中比例法求之

　　金星距地表
金星距地表以伏見實行宮度求星距地以引數宮度
求距地差初宮至五宮列於上六宮至十一宮列於下
前列順度後列逆度中列逐宮逐度之星距地及距地
差(星距地者次輪心在最髙金星行次輪周逐宮逐度/之距地心線距地差者乃金星次輪心自最髙至最)
(卑逐宮逐度之距地心線/與最高距地心線之較也)宮在上者用順度宮在下者
用逆度
用表之法設伏見實行為一宮二十度求星距地則察
一宮二十度與星距地所對之數為一五七八八九一
四即所求之星距地也又設金星引數為初宮一十八
度求距地差則察初宮一十八度與距地差所對之數
為六五一九即所求之距地差也若伏見實行或引數
有零分者亦按中比例法求之


　　金星地半徑差表
金星地半徑差表分最高中距最卑三限列之其前列
實高度(金星引數自十宮一十五度至一宮一十五度/為最高限自一宮一十五度至四宮一十五度)
(自七宮一十五度至十宮一十五度皆為中距限/自四宮一十五度至七宮一十五度為最卑限)表内
分秒即三限實高所生之地半徑差也
用表之法如金星引數當中距限推得實高三十九度
求地半徑差則察中距限實高三十九度所對之數為
二分二十秒即所求之地半徑差與實高三十九度相
減餘三十八度五十七分四十秒為本時金星之視高
也如先測得金星視高三十八度五十七分四十秒則
以地半徑差二分二十秒與視高相加得三十九度為
本時金星之實高也高度有零分者滿三十分以上則
進作一度不用中比例因逐度地半徑差所差甚微故
也

　
　
　
　
　
　
　
　
　
　
　
　
　
　
　
御製厯象考成表卷十二
　欽定四庫全書
御製厯象考成表卷十三
　　水星表
　　　水星年根表
　　　水星周嵗平行表
　　　水星周日平行表
　　　水星均數表
　　　水星距限表
　　　水星距黄道表
　　　水星距地表
　　　水星地半徑差表
　　　五星伏見距日黄道度表(附/)
　　　五星伏見距日加減差表(附/)
　　水星年根表
水星年根表以距冬至及最髙行伏見行逐年列之前
用紀年者乃厯元後逐年之干支也表名距冬至者乃
逐年天正冬至次日子正水星平行距丑宫初度之分
秒也(水星平行亦與/太陽平行同)最髙行者乃逐年天正冬至次日
子正最髙過冬至之宫度也(求逐年最髙行法厯元甲/子年天正冬至最髙應十)
(一宫零三度零三分五十四秒五十四㣲即厯元甲子/年最髙過冬至之數此後用加法如本年為平年則加)
(三百六十五日之最髙行一分四十五秒零九㣲四十/八纎四十六忽五十六芒即得次年最髙過冬至之數)
(如本年為閏年則加三百六十六日之最髙行一分四/十五秒二十七微零六纎零四十二芒即得次年最髙)
(過冬至之數滿三十纎以上者進作/一㣲不足三十纎者去之後倣此)伏見行者乃逐年
天正冬至次日子正水星距次輪平逺之宫度也(求逐/年伏)
(見行法厯元甲子年天正冬至伏見應十宫零一度一/十三分一十一秒一十七㣲即厯元甲子年伏見行距)
(平逺之數此後用加法如本年為平年則加三百六十/五日之伏見行三周又一宮二十三度五十六分四十)
(二秒三十一㣲五十三纎三十八忽五十芒即得次年/伏見行距平逺之數如本年為閏年則加三百六十六)
(日之伏見行三周又一宫二十七度零三分零六秒三/十八㣲五十三纎零八忽一十二芒即得次年伏見行)
(距平逺之數加滿/十二宫者去之)
用表之法如求康熙六十一年壬寅之年根則察本表
紀年自厯元甲子年後第一壬寅為所求之年乃視壬
寅所對各數錄之其距冬至為八分一十八秒三十二
㣲其最髙行為十一宫零四度一十分三十三秒四十
三微其伏見行為七宫零九度零五分四十四秒三十
二㣲也





　　水星周嵗平行表
水星周嵗平行表以水星平行及最髙行伏見行逐日
列之其前用日數者自一日至三百六十六日之日數
也表名平行者乃水星本輪自一日至三百六十六日
之平行各數也最髙行者乃水星本天自一日至三百
六十六日之最髙行各數也(最髙每日行一十七㣲一/十七纎一十三忽四十六)
(芒累加之即得逐/日最髙行之各數)伏見行者乃自一日至三百六十六
日水星行次輪之各數也(伏見行每日行三度零六分/二十四秒零六㣲五十九纎)
(二十九忽二十二芒累加之/即得逐日伏見行之各數)
用表之法如求冬至後二十九日之水星平行及最髙
行伏見行則察本表日數二十九所對各數錄之其平
行為二十八度三十五分零一秒三十五㣲即二十九
日水星平行之共數其最髙行為八秒二十一㣲即二
十九日最髙行之共數其伏見行為三宫零五分三十
九秒二十三㣲即二十九日伏見行之共數也







　　水星周日平行表
水星周日平行表以一日内之時分秒遞降列之表分
兩叚並與太陽平行同
用表之法如求一十八時二十分三十二秒之水星平
行則察本表一十八時所對之數為二度一十九分四
十八秒零五㣲二十分所對之數為二分三十五秒二
十㣲零六纎三十二秒所對之數為四秒零八㣲三十
二纎零九忽合計三數得二度二十二分二十七秒三
十三㣲三十八纎零九忽即所求之水星平行也

　　水星均數表
水星均數表以引數宫度求初均及中分以伏見實行
宫度求次均及較分初宫至五宫依次順列於前六宫
至十一宫依次逆列於後表名初均者乃水星本輪均
輪所生之均數順度為減逆度為加中分者則逐宫逐
度次輪心距地心與最髙距地心之較為六十分中之
幾分也(求中分之法以水星次輪心在最髙距地心之/一○六八二一五五與水星次輪心在最卑距)
(地心之九五四七一○九相減餘一一三五○四六為/一率六十分為二率逐宫逐度次輪心距地心與最髙)
(距地心相減餘為三率求得四率即逐宫逐度之中/分也求次輪心距地心之法詳厯理求初均數篇)次
均者乃次輪心當最髙水星行次輪周逐宫逐度之次
均數順度為加逆度為減較分者則次輪心在最卑逐
宫逐度之次均與次輪心在最髙逐宫逐度之次均相
較之數也(求較分之法/與土星同)
用表之法設水星引數為初宫一十一度二十分求初
均及中分則察初宫一十一度二十分與初均所對之
數為二十一分四十三秒其號為減即所求之初均其
與中分所對之數為一分零三秒即所求之中分也(初/宫)
(在上故/用順度)又設伏見實行為二宫五度三十分求次均及
較分則察二宫五度三十分與次均所對之數為一十
五度五十五分二十七秒其號為加即所求之次均其
與較分所對之數為一度三十一分四十秒即所求之
較分也(二宫在上/故用順度)若引數或伏見實行有零分者按中
比例法求之


















　　水星距限表
水星距限表按正交中交分順逆列之初宫至五宫為
正交後列於上六宫至十一宫為中交後列於下水星
距交實行在上六宫者用順度在下六宫者用逆度
用表之法以距交實行之宫對距交實行之度其縦横
相遇即所求之距限也表分南北兩限依星在黄道之
南北取用(水星次輪面與黄道相交之/角南北不同故分列兩表)設水星距交實
行一宫二十二度星在黄道北則察黄道北距限表一
宫二十二度所對之數為五度三十二分三十七秒即
所求之距限也距交實行有零分者滿三十分以上則
進作一度不用中比例因逐度交角所差甚㣲故也


　　水星距黄道表
水星距黄道表按次輪兩交前後分順逆列之兩交後
之各宫列於上初宫至二宫係正交後在黄道北六宫
至八宫係中交後在黄道南其數同兩交前之各宫列
於下三宫至五宫係中交前在黄道北九宫至十一宫
係正交前在黄道南其數同前後列距次交實行度中
列逐宫逐度之星距黄道數(即次輪半徑與次緯/正弦相比例之數)水星
距次交實行在上六宫者用順度水星距次交實行在
下六宫者用逆度
用表之法以距次交實行之宫對距次交實行之度其
縦横相遇即所求之星距黄道線也表分二十限依實
交角相近者取用(水星次輪面與黄道相交之角逐度/不同故以最小之交角四度五十五)
(分三十二秒與最大之交角六度三十一分零二秒均/分為二十限各求其星距黄道數列表每限交角相差)
(五分夫交角止差五分則星距黄道數所差/甚㣲可以不計故依實交角相近者取用也)設實交角
五度零一分水星距次交實行為初宫二十二度求星
距黄道線則察交角五度星距黄道表(為與實交角五/度零一分相近)
初宫二十二度所對之數為一二五六九九即所求之
水星距黄道線也若距次交實行有零分者亦按中比
例法求之










　　水星距地表
水星距地表以伏見實行宫度求星距地以引數宫度
求距地差初宫至五宫列於上六宫至十一宫列於下
前列順度後列逆度中列逐宫逐度之星距地及距地
差(星距地者次輪心在最髙水星行次輪周逐宫逐度/之距地心線距地差者乃水星次輪心自最髙至最)
(卑逐宫逐度之距地心線/與最髙距地心線之較也)宫在上者用順度宫在下者
用逆度
用表之法設水星伏見實行為初宫二十四度求星距
地則察初宫二十四度與星距地所對之數為一四二
八五三○六即所求之星距地也又設水星引數為一
宫二十六度求距地差則察一宫二十六度與距地差
所對之數為四○一二七八即所求之距地差也若伏
見實行或引數有零分者亦按中比例法求之


　　水星地半徑差表
水星地半徑差表分最髙中距最卑三限列之其前列
實髙度(水星引數自十宫一十五度至一宫一十五度/為最髙限自一宫一十五度至四宫一十五度)
(自七宫一十五度至十宫一十五度皆為中距限/自四宫一十五度至七宫一十五度為最卑限)表内
分秒即三限實髙所生之地半徑差也
用表之法如水星引數當最卑限推得實髙一十九度
求地半徑差則察最卑限實髙一十九度所對之數為
五分即所求之地半徑差與實髙一十九度相減餘一
十八度五十五分為本時水星之視髙也如先測得水
星視髙一十八度五十五分則以地半徑差五分與視
髙相加得一十九度為本時水星之實髙也髙度有零
分者滿三十分以上則進作一度不用中比例因逐度
地半徑差所差甚㣲故也


　　五星伏見距日黄道度表
五星伏見距日黄道度表以星之黄道宫度按晨夕列
之初宫至二宫六宫至八宫列於上三宫至五宫九宫
至十一宫列於下前後分順逆列星之黄道度中列各
星之距日黄道度分宫在上者用順度宫在下者用逆
度
用表之法求晨見晨不見用晨宫求夕見夕不見用夕
宫設土星當晨見限度其黄道經度為初宫一十二度
求距日黄道度則察晨初宫一十二度與土星所對之
數為一十七度一十一分即所求之距日黄道度也星
經度有零分者滿三十分以上則進作一度不用中比
例因逐度距日黄道度所差甚㣲故也



　　五星伏見距日加減差表
五星伏見距日加減差表亦以星之黄道宫度按晨夕
列之初宫至二宫六宫至八宫列於上三宫至五宫九
宫至十一宫列於下前後分順逆列星之黄道度中列
各星黄道南北自一度至八度之距日加減差宫在上
者用順度宫在下者用逆度南緯為加北緯為減
用表之法求晨見晨不見用晨宫求夕見夕不見用夕
宫設土星當夕不見限度其黄道經度為六宫二十四
度緯度在黄道北二度求距日加減差則察夕六宫二
十四度與緯二度所對之數為二度四十三分即所求
之距日加減差其緯度在北即為減差也星經度有零
分者滿三十分以上則進作一度緯度有零分者用中
比例求之






　
　
　
　
　
　
　
　
　
　
　
　
　
　
　
御製歴象考成表卷十三
　欽定四庫全書
御製厯象考成表卷十四
　　恒星表
　　　恒星黄道經緯度表
　　　恒星赤道經緯度表
　　　恒星赤道經緯度歲差表
　　　凌犯恒星黄道經緯度表
　　恒星黄道經緯度表
恒星黃道經緯度表以厯元康熙二十三年甲子之黃
道經緯度列之上列星名次列黃道經度次列黃道緯
度下列星等
用表之法設康熙甲子年日躔黃道初宮八度求黃道
宿度則察恒星黃道經緯度表斗宿第一星黃道經度
為初宮五度五十分(取相近畧/小者用)與日躔黃道經度相減
餘二度一十分即太陽入斗宿二度一十分也若求厯
元後各年之黃道宿度則以所求之年距厯元若干年
與歲差五十一秒相乘得數加於各宿黃道經度然後
與諸曜黃道經度相減餘即為諸曜黃道宿度也






　　恒星赤道經緯度表
恒星赤道經緯度表亦以厯元康熙二十三年甲子之
赤道經緯度列之上列星名次列赤道經度次列赤道
緯度下列星等
用表之法設康熙甲子年月離赤道一宮二度四十分
求赤道宿度則察恒星赤道經度表牛宿第一星赤道
經度為一宮初度五十一分(取相近畧/小者用)與月離赤道
經度相減餘一度四十九分即太陰入牛宿一度四十
九分也若求厯元後各年之赤道宿度則以所求之年
距厯元若干年與各星每年赤道歲差之數相乘(察赤/道歲)
(差/表)得數加於各星赤道經度然後與諸曜赤道經度相
減餘即為諸曜赤道宿度也






　　恒星赤道經緯度歲差表
恒星赤道經緯度歲差表以各星每年應加減之數列
之上列星名次列經度歲差次列緯度歲差
用表之法設康熙六十一年壬寅求斗宿第一星赤道
經緯度則以壬寅年距厯元甲子年三十八年與斗宿
經度歲差加五十七秒零八微相乘得三十六分一十
一秒零四微即赤道經度應加之數與厯元甲子年斗
宿第一星赤道經度初宮六度三十三分相加得初宮
七度零九分一十一秒零四微即所求壬寅年斗宿第
一星之赤道經度也又以三十八年與斗宿一星緯度
歲差減二秒二十五微相乘得一分三十一秒五十微
即赤道緯度應減之數與厯元甲子年斗宿第一星赤
道緯度南二十七度一十二分相減餘二十七度一十
分二十八秒一十微即所求壬寅年斗宿第一星之赤
道南緯度也






　　凌犯恒星黃道經緯度表
凌犯恒星黃道經緯度表取黃道南北十度以内之恒
星黃道經緯度列之葢七政出入黃道不過十度故列
十度以内之恒星為取凌犯之用其經度皆以厯元康
熙二十三年甲子為定若求厯元後各年之凌犯須依
法每年加歲差五十一秒推之
用表之法設本日太陰黃道經度申宮八度二十分次
日太陰黃道經度申宮二十度三十一分緯度在黃道
南二度一十分則察本表内自參旗第一星黃道經度
五宮九度零三分起至天關星黃道經度五宮二十度
二十二分止皆為本日太陰所經厯之星乃察其間各
星緯度惟天高第一星緯度在黃道南一度五十分與
太陰緯度相減餘二十分即為本日太陰犯天高第一
星太陰在下相離二十分(太陰在星之/南故為下)又天關星緯度
在黄道南二度一十四分與太陰緯度相減餘四分即
為本日太陰凌天關星太陰在上四分也(太陰在星之/北故為上)
其餘諸星雖與太陰有經度相同之時(求時刻/詳本法)而緯度
之南北相去甚遠不得相凌犯矣















　
　
　
　
　
　
　
　
　
　
　
　
　
　
　
御製厯象考成表卷十四
　欽定四庫全書
御製厯象考成表卷十五
　　黄赤經緯互推表上
　　　黄道緯北初度至十度
　　黄赤經緯互推表
黄赤經緯互推表以黄道經度與赤道經緯度按黄道
緯度之南北逐段列之黄道北初度與黄道南初度皆
正當黄道無距緯其赤道經度即黄赤升度其赤道緯
度即黄赤距緯而距黄道南北有緯度者則赤道經緯
逐度不同故以黄道北與黄道南分為上下二卷自黄
道北初度至黄道北十度自黄道南初度至黄道南十
度又各分為十段(月五星距黄道/皆在十度以内)中列相當之赤道經
緯度分
用表之法按黄道緯度之南北察黄道經度其所對之
數即所求之赤道經緯度也表以逐度為率若經緯度
俱有零分者用中比例三次求之設黄道經度初宮一
十二度二十分黄道北緯度一度二十四分求其相當
之赤道經緯度則察本表黄道經度初宮一十二度與
黄道緯北一度所對之赤道經度為一十二度五十七
分零六秒與下層黄道經度初宮一十三度與黄道緯
北一度所對之赤道經度一十四度零一分三十秒相
減餘一度零四分二十四秒為黄經一度之較乃以一
度化作六十分為一率較數一度零四分二十四秒化
作三千八百六十四秒為二率設數二十分為三率求
得四率一千二百八十八秒收作二十一分二十八秒
與初宮一十二度所對之赤道經度一十二度五十七
分零六秒相加(因十三度之數大於十二度/之數故相加反是則相減也)得一十三
度一十八分三十四秒為黄道經度初宮一十二度二
十分黄道緯北一度之赤道經度又察黄道經度初宮
一十二度與黄道緯北二度所對之赤道經度為一十
二度五十一分二十二秒與下層黄道經度初宮一十
三度與黄道緯北二度所對之赤道經度一十三度五
十五分一十七秒相減餘一度零三分五十五秒為黄
經一度之較乃以一度化作六十分為一率較數一度
零三分五十五秒化作三千八百三十五秒為二率設
數二十分為三率求得四率一千二百七十八秒收作
二十一分一十八秒與初宮一十二度所對之赤道經
度一十二度五十一分二十二秒相加得一十三度一
十二分四十秒為黄道經度初宮一十二度二十分黄
道緯北二度之赤道經度復以比例所得之兩赤道經
度相減餘五分五十四秒為黄緯一度之較乃以一度
化作六十分為一率較數五分五十四秒化作三百五
十四秒為二率設數二十四分為三率求得四率一百
四十二秒收作二分二十二秒與緯北一度之赤道經
度一十三度一十八分三十四秒相減(因二度之數小/於一度之數故)
(相減反是/則相加也)餘一十三度一十六分一十二秒即所求黄
道經度初宮一十二度二十分黄道緯北一度二十四
分相當之赤道經度也求赤道緯度倣此








































































　
　
　
　
　
　
　
　
　
　
　
　
　
　
　
御製厯象考成表卷十五
　欽定四庫全書
御製厯象考成表卷十六
　　黄赤經緯互推表下
　　　黄道緯南初度至十度







































































　
　
　
　
　
　
　
　
　
　
　
　
　
　
　
御製厯象考成表卷十六
