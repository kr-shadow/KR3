#+TITLE: 元和姓纂-唐-林寶
#+DATE: 2018-05-12 10:18:23
#+SOURCE: github.com/kanripo/KR3k0007 master 21e27f1d                
欽定四庫全書　　　　　子部十一
　提要
　　元和姓纂十巻　　　　類書類
　　　　(臣/)等謹案元和姓纂十巻唐林寳撰寳濟
　　　　南人官朝議郎太常博士序稱元和壬辰嵗
　　　　盖憲宗七年也寳唐書無𫝊其名見於藝文
　　　　志諸家書目所載並同惟唐㑹要稱王涯撰
　　　　盖以涯曽作序而訛鄭樵通志又稱李林寳
　　　　撰則因李吉甫命寳作是書當日二名連書
　　　　傳冩脱去吉甫字遂併為一人觀樵姓氏畧
　　　　中譏寳作姓纂而不知林姓所自出則藝文
　　　　畧中本作林寳可知也焦竑國史經籍志亦
　　　　因之作李林寳悞之甚矣其論得姓受氏之
　　　　初多原本於世本風俗通其他如世本族姓
　　　　記三輔决録以及百家譜英賢𫝊姓源韻譜
　　　　姓苑諸書不𫝊於今者頼其徵引亦皆班班
　　　　可見鄭樵作氏族畧全祖其文盖亦服其該
　　　　博也但寳以二十旬而成書援引間有訛謬
　　　　但當矜尚門第之時各據其譜牒所陳附㑹
　　　　攀援均所不免觀白居易集自叙家世以白
　　　　乙丙為祖而云出自白公勝顛倒時代悖謬
　　　　顯然其他可知洪邁容齋隨筆稱元和姓纂
　　　　誕妄最多盖有由也然於唐人世系則詳且
　　　　核矣書至宋已頗㪚佚故黄伯思東觀餘論
　　　　稱得富弼家本已闕數巻陳振孫書録觧題
　　　　亦稱絶無善本僅存七八此本載永樂大典
　　　　中皆割裂其文分載於明祖御製千家姓下
　　　　又非其舊第幸原序猶存可以考見其體例
　　　　今仍依唐韻以四聲二百六部次其後先又
　　　　以宋鄧名世古今姓氏辨證所引各條補其
　　　　闕佚仍釐為十卷其字句之訛􁆢則叅校
　　　　諸書詳加訂正各附案語於下方至原序
　　　　稱皇族之外各以四聲類集則李姓必居首
　　　　巻今獨無一字之存殆修永樂大典時已佚
　　　　其第一冊歟然殘編斷簡究為文獻之所徵
　　　　也乾隆四十六年九月恭校上
　　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　總　校　官　(臣/)　陸　費　墀
欽定四庫全書
　元和姓纂目録
　　卷一(上平聲/)
　　　一東
　　　　馮　洪　弓　熊　童　僮　中　崇　嵩
　　　　茙　躬　宫　雄　肜　公　酆　蒙　紅
　　　　鴻　翁　通　鬷　种
　　　　東里　東方　東樓　東郭　東陽　東邱
　　　　東宫　公石　公士　公山　公沙　公孫
　　　　公伯　公父　公成　公齊　公析　公索
　　　　公祖　公休　公孟　公明　公賔　公正
　　　　公之　公乗　中行　中英　中野　中壘
　　　　中黄　桐里　桐門　銅鞮　戎子　終利
　　　　終古　熊率　熊相
　　　二冬
　　　　彤　宗
　　　　冬日　宗正
　　　三鍾
　　　　鍾　封　龍　雍　容　松　庸　重　恭
　　　　龔　從　共
　　　　鍾離　逢孫　逢門　封貝　封父　封人
　　　　龍邱　雍人　共叔
　　　四江
　　　　江　龎　涳　雙　逄
　　卷二(上平聲/)
　　　五支
　　　　支　隨　枝　皮　媯　竒　羲　戲　儀
　　　　驪　卑　訾　斯　彌　猗　馳　池　眭
　　　　蕃
　　　　彌且　戲陽　差師
　　　六脂
　　　　伊　郗　祁　師　資　飢　尸　􁀙　□
　　　　麋　邳　㔻
　　　　伊婁　祁夜　師子　師祈　師宜　夷鼔
　　　　夷門　尸遂　葵仲
　　　七之
　　　　時　怡　旗　蘄　狸　菑　治　蚩　慈
　　　　司馬　司徒　司城　司㓂　司功　司掲
　　　　司工　綦母　綦連　期引　熙氏　釐子
　　　　茲母
　　　八微
　　　　韋　奜　非　肥　賁　幾　畿　歸
　　　　微生　飛亷　圍龜
　　　九魚
　　　　魚　徐　閭　舒　居　渠　蘧　余　餘
　　　　輿　胥　疏　樗　儲　如　沮
　　　　魚孫　諸葛　諸梁　閭邱　沮渠　渠邱
　　　　渠複　於陵　於邱　舒鮑　舒堅　舒鳩
　　　　余邱　茹茹　樗里　徐吾　徐盧　如嵇
　　　十虞
　　　　虞　于　須　愚　禺　芻　毋　巫　瞿
　　　　殳　符　苻　臾　俞　扶　俱　朱
　　　　虞邱　巫馬　巫咸　巫臣　無婁　無圉
　　　　無鈎　無弋　毋將　毋終　須遂　須肑
　　　　須卜　厨人　邾婁　夫餘
　　卷三(上平聲/)
　　　十一模
　　　　盧　胡　吳　蘇　蒲　烏　狐　屠　蘆
　　　　壺　吾　辜　軤　苸
　　　　胡母　胡非　胡掖　呼延　呼母　呼衍
　　　　蘇農　蒲盧　蒲圃　屠羊　屠住　盧蒲
　　　　吾邱　壺邱　徒人　孤邱　姑布　烏蘭
　　　　烏石蘭　烏那羅　烏洛蘭
　　　十二齊
　　　　齊　黎　稽　嵇　奚　鞮　遆　兒　倪
　　　　西　犀　鮭　􁢸　毒　􁠩
　　　　齊季　西方　西門　西乞　西鉏　西申
　　　　西陵　西周　西宫
　　　十四皆
　　　　淮夷
　　　十七眞
　　　　眞　陳　秦　辛　甄　申　仁　神　新
　　　　堇　賔　頻　邠　茵
　　　　申屠　申徒　申鮮　辛相　賔牟
　　　十八諄
　　　　荀　郇　鈞　春
　　　　淳于
　　　十九臻
　　　　莘
　　　二十文
　　　　文　雲　員　芸　云　軍　薫
　　　　聞人　軍車
　　卷四(上平聲/)
　　　二十一殷
　　　　殷
　　　二十二元
　　　　元　袁　樊　原　源　垣　爰　溒　園
　　　　轅　軒　言
　　　　原仲
　　　二十三魂
　　　　孫　温　渾　昆　尊　罇　屯　盆　坤
　　　　温孤　温伯　昆吾　孫陽　盆成　奔水
　　　　門尹　屯渾　尊盧
　　　二十四痕
　　　　根
　　　　根水
　　　二十五寒
　　　　寒　韓　單　蘭　檀　安　干　但　丹
　　　　姍　邗
　　　　邯鄲　韓言　韓籍　韓嬰　韓侯　韓獻
　　　　安期　安平　安都　安是　干巳
　　　二十六桓
　　　　桓　潘　盤　莞
　　　二十七刪
　　　　闗　顔　班　環　菅　馯
　　　　闗龍　顔成
　　　二十八山
　　　　山　間
　　卷五(下平聲/)
　　　一先
　　　　燕　天　縣
　　　　肩吾　先縠　㳙濁　填潰
　　　二仙
　　　　宣　鮮　權　連　綿　偏
　　　　鮮于　延陵　延州　連尹
　　　四宵
　　　　椒　銚
　　　　朝臣
　　　五肴
　　　　匏
　　　　茅夷
　　　六豪
　　　　臯
　　　　髙陵　髙堂　髙車　陶叔　陶邱　臯落
　　　　曹邱　毛渾
　　　七歌
　　　　羅
　　　　哥舒　阿蹊　阿單　何邱
　　　　阿史那　阿史徳　阿伏干
　　　八戈
　　　　波斯　婆衍
　　　九麻
　　　　諸　佘
　　　　沙咤　沙陀　蛇邱　迦葉　𤓰田
　　　十陽
　　　　强　商
　　　　陽邱　王孫　王子　王叔　王官　将匠
　　　　将閭　将鉅　相里　梁邱　梁于　梁成
　　　　梁其　梁由　梁可　强梁　强牟　商邱
　　　　商宻　方叔　羌憲　常夀　長仲　長盧
　　　　長狄　長吾
　　　十一唐
　　　　杭　琅　喪
　　　　唐相　皇甫　皇子　臧孫　臧文　臧㑹
　　　　蒼頡　棠谿　桑邱
　　　十四清
　　　　精縱　嬰齊　成陽　成王
　　　十五青
　　　　泠　陘　缻
　　　　青尹　青牛　泠淪　丁若　令狐
　　　十六蒸
　　　　凌　乘　鄫　勝　稱
　　　　陵陽　陵尹　陵終
　　　十七登
　　　　曾　滕　恒　騰　宏
　　　　滕叔　宏農
　　　十八尤
　　　　周　劉　牛　邱　游　鄒　裘　仇　謀
　　　　州　郵　優　留　攸　犨　儔　疇　求
　　　　􁁜
　　　　由吾　浮邱　修氏　修魚　邱敦　鳩摩
　　　　仇尼　周史　舟相　取慮
　　　十九侯
　　　　侯　婁　樓　僂　歐　甌　緱　句
　　　　歐陽　侯史　鈎弋　羺羊
　　　二十一侵
　　　　侵　林　岑　任　陰　金　琴　湛　郴
　　　　箴　尋　鐔　鄩　斟　霠
　　　　林閭　箴尹　沈猶　斟戈
　　　二十二覃
　　　　叅
　　　　南宫　南公　南郭　南伯　南史　南門
　　　　甘士　藍尹
　　　二十三談
　　　　三伉　三閭　三烏　三邱　三苗　三州
　　　　三飯
　　　二十四鹽
　　　　閻　㢘　詹　占　濳　黔　鍼
　　　　箝耳　瞻葛　占尹
　　　二十五添
　　　　兼
　　　二十六咸
　　　　咸邱　函輿
　　　二十八嚴
　　　　嚴
　　　二十九凡
　　　　凡
　　卷六(上聲/)
　　　一董
　　　　董　孔
　　　　孔父
　　　二腫
　　　　鞏
　　　三講
　　　　項
　　　四紙
　　　　紙　是　錡　倚　骩　蔿　䦱　薳　芉
　　　　技也　尒朱　尒綿　是婁　是賁　是云
　　　　是奴　芉尹
　　　五旨
　　　　履　娝　壘
　　　　水邱
　　　六止
　　　　史　姒　紀　士　把　俟　子　里　理
　　　　恃
　　　　子玉　子桑　子我　子叔　子夏　子有
　　　　子雅　子囊　子家　子革　子州　子孟
　　　　子建　子伯　子庭　子尚　子彊　子郢
　　　　子寤　子輿　子干　子季　子羽　子陽
　　　　子尾　子重　子午　子旗　子獻　子乘
　　　　子華　子言　子齊　子蕩　子枋　子宋
　　　　子扁　子工　子鞅　子揚　子芒　士孫
　　　　士蒍　士思　士丐　士吉　士成　士弱
　　　　士華　史葉　史晁　似和　市南　巳氏
　　　　俟吕鄰
　　　七尾
　　　　尾
　　　　尾勺
　　　八語
　　　　許　褚　吕　旅　汝　處　所　楚　莒
　　　　吕管　吕相　楚季　楚邱　莒子
　　　九麌
　　　　武　庾　輔　鬴　羽　禹　豎　主　萭
　　　　宇文　武安　武城　武彊　武仲　武羅
　　　　甫奚　豎侯　羽弗　主父　庾采
　　　十姥
　　　　杜　魯　祖　古　扈　五　堵　普　苦
　　　　皷　浦　補
　　　　五鳩　五里　五鹿　吐萬　吐奚　吐賀
　　　　吐突　吐難　古成　古野　古孫　苦成
　　　　苦乆　仵城　魯陽　祖南　補禄
　　　　吐谷渾
　　　十一薺
　　　　禮　啟
　　　十二蟹
　　　　解
　　　　解瑟羅　可足渾　可朱渾
　　　十四賄
　　　　隗
　　　十五海
　　　　海　采　宰
　　　　宰氏　宰父　倍利
　　　十六軫
　　　　軫
　　　十七凖
　　　　尹　允
　　　　尹午
　　　二十阮
　　　　阮　偃　圏　卷　娩
　　　　偃師
　　卷七(上聲/)
　　　二十一混
　　　　本
　　　二十三旱
　　　　罕夷
　　　二十四緩
　　　　管　纂　琯
　　　二十五澘
　　　　阪上
　　　二十六産
　　　　産　棧　簡
　　　二十七銑
　　　　典　洗
　　　二十八獮
　　　　展　蹇　雋　免　善
　　　　鮮陽
　　　二十九篠
　　　　蓼
　　　　鳥俗
　　　三十小
　　　　趙　矯　蟜　繞
　　　　小王　小施　擾龍　趙陽　表黎
　　　三十一巧
　　　　鮑　絞
　　　三十二皓
　　　　棗　老　保　昊
　　　　浩星　浩生　老成　老萊　老陽　老城
　　　三十三哿
　　　　左　我
　　　　左人　左史　左尹　可沓　可地
　　　三十四果
　　　　火㧞
　　　三十五馬
　　　　馬　賈　夏
　　　　馬師　馬適　馬矢　虵咥　夏侯　夏父
　　　　夏后　夏里　社兆
　　　三十六養
　　　　掌　仉　鞅　賞　􁡂
　　　　長孫　上官　壤駟
　　　三十七蕩
　　　　党　汻　廣
　　　　廣成
　　　三十八梗
　　　　丙　景　邴　秉　猛　永
　　　　梗陽　邴意
　　　三十九耿
　　　　耿
　　　四十静
　　　　靖　井
　　　四十四有
　　　　有　栁　侴　咎　灸　棸　羑　酒
　　　　有扈　有偃　右歸　右尹　右史　右宰
　　　　右将　九方　夀西　臼季
　　　四十五厚
　　　　茍　口　耦　郈
　　　　毋邱
　　　四十七寝
　　　　沈　審　枕
　　　　沈尹
　　　四十八感
　　　　昝
　　　　昝盧　坎氏
　　　四十九敢
　　　　啖
　　　五十琰
　　　　冉　染　奄　斂　檢
　　　　􁁊
　　　五十三檻
　　　　撖
　　　五十五范
　　　　范
　　卷八(去聲/)
　　　一送
　　　　仲　貢
　　　二宋
　　　　宋　統
　　　三用
　　　　雍　用
　　　四絳
　　　　絳　巷
　　　五寘
　　　　賜　刾　義　智　戲
　　　　譬厯辰
　　　六至
　　　　季　摯　駟　冀　祕　肆　利　遂　貳
　　　　翠　匱　備
　　　　季孫　季連　季融　季隨　季騧　季夙
　　　　季嬰　季尹　四飯
　　　　地駱枝
　　　七志
　　　　意
　　　　侍其　寺人　事父　意如
　　　八未
　　　　魏　費　尉　貴　既　緯
　　　　魏强　蜚亷
　　　九御
　　　　御　恕　據　鑢　茹
　　　　御龍　庶其　庶長
　　　十遇
　　　　遇　樹　附　鑄　務　喻　具　住
　　　　樹機　樹黎　務成　趣馬　具封
　　　十一暮
　　　　路　露　歩　庫　顧　度　潞
　　　　慕容　慕利　慕輿　庫狄　庫成　素和
　　　　路洛
　　　　歩大汗　庫傉管　庫六斤　大洛稽　破
　　　　六韓　破也頭
　　　十二霽
　　　　惠　昋　計　薊　勵　税　羿　杕
　　　　第五　第八　荔菲
　　　十三祭
　　　　衛　芮　彘　裔
　　　　祭北
　　　十四泰
　　　　蔡　艾　頼　大　㑹　太　帶　兊
　　　　太傅　太陽　太士　太師　太伯　大羅
　　　　大季　大臨　蔡仲
　　　十五卦
　　　　解北
　　　十六怪
　　　　祭　蒯　介
　　　十七夬
　　　　快
　　卷九(去聲/)
　　　十八隊
　　　　背
　　　　内史
　　　十九代
　　　　代　戴　能　佴　載
　　　二十一震
　　　　晉　藺　進　遴　允
　　　　信都
　　　二十三問
　　　　奮　運
　　　二十四焮
　　　　靳
　　　二十五願
　　　　蔓　獻　建
　　　　曼邱
　　　二十六慁
　　　　論　頓
　　　二十八翰
　　　　幹
　　　　幹獻
　　　二十九換
　　　　叚　灌　爨　冠
　　　　冠軍
　　　三十諫
　　　　晏　諫
　　　　豢龍
　　　三十一襇
　　　　蕳
　　　三十二霰
　　　　燃　練　見　薦
　　　　縣潘
　　　三十三線
　　　　卞　賤　單　眷　變　戰
　　　三十五笑
　　　　邵　少　召
　　　　邵皓　召伯　少室
　　　三十六效
　　　　校　孝
　　　三十七号
　　　　郜　暴　浩　漕　嫪　到　好
　　　三十八箇
　　　　賀
　　　　賀㧞　賀蘭　賀遂　賀悦　賀術
　　　三十九過
　　　　播
　　　四十禡
　　　　華　謝　射　柘　􁥒　舎　晉
　　　　舎利　謝邱　下軍　亞飯
　　　四十一漾
　　　　向　暢　諒
　　　　上尹　上成
　　　四十二宕
　　　　伉
　　　四十三映
　　　　孟　敬　慶　竟
　　　　慶師
　　　四十五勁
　　　　鄭　盛　聖
　　　　正令
　　　四十六徑
　　　　甯
　　　四十七證
　　　　乗馬
　　　四十八嶝
　　　　鄧
　　　　鄧陵
　　　四十九宥
　　　　富　廖　副　舊　就　晝　右　授
　　　　富父　廐尹
　　　五十候
　　　　竇　寇　鬭　鏤
　　　　鬭文　鬭門　鬭班　鬭耆　豆盧
　　　五十二沁
　　　　禁
　　　五十四闞
　　　　闞
　　　五十六㮇
　　　　念
　　　五十八鑑
　　　　監
　　　六十梵
　　　　汜
　　卷十(入聲/)
　　　一屋
　　　　陸　穆　麴　祝　伏　鞠　鹿　叔　木
　　　　肅　卜　宿　谷　沐　竹　服　禄　竺
　　　　鬻　秃　郁　玉　夙　潚　牧　􁚞
　　　　屋廬　屋南　屋引　叔孫　叔夜　叔帶
　　　　叔向　叔敖　叔達　叔服　叔夙　叔魚
　　　　獨孤　祝其　祝固　祝史　榖梁　濮陽
　　　　斛律　斛斯　秃髪　夙沙　甪里　陸終
　　　　福子　牧師　宿勤　木蘭
　　　　谷吐渾　宿六斤　獨孤渾
　　　二沃
　　　　沃　督　僕　褥　鵠
　　　三燭
　　　　續　束　曲　粟　蓐　頊
　　　　續祈
　　　四覺
　　　　樂　卓　學　朔　朴
　　　　樂正　樂王　樂尹　樂利
　　　五質
　　　　畢　吉　乙　帥　郅　栗　宓　漆　實
　　　　帙
　　　　漆雕　室中　乙弗　乙干　疋婁　叱奴
　　　　悉君　宻革
　　　　叱伏列
　　　六術
　　　　術　䏘
　　　八物
　　　　屈　茀　􁝮　鬱
　　　　尉遲　屈突　屈侯　屈南　不更　不蒙
　　　　不夷　佛圗　弗忌
　　　　勿忸于
　　　九迄
　　　　乞扶
　　　十月
　　　　越　闕
　　　　越椒　越勒
　　　　越質詰
　　　十一没
　　　　兀　杌
　　　　紇干　紇骨　紇單　紇奚
　　　　没鹿回　骨咄禄　突黎人　紇豆陵
　　　十二曷
　　　　葛　逹
　　　　葛伯　達奚　逹歩　達勃　鶡冠　褐餘
　　　　渴單
　　　十三末
　　　　末　脱
　　　　㧞略
　　　　末那樓
　　　十四黠
　　　　滑　察
　　　　滑伯
　　　十六屑
　　　　齧　節
　　　　鐡伐　鐡弗
　　　十七薛
　　　　薛　列　悦　説　舌　别
　　　　薛孤　揭陽　列禦　列宗　啜刺　悦刀
　　　　渴燭渾
　　　十八藥
　　　　藥　約
　　　　若干　矍相
　　　十九鐸
　　　　鐸　郭　霍　郝　駱　閣　索　鄂　薄
　　　　莫　幕　作　落　絡　洛　恪
　　　　鐸遏　莫者　莫折　索盧　落下　拓王
　　　　拓䟦　諾護
　　　　莫且婁　莫侯婁　莫多婁　莫胡盧　莫
　　　　多那
　　　二十陌
　　　　栢　翟　郤　格　劇　伯　赫
　　　　伯成　伯比　伯昏　伯夫　伯夏　伯宗
　　　　柏侯　白馬　白石　白狄　白鹿
　　　　白楊堤
　　　二十一麥
　　　　麥　獲　革
　　　　麥邱
　　　二十二昔
　　　　石　席　昔　易　藉　射　奭　赤　夕
　　　　適　釋
　　　　辟閭　石駘　石之　石伯　赤張　赤章
　　　二十三錫
　　　　狄　酈　戚　錫　㲻　糴　析
　　　　析成
　　　二十四職
　　　　稷　職　力　棘　息　翼　食　嗇　即
　　　　即利　稷邱　弋門
　　　二十五徳
　　　　國　塞　勒
　　　　北人　北宫　北鄉　北郭　北唐　北門
　　　　北髪　北殷　北野　万俟　黒齒　黒肱
　　　二十六緝
　　　　習　汲
　　　　邑裘
　　　二十七合
　　　　合
　　　二十八盍
　　　　蓋
　　　二十九葉
　　　　聶　輙　㨗　接　葉
　　　　葉陽　接輿　􁕏跌
　　　三十怗
　　　　莢
　　　　牒云
　　　三十二狎
　　　　甲
　　　　甲父
　　　三十四乏
　　　　法
元和姓纂原序
元和壬辰嵗詔加邉将之封酬屯戍之績朔方之别帥
天水閻者有司建苴茅之邑於太原列郡焉主者既行
其制閻子上言曰特蒙渙汗恩沾爵土乃九族之榮也
而封乖本郡恐非舊典翌日上謂相國趙公有司之誤
不可再也宜召通儒碩士辯卿大夫之族姓者綜修姓
纂署之省閣始使條其源系考其郡望子孫職位並宜
總緝毎加爵邑則令閲視庶無遺謬者矣寳末學淺識
首膺相府之命因按據經籍窮究舊史諸家圖牒無不
叅詳凡二十旬纂成十卷自皇族之外各依四聲韻類
集每韻之内則以大姓為首焉朝議郎行太常博士林
寳撰
元和中政平刑清聖作賢輔盡雍容揚揄之羙成緝熙
愷樂之化相國趙國公式是古訓毗于大君當八方之
樞總萬物之㑹嘗以為聖明臨照思盡物宜每與羣公
拱承顧問将謂經之於思慮不若著之以文詞著之以
文詞不若騐之於圖牒昔漢祖所以知郡國豐耗山川
險夷以蕭何得秦圗書可披而按之故也大凡邦國之
㑹計可以備應對者著元和國計簿地形之逺近可以
知要害者著元和郡邑圗洎百執事所蒞之司士大夫
所分之𨽻族無不窮究其本末申明其憲度今之姓纂
即其一也趙公嘗創立綱紀區分異同得之於心假之
於手以授博聞强識之士濟南林寳實該覽六藝通知
百家東漢有紬書之能太常當典禮之職其為述作也
去華摭實忘麄得精條貫禀大賢之規網羅盡天下之
族雖范宣子稱其世禄司馬遷序其先業若掲日月備
於縑緗昭昭然蔑以加此矣以涯嘗學舊史繆官綸閣
授簡為序不敢固辭無能發揮承命而已矣元和七年
十月中大夫行兵部員外郎知制誥王涯述
欽定四庫全書
　元和姓纂卷一(上平聲東/韻至江韻)　　唐　林寳　撰
　　一東
馮
　周文王第十五子畢公髙之後畢萬封魏支孫食采
　於馮遂氏焉世本又云姬姓鄭大夫馮簡子後漢書
　云秦末馮亭為上黨守入趙其宗族或留潞或在趙
　秦丞相馮去疾御史大夫馮劫漢博成侯馮毋擇並
　亭之後也至馮唐徙安陵為楚相弟騫自上黨徙杜
　陵孫奉世大將軍生譚逡(按馮奉世為左將軍此作/大将軍誤又譚逡下脱立)
　(参二/字)野王野王左馮翊立上郡太守參冝都侯漢功
　臣又有閼氏侯馮解散榖陽侯馮谿𫝊封六代後漢
　司空馮勤魏郡人馮衍杜陵人生豹尚書司空魴南
　陽人廷尉馮緄巴郡人(按閼氏侯馮解散漢/功臣表作閼氏節侯)
　潁川　後漢征西大將軍夏陽侯馮異
　上黨　漢左將軍馮奉世本世居上黨也
　長樂信都　漢冝都侯參後晋有馮和孫䟦僭號都
　龍城稱北燕弟宏為後魏所滅宏生朗生姬姬女弟
　魏文成皇后燕熈孫子琮北齊左僕射昌黎公(按北/史馮)
　(熙文明太后之兄父朗追贈燕宣王熙生誕誕生穆/穆生冏襲爵昌黎王又北齊書馮子琮馮䟦之後父)
　(靈紹子慈正此文内姬字疑係熙字之誤/熙孫子琮四字亦誤疑燕字下有脱文)生慈明慈
　信慈讓慈明生惇怦怦兵部郎中生騫汾州刺史慈
　明孫慶雅州刺史慈讓生揔擲㨗揔監察御史生元
　常右丞兵部侍郎元常生光嗣齊州刺史孫令問侍
　御史思雍刑部郎中㨗生淑祠部郎中
　京兆　状稱宏後隋有兵部尚書馮業生長命唐尚
　書左丞長命生義宏禮本義宏膳部郎中禮本司農
　少卿本足子昭泰刑部刺史安昌公(案張説集括州/刺史工部尚書)
　(馮昭泰碑曾祖兵部尚書世基此避唐諱作業又曰/考仁髙亮無禄故昭泰㓜襲安昌公此作本足子當)
　(有訛又攷昭泰嘗官邢/州刺史此作刑部亦悮)生紹正紹烈紹正少府監紹
　烈兵部郎中鴻臚卿又銀青光禄大夫直昭文館紹
　烈生敦直從祖弟師訓右領軍將軍思訓生嘉勣蓬
　州刺史少師唐駙馬鴻臚卿青州總管陜東行臺右
　僕射生文瓚
　河間　監察御史馮師古孫著魯著左補闕魯兼監
　察御史
　魏郡　國子祭酒伉生芫葯
　新平　御史中丞馮嘉賔
　諸郡馮氏　鴻臚少卿馮宗中書舎人馮大和並長
　安人萬年縣令馮用之洛陽人庫部員外馮嶷河東
　人虞部員外郎馮宿長樂人後徙東陽弟定審寛寛
　中書舎人大和中並舉進士
　髙州　髙州都督耿公馮益代為酋領
　崗州　竇州刺史合浦公馮士翽代為酋領兄煜進
　士
洪
　共工氏之後本姓共氏因避仇改為洪氏
　宣城　吴有廬江太守洪矩
　舒城　唐清河丞洪孝昌代居舒州状稱矩後生厚
　監察御史
　毘陵　監察御史(案此脱名疑即/上文名厚者)常州人本姓宏氏
　避元宗諱改姓洪氏(案此與通志皆誤元宗諱隆基/無宏字惟髙宗有太子後號孝)
　(敬皇帝者諱此字此/作元宗諱恐有訛誤)生子興起居舎人生經綸諫議
　大夫
弓
　魯大夫叔弓之後以王父字為氏漢有光禄勲弓祉
　太原　弓祉(案弓祉之/祉一作阯)之後後魏有博陵太守弓翊
　曾孫逸之逵之義徳州刺史(案弓翊曾孫逸唐陳倉/令生羲之逵之羲之徳)
　(州刺史此作義又/作逸之疑有訛)離石公生志和志宏志元彭祖志
　宏陳州刺史生嗣宗祠部員外嗣業洛州司馬志元
　右金吾將軍相州刺史陽國公彭祖揚府長史蒲州
　刺史晉陽公生嗣初嗣説嗣初雍州司功
熊
　楚鬻熊之後以王父字為氏
　南昌　晋侍中太常卿熊逺開元臨清尉熊曜又户
　部郎中熊執易並洪州人
童
　顓頊生老童子孫以王父字為氏
　東莞姑幕　後漢循吏童恢晉有童景宋有童厚民
僮
　老童之後或為僮氏
　山陽　後漢有吴郡太守僮和
中
　何承天纂要云漢少傅中云(案應劭風俗通漢少府/中京通志引何承天纂)
　(要同此作少傅中云誤戰國䇿秦有中期吕氏春秋/中尚魏公子牟之後魏得中山以邑與之遂以邑為)
　(氏史記/有中旗)
崇
　夏殷時侯國也崇侯虎為文王所滅
嵩
　史記有嵩極元子
茙
　見姓苑春秋有茙律(案左傳晉靈公車右戎津/此作茙律與通志同誤)
　河南　後魏官氏志茙眷氏改為茙氏(案後魏官氏/志乃茂眷氏)
　(改為茂氏此/作茙疑有誤)
躬
　何承天纂要云人姓
宫
　虞大夫之竒之後殿中御史志惲
　河東　今河東有宫氏大厯中侍御史宫頊或云恒
　州人也
雄
　舜七友雄陶之後
　廣陵　今揚州有雄姓
肜
　尚書肜伯周同姓為氏成王宗伯(案周書彤伯非肜/也通志肜氏本彤)
　(氏避仇改為肜/氏疑為近之)
公
　左傳魯昭公子公衍公為之後漢主爵都尉公儉
酆
　文王第十七子酆侯之後
蒙
　風俗通東蒙主以蒙山為氏
紅
　出自劉氏漢楚元王子紅侯富之後
鴻
　大鴻之後左傳衛有鴻聊魋
翁
　比部郎中翁義恪
通
　巴大夫食采通川因氏焉
鬷
　古鬷夷氏之後左傳鄭有鬷蔑魯有鬷戾(按齊有/鬷聲姬)
种
　本姓仲氏仲山甫之後魏因避難改為种氏後漢有
　种暠
　洛陽　後漢司徒种暠生拂拂生邵大鴻臚卿
東里
　鄭大夫子産居東里因氏焉曹瞞有南陽太守東里
　昆何氏姓苑云東萊人太始先賢狀有東里冕魏志
　有東里衮
東方
　風俗通云伏羲氏之後帝出於震以主東方子孫因
　氏焉
　平原厭次　漢太中大夫東方朔字㬅倩唐禮部員
　外郎東方虬云朔之後生顥左拾遺
　安徳　北齊南兖州刺史東方老
東樓
　夏禹後有把東樓公支孫氏焉其後把大夫有東樓
　羽
東郭
　齊公族桓公之後也齊大夫偃東郭書見左傳又大
　陸子方號東郭賈齊人荘子有東郭子魏文侯時東
　郭子恵見説苑
　齊郡　漢有東郭先生拜都尉
　山陽　神仙傳有東郭延
東陽
　祖氏家傳祖崇之娶東陽元旋女又宋貟外郎東陽
　无疑撰齊諧記十卷
東邱
　郯縣　晉龍驤將軍東邱進
東宫
　東宫棄疾隠嵩山年三百嵗
公石
　魯僖公生共叔堅堅生恵叔子孫為公石氏
公士
　古爵也子孫氏焉
公山
　魯公山不狃一作不擾
公沙
　見姓苑
公孫
　黄帝姓公孫子孫因以氏焉
　河南　隋沙州刺史無終公公孫微孫彦藻唐通州
　刺史昌平公安生欽洋啇等州刺史
　遼東　後漢有公孫延生度為遼東太守子康生文
　懿三代處遼東後自立為燕王魏明帝遣司馬宣王
　平之三代五十年而滅後魏廣州刺史固安子公孫
　表稱度後孫叡尚書燕郡公曾孫遂青州刺史生長
　儒北齊涇州刺史孫正唐揚州司法
　櫟陽　唐右衛大将軍征陽公公孫武孫逹生雅靖
　安西都䕶
　菑川　薛縣漢有丞相平津侯公孫宏子度山陽太
　守隋菑州刺史公孫景茂代居信都狀云宏子度後
　生善政政生虞唐庫部郎中􁀙職方郎中
　北地義渠　漢有西平太守公孫渾邪著書十五篇
　子賀丞相葛繹侯生敬聲太僕犯事父子俱死獄中
　遼西　後漢前将軍易侯公孫瓚又春秋時諸侯亦
　為公孫氏
　上谷　晉有隠者公孫風上昌黎九城山
公伯
　魯有公伯寮仲尼弟子
公父
　魯季悼子紇生穆伯穆伯生文伯歜文伯歜生成伯
　成伯生頃頃為公文氏見世本
公成
　衛公成之後以謚為氏
　東郡　白馬縣晉有散騎常侍公成綏(案晉書夲傳/乃成公綏非)
　(公成氏/此有誤)字子安有傳後魏有公成興學道仙
公齊
　孔子弟子有公齊定
公析
　衛穆公生公析黒臀其孫成子朱鉏以王父字為氏
公索
　魯有公索氏将祭而亡其牲見家語
公祖
　見纂要魯郡仲尼弟子公祖句兹
公休
　姓苑趙平陵太守公休勝
公孟
　衛襄公生公孟縶縶生丹為公孟氏
公明
　衛大夫公明賈
公賔
　王莽校尉公賔就斬莽首傳於宛就北海人
公正
　古官也其後氏焉建安中朝邑令公正範吴人
公之
　季悼子生思伯鞅鞅生懿伯柎為公之氏
公乘
　古爵也子孫氏焉公乘不害傳封四代(按此條疑/有脫誤)
中行
　世本晉荀逝敖生桓子林父將中行為中行氏漢有
　諫議大夫中行説
中英
　古帝少昊氏有六英之樂掌中英者以官為氏
中野
　濳夫論微子之後楚文王御史中野彪
中壘
　風俗通劉向為漢中壘校尉支孫以官為氏
中黄
　尸子中黄伯
桐里
　漢御史中謁者桐里斥生儒為議郎
桐門
　宋人氏
銅鞮
　晉羊舌氏之後
戎子
　戎子駒支之後為氏
終利
　嬴姓與秦同祖
　下邳　漢有雍門侯終利恭後漢散騎都尉終利英
終古
　風俗通桀内史終古後氏焉
熊率
　楚熊率且比後為氏
熊相
　楚左史熊相之後威王時有熊相季文為士官
　　二冬
彤
　本姓肜氏避仇改姓彤今道士彤也(案彤伯周同姓/國為成王宗伯)
　(者是也又肜氏夲彤氏避仇改為肜姓纂前既/以彤為肜此又誤以肜改彤道士句亦有脱文)
宗
　周大夫宗伯之後以官命氏齊有宗樓
　南陽安衆　河内太守宗均(案豆盧詵嶺南節度判/官宗羲仲碑昔宋襄公)
　(之母弟仕於晉至伯宗為三郤所害州犂奔楚其子/家於南陽以王父字為氏此較宗伯之説似為有㩀)
　(又曰逺祖均東漢為九江太守/累遷司徒此作河内太守亦異)族曾孫宗俱司空均
　元孫慈慈十代孫躬躬孫瓊唐蘇州刺史
冬日
　晉趙衰冬日之日後因氏焉(案此説荒誕/不合於理)
宗正
　状稱本劉氏楚元王交之孫劉徳為宗正支孫氏焉
　裔孫宗正稱
　濟隂　唐朝殿中少監宗正辯
　　三鍾
鍾
　宋微子之後桓公曾孫伯宗仕晉生州犂仕楚食采
　鍾離因氏焉子孫或姓鍾氏楚有鍾儀鍾建又鍾子
　期與伯牙為友項羽将鍾離末昧中子接亦單姓鍾
　氏
　潁川　接始居潁川長社魏太尉鍾繇生毓侍中廷
　尉繇少子㑹司徒繇弟演演元孫雅過江為晉侍中
　五代孫韜韜生嶼嶸岏璵撰華林遍畧梁山隂令嶸
　撰詩評三卷岏撰良吏傳十卷生寵梁臨海令侯景
　時避地南康
　南康　唐洛邑府統軍鍾山操状稱寵孫也代居䖍
　州贑縣弟子威安福令生法遵不仕生紹京中書令
　户部尚書越國公綿蜀彭州刺史生嘉羣諤羣嘉中
　書令晉州刺史諤典膳監也
封
　姜姓炎帝之後封鉅為黄帝師胙土命氏夏封父侯
　國君也今封邱是也後有侍中封岌
　渤海蓨縣　封岌始居蓨五代孫仁仁孫釋晉侍中
　釋生􁀙悛􁀙生奕燕太尉奕生蘄孫鑒後魏滄水太
　守(按唐世系表鑒三子琳囘滑/此守字疑下脱去三子二字)琳回回尚書僕射生
　隆之右僕射(按隆之下疑/脱興之一人)隆之生子繪子繡孝琬(按/孝)
　(琬字/當衍)子繪北齊祠部尚書孫智瞻子繡隋通州刺史
　生徳潤徳輿徳如徳彛徳潤隋青城令生行賔行髙
　梁客行賔生廣成雍州司法廣成生希彦中書舎人
　吏部侍郎行髙禮部侍郎(按唐世系表廣成作廣城/希彦作希顔行髙禮部侍)
　(郎作禮/部郎中)梁客中(按梁客中書舎人/此中字下脱三字)徳彛改名倫右僕
　射中書令宻明公生言道駙馬司門郎中汝汴二州
　刺史生思敏思敏生守静渠州刺史守静生利建利
　建生夏時兼殿中侍御史興之生孝琬孝琰孝璋孝
　琰北齊散騎常侍孝璋生君誕君夷君誕孫叔亷光
　州刺史生悌愔君夷生道宏右司郎中虢州刺史道
　宏生踐一踐福踐一生無待刑部郎中無待生希奭
　希奭生亮司封員外杭州刺史亮生敖(案唐世系表/敖生望卿此)
　(脱/)踐福黄州刺史生無遺琳孫孝綽勸七代孫彦明
　生崇正崇真崇正刑部郎中生若愚若水崇真生若
　虛若冲悛生放(案唐世系表悛生放奕奕燕/太尉奕二子蘄勸與此不合)燕吏部
　尚書令朂君明懿弟孚攸燕太尉攸孫軌後魏廷尉
　卿生君義詢君義聘梁副使五兵尚書生淑詢北齊
　左丞生道嗣孫子都生全福全禎全福生謀全禎刑
　部侍郎生竪纂五代孫道瑜道瑜生綽孫思業户部
　郎中綽弟士泰生松年孫良弼京兆尹士曹生綱(按/唐)
　(世系表良弼京兆府士/曹参軍生洄與此不合)
　京兆　安西節度攝御史大夫封常清
　河南　官氏志賁氏改為封氏(按魏書作是賁/氏此脱是字)
龍
　尚書舜臣龍為納言子孫以王父字為氏又董父已
　姓賜氏豢龍為龍氏龍沮楚人為項羽將急就章龍
　未央亦楚人也
雍
　本於龍反今俗呼去聲文王十二子雍伯受封於雍
　在河内山陽子孫以國為姓又宋有雍氏本子姓也
　鄭有雍糾齊有雍廪楚有雍子漢有雍齒沛人封什
　邡侯(按今本漢/書作汁防)唐主客郎中雍惟良信都棗强人檢
　校郎中兼朝邑令雍寧河陽三城使懐州刺史兼御
　史大夫雍希顒
容
　帝王世紀黄帝臣容成紀造厯舜舉八凱有仲容或
　云其後以王父字為氏
松
　見姓苑
庸
　庸蜀殷時侯國周武王時來助伐紂子孫以國為氏
　漢有庸光又有膠東庸生
重
　風俗通重黎之後少昊時南正重司天以官為氏
恭
　殷末侯國周文王侵阮徂恭見毛詩
龔
　左傳晉大夫龔堅後漢蠻氏首有龔氏漢有光禄大
　夫龔勝(案龔勝應在前後漢蠻氏應在後又巴中渠/帥七姓羅朴督鄂度夕龔以龔為蠻氏首亦)
　(非/也)
從
　東莞從氏　漢有將軍從成公
共
　共工氏之後或云鄭共叔段後今河内共城是其地
　也
鍾離
　世本云與秦同祖嬴姓也戰國䇿齊賢人鍾離子漢
　有鍾離昧楚人鍾離岫撰㑹稽後賢傳後漢尚書僕
　射鍾離意㑹稽山隂人鍾離意曽孫緒樓船都尉生
　駰
逢孫
　英賢傳秦大夫逢孫之後有隴西北部都尉逢孫依
逢門
　漢古今人表有逢門子豹藝文志有逢門子著兵法
封貝
　徐偃王子食邑封貝因氏焉今臨川有此姓
封父
　夏殷國名也鄭有封父彌真為大夫
封人
　古封畿之軄為氏
龍邱
　風俗通吳郡漢時博士龍邱長
雍人
　周禮雍人以官為氏魯有雍人髙檀見左傳
共叔
　鄭武公子共叔段之後
　　四江
江
　嬴姓顓頊元孫伯益之後爵封於江陵為楚所滅以
　國為氏
　濟陽考城　後漢有太常轑陽徳其先居陳留圉縣
　漢分陳留為濟陽因居考城為著姓徳十代孫蕤晉
　譙郡太守亢父男生湛侍中吏部尚書湛生恁恁生
　斆齊都尚書斆生蒨葺蒨梁光禄大夫生經(案陳書/江㧾傳)
　(揔父紑此/作經誤)經生揔陳尚書令揔生溢溥漼溢陳太子
　中庶子唐瀘州合江令溥陳太子舎人唐宏農丞漼
　唐隋州司馬葺梁吏部侍郎孫伯琳西城令齊左僕
　射伯琳生祐弟(案江祏濟陽考城人祖遵寧朔参軍/父徳麟司徒右長史祏弟祀晉安王)
　(鎮北長史祀弟禧祏子􁁜皆見南/史與此不合弟字下疑有脫文)齊侍中户部尚書
　謐梁吏部尚書左僕射衛将軍臨沮伯江淹度支尚
　書江革子孫並無聞(案江淹父康之南沙令江革祖/齊之宋都水使者尚書金部郎)
　(父柔之齊尚書倉部郎革子徳藻陳祕書監徳藻子/椿尚書右丞徳藻弟從簡司徒從事中郎從簡子兼)
　(以孝行聞皆/濟陽考城人)
　趙國邯鄲　漢有水衡都尉江充
　齊郡臨淄　後漢諫議大夫江革
　鄠縣　唐起居郎江融撰九州設險圖
　汝隂　唐萬州刺史子建世居潁川
龐
　周文王子畢公髙之後封於龐鄉因氏焉魏有龐涓
　趙有龐煥
　南安　今潁川後魏有将軍龎樹戰死夏侯道遷傳
　状稱又居鄴郡生景亮以父功封襄邑男六代孫茂
　隋王記室生仲惲唐左武候大将軍濮國肅公生同
　善同福同本同善右金吾大将軍生敬嗣都水使者
　同福饒州刺史生承宗承訓承宗右金吾大将軍宗
　正卿南安侯生景昭景喬景劄景良景髙景髙生察
　範察湖州刺史景劄虢州刺史生説今蓬州刺史同
　本洛州刺史左千牛衛将軍景昭生嚴中書舎人
　京兆　状云本望南安漢太尉龎参後今居京兆後
　魏直閣将軍龎伯元孫玉唐左武候将軍越州都督
　生廊職方郎中玉弟琳隴州刺史
　代郡　状云本南安人後魏定州刺史比陽公龐雅
　生風風生晃隋原州總管比陽公生相夀右監門将
　軍安宜公孫貞素易州刺史右屯田将軍
　河東　状云龐涓之後漢龐儉掘井得錢者
　北海　燕慕容以北海龐美為股肱
涳
　出何承天纂要苦江女江二反
雙
　顓頊之後封於蒙城(案通志作/雙蒙城)因以命氏
　天水　状云後魏有梁州刺史疊水公雙上洛因家
　天水生彌周河州刺史平梁公彌周生陽唐右武衛
　大将軍定相二州總管杭州刺史陽生萬宏萬夀
　東都白馬縣　唐瀛莒二州刺史雙子符
逄
　夏殷諸侯有逄公伯陵封齊土其後子孫氏焉左傳
　齊大夫有逄丑父
　北海　漢有大僕射逄信後趙秦州刺史碧唐中書
　舎人逄宏敏状云其後也
　
　
　
　
　元和姓纂卷一
欽定四庫全書
　元和姓纂卷二(上平聲支/韻至虞韻)　　唐　林寳　撰
　　五支
支
　姓苑云人姓
　琅琊　姓苑云今琅琊有支氏
　西域　石趙司空支雄傳云其先月支人也晉有髙
　僧支遁字道林天竺人
随
　周同姓國也又杜伯曾孫晉大夫食采於随邑亦曰
　随㑹漢有博士随何又有扶風随蕃
枝
　楚大夫枝如子躬之後或姓枝如氏(案通志謂晉欒/枝或秦公孫枝)
　(之後以名為氏者若枝如/子躬其後自為枝如氏)
　趙郡邯鄲　為郡著姓漢有符節令宏字盂十一代
　孫固邁生逸燕易州刺史昌黎公生鎮後魏為七兵
　尚書曾孫爕生仲讓北齊國子祭酒仲讓生彦通滑
　州别駕
　義安　後魏有枝雅
　濮陽　唐考功郎中枝逸文
　馬邑　後魏有枝夸
皮
　風俗通卿士樊仲皮之後皮氏漢有諫議大夫皮究
　下邳　後漢上計掾秦嘉集叙皮仲固撰晉有尚書
　郎皮諶宋武康令皮􁁜年並下邳人王僧孺百家譜
　云茍昭娶下邳皮仁之女後魏有皮豹子隋書旭州
　刺史皮子信今大理司直遐叔南昌人
媯(音/規)
　世本帝舜之後舜生溈汭子孫氏焉漢有媯皓後改
　為姚氏文士傳有媯覽
竒
　見姓苑云伯竒之後以王父字為氏一曰魯昭公子
　竒之後漢書南郡太守竒昆
　河南　後魏官氏志竒斤氏改為竒
羲
　羲和堯掌天地之官子孫氏焉
戲
　伏羲之後子孫氏焉
儀
　衞大夫儀封人見論語大夫儀楚
　西河　漢有儀長孺
驪
　左傳驪戎國之後在應昭縣(案應昭唐志作昭應古/新豐縣唐改名昭應宋)
　(大中祥符中改臨潼/縣東有驪戎故城)
卑
　卑耳國人之後或云鮮卑衆類漢有北平太守卑躬
　河間人
　雁門　後漢太尉掾卑釐又魏志公孫度將有卑術
訾
　風俗通帝嚳妃訾娵氏女姓苑云今齊人漢書漢功
　臣表有樓虚侯訾順
斯
　姓苑云呉人呉志郯縣吏斯從也
　東陽　南齊書東陽郡有斯氏
彌
　史記衞公孫彌子瑕以王父字為氏三輔决録云王
　莽時彌強
　新豐　漢末新豐人中叔見决録
猗(音/伊)
　史記猗頓魯國富人
　河東猗氏　猗頓自魯居之
馳
　見姓苑馳湛馳竈
　宣城　姓苑云今宣城有馳氏
池
　以所居為姓漢有中牟令池瑗魏有城門侯池仲魚
眭
　趙大夫食采眭邑因以為氏(按眭宏見漢書眭固/見魏志睦夸見北史)
蕃(音/皮)
　其先出自魯大夫食邑於蕃因以為氏後漢黨錮傳
　有蕃嚮(按廣韻蕃無皮音惟集韻音皮考左傳疏引/魯國地理志曰番讀如藩屏之藩言魯國南)
　(藩也汝南陳子㳺為魯相子㳺者藩之子也國人/避諱遂改皮音又白褒魯國記同今附入支韻)
彌且
　後秦冠軍大將軍彌且婆獨遼東侯彌且髙地立節
　將軍彌且成後魏末都督彌且元進夏州酋望也唐
　右領軍將軍延州刺史
戲陽
　英賢傳曰秦穆公時有戲陽伯樂善相馬漢有侍御
　史戲陽放
差師
　世本魏公族有差師氏
　　六脂
伊
　帝堯伊祁氏之允裔孫伊尹名摯相湯生陟奮風俗
　通漢有議郎伊推又伊喜嘉為雁門都尉石顯黨也
　山陽　蜀志伊籍山陽人今右僕射安廣節度伊慎
　廣州人
　河南　官氏志伊婁氏改為伊氏後魏有伊婁馛代
　人
郗
　出自己姓青陽氏之後蘇忿支孫封郗邑因氏焉趙
　有郗疵
　髙平金鄉　秦末郗氏自晉陽徙髙平蜀有郗正偃
　師人漢魏之際司徒郗慮慮元孫晉太宰南千宫鑒
　生超超生愔鑒五代孫曄女為梁武皇后唐庶子昂
　盖其後也生士羙澤潞節度也
祁
　帝堯伊祁氏之後左傳晉大夫祁奚生午午生盈生
　勝姓苑云今扶風有此姓唐刑部員外郎祁順
　樂陵　祁順之後居滄州
師
　風俗通師樂人瞽者稱晉有師曠魯有師乙晉師悝
　師觸師蠲
　琅邪東武　漢丞相髙樂侯師丹後漢師宜官(案師/宜官)
　(别為師/宜氏)工書晉石勒為師歡奴(按晉書載記師懽/茌平人歡作懽)
資
　黄帝之後食采益州資中因以為氏
　陳留　風俗通資成陳留人
飢
　左傳殷人七族有飢氏(按左傳飢/氏作饑)
尸
　漢書尸佼晉人為商君師著尸子風俗通云其先封
　於尸鄉故為尸氏齊相有尸臣(按廣韻注晉/人作秦人)
嫘
　出自西陵氏女嫘祖為黄帝妃後世以嫘為氏
刕
　蜀有刁逹之後避難改焉(按廣韻注作/刀逵非刁逹)
麋
　楚大夫受封南郡麋亭因以為姓
　東海朐山　漢有麋敬蜀志有麋竺生芳(案蜀志作/竺弟芳)
　宋有麋朂之又麋信撰説要注榖梁(案麋信之/麋一作糜)
邳
　左傳晉大夫邳鄭邳豹(案左傳邳鄭丕/豹俱不从邑)
　信都　風俗通云奚仲為夏車正自薛封邳其後為
　氏後漢二十八將有衞尉信都邳彤
㔻
　左傳魯桓公㔻之後以王父名為姓其後有㔻無還
　(案魯桓公名允此作㔻悞且亦不得為㔻氏所自出/通志及急就萹俱作晉大夫㔻鄭父子豹之後㔻亦)
　(作丕又徐廣/曰桓公名軌)
伊婁
　後魏獻帝與隣第六弟為伊婁氏為十姓因官氏焉
　河南　後魏徐州刺史濟南公伊婁信生伊婁公伊
　婁公生彦恭隋武候大將軍濟陽公生明傑唐鄆州
　長史九真男生大辯大昌
祁夜
　鄭公子且食采開封因氏焉鄭大夫祁夜狐
師子
　世本鄭有師子僕漢有北平太守師子將
師祈
　左傳楚有師祈犂漢有郎中師祈光
師宜
　後漢有南陽人師宜官
夷鼔
　英賢傳黄帝子夷鼓之後見國語秦大夫有夷鼔德
　宜
夷門
　史記魏隱士侯嬴為夷門監者因氏焉
尸遂
　姓氏英賢傳云南匈奴尸遂鞮裔孫尸遂降漢以國
　為氏
葵仲
　蔡叔子葵仲胡之後趙時有葵仲其
　　七之
時
　齊有賢人時子著書見孟子新論有時農
　鉅鹿　魏有夀春令時苗後趙有謁者僕射時軌姓
　苑云並鉅鹿人也
　陳留　唐登州刺史時德叡世居汴州尉氏曾孫元
　佐潁州刺史
怡
　本姓墨台孤竹君之後因避事改焉後魏有怡寛遼
　西人生峯後周樂陵公生昂鄀公光清河公
旗
　風俗通楚大夫居旗思城因以為氏
蘄
　漢有宏農太守蘄良姓苑云蘄春侯之後
狸
　左傳八元季狸之後
菑(音/緇)
　見姓苑北海孔融集菑莊青州人
治
　出何氏纂文要音遲
蚩
　蚩尤之後以國為姓
慈
　髙陽氏才子之後羙其宣慈恵和因以為姓
司馬
　重黎之後唐虞夏商代掌天地周宣王時裔孫程伯
　休父為司馬克平徐方錫以官在趙者曰凱以傳劔
　知名蒯瞶其後也在秦者司馬錯元孫昌生懌懌生
　善(案史記太史公自序及漢書本傳/俱作昌生毋懌毋懌生喜此悞)善生談太史公
　生遷漢中書令
　河内溫縣　蒯瞶元孫卭為趙將封武信君(案司馬/卭為趙)
　(武臣將武臣封武信君/此作卭封武信君悞)項羽封卭為殷王漢以其地
　為河内郡子孫家焉孫楷漢武都太守孫鈞後漢征
　西將軍曾孫防京兆尹生郎懿孚馗七代孫楚之後
　魏封琅邪王馗六代孫叔璠後魏冠軍將軍汝南王
　亮五代孫景之後魏蒼梧公琅邪冠軍蒼梧號三祖
　司馬氏琅邪王楚之即彭城王懽六代孫也楚之曾
　孫裔裔曾孫元祚唐庫部郎中生希奭希象希奭明
　堂尉生鍠銓鈇鍠吏部黄門中書三侍郎京兆尹生
　蒼錘益錘魏郡太守銓庫部郎中生望希象生爵郎
　中元祚再從子承禎字子益天台道士有髙行元祚
　四從子仁節大理評事生晧曜曜曹州刺史蒼梧公
　景之七代孫思溫唐左衞長史冠軍房子孫無聞亮
　生南頓王宋過江今號江南司馬氏宗八代孫宅相
　太子洗馬生遜晉譙剛王七代孫筠賢筠梁尚書左
　丞賢孫待微唐撫州刺史兄子利賔
　雲中　北齊司空司馬子如稱晉南陽王模七代孫
　也兄子瑞吏部尚書㓜之大理卿瑞生同㳺侍中又
　刑部侍郎司馬逸客稱琅邪王馗後魏都官員外郎
　喬鄉鄠縣人也
司徒
　帝王世記曰舜為堯司徒支孫氏焉衞文公生公子
　其許之後(案衞有司徒暪成/此公子其許未詳)為司徒氏宋邉卭為其
　司徒後氏焉陳成公子亦司徒氏漢有安平相司徒
　肅中謁者司徒發禹為堯司徒支孫氏焉帝堯後有
　隰叔(按此下疑/有脱悞)孫司徒發仕為晉司徒因氏焉晉大
　夫號司徒季子
　京兆　上元潤州刺史司徒襲或云河内人署虞部
　郎中孫圖
司城
　世本云宋戴公生東鄉克孫樂喜為司城氏陳哀公
　子邾勝之後亦為司城氏
司㓂
　世本云衞靈公子郢子孫為司冦亥之後風俗通蘇
　忿生為司冦其後氏焉禮記恵子魯大夫
司功
　世本晉大夫司功景子其先士匄也因官氏焉周有
　太史司功騎
司揭
　古今人表有司揭拘又司揭扶楚靈王大夫見韓非
　子
司工
　周宣王時司工錡因官氏焉
綦母
　左傳晉大夫綦母張風俗通漢有廷尉綦母叅戰國
　策綦母子與公孫龍爭辯
　㑹稽　後漢綦母俊為會稽主簿因居焉後漢交阯
　刺史綦母誾與荀爽事陳太邱魏有綦母廣明與管
　寧為友晉有綦母倪江左有綦母遂為邵陽太守前
　趙有綦母逹為特進吕都公綦母珍之為中書舍人
　南康　開元右拾遺綦母潜䖍州人又北齊有信州
　刺史綦母懐文入藝術傳
綦連
　代北人號綦連部因氏焉
期引
　西秦録記乞伏氏與期引氏自漢北出隂山(案晉載/記乞伏)
　(之先與如弗斯出連叱盧三部自漠北出隂山無期/引氏又國仁以斯引烏堡為左輔將軍當以斯引為)
　(正此期/引悞也)
熙氏
　英賢傳帝佶使元冥為水正熙氏佐之為氏焉
釐子
　偃姓之後僖公二年徐滅釐子子孫氏焉
茲母
　左傳齊大夫茲母還漢有侍御史茲母恒
　　八㣲
韋
　顓頊氏之後大彭為夏諸侯彭子受封豕韋周赧王
　㓕之以國為氏因家彭城至孟又遷魯
　京兆杜陵　孟元孫賢漢丞相扶陽侯徙京兆杜陵
　生元成七代孫胄魏安城侯生二子潜號西眷穆號東眷
　西眷潜八代孫周平齊公瑱生師師孫宏敏太府卿平章
　事從父仁爽鳳州刺史素立主爵員外(按唐世系表宏敏仁/爽素立皆兄弟與此)
　(不/合)仁爽兄子容成卭州刺史素立兄孫瑶果州刺史宏敏
　從祖兄懐質光禄卿懐敬右領將軍生知藝儀州刺
　史(按唐世系表/儀州作襄州)懐質孫顥隂平太守曾孫漸陵州刺
　史生宗禮審䂓懐質堂弟匡素和州刺史孫洽考功
　郎中洽生收瑶再從姪屺宋州刺史瑱三從兄法保
　周安國公孫繪唐倉部員外保兄子武威邵州刺史
　東眷穆八代孫旭長子逍遥公夐生康洸恭(按恭字/下脱頤)
　(仁基二人又恭/唐世系表作瓘)藝冲約康隋吏部尚書生福嗣福奬
　嗣生悰憬悰御史中丞憬吏部郎中元孫啓肇班啓
　左補闕生􁔡肇吏部侍郎生綬貫之纒綬左常侍致
　仕貫之中書舍人(按唐書貫/之相穆宗)纒吏部員外衢州刺史
　生汭肇三從弟乾度豪州刺史福奬生寡尤洋州刺
　史寡尤生璋珍璋湖州刺史(按唐世系表璋生/籝金籝金生黄裳)孫黄
　裳昇州刺史兼中丞採訪使洸隋廣州總管㐮陽公
　生協協生仲鋭金部郎中鋭孫良嗣(案唐世系表仲/鋭弟叔鋭生良)
　(嗣良嗣生文/彦與此不合)給事中生􁂴給事中京兆少尹知府事
　恭隋安州總管生萬頃仁基萬頃生元整曹州刺史
　頤孫晤元户部郎中仁基龍州刺史生元祚哲元祚
　司門郎中曾孫覇吏部郎中汝州牧祚元孫儹(案唐/世系)
　(表祚元孫儹/作五世孫)駕部郎中哲元孫輔元生厚叔(案唐世/系表輔)
　(元作元輔厚/叔作原叔)藝周齊州刺史魏興懐公生彤彧晏宣
　敏彤生彦師彦方師撫州牧生承徽忠州刺史彦方
　生徵同徵生衡衍衢衡原州都督生寂左司郎太府
　少卿寂生峴㠗(案㠗唐世/系表作嶼)岵嵫衍孫萬(案唐世系表/衍孫作衍子)
　兼監察御史萬生處厚拾遺(案唐書處/厚相文宗)衍少子京富
　平令衢殿中監閑厩使同宻州刺史生衎右驍衞將
　軍衎生少華太府卿彧生元方禮部郎中晏孫希仲
　刑部郎中宗正太常卿扶陽公希仲生景先敭先曾
　先(案唐世系表/曾先作胄先)象先景先湖州刺史敡先拾遺曾先
　殿中侍御史象先生珣將作少監通事舍人宣敏生
　嶠秋官侍郎嶠生友直友諒友清友直司門郎中友
　清生郯坊州刺史冲隋户部尚書義豐公聘陳生挺
　徳運挺御史大夫生待價履冰興宗萬石待價左僕
　射扶陽公生令儀(案唐世系表此/下尚有烈一人)司門郎中梁州都
　督令儀生鑒鑾錡鎔鎰鑾生應物蘇州刺史應物生
　慶復鎔生繫岳州刺史鎰監察御史生武兵部侍郎
　生京京兆尹(案唐世系表武為京兆尹後無人/此作生京或因京兆字悞未詳)烈曾
　孫宏景司門員外郎翰林學士興宗生令望令悌令
　裕令望生叔卿丹州刺史叔卿生澣滌澣昭應令滌
　饒州刺史令悌孫汎江州刺史令裕屯田員外萬石
　吏部郎中太常少卿知吏部選德運生山甫吉甫山
　甫屯田郎中吉甫司門郎中生(按生字/疑衍)約隋儀同觀
　城公生克己後己克己生遥光萬年令後己曾孫誠
　奢殿中御史誠奢生晊兵部郎中晊生公輔公素公
　度公璵公肅旭次子鄖國公裕字孝寛周大司徒尚
　書令生緫夀霽津靜(案鄖襄公六子唐世系/表尚有諶一人此脱)緫生匡
　伯圓照匡伯生思言思齊思仁思言生逞光禄卿思
　齊司稼卿生(案唐世系表思/齊生紀此脱)衞尉卿懐寧公思仁尚
　衣奉御生巨源液巨源侍中生明剔華州刺史液孫
　寡悔圓照孫觀生潤(案唐世系表圓照生觀觀/生爽爽生潤與此不合)鴻潤
　生昭信滄州長史中丞鴻(案唐世系/表鴻作湜)生昭訓太僕昭
　訓生光宰太僕少卿光裔少府監光弼大理少卿光
　弼生廌庠庇元光胄太常少卿生慶光輔大理少卿
　夀隋恒州刺史滑國公生寧巒義節寧巒右衞副率
　孫知逹(案唐世系表/知逹作知逺)監察御史義節刑部侍郎襄城
　公孫慎行慎名慎惑慎行生濳渙濳澧州刺史渙嘉
　州刺史慎名彭州刺史慎惑右驍騎將軍霽隋岐州
　刺史左常侍致仕津隋隴州刺史黄門侍郎吏部尚
　書唐諫議大夫太僕少卿夀光男生金璧(案唐世系/表金璧作)
　(全/璧)琬琨璲瑜金璧生悦忻季重憺悦給事中生勉幹
　勉復州刺史忻兵部郎中生希先夐(案唐世系/表夐作奐)希一
　謇希先比部郎中夐虞部郎中杭州刺史季重生烈
　都官員外烈生邁迪憺生千里持盈千里生昻昻生
　宏琬職方員外成州刺史生令則叔夏季良才絢安
　石季弼叔夏禮部侍郎生縚太常卿太子少師縚生
　宏協義才絢溫王府司馬生求回由韶嬰最睦由鴻
　臚少卿生士炎堚址墀韶明州刺史生大冏嬰生士
　南萬州刺史士文秘書少監安石中書令郇文貞公
　生陟斌陟吏部尚書生士瞻允允吏部員外潁州刺
　史四代入省允生同元同訓斌中書舍人汝州刺史
　生衮曼渢襄旉凛况衮駕部郎中四代入省生同懿
　同休同憲渢洛陽令凛朗州刺史况諫議大夫季弼
　生亷考功員外亷生肅端端生縝紓琨户部侍郎太
　子詹事生暢展初平(案唐世系表/初平作㓜平)調翼暢生抗楫拯
　抗刑部尚書生翹同州刺史拯户部郎中生演展孫
　澣閬州刺史初平生抱貞梓州刺史抱貞生綆政政
　生丹丹生宙調孫崟隴州刺史翼太府卿璲倉部郎
　中瑜歙州刺史穆五代孫闗(案唐世系/表闗作閬)後魏殿中尚
　書生範範生法儁顥祖歡法儁生子粲榮亮道諧子
　粲生孝謇集州刺史榮亮生綱綱生文宗文傑文宗
　生徳敏徳基徳敏考功郎中太府少卿生璆珙玢璆
　宗正卿生元誠元濟元賁元曾元誠生彤澧州刺史
　元曾吏部郎中珙光禄卿生元方元志玢尚書右丞
　生元甫元懌元甫尚書右丞揚府長史生悦長安令
　元懌生愃巴州刺史徳基金部郎中生延安球延安
　鄂州刺史球生之晉之晉湖南觀察使生祐文傑孫
　玠榮州刺史玠生􁠄金部員外道入山東類例顥孫
　謩普安公謩生士讓雍州别駕祖歡曾孫世師唐博
　州刺史生太真户部侍郎太真生瓊之修業瓊之考
　功郎中修業水部員外世師少子崇操生月將皛忠
　皛眉州刺史忠普州刺史逍遥公從父義弟逺周雍
　州刺史弟暉業繼為雍州號大雍州房小雍州房大
　雍州房義逺生祖宙祖霽霽生儹傑倫傑生思敬思
　正思安思敬孫利器諫議大夫利賔户部郎中生向
　工部員外向生彭夀右司員外明州刺史三代入省
　利渉主爵郎中思正生璉深州刺史思安駙馬嵐州
　刺史曾孫騰同州刺史倫生惲度支郎中小雍州房
　暉業曾孫敦禮監察御史穆九代孫南皮公瓚隋尚
　書右丞生叔諧季武叔謙叔諧庫部郎中生元福元
　奬元福判兵部員外生湊河南尹湊生見素左相左
　僕射幽忠真公見素生倜諤益哲(案唐世系/表哲作晢)倜給事
　中御史中丞生頌庫部郎中諤給事中益工部員外
　六代入省哲光禄少卿元奬生光乗朔方節度光乗
　生儇倫(案唐世系/表倫作儉)俛儇江西觀察生良放倫太常少
　卿太子少保生敦徵俛衞尉少卿生正己季武主爵
　員外叔謙考功郎中生知人庫部員外知人生維縝
　縱紹維户部郎中庶子生虛心虛舟虛心工部尚書
　生有方左司員外五代入省虛舟刑部侍郎縱生虛
　受昭理虛受通州刺史昭理常州刺史縝生㓜成㓜
　卿㓜章㓜竒㓜成武部郎中漢中太守山南採訪使
　㓜章楚州刺史㓜卿生雄雄生詡紹改名綱比部員
　外生傳詔再從孫清左金吾將軍生正牧楚牧瓚堂
　孫元泰度支郎中陜州刺史生光堅光資州刺史堅
　生佶(案唐世系/表佶作信)舒州刺史瓚從祖弟子述述曾孫鑑
　(案唐世系/表鑑作鏗)考功郎中生少逰少華少逰吏部郎中少
　華中書舍人少逰生復建州刺史瓚四代孫宏獻刑
　部郎中郿城公穆八代孫郿城公元禮隋司農少卿
　生孝恪侍御史孝恪生宏楷宏機宏挺宏楷出為饒
　州刺史宏機司農卿生餘慶餘慶生岳子景駿景林
　岳子峽州刺史生晉恒漸賁損益豐恒兵部郎中華
　州刺史賁藍田尉生聿暈臯肇聿比部郎中右庶子
　暈屯田員外臯太尉中書令劔南節度南康王生行
　立工部員外肇兼御史大夫損職方郎中潤州刺史
　生􁂜异弇景駿房州刺史生述迪起􁌒廵冰述工部
　侍郎撰國史集賢學士禮儀使生州平都賔州平水
　部郎中都賔太常博士迪户部員外生宅相夏有啓
　强嬰齊栢尼夏有考功郎中嬰齊衞尉卿氷一名逹
　生渠牟太常卿景林生咸工部郎中咸生覃楚州刺
　史覃生閬共閬次子秦寳生邕邕彭城公房生澄淹
　(案唐世系表東眷韋氏穆曾孫楷晉長樂清河二郡/守生逵慕容垂大長秋卿生閬避地薊城後魏太武)
　(召為咸陽太守子孫因自别為閬公房二子範道珍/道珍字秦寳後魏威逺將軍扶風馮翊二郡太守生)
　(邕著作郎諫議大夫生鴻胄二子澄淹因/號彭城公房此作覃生閬邕生澄俱悞)澄國子祭
　酒彭城公生慶嗣慶植慶基慶兢慶祚慶暕慶嗣生
　正紀正履正矩正紀工部員外正履曾孫彪永州刺史
　彤太常博士正矩駙馬都尉慶植倉部郎中生璠珣
　珽頊璠駕部員外生鈞鉉鉉虞部郎中生瑩司門郎
　中珣生銑給事中揚府長史曾孫宥(案唐世系表曽/孫作五代孫)
　台州刺史珽閬州刺史生鎬鳯州刺史頊宗正卿生
　鐬太僕卿駙馬都尉生友信友剛友順友信婺州刺
　史生縝綬綬屯田郎中友剛漳州刺史慶基兵部郎
　中生錫台州刺史兢庫部郎中生巨山巨山生元旦元
　曄元晨元旦中書舍人元曄司勲員外元晨殿中御
　史生涵登涵生顥洋州刺史登生萬順俛顓萬忠州
　刺史慶祚生行詳行誠行佺(案唐世系表慶祚生潁/潁生行詳等此作慶祚)
　(生行詳中/缺一代)行詳孫幹太子詹事行誠曾孫公右昭應
　令公右生及三原令行詮尚書右丞生良宰利見利
　見廣府節度生明扆(案唐世系表/明扆作明宸)劍州刺史慶暕户
　部員外生昇澤州刺史澄弟淹不仕生雲起雲表雲
　平雲起益州行臺兵部尚書司農卿生師寳虞部郎
　中師寳生方質方直方質地官尚書平章事孫岷蓬
　州刺史方直兵部郎中雲表工部郎中雲平度支郎
　中生師貞師貞生元晟元珪元晟綿州刺史生汪岷
　州刺史元珪宗正卿生堅蘭芝堅刑部尚書生誕果
　州刺史蘭將作少監芝兵部員外穆八代孫延賔生
　璋福議璋孫岌生元郁(案唐世系/表郁作都)元諤元誕郁生璿
　職方郎中諤生嬰顗嬰左金吾將軍顗太子僕元誕
　生瑗瑅瑗司勲郎中瑅宗正少卿福孫昌左驍衞大
　將軍普安公議生宏慶宏度宏表宏素宏慶生元希
　元瑾元希生灌濯(案唐世系/表灌作淮)灌光禄少卿曹國公濯
　駙馬太僕生㑹贊善大夫㑹生鷫鵰鶚元瑾生渉太
　僕少卿宏度孫淑衞尉少卿淑生藏鎽宏表生元儼
　元貞元儼工部郎中生灌溫湑灌生搆播搆太僕少
　卿魯公播吏部郎中宋公溫禮部尚書平章事太子
　少保曹公湑太僕卿生捷秘書少監駙馬都尉元貞
　蔡州刺史女為中宗皇后廢為庶人生洵浩洞沘宏
　素生元昭元昭生濬衞尉少卿
　襄陽　東眷穆元孫華随宋武過江居襄陽縣祖歸
　生纂闡叡叡生放政放生粲政生鼎載前史並有傳
　纂曾孫宏瑗生徳倫知止徳倫任邱令生仁慎仁約
　納言博昌男生承慶(案唐世系表徳倫生/思謙思謙生承慶)嗣立淑承
　慶鳯閣侍郎平章事扶陽子生晉長裕晉常州刺史
　長裕祠部員外嗣立中書令逍遥孝公生子恒濟孚
　孚右司員外恒給事中陳留採訪使濟户部侍郎生
　逢士模(案唐世系表/士模作士樸)士勛奥函逢虞部員外生貞伯
　成季貞伯給事中成季兵部郎中士模彭州刺史士
　勛河南少尹函邵州刺史淑安州都督仁慎駕部郎
　中生奉先金部郎中奉先生濬梓州刺史知止庫部
　郎中孫嗣業生希損希生明(案唐世系/表明作朗)損生常
　京兆諸房韋氏　主客郎中韋弼稱東眷龍門公房
　弼生伯陽季莊叔將伯陽倉部郎中生建迢造建太
　子詹事致仕迢韶州刺史生夏卿周卿正卿正卿生
　珩瓘季莊扶風太守孫宗卿出繼堂伯建户部員外
　叔將蔡州刺史弼兄㑹生仲昌叔昻伯詳度支郎中
　京兆尹生漸莓(案唐世系表仲昌京兆尹生漸/莓此度支郎上脱仲昌二字)莓巴
　州刺史生執中執誼執中泉州刺史執誼尚書左丞
　平章事叔昻右司郎中生汎汎生萬伯詳考功郎中
　蓬州刺史韋志檢稱閬後兄子趙賔秦州都督監察
　御史韋務靖稱東眷今占韋城五代祖彧髙祖珍後
　魏附傳靖兄子光業光州刺史生南金兖州都督金
　孫説賀州刺史職方員外韋宻占積泉唐南寧州都
　督韋仁肅稱西眷照平齊公同承策夀堂兄(案此下/有脫文)
　曾孫光朝萬年令生曾舒州刺史職方員外宏仁稱
　東眷郿城公同承頤宏仁兄宏道五代孫昌著作郎
　生兢京兆府法曹著作郎韋安仁祖翽陳書有傳稱
　東眷居襄州代仕江左今無聞
　延陵　元成九代孫昭呉侍中裔孫齊中書侍郎遵
　唐蘭陵令生元静其延陵諸韋並云承侍中昭
猆
　左傳有猆豹漢有猆禹(案姓纂引左傳猆豹正與廣/韻注同知今本作斐字誤也)
非
　風俗通云秦非子之後
肥
　戰國時趙賢人義之後風俗通云漢有黥布將肥銖
　又仁恕掾肥親
賁
　漢功臣表賁赫擊黥布及平封其恩侯(案賁赫漢表/作期思康侯)
㡬
　風俗通宋大夫仲㡬之後以王父字為氏
畿
　後魏官氏志侯畿氏改為畿氏
歸
　左傳胡子國歸姓為楚所滅子孫姓歸氏其後世居
　呉郡
　呉郡　唐工部尚書歸崇敬生登工部侍郎生融刑
　部尚書
微生
　論語微生畆魯武城人也又微生髙或云尾生也
飛亷
　風俗通飛亷國秦所滅因氏焉漢書光禄大夫飛亷
　安國
圍龜
　楚大夫鬭圍龜之後
　　九魚
魚
　風俗通宋桓公子目夷字子魚子孫以王父字為氏
　漢有長安人魚翁俶也
　馮翊下邳　苻秦有魚遵元孫經後魏吏部尚書生
　徽俊代畧俊生備隋髙唐公生俱羅隋安州刺史髙
　唐公生懐節讓儼世畧後魏雍州刺史梁泉公生叔
　攢唐將作丞生曄􁀙度支郎中司農少卿也
徐
　顓頊之後嬴姓伯益之子夏時受封於徐至偃王為
　楚所㓕以國為氏漢有河南太守徐守徐明又有徐
　儉
　東海郯州　自明居五代孫寧過江東生祚之生欽
　之羙之(案唐世系表/羙之作羡之)羙之宋司徒欽之生逵之宋沛
　郡太守尚武帝女㑹稽公主生湛之司徒生聿之(案/唐)
　(世系表湛之二子恒之聿之恒之生孝/嗣此聿之下脱去恒之恒之生五字)孝嗣齊尚書
　令太尉生倱(案唐世系/表倱作緄)梁侍中生君㳺君舊君敷君
　㳺生澄(案唐世系/表澄作澈)澄生文逺唐國子博士生士安生
　有功有忠有功右司郎中大理少卿生倫邠王(案唐/世系)
　(表邠王作/岐慶二王)司馬生蛟光禄少卿安定太守生濤檢校
　員外郎有忠濮陽令生渾吏部員外襄陳留太守採
　訪使君敷曾孫筠唐禮部侍郎右常侍生皎昭昕皎
　生詡謐詡許州牧生儀向儀祠部郎生雅粲粲檢校
　户部郎中兼御史中丞向司勲員外陳宋荆州刺史
　謐孫摯昭虞部郎中生孟嘗越相二州刺史致仕昕
　萬年令生琇冀州刺史生縯兵部郎中諌議大夫生
　縝宏毅縝朗州刺史宏毅侍御史儉孫充充次子機
　生韜韜生逸監逸元孫超之生摛梁左衞將軍生陵
　孝克陵陳尚書僕射生儉份儉右軍將軍生徳言陳
　太子舍人隋蒲州司功份陳中書舍人生令言唐中
　書舍人生茂宏孝克陳都官尚書隋國子博士監元
　孫融南昌令生勉梁尚書僕射居相位二十年生􁂜
　倫式序生山松悱矩(按矩下疑/脱權字)悱晉安内使矩度支
　尚書權後梁右僕射孫瑜生元度唐弋陽令
　東陽　偃王之後漢徐衡徙髙平孫饒又徙東陽七
　代至融融五代孫之才之範並北齊有傳繼封西陽
　王之才官至尚書令孫師順唐勝州總管髙平公之
　範孫仲宗衞尉大卿任城公生慶祚慶右司郎中祚
　度支郎中
　東莞姑幕　漢費封東莞侯因家焉晋有邈廣子孫
　無聞
　髙平　山陽縣今𨽻兖州後漢徐範生仲長避難山
　陽居焉北齊徐逺仲長之後官至西兖州刺史新陽
　王生榮孫太元唐倉部郎中
　長城　與有功同承寧寧曾孫廣之晋呉興太守因
　居長城八代孫孝徳唐水部郎中生齊𣆀西臺舍人
　生堅中書舍人刑禮黄門三侍郎左右常侍東海文
　公生峻嶠峻金部郎中生旻駕部員外嶠中書舍人
　河南少尹生曇暈自孝徳至旻五代入省自齊𣆀至
　嶠三代中書舍人
　琅琊　晋僕射宣之後宋有徐爰
　濮陽　偃王之後今無聞
　於濳　偃王之後為杭州望族
　新豐　本出髙平徐範之後西魏度支尚書金鄉男
　徐招有傳云父㣲自髙平從魏孝武入關始居新豐
　招生會實雲孫仁軌龔州刺史會生正則眉州刺史
　實生荘銀州刺史生元揮都官郎中
　瑖邱　北齊徐州治中狀稱本髙平人世居瑖邱曾
　孫仁㑹髙郵令生彦伯給事中工部侍郎右常侍太
　子賔客生鐈鍔鍔洛陽令司封郎中
　諸郡徐氏　户部侍郎徐知世居桞城生抗揖抗醴
　泉令揖檢校員外生放屯田員外台州刺史范陽節
　度徐歸道居范陽生濟洛州刺史生復倰復祠部郎
　中倰比部郎中諫議大夫徐元之居南昌又生申嶺
　南節度兼御史大夫元弼中書侍郎徐安貞居衢州
　龍邱諫議大夫徐瑩刑部員外徐履道生蕃洛州刺
　史徐嶠之居㑹稽生浩浚漪浩吏部郎東海郡公有
　傳生璹現玫現泌州刺史浚生珽頊瑒珽都官郎中
　頊渭南領軍瑒閬州刺史
閭
　齊大夫閭邱嬰之後或單姓閭氏
　頓邱　鄴中記有閭澄王僧孺百家譜琅邪王緒娶
　頓邱閭澄女河内茍元安娶頓邱閭法興女唐朝左
　補闕閭知㣲
　三原　唐蜀州司馬閭邱珣上元中准制改姓閭氏
　生曇曇倉部郎中
　代郡　後魏征西將軍閭毗本蠕蠕來降
舒
　風俗通云舒子之後以國為姓(案即春秋羣舒/舒鳩舒蓼之後)
居
　晉大夫先且居之後以王父字為氏漢來城侯居般
渠
　周大夫渠伯之後衞有渠孔漢渠叅封贊侯
蘧(音/渠)
　衛大夫蘧瑗字伯玉之後漢大行令蘧正
余
　見姓苑
　新安　風俗通云余子之後以國為姓
餘
　晉有餘頠著複姓録本出傅氏(按世本韓宣子之後/有韓餘氏又英賢傳)
　(云傅説子孫㽞傅巖者為傅餘氏/然則餘之所出傅與韓未可定也)前燕有餘元餘和
　並鮮卑種類(案北史百濟/王姓餘氏)
輿
　自云周大夫伯輿之後以王父字為氏
　河南　官氏志莫輿氏改為輿氏後魏有輿珍見賀
　㧞勝傳
胥
　晉大夫胥臣之後有胥克胥梁胥帶胥午胥童
　瑯琊　姓苑云瑯琊有胥氏
䟽
　東海　漢太子太傅䟽廣廣兄子受世為太傅
樗
　史記秦國相樗里子之後名疾
儲
　後漢儲太伯又富人儲姥王莽亂以五百人㨿大庾
　嶺開元汜水尉儲光羲潤州人生石石生燕客燕客
　生嗣宗校書郎生隐檢校郎中
如
　桓譚新論有通人如子禮漢書長安富人如氏也
　馮翊　魏陳郡如淳注漢書
　河南　官氏志如羅氏改為如大歴有右羽林將軍
　如元擢
沮(音/葅)
　黄帝史官沮誦之後
　廣平　魏志袁尚謀臣沮授前燕中常侍沮皓
魚孫
　風俗通宋大夫魚石奔楚在國者因氏焉
　北海　漢有魚孫登仕北海相孫静琅琊相生欽有
　孝行曽孫晦北海太守後漢宏農太守魚孫和生瑜
　魏雍州刺史瑜生瑋晉濟南太守下邳太守生平原
　太守生􁁜清河太守生邈之居京兆口東莞太守(案/此)
　(條有/脱文)
諸葛
　諸葛氏夏殷侯國葛伯之後英賢傳云舊居琅琊諸
　縣後徙陽都先有詹葛時人謂之諸葛氏因氏焉風
　俗通云葛伯嬰為陳渉將軍有功非罪而誅漢文追
　封子孫為諸縣侯因以為氏世本云有熊氏之後為
　詹葛氏齊人語訛以詹葛為諸葛氏(案孔平仲雜記/諸葛氏以諸縣)
　(之葛徙陽都因加諸/字以别於陽都葛氏)琅邪陽都縣漢司𨽻校尉諸葛
　豐裔孫圭後漢太山郡丞生瑾亮瑾吳大將軍左都
　䕶宛陵侯生恪喬恪中書令揚州牧喬生攀翊武將
　軍生顥徙河東亮蜀丞相武鄉侯生瞻蜀尚書僕射
　瞻生京晉江州刺史與顥並徙河東亮族弟誕魏司
　空兖州刺史生靚奔吳為大司馬靚生恢東晉左僕
　射尚書令生甝梁有陵零太守諸葛銓居丹陽生頴
　北齊太子舍人隋著作郎頴生㑹唐有諸葛荗道
諸梁
　楚文子食邑諸梁因氏焉
閭邱
　世本齊閭邱産生嬰嬰生歐歐生莖莖生施
　齊郡　左傳嬰明及閭邱息並齊宣王時閭邱卬閭
　邱光漢有廷尉閭邱􁇋漢太常閭邱遵有閭邱决著
　書十二篇晉有太常閭邱冲南陽太守閭邱羨土又
　家漢州
沮渠
　本臨松盧水人先為匈奴官號沮渠因氏焉吳有沮
　渠萬為張掖王晉末沮渠蒙遜僣稱西河王號凉都
　張掖二主三十九年為後魏所滅
渠邱
　風俗通莒有渠邱公因氏焉
　彭城　英賢傳云彭城有渠邱氏焉
渠複
　漢武時屬國酋師渠復累封昆侯傳子絶
於陵
　風俗通云陳仲子齊世家也辭爵灌園於於陵子孫
　氏焉
於邱
　其先家於邱因氏焉漢有宛句人於邱略
舒鮑
　世本偃姓國也晉悼公子舒鮑無終
舒堅
　濳夫論楚公族有舒堅文叔為大夫
舒鳩
　左傳少昊氏官名國于濟北以國氏焉(按舒鳩楚屬/國左傳少皡)
　(五鳩氏無/舒鳩悮)
余邱
　齊公族食采余邱因氏焉漢有侍御史余邱炳又隠
　士余邱靈居曲河
茹茹
　其先蠕茹茹種類為突厥所破歸中國後魏蔚州刺
　史髙平公茹茹敦思周寧州刺史洋公生師寳海賔
　師寳隋騎大將軍安次公生盛夀海賔唐右屯衞大
　將軍
樗里
　見英賢傳
　濟南　晉有樗里璠著春秋土地記三卷
徐吾
　左傳鄭大夫徐吾犯之後
徐盧
　漢景帝時匈奴徐盧庸來降
如嵇
　改為綾氏(案魏官氏志/作緩氏此悮)
　　十虞
虞
　虞有天下號曰虞子商均因以為氏又武王封虞仲
　於河東亦為虞氏㑹稽餘姚人趙相虞卿秦有虞香
　香十四代孫意自東郡徙餘姚五代孫歆歆生翻翻
　曽孫驤驤七代孫荔荔子世南唐秦府學士秘書監
　永興公生昶工部侍郎生茂世孫遜郎中歴沔州刺
　史云荔之後
　濟陽　狀云逸人虞仲之後
　靈武廻樂　狀云本自㑹稽徙焉後周有沁源公虞
　詳生慶則隋右僕射魯公孫操唐長江令
于
　周武王第二子邘叔子孫以國為氏後去邑為于(案/淳)
　(于氏唐避憲宗/諱亦為于氏)
　東海　漢有于公生丞相西平公定國生永御史大
　夫魏有將軍于禁唐中書舍人于季子今居齊郡歴
　城姪儒卿
　河南　洛陽後魏書官氏志勿紉(按紉當/作紐字)于氏改姓
　于魏書新安公于栗磾生洛㧞尚書令生烈勁天恩
　烈勁殿中尚書中書令(案北魏書洛㧞六子烈敦果/勁洎天㤙烈殿中尚書勁定)
　(州刺史此以烈/勁為一人悮)天㤙生曾尚書生提(按北魏書天㤙/生仁仁生子安)
　(子安生子提子提/生謹與此不合)京兆提生謹從西魏孝武帝入闗
　周文帝下令應從入闗并為京兆長安人太師柱國
　燕文公生實翼義智紹弼簡(按唐世系表燕文公九/子實翼義智紹弼簡禮)
　(廣此闕/二人)實周司空固安公(按唐世系表固安公當/作燕安公號蘭陵院)生
　顗仲文惲象賢顗隋黔州總管生䖍(按唐世系表/䖍作世䖍)哲
　䖍生儉左屯衞將軍哲亳州刺史仲文隋右翊(按翊/下脱)
　(衞/字)大將軍延夀公生禮部侍郎敏直(按唐世系表仲/文生欽明欽明)
　(生敏同敏直敏同生經/野敏直生光運此脱)相州刺史生光運滁州刺史
　惲孫敬之復州刺史象賢隋黔昌公生德基德威(按/世)
　(系表德威/作德成)徳行徳方徳基生素倉部郎中徳威生元
　範敬同(案唐世系表敬同乃/仲文之孫欽明之子)元範安州司功生汪汪
　生公胄庭順庭誨庭謂□可封公胄生頵䪻庭誨生
　顒天興令顒生畛庭謂生頎頴(按頴下疑/脱頲字)頎工部尚
　書太子少保生申廣翬申屯田員外頲生富平令(按/唐)
　(世系表頲生/當吉州刺史)瓊(按瓊當係德基德威軰/孫今姓篹脱其所自)生䪹頔䪹户
　部郎中(按唐世系表/作户部侍郎)頔左僕射司空平章事燕公生
　正方敏季友季友駙馬殿中少監可封國子司業敬
　同生安仁江州刺史德行恒州刺史生元徹思言元
　徹滄州刺史思言兵部郎中太府卿徳方越州刺史
　㑹昌男翼周常山公隋太尉生璽(按唐世系表璽/下脫銓一人)筠
　璽江陵總管黎陽公孫元嗣右金吾將軍銓(按銓吏/部下大)
　(夫常山公原誤作/詮今從世系表)曾孫瑾駕部郎中筠太僕卿元孫
　抱誠成州刺史生邵郢邵禮部侍郎太子賔客生(按/唐)
　(世系表尚有汝鍚/訢誠三人此脱)允躬臯謩人聞(按唐世系表允躬/作尹躬人聞作人)
　(文/)允躬中書舍人洋州刺史臯謩户部侍郎人聞生
　德孫晦(案唐世系表徳晦乃/郢之孫寮師之子)郢衛尉少卿生寮師雍
　來義隋潼州總管建平公生宜道(按世系表作宣道/宣敏無亮字宣敏)
　(生志寧又按唐書志寜傳父宣道隋内史舍人世系/表悮以志寕為宣敏子今從本傳改宣此作宜亦異)
　亮宜道生永寧志寧保寧永寧商州刺史生遂古隰
　州刺史志寧左僕射太子太師燕公生立政慎言立
　政吏部郎中太僕少卿生游藝辯機光遠大猷游藝
　生伯獻凉州都督辯機揚州長史左庶子常絳二州
　刺史光逺職方郎中大猷隨州刺史慎言生安貞吳
　興令安貞生仙鼎黙成仙鼎泌州刺史黙成沛令黙
　成生嘉祥休徴休烈烈太常卿工部尚書東海公生
　益肅益諫議大夫肅給事中肅生敖監察御史敖生
　球珪環(按唐世系表環/下尚有琄此脱)琮保寧生丞範丞慶丞範平
　州刺史曽孫結諫議大夫生亮亮生貴寧(按貴寧與/六世祖同)
　(名寧似/有悮)主客員外郎平昌公生禮周趙州刺史安平
　公禮周生武乾倉部郎中禮少子(按此處/脱名)周華陽公
　孫德秀彭州刺史提次子彪豐川公生寛隋右武將
　軍清河公孫仁表兵部員外
　江陵　狀稱定國之後自東海徙焉唐延州刺史子
　俊生惟謙兵部侍郎平章事生光宰光弼光嗣光宰
　都官郎中姪光偉光業光進
　齊郡厯城　唐屯田郎中于利貞状云夲出東海
　長安　唐右武候大將軍于伯億狀云于禁之後居
　京兆長安知機太僕少卿懐徳公
須
　風俗通太昊風姓須之後有須句國又殷有宻須國
　為氏魏有須賈平陸侯須無紹傳封四代
愚
　愚公之後今無聞
禺
　禺強之後出姓苑
芻
　牛衰食芻(按牛哀見淮南/子此作衰恐悮)改姓芻氏見姓苑
毋(音/無)
　毌邱氏或為毌氏開元右補闕毌煛洛陽人一云吳
　人(案急就章毌/煛作毌景)
巫
　風俗通云氏於事巫乙匠陶也殷有巫咸巫賢漢有
　冀州刺史巫㨗又有巫都著養性經
瞿(音/渠)
　晉東海王越參軍瞿莊博陵人
殳
　尚書殳斨舜臣名咎繇所譲共六人南朝嘉興殳季
　真
符
　魯頃公孫公雅為秦符璽令因為氏
　琅邪　漢有陳留相符季真元孫表後漢齊郡太守
　光禄大夫符融
苻
　前秦主苻健本以有扈氏之後為啓所滅奔西戎代
　為酋本姓蒲蒲洪以孫堅背上有草付文改為苻武
　都(按蒲洪略陽臨渭氐人子苻健晉永和/七年僣位都長安武都二字有脱文)苻堅生丕
　堅孫登僣號長安自健至登五代為姚興所滅後周
　㐮州刺史龍居公苻猛臨渭人元孫遷敵唐金州刺
　史苻子珪弟太子舍人璋
臾(音/俞)
　顓臾風姓之後晉大夫臾駢
俞
　又吐淄反前趙劉聦中常侍俞容天后時俞文俊江
　陵人(按列子有俞/氏以醫著)
扶
　漢有廷尉扶嘉
　河南　官氏志云乞扶氏改為扶
俱
　南凉有鎮北將軍俱延開元國學士俱匡辟
朱
　顓頊之後周封曹挾於邾為楚所滅子孫去邑以為
　氏一云舜臣朱彪之後齊有朱毛漢中邑侯朱進鄢
　陵侯朱濞
　吳郡　漢功臣有都昌侯朱軫至買臣㑹稽太守呉
　有將軍朱桓生異唐諫議大夫朱子奢云異之後
　錢塘　漢槐里侯朱雲之後八代孫至賔後漢光禄
　勲始居錢塘為著姓十代孫遜之齊吳平令生梁領
　軍朱异异曽孫延慶唐倉部郎中也
　沛國相縣　今有朱氏自云丹朱之後以王父名其
　後
　永城譙郡　唐正議大夫平章事朱敬則工部侍郎
　義陽　漢有朱穆晉有朱序序孫循之也
　丹陽　後漢司空朱浮晉有朱齡右中書舍人朱巨
　川生宿右拾遺宿生賀
　大康　後漢朱岑唐駕部郎中前疑其後也
　河南　官氏志渇燭渾可朱渾氏並改為朱氏
虞邱
　晉大夫虞邱書楚莊相虞邱子薦孫叔敖自代
　趙郡　説苑云漢光禄大夫虞邱夀王漢書作吾邱
巫馬
　史記巫馬施字子期魯人也仲尼弟子
巫咸
　姬姓臯陶氏之後其國今舒州人(案其國今舒州人/六字當有脱誤)
巫臣
　晉大夫欒巫臣之後(案申公巫臣奔晉巫臣楚屈/蕩之子屈申也晉無欒巫臣)
無婁
　莒大夫無婁務胡之後又無婁先生著書
　琅邪　今琅邪有此姓
無圉
　公羊楚大夫無圉之後
無鈎
　潜夫論楚蚠冐生薳章為王子無鈎氏
無弋
　秦厲公時羌人無弋爰劔之後今隴西人
毋將
　見姓苑
　東海蘭陵　漢南郡太守毋將隆本京兆尹執金吾
　又毋將衣明易為豫章太守
毋終
　左傳毋終子喜父翟國君也因氏焉(案左傳/作無終)
須遂
　左傳遂國在齊北有須遂氏
須肑
　須肑楚賢人著書
須卜
　改為卜氏
厨人
　周禮厨人因官為氏(案周禮無此官/厨人濮見左傳)
邾婁
　公羊邾婁子曹姓也子孫以國為氏
夫餘
　風俗通吳公子夫槩王奔楚餘子在吳者因以為氏
　焉百濟國王夫餘寛生璋號帶方郡王生義慈大唐
　拜帶方郡王金紫光禄大夫貞觀入朝生隆熊州都
　督隆生文宣司膳卿左衞大將軍樂浪郡公
　
　
　
　
　
　
　
　元和姓纂卷二
欽定四庫全書
　元和姓纂卷三(上平聲模/韻至文韻)　　唐　林寳　撰
　　十一模
盧
　姜姓齊太公之後至文公子髙髙孫傒食采於盧因
　姓盧氏秦有博士盧敖漢有燕王綰沛人
　范陽涿縣　後漢尚書慎(案漢有中郎盧植范陽人/此慎字疑即植字之訛)
　敖之後珽晉侍中生志中書監生謀司空從事中郎
　四世有傳生諶二子朂偃(按後漢盧植子毓魏司空/毓子欽晉衛将軍欽子浮)
　(秘書監欽弟珽衛尉卿珽子志軍諮祭酒志子諶依/劉琨為從事中郎姓纂云謀諶字誤也又諶之外有)
　(謀諶之子朂偃/晉書皆未見)朂號南祖偃號北祖朂偃曽孫元生
　遷(按唐世系表元生度世字/子遷此作遷疑避唐諱)生四子陽烏敏昶尚之
　又號四房偃中子昭昭元孫辯景裕景先兄弟三人
　為魏周齊三國帝師
　濮陽　状云秘書監盧浮後魏許昌太守盧曽自陳
　留徙濮陽又從孝武入關曽生怡周譙州刺史生士
　謐士叡士良晉絳二州刺史生師直司僕少卿士宏
　度支郎中趙州刺史
　龍門　唐左常侍盧䖍状云偃子闡後又徙晉州子
　從史
　弋陽光山縣　唐瀛州刺史祖尚自云本范陽人本
　姓雷氏後周初以雷盧聲相近改姓盧氏
　三原　倉部郎中盧雲本姓閭氏􁜐蜀州司馬上元
　中准制改姓盧氏
胡
　帝舜之後胡公封陳子孫以謚為姓
　安定　漢有胡建始居焉後漢有太尉胡廣魏胡質
　荆州刺史生威清州刺史平春侯又居淮南文(按文/疑晉)
　(字之誤晉胡奮安定/臨涇人官至左僕射)左僕射胡奮石季龍入關與梁
　皇甫韋杜牛辛皆以華胄不在戍役之限奮裔孫國
　珍後魏司空女為宣武帝皇后生孝文帝珍兄真曽
　孫延北齊太宰安平王女為武成帝皇后生後主緯
　長安隴東王長懷長穆長洪長咸長興並封王洪子
　文同武帝皇后生孝文帝珍兄真(按武帝至兄/真十一字衍)唐綿
　州萬安令
　新蔡　胡奮之後今無聞(已上/舊望)
　弋陽定城　唐刑部郎中胡元禮
　義陽中州　唐鳳閣侍郎胡元範
　洛陽　秘書少監胡皓稱洛陽人
　鄠縣　刑部侍郎胡演
　樂陵　兵部員外胡曼倩今大理少卿胡珣
　恒山　代州總管定襄郡王胡大恩賜姓李氏
　河東　開元中胡瑜弟瑱玘並舉進士瑜生諤瑱生
　諒大理評事諤右司郎中生溵湘洵潘潘生裳吉
　河南　官氏志獻帝與鄰以無紇骨氏改為胡氏(按/魏)
　(書獻帝以兄紇骨氏改/為胡氏無字應作兄字)
吳
　周太王子太伯仲雍封吳後為越所滅子孫以國為
　氏季札之允居齊魯間
　濮陽鄄城　漢有長沙吳王芮後漢有廣平侯吳漢
　南陽宛人也桓帝時吳遵遵孫質質六代孫隱之晉
　廣州刺史其先祖自濮陽過江居丹陽厯仕江左七
　代孫景達唐尚藥奉御曽孫令珪贈太尉女即章敬
　皇太后也珪子漵澄湊漵左金吾大将軍太子詹事
　生士則士平士隣士矩士則伊闕令士矩京兆司録
　澄駙馬殿中監生士彦駙馬衛尉卿士彦生同正湊
　京兆尹右金吾大将軍檢校刑部尚書生及大理評
　事果州刺史吳敬仲亦云隱之後孫訴侍御史訴孫
　損震諫議大夫和蕃使
　渤海　芮後齊道州别駕安誕居鄴縣五世孫道師
　唐吏部侍郎孫納安州刺史又考功員外郎安慶亦
　稱渤海人
　陳留　状稱後漢河間相吳祐後隋有吳響生子臧
　見劉氏行年記臧曽孫兢左庻子恒王傅
蘇
　顓頊祝融之後陸終生昆吾封蘇鄴西蘇城是也蘇
　忿生後至建生武嘉十二代孫則則次子遁八代孫
　綽周度支尚書邳公生威隋左僕射房公生夔季(按/唐)
　(世系表季/作季子)夔隋鴻臚少卿生朂亶朂駙馬吏部侍郎
　秦府學士生均幹均䖍州刺史生儁幹工部尚書生
　獻駕部郎中朂生昱濟州刺史亶台州刺史生瓌琛
　瓌侍中左僕射許文真公生頲氷詵乂潁顔頲中書
　侍郎平章事許文憲公生善善生易相易黄州刺史
　生繫滁州刺史繫生賛賛生䖍氷虞部郎中國子司
　業(按唐世系表氷無所生/震乃虔之子此句應衍)生震吏部侍郎河南尹震
　生敦發教徹皦政儼詵給事中徐州刺史乂京兆尹
　生復妙妙泉州刺史潁生盈炎盈嘉王傅顔淮安太
　守左武衛将軍生寛琛廣州刺史生烱韙韙琅琊太
　守又驍騎将軍季生澄沁州刺史澄生綰䋔綰工部
　郎中荆南府司馬則長子愉愉七代孫彤生雅振振
　生世長唐秦府學士諌議大夫生良嗣右僕射温公
　生踐言踐峻踐義踐節踐言生務寂務昇峻生彦伯
　駙馬(按脱都尉二字下駙/馬亦脱都尉二字)兄子震駙馬義孫廉節曽
　孫憻太府卿長從弟宣司農少卿
　襄陽　則曽孫佐晉末自扶風徙焉十二代孫權唐
　左驍衛将軍
　藍田　稱自武功徙焉刑部尚書蘇洵生晉瞻瞻駕
　部郎中生端平寧昶端比部郎中四代入省生宏
　趙郡　状稱蘇章之後因官趙州唐鳳閣侍郎味道
　生佃份倜倇佃膳部員外倇職方郎中味道弟味元
　膳部員外生偡偡生汭湯郴州刺史又工部侍郎蘇
　弁状云與良嗣同房弁兄衮冕冕生持滌持生循楨
　滌兵部尚書襄州節度生粹冲冕撰㑹要三十卷
　武昌兾州　前燕有期彤侯青後魏鎮軍将軍五代
　孫克忠越州長史又武衛大将軍荆國公宣方生慶
　節
　洛陽　蘓秦之後今無聞
　河南蘓氏　後魏官氏志㧞畧氏改為蘇氏後魏恒
　州刺史蘇强孫武安袁州刺史生順孝慈順周眉州
　刺史朝彤公生沙羅隋卭州刺史沙羅生康唐右武
　衛将軍襄城男康生守忠守儉守忠駕部郎中孝慈
　隋兵部尚書安平公生㑹昌比部郎中
蒲
　風俗通有詹事蒲昌又有蒲遵晉書苻洪傳云其先
　居池上生蒲皆長三丈因號蒲家遂以為氏後改為
　苻也
烏
　齊有烏餘烏枝鳴莒有烏存秦有烏獲
　鄱陽　姓苑云今鄱陽有此姓
　河南　代北人烏石蘭改姓烏兼御史大夫烏洽(案/韓)
　(愈集及唐書俱作/承洽此脱承字)洽從父弟玭(案唐書烏承玭官檢/校殿中監此亦脱去)
　玭生重允今為河陽節度(案韓愈集烏氏家廟碑/承洽生重允與此不合)
狐
　周同姓居於戎太伯生突突生毛及偃毛生溱偃生
　射姑世為晉卿蜀有狐篤
屠
　左傳晉大夫屠蒯禮記作杜蒯又屠羊説楚人晉将
　屠岸賈風俗通漢末有屠景先河東人
蘆
　河南　後魏官氏志莫蘆氏改為盧或亦為蘆氏
壺
　衛有壺黯漢諌議大夫壺遂列仙傳有壺公
吾
　夏諸侯昆吾之後漢有廣陵令吾扈晉交州刺史吾
　彦吳人
辜
　今泉州晉安有此姓不詳所出
軤
　纂要云人姓
苸
　姓苑云沛人
胡母
　齊宣王母弟封母鄉逺本胡公因曰胡母氏漢有太
　史胡母敬
　泰山　漢景徳博士胡母子都居齊治公羊春秋後
　漢執金吾胡母班晉河南令生輔之字彦國陳留太
　守湘州刺史揚武将軍生謙之也
胡非
　陳胡公後有公子非後子孫為胡非氏戰國有胡非
　子著書
胡掖
　秃髪思復鞬娶胡掖氏生烏孤
呼延
　匈奴四族有呼衍氏入中國改為呼延氏
　河南　前趙大司空鴈門公呼延翼女為劉元海后
　七代孫叔歸上谷太守孫族潞州刺史曽孫呼延黄
　河内令生昉昭㬢晧
呼母
　漢武帝時匈奴王呼母盧降封容城傳封三代
呼衍
　後漢書匈奴四族有呼衍氏見匈奴傳
蘇農
　西蕃突騎施酋也神龍右驍衛大将軍金滿州都督
　張掖公蘇農金山開元左羽衛大将軍永夀郡王蘓
　農輔國左金吾大将軍酒泉公蘓農盡忠(按此皆沙/陀氏之人)
　(此俱改為蘓農氏考貞觀中有蘓農泥孰/左屯衛大将軍榖州刺史亦北蕃歸化者)
蒲盧
　姜姓有蒲盧胥齊人善弋射
蒲姑
　左傳蒲姑殷諸侯居齊也
蒲圃
　魯大夫以地為姓
屠羊
　韓詩内傳楚大夫屠羊説(按此又以屠羊爲複姓/與前屠姓註自相矛盾)
屠住
　英賢傳芊姓楚公子屠食采於住鄉因氏焉
盧蒲
　左傳齊有盧蒲就又有盧蒲癸盧蒲嫳
吾邱
　吕氏春秋中山有力者吾邱象
　趙郡　漢書吾邱夀王見上
壺邱
　列子師壺邱子林鄭人漢書壺邱子著書五篇
　下邳　今下邳有壺邱氏
徒人
　左傳齊有徒人費又國語齊有徒人回
孤邱
　晉大夫孤邱林之後見世本英賢傳出自孤邱封人
　之後
姑布
　趙簡子時姑布子卿善相見史記相襄子者
烏䦨
　改為烏氏
烏石蘭
　改為石氏
烏那羅
　北齊有烏那羅受九代(案此下當/有脫文)
烏洛蘭
　改為蘭氏
　　十二齊
齊
　炎帝姜姓之後太公望子牙封營邱為齊國因氏焉
　又衛大夫齊惡齊豹亦為齊氏戰國時齊明周人也
　漢有光禄大夫晉功臣表平敬侯齊受傳封四代晉
　有齊恭注漢書又有齊萬年前凉有後将軍齊肅前
　秦左僕射齊難
　髙陽　状稱齊受之後世居髙陽晉有武邑侯齊琰
　次子健健裔孫處中唐中書舍人生珣
　中山深澤縣　稱琰少子粹居中山元孫䖍唐光州
　刺史生知元知元生令令生澣澣吏部侍郎左龍武
　兵曹生抗中書侍郎平章事抗生餗户部郎中生揔
　衢州刺史(案唐世系表澣生翧及珝翧官左龍武倉/曹叅軍生抗抗生餗珝官吏部郎中生揔)
　(衢州刺史此本左龍武兵曹上脱生翧二字户/部郎中上脱珝一字權徳輿集有抗碑亦同)
　成都　状云齊受之後唐黄門侍郎璿生景胄左丞
　刑部侍郎
　河間　状稱琰中子澄自髙陽居河間六代孫肅暕
　唐虞部郎中生説檢校員外郎悦生猗暢給事中平
　章事江西觀察使齊映状云代居瀛州兄昭晈弟皥
　照煦昭兼殿中侍御史生孝若大理正晈澤州刺史
　皥京兆司録照倉部郎中池州刺史
　清河　唐兾州總管齊若行状云齊受之後
黎
　周時侯國風俗通云九黎之後尚書西伯戡黎亦見
　毛詩左傳齊大夫黎彌且字亦作犂
　宋城　唐右拾遺犂昕洛陽尉黎廻愛州人京兆尹
　黎幹生烑炬常燧煟熉煟生植右常侍也
　河南　官氏志業黎氏改為黎氏
稽
　黄帝臣大山稽之後風俗通云稽黄秦賢人
嵇
　夏少康封少子季杵於會稽漢初徙譙嵇山改為嵇
　氏
　譙郡銍縣　後漢太子舍人嵇蕃字茂齊生含廣州
　刺史武昌生康魏中散大夫生紹晉侍中(案晉書嵇/康本傳其)
　(先姓奚㑹稽上虞人以避怨徙譙有嵇山家於其側/因而命氏又嵇含傳祖喜徐州刺史父蕃太子舍人)
　(又文選註嵇紹集曰從兄太子舍人蕃字茂齊然則/蕃於康乃其羣從非祖孫也又嵇康詩母兄鞫育有)
　(慈無威則康乃少孤為其兄公穆所育文選註引嵇/氏譜亦不詳康父武昌生康疑有脱悞亦不知何據)
　河南　後魏官氏志紇奚氏改為嵇氏
奚
　夏車正奚仲之後漢功臣表魯侯奚涓
　北海　奚涓之後吳有臨海太守奚熈
　廣陵　奚涓之後唐滁州刺史奚淩澤生千栢栢生
　陟吏部侍郎
鞮
　風俗通云晉銅鞮伯華之後氏焉
遆(音/蹄)
　今同州澄城縣多此姓自云銅鞮氏避仇改焉亦單
　姓蹄(案廣韻無此字惟字典音/提註云姓也今附入齊韻)
兒
　郳郳黎來之後亦為兒氏兒良六國時人見吕氏春
　秋
　千乘　漢有御史大夫兒寛
倪
　邾武公封次子於郳是為小邾後失國子孫為邾氏
　避仇改為倪(案世本云邾顔居邾肥徙郳宋仲子註/云邾顔别封小子肥於郳為小邾子則)
　(顔是邾君肥始封郳杜譜云小邾邾俠之後也夷父/顔有功於周其子友别封為附庸居郳曽孫犂來始)
　(見春秋附從齊桓以尊周室命為小邾子穆公之孫/惠公以下春秋後六世而楚㓕之世本言肥杜譜言)
　(友當是一人姓纂前以郳犂來為兒氏之祖而以邾/武公之郳為倪氏之祖同一郳也强為分别武公之)
　(號於傳無徴疑即公/羊傳所稱顔公者)漢有揚州刺史倪彦
　中山　唐刑部侍郎倪若水中山藁城人也
西
　姓苑云西門豹之後改為西氏
犀
　史記秦有犀首
鮭
　中山　後漢有鮭陽鴻為少府傳孟氏易
　南陽淯陽　後漢大鴻臚鮭丹
􁢸(下圭/反)
　見纂要
毒(下圭/反)
　見纂要
􁠩(下圭/反)
　見纂要云人姓(按集韻注姓也一曰蜀闖/梁四公子名或作􁠩毒)
齊季
　齊襄公子季奔楚因氏焉魯有大夫齊秃窺見世本
西方
　見姓苑云少昊金天氏位主西方今因氏焉
　北平　前燕慕容廆以西方武為股肱又西方㒺以
　文章知名
西門
　鄭大夫居西門因氏焉列子有西門子魏文侯時西
　門豹為鄴令漢王莽時有道士西門思洞仙傳有西
　門惠(按漢書王莽傳道士西門君惠無名思者/此又分思惠為兩人唐宦官有西門思恭)
西乞
　秦将軍百里術字西乞其孫以王父字為氏(按術不/姓百里)
西鉏
　左傳宋大夫西鉏吾漢有御史西鉏語見英賢傳
西申
　瑞應圖周成王時西申國獻鳳留中因氏焉
西陵
　世本春秋時有大夫西陵羔
西周
　周末分為東西二周各以為氏
西宫
　人姓未詳
　　十四皆
淮夷
　周有淮夷小國後世氏焉
　　十七真
真
　風俗通云漢有太尉長史真祐
陳
　媯姓舜後胡公滿受封於陳後為楚所㓕以國為氏
　秦有陳涉陳嬰漢丞相曲逆侯陳平也
　長城　諶曽孫凖晉太尉廣陵公陳武帝稱凖後孫
　逹晉長城令因居之九代孫文瓉瓉生茂先茂先梁
　右衛率生文帝頊(按陳本紀文帝諱蒨/宣帝諱頊文應作宣)頊生後主叔
　寳四帝三十四年為隋所㓕武帝覇先生衡陽王昌
　昌生徳㑹梁州刺史文帝生伯山伯固伯仁伯義伯
　謀宣帝生叔寳叔英叔卿叔明叔堅叔武叔寳生允
　深莊蕃蕃唐忠州刺史豫章王叔英生宏徽宏曽孫
　履華州夔州刺史(案唐世系表履華夏州刺史/此作履華州䕫州刺史不合)徽生
　元凱申州刺史建安王叔卿孫正循王傅宜都王叔
　明孫繹宏繹侍御史宏荆州(按唐世系表/荆州作邢州)刺史義陽
　王叔達唐侍郎禮部尚書江忠公生政徳元徳賢徳
　紹徳政徳曽孫義少府少監元徳生仲方順州刺史
　賢徳水部郎中汾州刺史紹徳曽孫盩厔縣令(按唐/世系)
　(表紹徳孫復盩厔令此作紹徳曽孫盩/厔令而無名曽字衍孫字下脱復字)叔武光禄少
　卿
　廣陵　胡公之後漢末魯相(失/名)無子以外孫劉矯為
　嗣魏司徒東鄉侯生騫晉太尉
　汝南　胡公之後漢太傅陳蕃尚書令
　下邳　淮浦人後漢太尉陳球球弟子珪沛國相生
　登
　東海　胡公之後晉有衛武貞侯陳夀
　京兆　胡公之後唐揚州長史陳敬之状稱太邱長
　仲弓裔孫黙徙長安即敬之髙祖也生思齊主客員
　外婺州刺史敬之從父弟騫之湖州刺史生崇禮九
　言崇禮水部員外嘉州刺史九言右司員外
　河東桑泉　後魏征南将軍許昌公琬元孫述生元
　盛毓元盛孫正觀潞襄二州刺史藝生義方禮部侍
　郎知吏部選毓字大徳職方郎中荔州刺史
　新安　後周熊州刺史許昌公琬之後曽孫義感唐
　右司郎中虢州刺史
　馮翊　状稱陳宣帝子沅陵王叔興之後唐倉部郎
　中惠滿生伾刑部郎中
　廬江　襄安人隋廣陵太守陳稜孫崇業唐御史大
　夫生琨琨生熊熊生審明州刺史
　武當　状云太邱之後開元左太子太師希烈世居
　均州右司郎中鴻臚大卿汭少府少監潤户部郎中
　洳秘書少監希烈兄振鷺司封郎中國子司業生泉
　明州刺史
　廣漢射洪　左拾遺子昻生光祠部員外
　臨淮　右補闕陳兼生當萇京歸當賛善大夫萇京
　兆法曹京給事中歸考功員外
　㑹稽　太常博士陳齊卿堂弟景津生允叔允衆允
　初允叔侍御史允初殿中侍御史
　趙郡　檢校司徒平章事陳少遊稱宣帝後生正儀
　廣宗　後魏瀛州刺史陳肅六代孫處政唐岳州刺
　史
　洛陽　夏官郎中冀州刺史璲生鉞鋌
　萬年　隋利州總管陳永貴本姓白隋初改姓陳氏
　叡隋驃騎将軍生貴貴次子諧諧孫令哲令英令哲
　唐洮州刺史令英右衛将軍岐州刺史
　諸郡陳氏　司農卿陳思門左豹韜将軍陳集原右
　鷹揚将軍陳元光河中少尹兼御史中丞陳雄河東
　人鳳州司馬陳懐古安陽人尚藥奉御陳行修江陵
　人禮部員外郎陳讜言京兆人太常博士陳章甫江
　陵人殿中侍御史陳憎河内人京兆功曹陳仲雍河
　内人
　河南　官氏志侯莫陳氏改為陳後魏汾州刺史長
　虵公陳紹生宏唐泉州刺史龍川公陳賀畧端州首
　領也
秦
　顓頊嬴姓秦後伯益裔孫非子周孝王封之秦隴西
　秦亭是也至始皇滅六國子嬰降漢子孫以國為氏
　又魯有秦堇父生丕兹及秦祖秦冉秦非並仲尼弟
　子漢有潁川太守秦彭
　太原　状稱晉太常博士秦秀之後裔孫生行其行
　師行其渭州刺史曽孫守庫部郎中同州刺史生昌
　舜行師右監門大将軍生無害桂州都督安南公也
　齊郡　状稱秦彭之後裔孫瑶之曾孫景通通子曄
　並太子洗馬崇賢學士
　鄜州洛川縣　唐𤓰州刺史秦孝言状云彭後生懷
　洛相如懷洛兵部郎中相如吏部郎中
　河内　武徳状云彭後唐金部郎中叔恂生善丕都
　官員外郎
辛
　姒姓夏后啟别封支子於莘莘辛相近遂為辛氏左
　傳周太史辛甲(案劉向别録云辛甲故殷之臣事紂/去至周文王以為公卿而封其長子)
　(漢藝文志道家有辛甲二十九篇又左傳/有辛甲為太史命百官箴王闕者是也)辛伯辛俞
　美為昭王友秦有将軍辛騰家中山苦陘曽孫蒲漢
　有辛武賢
　隴西狄道　辛蒲以名家漢初徙隴西至破羌将軍
　武賢生慶忌左将軍光禄大夫常樂公五代孫孟興
　二子恩殷恩生子焉子焉生寅裕元孫顔生猷懿猷
　孫巨明後魏侍中生顯崇雍州刺史顯崇生元忠慶
　之元忠青州刺史平陽伯生廸隋龍州刺史廸生徳
　本唐黄州刺史平桑公慶之周度支尚書秘書監曽
　孫源(案唐世系表/源作道源)監察御史生思禮邵州刺史風元
　孫義感駕部郎中懿生宗宗生安國季超安國曽孫
　慤北齊都官尚書生文粲鳳州刺史季超孫豁生昻
　政寛昻周潼州總管繁昌公政生肇肇生茂将右丞
　侍中茂将生希業駕部郎中寛生諝中書舍人寅孫
　晏次子遷六代孫彦隋禮部尚書任城公孫處儉處
　仁處元處儉中允處仁生曜卿侍御史處元屯田郎
　中裕五代孫晁生敬宗闡季恭敬宗曽孫術北齊吏
　部尚書生衡虞(案唐世系表/衡虞作衡卿)唐太常丞衡虞生郁禮
　部侍郎敬宗次子靈寳曽孫公義隋司𨽻大夫生亮
　融亮唐侍御史融户部員外郎闡元孫寳剛生興暠
　興生澄良澄生元慶元同元慶生怡諌職方員外郎
　夀州刺史元同户部員外郎良禮部侍郎生元道比
　部郎中元道生廣嗣長儒廣嗣禮部侍郎生恒晉長
　儒都官郎中生咸暠曽孫利涉度支員外郎季恭曽
　孫瑩生懸君昌懸生崇堦施州刺史君昌魏州刺史
　生崇禮工部郎中崇敏兵部郎中崇禮生道瓘度支
　郎中殷十代孫子馥生徳源北齊中書舍人聘陳使
　隋蜀王諮議孫元馭刑部郎中孫烈庫部員外郎子
　焉少子胥十四代孫義元唐洛州司兵曽孫如璿遂
　昌令生秘汝州刺史殷孫普後晉有侍郎勉七代孫
　西魏五原公元孫瑜唐将作丞胥十代孫纂後魏西
　荆州刺史弟蕃生子璣工部侍郎子璣生徳璉唐隰
　州溫泉丞天寳進士辛平生惲殿中侍御史大厯都
　官郎中辛昇之訪未獲周河中總管宿國公辛威居
　抱罕稱慶忌後孫宏亮右武衛大将軍堂弟有道秘
　書郎唐右監門将軍辛萬福状云與良同承晉侍中
　奭福孫知㣲光禄少卿後魏扶風太守辛明状云慶
　忌之後曽孫文陵左武大将軍并洛二州長史長山
　公孫嗣本左領将軍弟光嗣温恭本生昱通事舍人
　本姪巢父果州刺史生本姪萬年縣丞(案此有/脱悞)金城
　左衛郎中辛養代居蘭州
　金城　状慶忌後生懷節懷節生言都水使者言生
　雲京雲果雲晁京昇雲京大原尹河東節度檢校右
　僕射平章事金城郡王生浩液溶秘興州刺史雲果
　湖南觀察兼御史大夫生晟太子中允雲晁京昇並
　開府
　藍田　唐庫部員外郎辛承業
　天水　周有項亶賜姓辛氏生偃武唐洺州刺史生
　義同屯田郎中
甄
　虞舜陶甄河濱因以為氏或音堅漢末太保為中山
　著姓(案漢有太保甄邯生豐為/司徒此太保下脱邯名)唐廬陵令(案此有/脱悮)
　中山　無極邯六代孫逸後漢上蔡令女為魏文帝
　皇后生明帝後追封安城侯逸子嚴(案魏志/嚴作儼)孫暢暢
　生紹紹生述六代孫元成梁吏部尚書生詡詡曽孫
　懐素唐廬陵令邯裔孫頴頴元孫霞北齊将作大匠
　曽孫元度唐常州長史頴孫凝凝生琛後魏吏部尚
　書元孫善
　濟北　稱邯後自中山徙焉至鴻為扶溝令又居許
　州生權立言權有文學隋朝散大夫立言員外散騎
　常侍
　河南　官氏志郁原甄氏改為甄氏
申
　姜姓炎帝四嶽之後封於申號申伯周宣王元舅也
　時有申公巫臣申包胥申亥韓有申不害著漢書(案/阮)
　(孝緒七略不害著申/子三篇此漢書字誤)漢有申廵石趙有申鍾為司徒
　魏郡　申鍾後為著姓裔孫徽後周北海公生靖郴
　國公生寧唐考功員外郎
　丹陽　状稱申不害之後陳有南徐州申禺禺八代
　孫堂搆唐虞部員外生稷
仁
　姓苑云彭城人
神
　風俗通云神農氏之後漢有騎都尉神曜
　琅琊　姓苑云今琅琊有神氏
新
　出自荀氏新稚穆子之後别為新氏
堇
　魯大夫堇父之後生丕兹
賓
　左傳齊大夫賓湏無周賓起為王子朝傅
頻
　風俗通云漢有酒泉太守頻暢
邠
　周太王居邠支孫氏焉
茵
　姓苑云人姓
申屠
　周幽王后申氏兄申侯之後支孫居安定屠原因以
　為氏一説云申徒狄夏賢人後音轉改為申屠氏或
　云申屠楚官號也
　梁國　漢丞相故安侯申屠嘉扶風茂陵人七代孫
　剛後漢太中大夫尚書令
　陳留　後漢徴士申屠蟠字子龍地官郎中秘書少
　監申屠㻛
申徒
　風俗通云本申屠氏隨音改為申徒尸子云狄夏賢
　也湯以天下讓狄以不義聞已自投於河莊子申徒
　嘉兀者鄭人也漢有西屏将軍申徒建
申鮮
　左傳齊有申鮮虞漢有中謁者申鮮洫
辛相
　英賢傳楚大夫辛相之後漢有河間相辛相通
賓牟
　禮記魯有賓牟賈孔子時人
　　十八諄
荀
　周文王第十七子郇侯之後去邑為荀晉有林父生
　庚裔孫况
　潁川　潁隂人也况十一代孫遂遂子淑字季和生
　儉緄靖爽號八龍(按荀彧子八人張璠漢紀曰儉/緄靖燾詵爽肅□此脱四人)儉生
　悦緄生彧彧生惲顓侯祭(按彧謚敬侯子惲嗣侯官至/虎賁中郎将此顓侯祭三字)
　(有脱/誤)爽曽孫朂朂生藩藩生邃厯漢魏晉位並髙彧
　元孫崧晉録尚書生羡徐州刺史開元有郿縣尉荀
　軻許州人云彧後姪尚書工部員外(案此下/有脱名)
郇
　周文王第十七子郇侯之後
鈞
　風俗通楚大夫元鈞之後漢有御史鈞喜
春
　風俗通云楚相黄歇號春申君子孫氏焉
淳于
　風俗通曰春秋時小國也一號州淳于公元和初避
　上嫌名改于氏
　濟北　始皇時愽士淳于越史記太倉公者善醫臨
　淄人姓淳于名意又有扶風衛尉定陵侯淳于長後
　漢有侍中淳于泰晉有淳于智善易為司馬都督
　唐登州判官巢國公淳于難以本州歸國
　㑹稽上虞　列仙傳有淳于斟字叔孫
　　十九臻
莘
　夏后啟支子封莘因氏焉音轉為辛
　　二十文
文
　風俗通云周文王支孫以謚為姓
　廬江　漢有蜀郡太守文翁居廬江舒縣裔孫揚州
　刺史文欽又居譙郡奔吳為幽州牧譙侯生鴦又後
　将軍文聘文頴注漢書開元太學博士文元忠
雲
　縉雲氏之後
　河南　後魏書官氏志宥連氏改為雲氏状稱本姓
　赫連夏主敖雲太子璝生袖後魏太武改為雲氏袖
　孫光禄北齊中書監廣陽公
　定興　唐右武衛大将軍歸徳公生師徳師端師徳
　右威将軍生宏善宏暕宏善駕部郎中宏暕主客郎
　中師端左武衛大将軍順陽公生宏允汾州刺史宏
　業汝州刺史端姪昌左金吾大将軍隴西公也
員
　前凉録安夷人員平金城人員敞大夏人員倉景唐
　吏部郎中員嘉靖華隂人盖其後也
　平凉　水部郎中員半千状云本姓劉氏彭城綏輿
　里人宋宗室營陵侯劉遵考子起居部郎中疑之後
　宋亡因背劉事魏太武以忠諫比伍員改姓員氏賜
　名懐逺官至荆州刺史逺六代孫半千唐右諭徳陜
　州刺史自隋末又居臨汾半千生叔儼叔儼生太一
　太一生錫結錫越州刺史結生㝢侍御史㝢生峴叔
　峴刑部郎中叔秘書郎生嶷
芸
　風俗通晉大夫芸賢見戰國䇿
云
　風俗通祝融之後
　平陵　漢有諫議大夫云敞
　河南　官氏志牒云妘氏改為云氏
軍
　冠軍侯之後因以為姓
薫
　姓苑云人姓
聞人
　風俗通云少正卯魯之聞人其後遂以聞人為氏漢
　有太守聞人通沛人治后氏禮
　沛國蘄縣　後漢書聞人敬伯沛人太僕聞人生普
　河東太守普生襲再為太尉梁有聞人蒨詩入玉臺
　集
軍車
　代北複姓
欽定四庫全書
　元和姓纂卷四(上平聲殷/韻至山韻)　　唐　林寳　撰
　　二十一殷
殷
　子姓成湯國號也二十四代三十四王六百二十九
　年為周所滅子孫以國為姓秦末居河内野王漢初
　遷汝南
　陳郡長平縣　漢北地太守殷續始居長平魏有褒
　生昱昱生敞過江六代孫髙明生不害不占不侫不
　害孫開山唐吏部尚書鄖節公開山姪元嗣文州刺
　史開山堂姪祚刑部尚書堂姪日用宣歙州觀察御
　史中丞不占孫聞禮太子中書舍人生令名令徳令
　言令威令名金部郎中國子司業生容冬官郎中容
　生丞業宗正少卿令徳曾孫嘉紹工書嘉紹再從弟
　佐明倉部郎中令言孫踐猷生寅永寧尉寅生亮給
　事中杭州刺史駕部郎中不侫生芊唐東宫學士孫
　躋融生浩師師生仲堪堪元孫鈞梁五兵尚書有傳
　曾孫藹唐蜀王文學
　　二十二元
元
　左傳衛大夫元咺之後其先食采于元因氏焉今元
　城是也其後子孫無聞
　河南洛陽縣　後魏書官氏志曰拓㧞氏改為元氏
　自云黄帝子昌意之後居北土代為鮮卑君長宋書
　云李陵之後昌意三十九代至昭成帝什翼犍始號
　代王都雲中道武改號魏即尊號孝文帝都洛陽改
　為元氏十一代十五帝一百六十一年為後周所滅
　獻明帝生寔夀鳩紇根翰力真閼婆常山王夀鳩生
　遵遵生素連素連生羽隣忠倍斤尉貨敦菩薩淑羽
　隣曾孫文遥北齊左僕射生行恭行恕行恭隋主爵
　侍郎行恕隋毛州司馬生務整務真務整唐兵部郎
　中生知敬知黙知敬吏部郎中知黙主客員外務真
　工部侍郎生知讓虞部郎中太府少卿讓生昭晊暕
　曉暧晊侍御史暕尚書右丞右常侍生宰寛寔曖生
　寓忠寓忠生盛夀興盛生懋左僕射北地王孫煥隋
　工部侍郎煥生公㺿公㺿生大士唐吏部中書二侍
　郎大士生逖邃逵遜遜司門郎中生季良比部郎中
　仙州刺史季良生縯縯生撥兼殿中御史逵生子恭
　潭州司倉恭生澥全柔澥生敦義潮州刺史全柔御
　史中丞黔中觀察兼御史大夫曾孫虚受朗州刺史
　生野順濮陽王野順生雄雄生胄右衛大將軍朗陵
　公胄生仁惠懐簡懐節懐景懐簡吏部員外懐節孫
　􁀙煒懐景尚書右丞武陵公生彦將暉令暉令生子
　柔子求彦將給事中陳留太守採訪使生子上子哲
　子長子長夀興公孫詮生祐禮臣祐曾孫孝綽梓州
　刺史禮臣汾州刺史懐節孫待聘生琇户部侍郎右
　丞生佑工部貟外郎夀興少子最司徒樂平王生亶
　亶生文豪太僕少卿生思齊思哲思元思齊鄭州刺
　史思哲舒州刺史思元右領軍思元生直南州刺史
　倍斤生昭昭生元綱元曽孫邕江州刺史無汦榮州
　刺史綱生經經生宏嗣宏則宏嗣隋黄門侍郎生仁
　人觀觀易州刺史右武衛將軍生博古述古述古孫
　晧宏嗣姪孫希古都官貟外孫祥生子端子建子端
　生善慶師奬善慶孫慈不仕生行冲兵部郎中國子
　祭酒左常侍中山獻公生允殖允脩允殖和州刺史
　生軾貨敦元孫徳整生寳藏寳林寳藏魏州總管武
　陽公生神霽青州刺史寳林生威洛州總管生守真
　守真生澄湛澄遂州刺史湛生誼饒州刺史誼生申
　右武衛將軍申生諸兵部貟外諸生從質質生谷菩
　薩趙郡王孫裕生武榮武幹武榮唐汾州刺史蘄春
　公曾孫湛試太府卿兼河南尹衡州刺史武幹生大
　簡陕州長史女為讓帝妃贈少師淑生季海振季海
　馮翊王司空振六代孫光謙考功郎中給事中紇根
　生虔陳留王孫建生琛永夀琛孫暉隋兵部尚書暉
　生仁器永夀生景安北齊太保賜姓髙周復夲姓孫
　慈政唐卭州刺史生善應司賔卿同州刺史翰秦王
　生儀􁉔儀七代孫公瞻駕部貟外郎􁉔十一代孫撝
　謙兼御史三從兄杭少府少監力真生意烈勃意烈
　生伏千廣川王元孫公濟濟孫福果福果生江乗江
　乗生攸勃元孫植生巖成巖隋兵部尚書平昌公生
　琳琳生義恭義端義恭生孝節工部貟外黄州刺史
　生通理希聲通理給事中生從脩右司貟外郎夀州
　刺史從脩生至河南少尹希聲中書舍人吏部侍郎
　生寄夀州刺史義端魏州刺史生延夀延福延景延
　祚延夀睦州刺史生愷通州刺史延福生怡怡生偕
　伾偉偕歸州刺史偉三原尉延景生俳南頓丞俳生
　寛霄寛比部郎中生拒稹監察御史霄侍御史延祚
　司議郎生平叔綿州長史生挹撝持揖吏部貟外生
　注洪錫錫生繇銑洪饒州刺史生晦撝太常博士持
　都官郎中太武帝生景穆帝嗣王生天賜子推新成
　雲休楨胡兒天賜汝隂王殿侍中生尚書循義(按魏/書循)
　(義作/修義)右僕射安昌王均孝則孝矩孝方孝整孝則周
　少師生(按此處/脱名)隋太府卿孝矩隋洛州總管洵陽公
　生端竭孝方順陽公生韶震韶唐沙州刺史震鄭州
　刺史京兆王子推生恒芝中書監生昇暹昇江夏王
　孫孝直渝州刺史暹生澤唐梁州都督新安王生禮
　誠大智誠生懐式撫州刺史大智生萬頃光賔觀賓
　萬頃鳳閣侍郎光賔生詢倩倩生正兼監察御史正
　生義方季方義方鄜防觀察兼御史中丞季方兵部
　侍郎觀賓少府少監陽平王新成生衍安匡衍廬陵
　王生叔暢祠部尚書元孫仁虔疊州刺史仁虔生思
　忠思忠生權廬州刺史權生涉潮泚液液懐州刺史
　生銅銛銛生宗簡叔暢六代孫邱比部貟外任城王
　雲生淑紀淑左僕射紀黄門侍郎曾孫旻左武衛大
　將軍安定王休生爕孫景山唐安州總管宋安公生
　成夀青州刺史南安王楨孫曄東海王梁武帝立之
　號建安王曾孫武夀左武衛將軍樂陵王胡兒以天
　賜子永全繼永全曾孫斌生文儼文俊文儼生利貞
　鄜州刺史文俊辰州刺史道武帝生淮南王熈熈曾
　孫繼江陽王生乂羅乂侍中尚書郎羅曾孫靈遵通
　州别駕明元帝晃(案魏書明元帝名嗣晃乃太武帝/之太子景穆帝此作明元帝晃與)
　(魏書/不合)生範樂安王生良良生法益滕忻法益梁侍中
　生願達梁州刺史願達生神力神儼(按此下疑脱/善㣲一人)神
　威律師神力蒲州總管神儼右衛郎將善㣲右領軍
　將軍神威杭州刺史律師左驍衛大將軍滕安樂王
　吏部尚書生榮榮生康慎慎生端端生欽志儉欽荆
　州刺史元孫彦英藇志儉蘓州刺史成安公慎生禕
　均禕六代孫時中均曾孫思温鄜州刺史平隂公生
　若拙徳秀若拙江夏令生亘宣楚等州刺史將作監
　徳秀魯山令均少子爽隴州刺史忻孫通隋魏州刺
　史生雄純雄生元敬襄州刺史純卭州刺史太武帝
　燾生臨淮王太尉譚譚生提建提生祐孚祐孫義遐
　光禄少卿生仁昉工部貟外孚生子端仲仁子端周
　納言元孫將茂主客郎中仲仁生將旦莒州刺史建
　七代孫思莊侍御史獻文帝宏生禧幹雍羽勰咸陽
　王禧趙郡王幹元孫元景左衛率髙陽王雍生斌端
　廣陵王羽生欣周上柱國孫巖隋龍涸公羽少子恭
　憫帝彭城王勰生懿七代孫鼎思州刺史攸孝莊帝
　生安樂王長樂長樂生詮五代孫師奬鄯州刺史孝
　文帝宏生廣平王懐五代孫寳琳綏州刺史韓公生
　顧道明堂令文帝鬱律生烏孤平陽王樂真五代孫
　孝政隋衡州刺史生仲文季良仲文唐右領軍將軍
　河南公季良隋雍州司馬生懐唐恒州别駕懐生令
　表令夲令表工部侍郎司賓卿生欽俗匡欽俗都官
　郎中京兆少尹令夲生欽㣲樂真次子陵孫(按此處/脱名)
　莘山王贄大司馬孫徳瑜生干禄鍾離縣令
　太原　唐都官郎中元善禕稱昭成帝後南宮故事
　云代居太原著姓禕曾孫谷神扶州刺史堂姪俯宋
　州刺史元孫結容府經略兼中丞生友直為京兆少
　府
　紇骨元　後魏獻帝與淑長元匹麟為紇骨氏十七
　代孫紹右司貟外天授中詔改姓元氏
　是云元　隋内史令元夀狀稱景帝後任城王澄子
　孫避尒朱榮亂投匿是云家因從其姓至隋改姓元
　氏夀孫元哲開州刺史元質水部郎中生兆殷暢暢
　生韶河陽節度中丞
　扶風　大厯中書侍郎平章事潁川公元載自云景
　穆後父景升同敬同(按唐書載夲寒㣲母携載/適景昇冐姓元氏此脱)並不
　仕代居扶風岐山夲姓景氏或云孫姐氏垂拱初曹
　王明妃元氏粉田在扶風令昇董其農殖著勞遂改
　姓元氏生伯和秘書丞仲武祠部貟外季能校書郎
袁
　媯姓舜胡公滿之後字或作爰轅其實一也(按左傳/晉作爰)
　(田外傳作轅田又説文爰籀/文以為車轅字古字通也)轅頗十一代孫袁生
　陳郡夏陽縣　袁生元孫幹封貴卿侯居陳郡為著
　姓八代孫良生昌(按唐世系表良二子/昌璋此脱璋一人)昌生安安生
　京敞京生陽(案唐世系/表陽作湯)陽生逢隗四代五公盛扵東
　漢璋生滂司徒滂生渙渙生侃侃六代孫宏准曽孫
　質生宏豹宏元孫翻翻生叔徳豹生洵濯淑濯生棨
　洵生顗顗生昻昻生君政敬君政生樞憲樞生朗唐
　給事中憲曾孫續駕部郎中敬孫利貞貟外郎袁氏
　自後漢魏晋至梁陳正傳世二十八人三公令僕一
　十七人
　汝南　安後又居汝南至紹術絶矣
　彭城　袁生之後今無聞
　樂陵東光縣　狀稱紹中子熈之後裔孫令喜唐同
　州治中生異宏異式異宏瀘府参軍生恕已中書令
　南陽王誨已潞州刺史恕已生建康淮南太守生髙
　給事中髙生徳師度支職方郎中太府少卿異式户
　部郎中異式姪曽孫倜偁(案唐世系表倜偁皆/異式孫無姪曾字)倜工部
　貟外郎生師儉
　京兆　狀云渙之後唐舒州刺史處宏生公瑜公玘
　玘生暉中書舍人公瑜刑部侍郎生忠臣仲将忠臣
　左羽林將軍潁州刺史公瑜孫守一監察御史
　華隂　隋左衛將軍袁温(案唐世系表袁/温作袁子温)稱渙之後
　因官居華隂生士政唐南州刺史曾孫曄丹州咸寧
　令生滋中書侍郎鄭滑節度生都郊
　河東　唐秋官尚書同三品太原侯袁智宏狀云夲
　陳郡人孫澣兼御史中丞
　襄陽　狀云袁術敗後子孫分散因居襄陽唐尚書
　左丞袁仁敬又秘書少監致仕袁歆膳部郎中同直
　左拾遺袁瓘宋州人
樊
　周太王子虞仲支孫為周卿士食采于樊因命氏今
　河内陽樊是也周有樊穆仲字山甫樊仲皮樊齊並
　其後又殷十七族有樊氏仲尼弟子遲魯人盖其後
　南陽胡陽縣　樊齊之後漢有舞陽侯樊噲曾孫嘉
　為南陽太守因家焉後漢有樊重子宏封夀張侯重
　迺光武外祖也一宗五侯晉永嘉南遷樊氏居淮南
　裔孫南齊廣平太守道理生方興梁同州刺史魚復
　侯方興生文熾新蔡侯文熾生靖猛毅毅陳䕶軍逍
　遥公猛陳荆州刺史冨順侯生逵邃迪邃生慶徳唐
　左司郎中千牛將軍逵孫文司衛少卿文孫晃兵部
　員外潤州刺史宏裔孫詠制舉及弟今止河東生澤
　檢校右僕射襄陽節度生宗師宗易左監門中郎樊
　思賢稱達後今止江陵生沇沇遂州别駕生紬左補
　闕
　廬江　樊宏之後晉有樊僧逺始居廬江裔孫道則
　梁越州刺史生儒北齊仁州刺史儒生子車隋户部
　尚書齊國公孫思孝唐亳州刺史生忱㤾忱户部尚
　書生禀萬年丞㤾屬州刺史
　沛國　樊噲之後今無聞
　諸郡　諫議大夫樊系潤州人吏部貟外樊元表監
　察御史樊衡並相州安陽人屯田郎中樊朏洛陽人
原
　周文王第十六子原伯之後封在河内子孫氏焉周
　有原莊公原伯魯畿内諸侯也魯人原壤陳有原仲
　晉原軫亦為原氏
　魯郡兖州　今有原氏仲尼弟子憲之後
　南陽　漢有漢陽太守原陽南陽太守原季自陽翟
　徙茂陵生渉天水太守𦵏父南陽子孫因居之
源
　後魏同出代北其先聖武帝詰汾長子匹孤七代孫
　秃髪傉檀生賀歸後魏至太尉隴西王魏太武帝曰
　卿與朕同源因賜姓源氏賀生懐尚書令隴西王生
　子邕西平樂都官縣(案北史源子邕官樂平/縣公北討都督此脱悮)周隋之
　際居鄴郡安陽懐後子邕子恭生師並有傳師生崑
　玉直心誠心崑玉比部郎中生翁歸翁歸生循業少
　府少監生光裕光垂光賔光譽光裕左丞刑户二侍
　郎光垂同州刺史光譽户部侍郎京兆尹光裕生洧
　給事中江陵節度採訪留後使譽生休直心尚書左
　丞司刑太常伯生乾珍乾曜乾曜侍中左丞相安陽
　公自師三代左丞四子復弼㓗清復兵部郎中華州
　刺史弼工部郎中潔河南令清駙馬誠心洛州司馬
　生禕匡賛乾珍生匡度黄州刺史臨漳公匡度生安
　都太原少尹禕吏部員外匡賛國子祭酒生伯良初
　良少良伯良生歇幹處州刺史少良司勲員外師從
　父弟惜益府司馬生壯兵部員外守户部郎中懐少
　子纂生雄隋徐州刺史
垣
　漢西河太守垣恭之後
　洛陽　南燕慕容徳吏部尚書垣敞石季龍略陽地
　徙之于鄴敞與子遵苗並降晉敞拜龍驤將軍遵散
　騎常侍苗屯騎校尉苗生護之詢
　下邳　垣敞子孫歸晉居下邳䕶之宋徐州刺史益
　陽侯詢生崇祖齊五兵尚書詢兄子榮祖兖州刺史
　封樂安子
爰
　陳胡公九代孫伯諸之後後漢侍中爰延陳留人魏
　郎中令爰節
　濮陽　晋益州刺史爰邵唐郜國公子幹代居濮州
　狀云其後也
溒
　何氏纂文要云人姓也
園
　四皓園公之後風俗通云氏于所居城郭園池是也
轅
　漢功臣禦兒侯轅終古(案漢書禦作/蓹轅或作榬)
軒
　風俗通軒轅之後漢有諫議大夫軒和
言
　仲尼弟子言偃之後今蘓州多此姓
原仲
　陳大夫原仲之後楚大夫有原仲蔑
　　二十三魂
孫
　周文王第八子衛康叔之後至武公生恵孫恵孫生
　耳耳生武仲以王父字為氏元孫良夫生林父林父
　生嘉又楚令尹孫叔敖及荀况並為孫氏吳有孫武
　孫臏漢有孫㑹有孫宗孫寳
　太原中都　漢西河太守㑹十一代孫資生南陽太
　守宏宏生晋馮翊太守楚生纂生綽統從父弟盛晋
　尚書右侍㑹宗裔子福為太原太守遇赤眉難遂家
　焉
　樂安　孫武之後漢有賔碩魏有清河太守孫煥晋
　有孫顗避地于魏故属樂安因家焉五代孫惠蔚(案/唐)
　(世系表顗四代孫士和二子苑蔚/蔚字伯華魏祕書監此惠字疑衍)魏光禄大夫五代
　孫希莊唐韓王典籖始居上黨涉縣生嘉之襄邑令
　宋州司馬致仕生逖遹遘迼逖中書舍人刑部侍郎
　生宿絳成視宿中書舍人華州刺史生公噐邕州經
　略使絳檢校郎中成桂府觀察兼中丞視生替否遹
　生㑹常州刺史遘右補闕河内司馬生公輔誠大理
　評事(案唐世系表遘四子長公彦次/客卿次公輔次起與此不合)
　東宛　孫臏之後漢有孫揚魏有孫躭晋有孫牧宋
　有孫奉伯梁有孫謙
　吴郡冨春　吳孫武子世居冨春堅䇿權權為吳帝
　生亮休休子晧唐尚書左丞孫彦髙廣陵云權後
　冨陽　孫武之後世居冨陽裔孫逺宋寕逺将軍元
　孫㻛陳祠部尚書定襄侯弟昕曾孫瑛唐雲州刺史
　義興公又齊有孫瑀明臨川王常侍曾孫(案此下/有脱名)唐
　浙州刺史也
　清河　孫武之後魏清河太守靈懐曾孫處約唐中
　書侍郎生侹俊儆佺侹延州刺史冨春男俊荆府長
　史樂安子儆濟州刺史佺幽州都督㑹稽公又户部
　侍郎孫伏伽清河人孫履中恒州刺史生匪驕
　河東　夏官侍郎平章事孫元亨虞鄉人户部員外
　孫上客桑泉人
　華原　唐處士孫思邈生行中書舍人子濟左司郎
　中潤州刺史
　洛陽　御史中丞孫景狀云武之後
温
　唐虞叔之後溫晉公族受封河内之温因以命氏又
　郤至食采子温亦號温季漢功臣表温疥封栒順侯
　栒音荀疥孫何始居太原
　太原祁縣　何六代孫序後漢護羌校尉七代孫嶠
　晉江州刺史嶠從子楷晉末從桓謐入後魏楷兄孫
　竒後魏馮翊太守元孫君攸北齊開府參軍見文林
　館記生大雅彦博彦將大雅禮部尚書黎孝公生無
　隠釋允無隠工部侍郎生克讓克明晉昌釋允坊州
　刺史彦博中書令左僕射虔恭公生振挺振太子舍
　人生翁歸翁念翁歸庫部郎中括州刺史生緬績纉
　紹緘絢績(案唐世系/表績作續)為閬州刺史封虞公生皓皎􁀙
　􁀙駙馬太僕卿生同正西華西華駙馬祕書監同正
　生瑒紹生章道州刺史絢比部貟外郎翁念左司郎
　中太僕少卿挺駙馬延州刺史生常節常節生履言
　右羽林將軍履言生冬日光嗣彦將中書侍郎清源
　敬公生瓉瑜瑾璩瓉生焯煒炫瑜祠部郎中汴州刺
　史璩職方郎中鄭州刺史生道冲和州刺史道冲生
　任佐佚任生襄襄生初國子主簿
渾
　左傳衛大夫渾良夫
　河南　官氏志吐谷渾氏改為渾氏
昆
　夏諸侯昆吾氏之後齊有昆辯見戰國策又見纂要
　文
尊
　古尊盧氏之後
罇
　見纂要文
屯
　姓苑云渾沌氏之後去水為屯漢有常山太守屯英
盆
　見姓苑
　齊郡　漢盆門氏改為盆氏
坤
　坤牟子六國時著書見風俗通
温孤
　代人改温垂拱中有温孤元軌
温伯
　莊子有温伯雪子
昆吾
　世夲古已姓國夏時侯伯祝融氏之後
孫陽
　風俗通景母封孫陽侯丹曾孫汾避亂隴西因封為
　氏
盆成
　孟子有盆成括仕齊
奔水
　英賢傳祁大夫之後奔漢水氏焉
門尹
　宋門尹般之後宋又有門尹且渠
屯渾
　太昊之佐屯渾氏其後為氏
尊盧
　古太昊時諸侯氏也
　　二十四痕
根
　後蜀法部尚書根度
根水
　神農納根水氏女為氏(按世夲老童娶根水氏女/又通志神農娶奔水氏女)
　　二十五寒
寒
　周武王韓侯之後避難後為寒氏一云夏諸侯寒浞
　之後
　魯國薛縣　後漢清河相寒朗
韓
　晉穆侯子成師生萬食采于韓原因以命氏代為晋
　卿曾孫厥生起起生湏湏生不信元孫景侯分晋為
　諸侯八代至王安為秦所㓕㐮王孫漢韓王信信生
　襄城侯嬰弓髙侯頽當頽當孫龍額侯譊案道侯說
　說曾孫大司馬(按此/脱名)裔孫後漢司空稜晉太常卿伯
　潁川長社縣　漢御史大夫韓安國與稜並潁川人
　南陽堵縣　頽當元孫騫避王莽亂因居之魏司徒
　甫陽恭侯(案唐世系表/甫陽作甫鄉)暨六代孫延之晋末從司馬
　休之奔姚興又奔後魏封魯侯(案唐世系表魯/侯作魯陽侯)元孫
　褒周少保三水正伯生仲良遜滂仲良唐户部尚書
　潁川公生瑗侍中孫澄汲郡太守生炅孫檢(案唐世/系表檢)
　(作/儉)生琦祐琦左監門大將軍生滑蜀州刺史祐生溱
　左補闕溱生憬協憬亳州刺史協駕部郎中協生泰
　祠部郎中滂生同慶司勲郎中褒再從姪憲之唐憲
　部郎中
　昌黎棘成縣　晋貟外韓安之生潜恬後魏書云並
　延之族弟同隨州司馬休之自南入後魏恬子都為
　元莵太守因居昌黎潜元孫建業北齊司徒安南王
　曾孫孝城唐左金吾大將軍南康公生令英亳州刺
　史生止水都生普賢後魏昌黎王普賢生永興髙宻
　公髙宻公生長鸞劌東劌東環州刺史生處約主客
　員外後周有商州刺史洪雅公韓護狀稱潜後居京
　兆孫符巫州刺史生智休倩智洛州刺史司户參軍
　休黄門侍郎平章事少師生浩洽洪汯滉渾洄洽殿
　中侍御史生述武述朗州刺史武温州刺史洪司勲
　員外生章工部尚書汯諌議大夫知制誥生卓殿中
　御史卓生凖洛陽令滉左僕射平章事晋國公生群
　臯群國子祭酒臯兵部尚書東都留守洄户部侍郎
　京兆尹倩左庻子生演滌(案唐世系/表滌作滁)演和州刺史滌
　生承徽大敏大敏中書舍人曾孫革太府卿黄門侍
　郎生思復稱昌黎潜後代居雲陽生朝宗京兆尹朝
　宗生賁賞質賁潤州刺史賞給事中質京兆少尹中
　書舍人生翃拾遺翃生倫佾佾果州刺史並云昌黎
　人延之族弟恬後焉
　陳留　夲潁川人稜後徙陳留唐禮部郎中韓雲卿
　弟紳卿京兆司録兄子㑹愈㑹起居舍人愈職方員
　外侍御史韓彦亦陳留人生琬殿中御史生諲
　河東　狀云夲自潁川徙焉唐給事中韓液右補闕
　韓昆並家蒲坂
　廣陵　狀云夲潁川人禮部員外韓擇木生秀榮秀
　實弼弼國子司業秀實太子中允
　京兆　邠寧節度檢校僕射韓游環
　東郡　檢校司空平章事汴宋節度使韓宏弟權右
　金吾將軍
　范陽　夏綏銀節度檢校尚書右僕射韓金義
單
　周成王封少子臻于單邑為甸内侯因氏焉襄公穆
　公靖公二十餘代為周卿士漢功臣中牟侯單右將
　軍(案漢書中牟共侯單/右車此作右將軍悮)傳封六代昌武侯單究封七
　代
　濟隂　後漢單匡為濟隂太守因家焉隋末單雄信
　仕李宻生道真唐梁州司馬生思敬思禮思逺思敬
　安東都䕶生光業思逺河南尹岐州刺史生有隣不
　先
　東陽　山陽令單顧生颺居山陽熈六代孫海藏唐
　晋陵令生頃頃生南容西㳺
蘭
　鄭穆公支孫以王父字為氏漢武陵太守蘭廣後漢
　匈奴四姓有蘭氏遼東蘭河勃後燕北平王蘭審慕
　容垂舅子也鮮卑種類
　河南　官氏志烏桓氏改為蘭唐右武將軍長基直
　州刺史蘭大逵房子令興並其後
檀
　姜姓齊公族有食瑕邱檀因以為氏檀伯達為周卿
　士禮記魯有檀弓六國時齊有檀子
　髙平南山縣　晉改山陽為髙平因為郡人後檀喜
　元孫檀播六代孫道濟宋司空江州刺史武陵公兄
　袨西昌侯從祖父憲之晉書有傳宋有道鸞撰晉陽
　秋
安
　風俗通漢有安成廬山記安髙安息王子入侍
　姑臧凉州　出自安國漢代遣子朝國居凉土後魏
　安難陁至孫盤娑羅(案唐世系表/作盤婆羅)代居凉州為薩寳
　生興貴執李軌送京師以功拜右武衛大將軍歸國
　公生恒安生成(案唐世系/表作文成)成生忠敬右屯兵將軍忠
　敬生抱玉賜姓李氏兵部尚書平章事凉國公抱玉
　生自正兵部郎中自正生縱脩仁左驍衛大將軍郳
　國公生永夀永達永昌永夀右領軍將軍永達不仕
　生懐恪陳州司馬生齊管生抱真(案唐世系表永夀/生齊管懐洛生抱)
　(真與此/不合)檢校司空平章事生緘少府少監永昌生元
　暉殿中御史貝州刺史生羲穆羲仲羲穆生季明羲
　仲閤門府果毅
干
　左傳宋大夫干犨之後陳干徴師漢蜀郡尉干獻吴
　軍師干吉晋將軍干瓉
　新蔡　干犨之後晋丹陽丞干營生寳著晋紀及搜
　神記
但
　姓苑云漢有濟南太守但巴
丹
　堯子丹朱之後為氏
姗
　古删字見纂要云人姓
邗(音/寒)
　河南　官氏志馝邗氏改為邗氏
邯鄲
　晋趙襄側室子趙穿武武(案趙盾子武未嘗食采邯/鄲攷通志邯鄲氏即穿後)
　(二武字/當衍)食采邯鄲因氏焉杜氏族譜曰穿生旃旃生
　勝勝生午午生稷漢朝衛尉邯鄲義後趙録有邯鄲
　悼
　陳留　漢有陳留人綽魏有凉州刺史邯鄲商支孫
　邯鄲淳工書為平原侯植文學
韓言
　世夲晋韓厥生無忌無忌生襄襄生魯為韓言氏
韓籍
　晋韓起子籍字叔禽為韓籍氏
韓嬰
　晋韓宣公子孫韓嬰云韓嬰氏
韓侯
　周宣王錫命韓侯支孫氏焉
韓獻
　晉韓獻子支孫因氏焉
安期
　英賢傳安期生古仙人漢有安期先生蒯通友也
安平
　齊將田單封安平君因為氏焉
安都
　漢校尉安都多見霍去病傳
安是
　世夲老童娶安是女
干已
　陳大夫干徴師食采于已因氏焉漢京兆尹干已術
　　二十六桓
桓
　姜姓齊桓公之後以諡為姓又宋桓公之後向魋亦
　為桓氏後漢太子少傅桓榮
　譙國龍亢　桓榮後有司徒桓虞榮八代孫彛晋宣
　城内史生雲温豁秘冲温大司馬南郡宣武公生元
　豁生石䖍石虎冲荆州刺史豐城公生嗣謙循(案唐/世系)
　(表循/作脩)晉䕶軍將軍長社侯桓(案桓/字衍)過江居丹陽生尹
　尹生崇之唐郇王諮議桓法嗣状稱崇之七代孫也
　法嗣生思敏少府丞思敏生彦範侍中扶陽王臣彦
　範京兆尹姪廷昌刑部郎中上元中准制改姓姜氏
　河南　官氏志烏桓氏改姓桓
潘
　周文王子畢公髙之後子伯季食采于潘因氏焉周
　有潘惟司空有潘父岳家譜云潘氏楚公族芊姓之
　後崇子尫生黨漢潘瑾後漢潘助
　廣宗　今宋城縣朂生芘滿芘生岳滿生尼夲居滎
　陽中牟孫才為晋廣宗太守因家焉八代生紹業後
　魏隋州刺史生子義隋尚書右丞孫求仁唐屯田郎
　中杭州刺史唐侍御史岐王府司馬潘好禮貝州人
　亦尼後滎陽中牟瑾裔孫居中牟為著姓才𤣥孫聰
　生光南燕太守女適同郡鄭曄生小白同林連山幼
　林等光七代孫義長星(案此䖏疑/有脱悮)相州安成令
　武陵漢夀縣　吴志太常潘濬生秘僕射(案吴志濬/生翥又吴)
　(志翥字文龍拜騎都尉僕射非孫/吴之官秘亦不見于史盖有脱誤)唐秘書監肅仁江
　夏人自云濬之後
　馮翊　狀云尼後唐左屯大將軍潘道毅弟神祐膳
　部員外郎
　京兆　狀云朂後水部員外潘伯起
　河南　後魏官氏志破多羅氏改姓潘氏威狀云十
　四代祖魏尚書僕射子孫因晉亂沒蕃遂居代北後
　魏潘長懐朔鎮北將生永興龍興右僕射生信安齊
　司空黄城王孫神威唐定城府統軍今占鄠縣永生
　相樂北齊司空河東王唐監察御史潘玠世居信都
　稱相樂之後玠生炎禮部侍郎炎生孟陽髙陽孟陽
　户部侍郎髙陽晋州刺史
盤
　盤瓠之後與舟譚巴李田為巴南六姓(案後漢書盤/瓠作槃瓠)
莞
　姓苑云吳人音官
　　二十七删
闗
　風俗通云闗令尹喜之後一云出自夏大夫闗龍逄
　之後漢長水校尉闗陽蜀前將軍漢夀亭侯闗羽字
　雲長
　河東　闗羽代居觧縣羽子興侍中河東狀稱闗羽
　之後唐中書侍郎平章事右僕射致仕闗播
顔
　顓頊之後陸終苐五子曰安為曺姓裔孫挾周武王
　封邾至武公字顔公羊謂之顔公子孫因以為氏出
　圏稱陳留風俗傳及葛洪要字又王儉譜云出自魯
　侯伯禽支庶食采顔邑因氏焉真卿尚書譜云未驗
　何所憑(案真卿語作未知/儉何所憑此誤)今依圏葛二家及舊譜為
　定仲尼弟子達者八人路回僕噲何祖辛也(案朱彛/尊孔子)
　(弟子考顔氏弟子達者八人路回之僕子何噲幸子/相髙八人也此缺髙一人又幸或作辛通典作栁咸)
　(淳臨安志作韋/子相史記作祖)見書傳顔叔子顔丁顔鶵顔髙顔息
　譜魯人顔子涿聚齊大夫子晋顔芝河間人生貞秦
　末藏孝經者也漢大司農顔異濟南人也顔駟江都
　人後漢袁紹将顔良
　琅邪江都　後漢臨沂人魏徐州刺史顔盛始自魯
　瑯邪曾孫舍西平靖侯晋永嘉過江居丹陽生髦約
　髦生綝暢暢孫師伯宋侍中左僕射約孫延年光禄
　勲延年生竣測奐竣吏部尚書奐五兵尚書綝五代
　孫協生之儀之推之善之儀後周御史大夫平陽公
　五代孫温之司門郎中之推北齊黄門侍郎生思魯
　愍楚㳺秦思魯記室生師古相時勤禮為侍郎秘書
　監(按此處/脱名)生趍庭職方郎中曾孫迢元孫庻相時秦
　府學士禮部侍郎生益期期曾孫交勤禮生顯甫顯
　甫生元孫惟貞元孫滁州刺史生杲卿常山太守贈
　太保司徒忠節公孫証右庶子生縱覧惟貞生允南
　真卿允臧允南司封郎中真卿工部尚書太保贈司
　徒魯文忠公允臧生熲楚州刺史育徳元孫防同州
　刺史㳺秦鄆州刺史生元勝右補闕之善孫有意沔
　州刺史真卿生䪻頵南昌狀云與師古同承綝唐虞
　部貟外謨有生昭粹
班
　芈姓楚若敖生鬭伯比伯比生令尹子文為獸所乳
　謂獸有文班因氏焉秦有班壹避地楼煩生孺孺生
　長長生回回生况况生稚稚生彪
　扶風平陵　况女為成帝媫妤徙平陵彪生固固生
　顓顓生澄陳祠部郎中班投始居汲郡狀稱十三代
　孫也挺元孫思簡唐春官員外生景倩吏部侍郎祕
　書監生鈞杭懸渙宏映榮宏户部尚書生肅肅生震
　震䕫州刺史
環
　楚有環列之尹子孫氏焉楚有環泉(案環泉夲環淵/避唐諱作泉)
　漢有太守環饒晉環濟撰要畧
菅
　魯大夫食采于菅因氏焉
　趙郡趙州　菅襲趙郡李氏譜云李叡娶晉郎中令
　同郡菅襲女唐乾元河東節度使菅崇嗣(案唐書作/管崇嗣此)
　(作菅字與/史不合)
馯(邱姦/反)
　漢書馯臂吳人治易
闗龍
　夏桀時忠臣闗龍逄之後
顔成
　莊子有顔成子㳺
　　二十八山
山
　周山師之官掌山林以官為氏風俗通云烈山氏之
　後漢武都太守山昱
　河南懐縣　山昱之後漢宣元時臨潁侯山君真生
　儒始自潁川徙陳留五代孫若公後漢鉅鹿太守徙
　河内八代孫輝魏宛句令生濤字巨源晉吏部尚書
　司徒新杏侯(按晉書濤贈/新沓伯此悮)生簡左僕射生遐東陽太
　守
　河南　官氏志吐難氏改為山氏後魏中書令河東
　伯山偉生子深子渾渾生顒唐左武衛將軍
間
　見姓苑
　
　
　
　
　
　
　
　
　
　
　
　
　元和姓纂卷四
欽定四庫全書
　元和姓纂卷五(下平聲先/韻至凡韻)　　唐　林寳　撰
　　一先
燕
　宏農燕氏廣念燕氏皆漢以來自范陽徙居者
天
　莊子有天根注云人姓名
縣
　風俗通云縣成父孔子門人見史記(案孔子弟子縣/子成字子祺今)
　(家語作子横又有縣亶父字子象見廣韻注又/亶史記索隱作豐家語無父字此作縣成父悮)漢甘
　陵相縣芝吳中書令縣㸃
先縠
　晉先縠之後氏焉
肩吾
　莊子肩吾古賢者也晉袁宏集有東海太守肩吾氏
㳙濁
　呂氏春秋夏首人㳙濁梁善畏明失氣而卒(按㳙濁又/作羌憲)
填潰
　莊子有赤張滿(按此條誤移於此詳/二十二昔赤張姓下)
　　二仙
宣
　魯叔孫宣伯之後(案宣氏應劭風俗/通為宋宣公之後)
鮮
　鮮于氏之後或單姓
權
　楚闘緡之後為權氏
連
　齊大夫連稱後
綿
　晉大夫食采綿上子孫氏焉
偏
　古有偏軍(按下有/脫文)
鮮于
　箕子封於朝鮮支子仲食采於于子孫因合鮮于為
　氏
　漁陽　後漢有京兆尹鮮于裒魏志有太尉從事鮮
　于(案劉虞從事有鮮于輔後事漢/為度遼將軍此脱名當即輔也)後拜度遼將軍北
　齊有鮮于榮(案齊書鮮于世榮/此避唐諱闕世字)領軍將軍封夷陽王
　判右僕射後周懐州刺史鮮于緒生明唐蒲州刺史
　定㐮公生匡濟匡紹匡濟左騎將軍匡紹閬同何利
　四州刺史生建業建宗
　閬中　京兆尹劔南節度鮮于仲通云匡紹曽孫也
　居閬中鮮于偃鮮于惠子鮮于且于
延陵
　吳王子季札居延陵因氏焉趙襄子有謀臣延陵正
　是其後也(案韓非子趙㐮/子時有延陵生)
延州
　吳季札封延州來氏焉
連尹
　楚大夫連尹襄老之後
　　四宵
椒
　楚大夫越椒之後
銚
　潁川郯陽　後漢衛尉安陽侯銚期
朝臣
　日本國使臣朝臣真人長安中拜司膳卿同正朝臣
　大父拜率更令同正朝臣姓也
　　五肴
匏
　盤匏之後(案髙辛氏時有槃瓠/此作盤匏未詳所自)
茅夷
　邾大夫茅夷鴻之後見左傳
　　六豪
臯
　望出廣陵
髙陵
　秦昭王弟封髙陵因氏焉漢有陳大夫髙陵顯
髙堂
　風俗通齊卿髙敬仲食采於堂因氏焉
髙車
　即九姓回鶻種類也入中國者號髙車氏後魏有髙
　車觧如
陶叔
　周司徒陶叔之後晉有陶叔真為原大夫文公時陶
　叔孤漢有陶叔卷為青州主薄
　平原　今平原有此姓
陶邱
　帝堯子居陶邱因氏焉
臯落
　漢武帝時臯落閔通天文地理及厯數(案此疑即因/落下閎譌以)
　(落下為/臯落)
　巴郡閬中　神仙傳有臯落(案此下/脫名)
曹邱
　漢季布傳有曹邱生
毛渾
　祝融子毛渾之後
　　七歌
羅
　羅氏有齊郡襄陽河東三族
哥舒
　突騎施本號西突厥首領有哥舒部氏焉唐有清道
　率哥舒沮代居安西生道元安西副都尉生翰天寳
　右僕射平章事西平王東討先鋒兵馬副元帥生曜
　晃曄曄尚書東郡汝州節度使(案唐書曜官尚書汝/州節度使此作曄悞)
　(曄官慶州刺/史御史大夫)生峘大理主簿峘生皓試(案唐書皓試/太常卿兼御)
　(史中丞蓋皓初試/為此官試非名也)
阿蹊
　九姓阿蹊部為雞田州都督今單于都䕶振武節度
　兼御史大夫阿蹊光進元和二年詔賜姓李氏名光
　顔陳許節度弟光嗣洛州刺史(案阿蹊唐書及通志/皆作阿跌亦曰訶咥)
　(或為􁕏跌/此疑悞)
阿單
　改為單氏
何邱
　楚有何邱子後魏殿中將軍何邱及敦又列威將軍
　何邱寄
阿史那
　夏后氏後居㳙兠牟山北人呼為突厥窟歴魏晉十
　代為君長後屬蠕蠕阿史那最為首領後周末遂滅
　蠕蠕霸強北土蓋百餘年至處羅蘇尼失等歸化號
　阿史那開元改為史並具史注長安右衛大將軍寅
　國阿史那忠節左驍騎大將軍阿史那大節上貞元
　神策將軍兼御史大夫阿史那思暕並其支族
阿史徳
　突厥如善可汗之裔别號阿史德通天司賔卿澣海
　侯阿史德元珎右武衛大將軍阿史德多覧並其後
　也
阿伏干
　改為阿氏
　　八戈
波斯
　西域國人
婆衍
　見姓苑
　　九麻
諸
　越大夫諸稽郢之後
余
　今洪州有余氏
沙吒
　北蕃酋帥舍利部大人因氏焉龍朔中右威衛大將
　軍沙吒阿傳曾孫葛旃兼御史大夫賜姓李氏名奉
　國從兄弟澄武衛大將軍
沙陀
　北蕃酋帥也神龍驍衛大將軍郕國公沙陀忠儀(案/通)
　(志作沙/吒義)
蛇邱
　見英賢傳
　濟北　後漢河内太守蛇邱惑生重濟北太守女適
　羊續
迦葉
　西域天竺人貞元涇原大將試太常卿迦葉濟
𤓰田
　王莽時臨淮𤓰田儀為盜賊
　　十陽
強
　苻秦録強永強帛姚秦強起斌西陽侯強京並略陽
　人也
　扶風　唐兵部郎中強寳質孫脩御史中丞户部侍
　郎其先略陽人也
商
　衛鞅封商君子孫氏焉
陽邱
　楚大夫食邑陽邱以為氏
王孫
　周有王孫滿衛有王孫賈楚有王孫由于漢貨殖王
　孫大卿陳留耆舊有王孫骨治三禮為博士秦有夏
　大夫王孫氏始皇時王孫謀
王子
　周大夫王子狐王子城父之後漢有王子中同治尚
　書
王叔
　周有王叔陳生楚恭王時大夫王叔學鄭穆公時王
　叔明
王官
　晉有王官無地楚有王官子羽為沄邑大夫
將匠
　風俗通漢官有將匠少府因為氏吳中散大夫將匠
　或曲陽令將匠熈晉侍御史將匠進梁太史令將匠
　道秀
將閭
　漢書藝文志云將閭子名莬著書見莊子
將鉅
　漢藝文志云六國時將鉅彰著子書五篇漢章帝時
　謁者將鉅彌
相里
　咎繇之後為理氏殷末理㣲(案里氏之先有/理徴此作㣲)孫仲師
　遭難去王姓里至晉大夫里克惠公所㓕克妻司成
　氏携少子季連逃居相城因為相里氏季連元孫相
　里勤見莊子韓子云相里子古賢也著書七篇漢有
　河隄謁者相里斥(案漢有河隄謁者/相里平此恐悮)侍書御史相里
　武(案通志本名虎/此避唐諱作武)濟隂太守相里祉始居河西前趙
　録將軍相里覧梁有相里係孫元本仕索虜東平王
　侍郎大通二年歸化
　西河隰城　相里祉始居焉今汾州相里城是也
　魏郡冠氏縣　祉十一代孫後魏清河太守洛干侯
　相里僧伽因封始居冠氏縣五代孫諶唐梁卿令潞
　城公生元亮元將唐逮州刺史曽孫造唐河南少尹
　生友宏友諒友諒廣陵博士造弟迴太子中允生友
　略試校書郎
梁邱
　齊大夫食采梁邱因氏焉景公時有梁邱㨿
　琅邪諸縣　漢少府梁邱賀王莽時有梁邱賜
梁餘
　晉下軍御梁餘子養之後衛人也亦作梁于氏
梁成
　漢昭帝時梁成恢善天文
梁其
　魯大夫梁其踁之後英賢傳云魯公伯禽庶子梁其
　之裔
梁由
　晉有梁由靡漢有將軍梁由先安帝時人
梁可
　後魏上谷公梁可頭又代郡太守梁可浪
強梁
　世本衛將軍文子生真子㑹㑹生強梁因氏焉秦有
　左庶長校尉強梁臯
強牟
　衛大夫王孫強牟之後見史記
商邱
　衛大夫食邑商邱因氏焉漢有御史大夫秺商邱成
　髙邑　列仙傳有商邱子胥
商宻
　楚大夫以地為氏
方叔
　皷方叔之後見世本漢功臣新夀侯方叔無咎
羌憲
　呂氏春秋夏首南人羌憲梁善畏明失氣而卒
常夀
　英賢傳有熊氏之後世本宋大夫景公時有常夀邦
長仲
　見纂要
　山陽　後漢尚書郎仲長統著昌言(案仲長統不/姓長仲誤)代
　居髙平晉太宰參軍長仲穀著山陽先賢傳
長盧
　列子楚賢者長盧子著書九篇
長狄
　鄋瞞長狄之後複姓
長梧
　莊子有長梧子
　　十一唐
杭
　後漢有杭徐
　丹陽　太山都尉杭徐代居丹陽
琅
　齊有琅過
䘮
　無定望
唐相
　帝堯之允在周為唐相氏因以為姓焉
皇甫
　子姓宋戴公之子充石字皇父子孫以王父字為氏
　漢興改父為甫後漢安定都尉皇甫携生稜始居安
　定稜子彪有八子號八祖皇甫氏為著姓
　安定朝那縣　彪七代孫䡄五代孫璠生誕誕生無
　逸唐户部尚書滑國公生􁲨􁲨溈州刺史生忠殿中
　監逸三從弟彬郎中祕書少監䡄子少宏宏元孫和
　北齊海陵太守生聿道代居滎陽號鄭州皇甫道生
　萬齡屛度吏部郎中稜七代孫真真元孫椿齡居滎
　陽號山東皇甫椿齡生瑒瑒五代孫思義思智瑒考
　功貟外生銛工部郎中又䡄三從弟沉生益興益五
　代孫元凱商州刺史生德驥蔡州刺史興六代孫公
　義工部侍郎四從姪思忠卭州刺史
　夀春　稱與無逸同承晉廣魏太守固固子柴徙㐮
　陽後又徙夀春唐黄門侍郎皇甫文房兄子鏡幾鄰
　幾知常希莊鏡幾生間(案唐世系/表間作恂)間生岳鄰幾洗馬
　生憬悰愔愉洛州長史(案唐世系表洛州長史/下有知常二字此脱)生懌
　悟希莊生翼尚書左丞翼生准鎛宰相生煥(案鎛乃/愉子此)
　(係于希莊下悮又鎛子/珪字徳卿此作生煥悮)中書舍人福建觀察使
　樂陵　狀云晉徴士謐後安定徙滄州唐監察御史
　皇甫德參生宣過宣生伯瓊仲玉主爵郎中玉生侁
　侁尚書左丞生政浙東觀察使生教敏徹教工部員
　外郎徹蜀州刺史
皇子
　莊子有皇子告敖
臧孫
　魯孝公子彄食采於臧因氏焉僖伯彄彄生哀伯達
　達生文仲辰辰生宣叔達達生武仲紇為臧孫氏(案/世)
　(本孝公生僖伯彄彄生哀伯達達生伯氏瓶瓶/生文仲辰辰生宣叔許許生武仲紇此脱悮)
臧文
　魯大夫臧文仲後氏焉
臧㑹
　魯大夫臧須伯㑹之後别為臧㑹氏(案左傳臧為生/昭伯昭伯從弟)
　(臧㑹㑹生賔如賔如生臧石又臧疇臧紇之/昆弟臧堅紇之族皆見杜預註此湏伯誤)
蒼頡
　論語楚隠者也其後為氏白象風俗通先生古隠者
　(案此有脱悮蒼頡氏當是黄帝史/官之後風俗通曰頡衛古之賢人)
棠谿
　左傳吳王闔閭弟夫槩王奔楚為棠谿氏漢書棠谿
　惠治公羊又五官中郎將棠谿典
桑邱
　下邳有桑邱氏
　　十二庚
京相
　史記曰殷後京相氏晉惠帝時有京相機
榮叔
　周大夫榮叔之後漢有大夫榮叔遥
平陵
　史記平陵老之後
　　十四清
精縱
　英賢傳周平王子精别封縱邑因以為氏(案此條原/本載於屠)
　(住氏下今㨿通志改為精縱氏以/通志屠住氏之説别録為屠住氏)晉有平陽從事精
　縱宣邪
嬰齊
　出芊姓楚令尹子重曰公子嬰齊後氏焉
成陽
　周有成陽子修黄老術見釋例
成王
　楚成王之後漢中郎成王弼
　　十五青
泠(音/零)
　泠淪氏之後音訛為冷氏
　江都　姓苑云江都人有泠夀光前趙録有徐州刺
　史冷道字安義貞元兼監察御史冷朝陽吳人
陘
　魯大夫有陘氏之後
缻
　後趙有缻刪
青尹
　楚大夫青尹弗忌宋司城司馬青尹渠
青牛
　魏略初平有青牛先生東山人
泠淪
　黄官樂官泠淪氏之後氏焉(按此與前泠淪氏俱/非本字蓋出附㑹)
泠州
　左傳周泠州鳩之後
丁若
　晉遂興令丁若賢字宏固(案風俗通齊丁公子懿伯/食采於若因氏焉原本作)
　(子苦當是/丁若之訛)
令狐
　周文王子畢公髙之後有畢萬仕晉孫魏犨武子生
　顆别封令狐因氏焉生頡漢有令狐邁辟王莽亂居
　燉煌生稱
　燉煌效穀縣　稱曽孫溥後漢蒼梧太守五代孫馨
　晋諫議大夫八代孫整周御史正中大夫彭陽公賜
　宇文氏生熙隋吏部尚書武康公生德棻唐禮部侍
　郎國子祭酒生循己(案唐世系表/循己作修己)生伯陽又後周河
　州刺史纂狀稱馨後孫文䡄生思撫思撫唐地官郎
　中鄭州刺史思挹萬年令又後周晋昌太守令狐儒
　狀稱云本燉煌人曽孫智通左羽林將軍生俊左將
　軍開元有丹陽郡司馬令狐滔云熙後生峴峘􁕈峴
　刑部員外峘禮部侍郎􁕈和州刺史天寳有鄧州録
　事叅軍令狐章檢校左僕射滑亳莭度霍國公生建
　運通
　　十六蒸
凌
　衛康叔支子為周凌人子孫以官為姓吳志有都督
　凌統晉有凌嵩
　餘杭　凌統世居餘杭二子烈封八代孫嵩晉廣陵
　太守貞元都官員外凌準杭州人云其後也
　管城　唐魏王文學凌敬云統後世居鄭州
乘
　風俗通楚大夫子乘之後以王父字為姓又乘睢古
　賢人見世本漢煑棗侯乘昌(案漢表煑棗侯革朱孫/昌嗣侯則昌為革氏無)
　(乘昌/名)
鄫
　曽子支庶亦為鄫氏(案鄫當出姒姓/鄫子之後此悮)
勝
　本勝屠氏後世避仇改為勝氏
稱
　漢元帝功臣新山侯稱忠
陵陽
　捜神記陵陽子明上宣城陵陽山得仙其後因山為
　氏
陵尹
　楚大夫陵尹喜陵尹招之後
陵終
　王莽曽孫翁孺與東平陵終氏有惡(案莽曽祖翁/孺此作孫悮)
　　十七登
曽
　夏少康封少子曲烈于鄫春秋時為莒所滅鄫太子
　巫仕魯去邑為曽氏見世本巫生阜阜生參字子輿
　(案曽子父㸃字子晳晳生/參通志作巫生阜阜生晳)父子并為仲尼弟子生元
　申裔孫偉後漢尚書令
　廬陵　唐亳州治中曽恭狀云曽子後又庫部郎中
　晉州刺史曽崇頴河東人生叔政隴州刺史
滕
　周文王第十四子滕侯之後滕失國子孫以國為氏
　吳有滕允晉交州刺史滕含
　北海　吳大司馬滕允世居劇縣晉有黎陽太守滕
　恪
　河東　開元進士滕雲翼今太學博士滕珦婺州人
　生邁
恒
　風俗通楚大夫恒思公之後見世本
　東安　漢有東安長恒裴子孫因居之
騰
　本滕氏因避難改為騰氏後漢相騰撫(案後漢書/勝撫北海)
　(劇人傳作滕从水不从馬查廣韻於騰下亦不載/人姓萬姓統譜有騰姓亦作滕氏改焉惟梁孝行)
　(傳有騰曇恭今姓纂既有滕姓為滕侯之後而不/載撫反載撫于騰下謬以滕作騰撫官止左馮翊)
　(此作相/亦悮)
宏
　風俗通云衛大夫宏演之後漢有宦者宏恭為中書
　令吳孫權姊夫宏咨
　曲陽　宏璆代居曲陽生琚吳中書令
　晉陽　唐朝有宏執恭子孫髙宗時以太子名改姓
　洪氏
滕叔
　滕叔繡之後為氏
宏農
　英賢傳今宏農人也(按有/脫誤)
　　十八尤
周
　帝嚳生后稷至太王邑于周文王以國為氏
　汝南安城縣　周安平王次子秀别封汝川因家焉
　漢汝南侯周仁徙汝南六代孫燕魏周裔孫浚(案唐/世系)
　(表仁十子長曰球球生應應生道道生約約生燕燕/裔孫表與此不合又晉書浚父裴少府卿浚仕魏拜)
　(折衝將軍封射陽/侯疑此有脱悮)晉揚州刺史生顗嵩顗左僕射安
　城侯(按顗傳封武城/侯此作安誤)六代孫顒顒生捨捨生宏正宏
　讓宏直宏正為陳左僕射生墳墳生若水宏直陳太
　常卿有傳生礭陳都官尚書孫翼唐江王友孫納言
　岷州刺史
　沛國　赧王之後漢汾隂侯周昌從父兄苛御史大
　夫子武髙景侯(按漢書髙景侯/周成武字誤)又剻城侯周緤與昌
　並沛人
　陳留　汝南同祖晉周震
　潯陽　晉梁州刺史周訪生建城公撫生楚益州刺
　史生虓(按晋書楚子瓊瓊子虓/此言楚生虓中有脱字)五代孫羅睺右武大
　將軍生仲隠唐平州刺史
　臨川　狀云本汝南人徙臨川宋臨海太守周毅元
　孫寳唐中州刺史生子褒永州刺史陳西豐侯周敷
　孫宏毅唐集州刺史江陵公生處静處冲
　廬江　狀稱仁之後陳周士衡桂陽王諮議孫績唐
　司刑丞生利渉比部郎中利貞御史大夫
　太山　周燕子忠為太山太守因家焉
　淮南　周仁之後(已上周氏八/郡並舊望)
　永安　狀稱仁之後代居廣州(按永安周氏亦出自/决曹掾燕九世孫防)
　(防十三世孫靈超避晉亂徙居永安黄/岡此言代居廣州與唐世系表不合)梁褒城侯周
　靈超生法僧法尚法明法僧生孝節唐嘉州刺史生
　鳯鴻鳯元孫應生克構構房州刺史克構生儉鴻生
　譒給事中法尚隋永州刺史生紹範嗣孫沛右拾遺
　紹範左屯衛大將軍譙公生道務駙馬右衛將軍道
　務生伯瑜勵言瑜楚州刺史生擇從宣州刺史擇從
　生厲(按唐世系表擇/從子萬厲字誤)勵言少府監生先義左金吾將
　軍法明黄州總管
　河間文安縣　狀云仁之後後周右僕射文安公惠
　達孫含恩晉州刺史
　臨汝　周仁之後唐屯田員外基生允元鳯閣侍郎
　平章事
　華隂　狀稱十代祖謨自丹陽隨朱齡石入闗遂居
　華隂隋樂州刺史樂陵公周儒生䕶仁唐右武衛大
　將軍洛州長史嘉川公生志珪元珪志珪亳州刺史
　元珪少府監生履順兾州刺史
　河東汾隂　狀稱周仁之後貞觀有周昶生元式元
　達元式生子敬行冲子敬主客員外行冲登州刺史
　行冲生彭年萬年彭年蜀州刺史萬年大理司直孫
　戴大理評事元達國子博士
　清河　唐鳯閣舍人周茂禎輝州參軍
　江陵　金部郎中周行謩隴西人生姒娣安西都䕶
　姒娣生泌隴右節度泌生晧太僕卿膳部郎中周謂
　淮隂人弟澈鄧州刺史監察御史周子諒京兆人生
　頌大理寺司直生居巢循州刺史虞部郎中周文雄
　比陽人禮部郎中周琮河間人
　長安　本姬氏赧王之後先天中避元宗嫌名改姓
　周氏後周太子太僕願弟威生權權生思忠思恭思
　忠軄方員外生處遜水部員外萬年令思恭丹州刺
　史願姪道斌長安令比部郎中
　河南　後魏官氏志獻帝次兄普氏改為周氏西魏
　幽州緫管濟北穆公周瑶賜姓車非氏隋復本姓瑶
　孫䖍智唐右千牛將軍生思亮思敬
　昭州　唐樂州刺史周孝諫代為樂州首領生萬才
　永州刺史萬才生君謨栁州刺史
劉
　帝堯陶唐之後受封於劉裔孫劉累事夏后孔甲在
　夏后為御龍氏在商為豕韋氏在周為唐杜氏又周
　大夫食采於劉亦為劉氏康公獻公其後士㑹之後
　周末家于魏又從豐沛至豐公生煓字執嘉生漢髙
　祖至光武至獻帝逮王莽十八帝年計四百二十五
　年(按至獻帝逮王莾六/字扵文不順疑有悮)
　彭城　漢髙弟楚元王交生休侯富富生辟強辟強
　生陽城侯德德生向向生歆子孫居彭城分居三里
　叢亭綏輿安上里又豐縣吕縣並附後右常侍劉子
　元云承楚孝王囂囂宣帝子也後漢劉般傳云宣帝
　元孫囂曽孫也子愷至太尉生茂司空居叢亭里愷
　六代孫訥晉司𨽻校尉孫憲生羡羡生敏該敏生慶
　徐州刺史慶生雍之雍之生芳入後魏中書令生彧
　司農卿彧生逖粲北齊黄門侍郎逖粲生逸人逸人
　生仁宗仁端仁宗生克譲唐監察御史克讓生懐一
　守忠慎懐一駕部郎中潞州刺史生綰太原令綰生
　衡衡生曽守忠沔州刺史慎改名聞一司勲郎中河
　南少尹仁端曽孫元察生深灣灣職方郎中生師老
　粲孫客尚書左丞刑部侍郎羡五代孫禕北齊睢州
　刺史生瑗珉瑗生允之行之允之楚州刺史孫忻時
　侍御史叔時殿中御史行之生延祐延慶延祐給事
　中安南都䕶孫猛延慶生賁居簡賁為太平尉生液
　管城令液生汴少楚闢居簡為左司郎中太原少尹
　生琛珉北齊睢陽太守生務本務本生藏器比部員
　外藏器生知柔知章子元知柔工部尚書彭城侯生
　繹縉(案唐世系/表縉作緝)綝繪繕繹金部員外縉巴陵太守綝
　和州刺史繪延州刺史繕桂州都督子元中書舍人
　左常侍居巢文公生貺餗彚秩迅迴貺起居郎生浹
　滋浹生敦質滋刑部尚書平章事生約緒餗河南功
　曹生贄贄生從周左補闕彚尚書左丞生賛宣歙觀
　察賛生茂孫勝孫秩給事中國子祭酒生賮製迅為
　左補闕迥給事中羡少子敏(按上既有敏生慶歴叙/其世系矣此又云敏元)
　(孫生軫當/有脱悮)元孫生軫(案唐世系表軫乃敏/孫此作元孫亦不合)軌子孫居
　豐縣軫北齊髙平太守生子將隋毗陵太守子將生
　德威德敏徳智德威刑部尚書生審理崇業延景審
　理工部尚書彭城公生易從漢州刺史易從生昇正
　昇中書舍人正給事中正生顥顒顒殿中御史生識
　崇業生朏左金吾將軍汴州刺史延景司門員外陜
　州刺史生温玉承顔瑗琪延景女為睿宗妃生讓帝
　追冊肅明皇后温玉許州刺史生寡悔齊州刺史承
　顔宗正卿瑗國子祭酒生為輔為麟為輔生商檢校
　郎中琪左衛將軍生為翼為範德敏梁州都督生崇
　術悦崇術隨州刺史悦鳯州刺史德智施州刺史生
　崇直守敬延嗣守約守悌崇直嘉州刺史生體㣲諫
　議大夫衛尉卿守約生昌元宅相昌元秦州都督宅
　相吏部員外守悌刑部侍郎軌孫權隋衛尉卿生徹
　綏輿里宋武帝所承生文帝生孝武帝明帝宋四代
　八帝六十年為齊所滅安上里宋司空勔所承生悛
　愃繪縝悛生孺覧遵愃生苞繪生孝綽孝儀孝威孝
　勝孝先宋齊梁正傳十五人羣從兄弟父叔子姪七
　十人並皆能屬文近古未有覧曽孫瑗唐黎陽令孝
　威曽孫譲唐將仕郎餘絶諫議大夫劉伯莊云欽弟
　羡生宥都官員外郎
　沛國相縣　楚元王交少子棘湯侯調(按下有/脱悮)生翁
　叔晉荆州刺史生宏丹陽尹生琰字真長孫巘梁文
　範先生五代孫顯生輶臻輶元孫允濟唐中書舍人
　孫伯華工部郎中生頌莖衮頌左補闕衮檢校郎中
　臻隋儀同饒陽公生通漢通國通隠通漢生毓庫部
　郎中曽孫敡殿中御史通國生翁彦勃翁彦金部郎
　中生崇基崇基生庭璬庭琦庭琇庭璬金部郎中庭
　琦汾州長史庭琇孫元質殿中御史通隠生敬同敬
　同生野尚尚生諲給事中薛王傅諲生希逸工部侍
　郎蒲州刺史譙郡公希逸生賔實閬州刺史
　蕭縣　劉承休侯富少子孺至後漢馮翊太守徙於
　蕭沛縣魯恭王子廣戚侯思仁生嗣始居沛魏侍中
　劉育晉劉秉今並無聞
　彭城吕縣　楚元王子文王禮之後宋劉道産生延
　孫又左將軍劉康祖並吕人
　宏農　漢髙兄代王喜後漢司徒琦始居宏農生寛
　太尉十二代孫偉為周刺史聘梁使生士龍隋左丞
　士龍生本立元立本立唐主爵郎中元立商州刺史
　鄧州刺史劉欽忠云寛次子松後生元遂元遂生長
　卿工部員外長卿生敞巫州刺史劉行實狀云寛次
　子千秋後生順之元之順之司門員外生穎元之生
　珉玘
　河間　漢章帝子河間王開徙濮陽十六代至炫隋
　大儒生懐懐五代孫復禮唐工部郎中
　中山　漢景帝子中山靖王勝之後居中山魏昌裔
　孫劉蕃晉宛陵令生太尉越石今無聞唐都官郎中
　劉敏行稱其後考功員外劉思立宋州人生憲吏部
　侍郎
　梁郡　漢明帝子梁節侯裔孫海㳺後魏南兖州刺
　史五代孫寂唐興州刺史孫廣安定太守生柔悆
　南陽沮陽　漢景帝子長沙定王發少子安衆侯丹
　徙沮陽裔孫喬喬生挺挺生簡耽耽生栁尚書令曽
　孫虬當陽令生子遴梁都官尚書姪孫斌隋有傳唐
　侍中清苑公劉洎云遴曽孫也生廣宗都官郎中孫
　敦行屯田員外生朓肱簡元孫潜入後魏潜孫孝太
　子洗馬秦府學士生損之水部員外
　髙平　魯恭王餘子郁䣆侯驕徙髙平九代孫表字
　景升荆州刺史
　廣平隂城　漢景帝子趙敬肅王彭祖生隂城思侯
　蒼始居廣平十一代(案唐世系表十六/代此作十一代)孫邵字孔才
　魏散騎常侍十六代孫藻自宋入後魏居頓生矜兖
　州刺史城陽公孫林甫唐中書侍郎生􁀭道慶道應
　道祥道右相廣平宣公生齊賢納言慶道祠部郎中
　應道吏部郎中生植禮部侍郎植生孺之京兆少尹
　孺之生從一户部尚書平章事祥道從孫元朂曽孫
　廼兵部侍郎生伯芻給事中生允章(案唐世系表作/伯芻生寛夫寛)
　(夫生允章/此少一代)中書舍人又宣伯恭伯咸陽令
　東菀姑幕　齊悼惠王肥生城陽景王章傳國九代
　至王津光武封為平萊侯徙居東菀裔孫晉尚書南
　康公穆之
　髙唐　平原髙唐縣髙帝子淮南厲王長生濟北貞
　王勃勃生崇始居髙唐十一代孫實字子真晉太常
　循陽侯
　東平　景帝子魯恭王餘生允東平侯因居之六代
　孫義後漢河南尹
　廣陵　漢武帝子廣陵思王子胥六代孫貺後漢司
　徒今無聞
　臨淮　漢光武子廣陵思王荆子孫居臨淮唐著作
　佐郎子翼代居晉陵云本自臨淮徙焉生懿之給事
　中禕之鳯閣侍郎平章事生揚名
　琅琊　城陽景王章之後子孫居焉
　東海　光武長子東海恭王強之後
　南郡　漢武帝子代王參曽孫義封曲陽侯子孫居
　南陽
　髙宻　城陽景王章傳國八代後分城陽置髙宻遂
　為郡人
　竟陵　魯恭王餘裔孫章帝封為竟陵侯因家焉後
　漢末益州牧生璋其後無聞
　范陽　漢景帝子長沙定王發傳國七代支庶居本
　郡後漢有司徒劉夀
　東萊　城陽景王章七代孫文王悝支子别封掖侯
　因為郡人唐吏部侍郎彤云其後也
　丹陽　蘭陵　杼秋沛國屬縣　宣城　陳留　自
　丹陽已下檢未獲(已上劉氏二十/六郡並舊望)
　武功　唐納言魯公劉文靖
　濮陽　唐濮州刺史頴考
　尉氏　唐左僕射樂城公劉仁軌狀稱本望河間後
　魏南陽太守樂城公通始居尉氏通即仁軌髙祖軌
　生滔濬濬工部員外生晃昻晃給事中太常少卿昻
　考功郎中京兆少尹晃孫文鼎侍御史祠部員外
　濟隂　左僕射彭城公劉晏生執經吏部郎中宗經
　國子祭酒
　京兆武功　隋通州刺史劉猛孫宏基唐右驍衛大
　將軍太僕卿䕫襄公生仁行仁景仁行生彦貞彦方
　彦貞左金吾將軍彦方邠王長史仁景左金吾將軍
　司農卿沛公
　廬陵　漢長沙定王後生安成侯倉子孫徙焉梁安
　成内史劉元偃代居吉州云其後也曽孫紹榮吉州
　刺史孫行昌左司員外孫淑殿中御史淑生禹錫屯
　田員外郎
　南康　楚元王交六代孫延夀裔孫璠居南康六代
　孫惠騫梁同州刺史孫悔陵唐少府監
　譙郡　狀云宋文帝子義陽王昶後貞觀志云勘非
　實
　諸郡劉氏　唐司農卿武陵公劉瞻今居京兆西魏
　有東雍州刺史劉亮稱中山人曽孫順鴻臚卿彭國
　公秋官侍郎劉知璿上邽人弟如玉右司郎中同州
　刺史劉同昇洛陽人稱本自沛國徙焉考功郎中劉
　慶約宣州人孫長卿隋州刺史膳部員外郎劉瓘京
　兆人生全白湖州刺史户部郎中劉安都宋州虞城
　人祠部郎中劉穆之部州沙河人駕部郎中劉師禮
　陳留封邱人兵部郎中劉孝約洛陽人劉仲邱京兆
　人虞部郎中劉志遠長安人禮部侍郎劉單岐山人
　兄平生契舒州刺史刑部侍郎劉太真潤州上元人
　水部員外郎劉復工部員外劉澄瀾刑部員外劉頴
　訪未獲監察御史劉遵古云東平人平廬節度劉正
　臣范陽人生溢淮平原節度劉瑁汴州人生涇駙馬
　光禄少卿陳許節度右僕射劉昌裔
　東都　其先匃奴貴族漢以公主妻之北俗重漢生
　因取母姓後漢末右賢王劉去卑即其後也代為部
　落大人魏有庫仁弟眷生羅辰與穆陸賀婁于奚尉
　為北人八族羅辰征東將軍永安公七代孫政㑹生
　竒吏部侍郎竒生超㣲同循超河南少尹生全誠㣲
　吳郡太守江南採訪生方平同萬年令循金吾將軍
　㑹次子元象主客郎元育易州刺史
　河南　代為部落大人魏有河間公提生豐以司徒
　封為河間劉氏孫感唐涇州總管平原公感生孝則
　孝則曽孫公濟工部尚書豐生孫龍(按此有/脱悮)將作大
　匠豐曽孫法琮唐右金吾將軍琮從弟尚嶷偉尚嶷
　右金吾將軍隋梁州總管洛陽公偉曽孫貞眘涇州
　刺史並代人
　雕隂　唐左武大將軍綏州總管義成公大俱晉右
　賢王豹之後綏州代為酋望
　東陽　贊後並居婺州為郡豪族又宋文帝子竟陵
　王誕搆逆誅貶姓劉氏吳有東海太守劉略姚秦有
　揚威將軍劉松
牛
　宋㣲子之後司冦牛父子孫以王父字為氏戰國時
　趙有牛翦秦有牛缺
　隴西　漢牛邯為䕶羌校尉居隴西又有牛崇牛嘉
　魏有牛金漢牛覇覇生真姚秦時牛雙(案晉書姚萇/參軍牛雙通)
　(志作/牛犨)石季龍以韋杜牛辛皇甫胡梁七姓衣冠華胄
　不在戍役限
　涇陽　狀云牛邯之後裔孫興西魏太常丞始居涇
　陽曽孫遵唐原州長史生元亮元璋元亮户部郎中
　生容容生上士上士生肅聳肅岳州刺史聳太常博
　士元璋興州刺史
　安定　狀云牛金之後逃難改牢氏又改為遼氏裔
　孫後周工部尚書臨涇公遼允復姓牛氏允生宏隋
　吏部尚書竒章公(案隋書牛宏傳本姓尞/氏父允仕周賜姓牛氏)生方大方
　裕方智方大隋内史舍人方裕唐金部郎中
　富平(案唐世系表鳯及僧孺皆出自漢主簿牛崇之/後當是安定牛氏此於安定下另標富平作牛)
　(金之/後)　春官侍郎牛鳯及狀云牛金之後
　靈臺　侍中豳國公牛仙客
邱
　齊太公封於營邱支孫以地為姓世居扶風左傳邾
　大夫邱弱
　扶風　漢平帝時邱俊持節安撫江淮屬王莽簒位
　後俊遂留江左居吳興
　吳興　邱俊居吳興烏程松江太守邱靈鞠生遲梁
　永嘉太守五代孫仲昇唐武臨尉宋西卿侯丘道讓
　亦俊後七代孫悦岐王傅昭文學右常侍邱為吳郡
　人弟丹倉部員外左司郎中邱鴻漸貝州人生絳兼
　中丞
　河南　後魏獻帝七分國人以弟豆真折為邱敦氏
　封臨淮王孝文改為邱氏折生堆堆生䟦䟦生鱗鱗
　曽孫大千生夀野王公生和唐左武衛大將軍譚國
　公生師利行本行恭孝恭行整行淹孝忠師利左監
　門大將軍冀州刺史都督譚國公孫義餘汝州刺史
　行本隋漢東令生寳及及曽孫從心生摸㨿拱抃揆
　摸生抒㨿庫部郎中兼御史中丞行恭首從義旗以
　殊功左右武候大將軍陜州刺史天水襄公生神智
　神績神福神鼎神績左金吾大將軍鄧公神福睦州
　刺史孝恭右金吾將軍益府長史渭源公行淹工部
　侍郎少府監沅陵平公生貞明貞泰貞明生幾莊莊
　生子賂子期子㳺子賂生佶太子中書舍人子㳺生
　彣彪彤孝忠衛尉卿廣州都督安南公生承嗣承業
　承福承嗣生文堂堂生璘隍璘賛善大夫生沂涔浰
　涔試賔客兼中丞髙平郡王生贄方直方隍生遇運
　遹運遇運尚衣奉御史衛中郎生元楚元頴遹運檢
　校太子賔客承業蘭州刺史
㳺
　左傳鄭穆公子偃字子游之後以王父字為氏孫吉
　生速漢有游尋後漢游殷
　廣平　後魏河南尹游迷始居廣平六代孫後魏尚
　書明根生僕射肇姪曽孫仁宗唐比部郎中生詳金
　部員外明根再從弟雅後魏太子少傅七代孫中台
　匡城尉根從祖弟竒後魏梁州刺史六代孫子騫駕
　部郎中
鄒
　子姓宋愍公之後正考父食邑於鄒生叔良紇遂為
　鄒氏齊有鄒衍鄒忌
　南陽新野　魏鄒軌生琪(按晉書鄒軌南陽新野人/為魏左將軍生湛湛生㨗)
　(此琪乃湛/字之悮)晉侍中少府開元中有象先紹先彦先象
　先生儒立衡州刺史彦先生頴漳州刺史云湛後世
　居衡州
裘
　衛大夫食采裘氏因姓裘或云本仇氏改為裘
　㑹稽　姓苑云㑹稽有裘氏急就章有裘男弟(案顔/師古)
　(注求氏本居衛國裘氏之地故稱裘焉後又轉為求/氏漢末有求仲即此族也裘急就作求男弟非人名)
　(又禮記衛獻公與大夫栁莊邑裘氏莊子鄭人緩/呻吟裘氏之地考工記有裘氏又複姓為邑裘氏)
仇
　宋大夫仇牧之後王莽孫有仇延(案漢書王莽時有/仇延此作孫悮)
　陳留考城　後漢仇香一名覧考城主簿
　遼西　後燕尚書仇儒開元左衛將軍仇克義滄州
　刺史
謀
　風俗通云周卿士祭公謀父之後以王父字為氏
州
　風俗通晉州綽其先食采於州因氏焉衛有公子州
　吁漢州輔魏州泰
郵
　見姓苑
優
　史記優孟樂人也子孫氏焉
留
　衛大夫留封人之後
攸
　北燕有尚書攸邁
犨
　晉大夫郤犨之後
儔
　見姓苑
疇
　風俗通摯疇氏之後
求
　本裘氏改焉
􁁊
　纂要文云人姓
由吾
　由余之後仕吳子孫入越因號由吾氏
　琅琊　北齊諫議大夫沭陽公由吾道榮
浮邱
　列仙傳周太子晉學道浮邱伯控鶴上嵩山漢書楚
　元王與申公學詩浮邱伯浮邱伯荀卿門人
修氏
　元明之後又有修氏因以為姓
修魚
　秦嬴姓之後有修魚氏
邱敦
　後魏獻帝弟為邱敦氏為十姓孝文改為邱氏今姓
　邱氏已具前卷邱氏注
鳩摩
　晉書西域天竺人鳩摩炎代為國相生羅什為僧入
　中國
仇尼
　後燕録有營州刺史洛陽公仇尼倪
　昌黎　燕將軍仇尼歸衛尉河東公仇尼遂並鮮卑
　人
周史
　周史之後其後氏焉
舟相
　魯舟相氏見家語
取慮(音秋/廬)
　徐偃王子食邑取慮因氏焉今臨淮有此姓
　　十九侯
侯
　晉侯緡之後適他國以侯為氏鄭有侯宣多生羽魯
　有侯叔夏侯犯齊侯朝魏侯嬴
　上谷　漢末侯氏徙上谷唐刑部侍郎侯喜業生知
　一兵部侍郎知一生令表令儀令表工部郎中令儀
　生昇潤州刺史
　丹徒　狀云漢司徒侯霸之後陳司空清遠公侯安
　都生鳯唐通川令今富平令侯遵世居鄼縣云安都
　之後陳太尉零陵郡公侯瑱亦丹徒人孫則唐江州
　録事叅軍
　三水　代居邠州後魏肥成公侯植賜姓賀屯氏植
　孫君集唐吏部尚書陳國公
　絳郡　狀云本上谷人唐户部郎中侯師夏官郎中
　侯昧虛或云安都後國子祭酒侯嶠著作郎侯璥節
　並河東人節生劉監察御史劉生雲長雲章金部員
　外侯嶠京兆人
　河南　官氏志古引氏改為侯氏
婁
　風俗通邾婁國之後子孫以婁為姓左傳齊大夫婁
　堙
　齊國　漢太常奉春君婁敬改封建信君賜姓劉氏
　南陽　後漢末婁圭居南陽
　原武　唐納言師徳相武后生思頴介休令思頴生
　志學千乘令志學生圗南
　河南　官氏志匹婁氏改為婁氏後魏平逺將軍婁
　内干女為北齊神武皇后生澄洋演湛内干子昭并
　州刺史生仲達季略仲達右僕射廣安王季略太子
　少保衡陽王孫武徹唐崇道府統軍武安公
樓
　夏少康之後周封把東樓公支孫以樓為氏漢有大
　尚書樓瑝
　齊郡　漢樓䕶字君卿王莽時為前煇光
　譙郡　漢太常樓望吳志樓元
　東陽　後漢樓秦自譙徙㑹稽之西部因居東陽烏
　程縣唐新州治中樓仲興其後也
僂
　齊勇士僂堙亦作婁
歐
　歐冶子吳人善鑄劔(按鄧名世古今姓氏辨證引元/和姓纂曰東歐王之後亦作歐)
　(此條脱/補入)
甌
　東甌王之後
緱
　見姓苑
　陳留　孝子傳陳留緱氏女名玉
　河南　官氏志渇侯氏改為緱氏
句
　句芒氏之後史記有句強
歐陽
　越王勾踐之後支孫封烏程歐陽亭因氏焉漢有歐
　陽和伯授尚書曽孫髙博士孫也餘少府(按釋文也/餘作地餘)
　樂安千乘　歐陽生曽孫髙氏代居千乘元孫歙大
　司徒
　渤海　晉有歐陽建字堅石石崇外甥也官至馮翊
　太守為趙王倫所殺兄子質奔長沙
　長沙臨湘　歐陽建兄子質避難居長沙九代孫頠
　陳陽山公生紇陳廣州刺史反誅生詢為江總所收
　養博士唐給事中率更令生通兵部尚書納言紇弟
　約生允始州刺史南海公元孫何價下邳令
侯史
　風俗通董狐為晉侯史因官氏焉
　東萊　漢御史大夫桑宏羊故侯史吳匿宏羊子遷
　後漢侯史乾為東萊太守因家氏焉晉少府侯史光
　有傳
鈎弋
　英賢傳漢昭帝母鈎弋夫人趙氏居河間又為鈎弋
　氏神仙傳鈎弋君得仙道
羺羊
　左傳石碏宰羺羊肩之後
侯莫陳
　其先後魏别郡居庫斛真水周書云代武川人代為
　渠帥隨魏南遷為侯莫氏
　河南　後魏有侯莫陳白生延京兆公延生提相州
　刺史提生元武川鎮將北平王元生興羽林監清河
　公興生順崇瓊凱崇八上柱國尚書令司徒太保梁
　國公生芮頻芮周司空生奕頻桂州總管生肅文騫
　肅字虔㑹(按北史崇子頴此頻字誤頴/子名虔㑹此肅字二字衍)唐考功郎中
　相州刺史昇平縣男生璀瑋嗣忠嗣丹州刺史生知
　莭知道知莭汝州刺史生澄渙渉澄生起超越起唐
　州刺史生暠昌超都官郎中生遥曇昇晏遥生愿愻
　恁愻醴泉令同州長史曇生怤恕協應昇壁州刺史
　渙都官郎中生逌懔渉渉相州刺史生進字(按字/字衍)知
　道生濟濟生傑俊崇兄順順孫詮右率衛
　　二十一侵
侵
　見姓苑
林
　殷太丁之子比干之後比干為紂所滅其子堅逃難
　長林之山遂姓林氏(案通志林氏出自姬姓周平王/庶子林開之後開生林英英生)
　(林茂林慶世系甚明因長林山得氏/説自林寳始夾漈稱其偏狥有以也)魯有林放仲尼
　弟子左傳林雍林不狃林楚代仕季氏左傳云林楚
　之先皆林氏之良也齊有林阮見説苑林類見列子
　林回見莊子
　濟南鄒縣　風俗通云林放之後至林玉為相有九
　子十德之門見戚菀子孫秦末居齊郡鄒縣漢分齊
　郡置濟南遂為郡人玉元孫摯仕漢封平棘侯傳封
　四代見功臣表曽孫林遵字長賔受尚書於同郡歐
　陽髙官至少府太子太傅見漢書儒林傳遵六代孫
　邈後漢徐州刺史清泉侯五代孫喬字伯升與釋道
　安為友見髙僧傳伯升元孫道明後魏清河太守生
　勝北齊散騎侍郎魏分清泉為臨清今兖州臨清人
　也勝生曇曇生通通生登唐清苑博野二令以二子
　官居髙陸入闗居三源縣生游楚游藝游道游真游
　楚自萬泉令應爕理隂陽科第二等擢夏官郎中出
　鳯陳鄜三州刺史生希邱希望希禮希邱定平丞生
　肅琨肅延安主簿生少良伯成季隨賈伯成偃師尉
　琨司駕員外知制誥生禮膳部左司郎中諫議大夫
　中都男贈兵部侍郎工部尚書生賁贄貴寳賁左神
　武胄曹贄崇文校書並舉進士貴定平丞三代進士
　寳太常愽士希禮生璠玒璠京兆法曹生伸偃伸白
　水令偃司議郎游道髙平令生希業濤洋業河南法
　曹生弼賞弼王屋令賞監察御史濤渭南尉孫清越
　鄴令洋宻衢常潤蘇九州刺史生曄益實畢曄萬年
　尉益河陽丞游真孫明大理司直榆次縣令
　平凉　後魏平凉太守林遯稱遵後晉永嘉後平凉
　女為魏孝文帝后生廢太子恂
　廣陵　監察御史林衮狀稱尊後後漢末恂仕吳因
　居焉恂蓋衮之先也
　魏郡　林放之後狀稱本居廣平任縣隋末徙魏州
　唐率更令林庭珉女為元宗昭儀生萬春宜春二公
　主其子實為湖城令
　晉安　林放之後晉永嘉渡江居泉州東晉通直郎
　林景十代孫寳昱泉州刺史今領判官監察林藻江
　州判官兼監察林藴皆其後也
　成都　漢有林閭善古學揚雄師之見雄集
　河南　官氏志邱林氏改為林氏
岑
　吕氏春秋云周文王封異母弟耀子渠為岑子其地
　今梁國岑亭是也
　南陽棘陽　後漢征南大將軍岑彭後有岑晊字公
　孝晊孫軻吳鄱陽太守徙鹽官十代孫善方梁起居
　尚書長寧公又居江陵生曼倩景倩(案唐世系表善/方生之象邯鄲)
　(令之象生文本文叔文本相太宗生曼/倩景倩此作善方生曼倩中缺二代)曼倩雍州刺
　史生獻義仲翔仲休獻國子司業孫定義侍中汝南
　公仲翔陜州刺史仲休駕部郎中生炅炅生賛司門
　郎中景倩孫參嘉州刺史文叔生長倩中書令鄧公
　生虛源廣成
任
　黄帝卄五子十二人各以德為姓一為任氏六代至
　奚仲封薛魏有任座秦任鄙漢御史大夫廣阿侯任
　敖武帝時任安
　樂安博昌　任敖之後晉尚書任愷梁新安太守任
　昉生東里
　南陽宛縣　後漢河内太守任延
　廬江　任敖十一代孫課晉安東將軍始居廬江八
　代孫忠小名蠻奴陳鎮東大將軍梁信侯(按南史鎮/東作鎮南)
　(郡侯作/郡公)弟定逺將軍寳生懐唐陜州都督管國公生
　公廕衡州刺史
　西河　任敖之後徙西河晉東平太守任誕裔孫幹
　唐司農丞生元植昭理元植殿中御史曽孫肅侗侗
　京兆少尹昭理汴州刺史幹從父弟惠孫正名唐右
　司郎中又居成都
　渭南　狀云任敖之後唐兵部尚書同三品任雅相
　曽孫鵬陵州刺史生迪簡真定節度使(按唐書迪簡/終工部侍郎)
　(以不能朝謝改太子賔客䘚贈刑部/尚書新舊書無真定莭度使之文)迪簡生憲宇
　河東　鳯閣侍郎平章事任知吉
　陳留浚儀　唐并州長史樂安公懐玉生照隣改名
　輝夏官侍郎生進鄱陽太守生抨浰興平尉
隂
　周文王弟三子管叔鮮之後管夷吾七代孫脩適楚
　為隂大夫因氏焉風俗通又云康氏之後周有隂不
　侫隂里人也
　南陽新野　漢末居焉隂子方子公有祠竈之祥至
　衛尉隂典孫鄰女為光武皇后(按後漢書注引東觀/記隂子公生子方方)
　(生㓜公公生君孟名睦即后之父/也世本睦作陸今此作鄰女誤)生明帝隣子識執
　金吾孫綱女為和帝皇后
　武威隂　後漢衛尉隂綱孫常徙武威姑臧八代孫
　襲家荆州作塘曽孫子春梁侍中生鈞鑑鈞度支尚
　書鑑晉安太守鈞孫宏道唐禮部員外孫行光國子
　司業即張燕公妺壻也
　廣樂　後周光禄大夫隂嵩狀稱本武威人賜姓邱
　目陵氏隋復姓孫夀隋幽州緫管趙國公生師(按隋/書夀)
　(子世師此脱/一字避唐諱)左翊將軍留守京師義師至就戮師孫
　崇唐蘇州刺史
金
　少昊金天氏之後見風俗通
　京兆　漢秺侯金日磾匈奴休屠王之子也生賞弟
　倫生安上為侍中後漢末有武林太守金族族生穉
　見魏志
琴
　家語仲尼弟子琴牢字子開一字子張衛人也亦見
　左傳
　趙郡　列仙傳琴髙趙人得水仙恒於漢水乘赤鯉
湛
　後漢大司農湛重
　新淦　晉荆州刺史陶侃母湛氏新淦人有湛氏方
　生(案漢有湛方官司農晋/有湛方生内軍諮議)梁有司州刺史僧智今進
　士湛賁袁州人
郴
　其先楚懐王孫心號義帝都郴子孫氏焉晉有郴寳
　江夏　陶侃别傳郴寳代居江夏
箴
　楚大夫箴尹鬬克黄之後子孫以官為氏
尋
　古斟尋氏之後晉有尋曽河内晉東海王屬(按此條/文有脱)
　(悮/)
鐔(音尋又/音滛)
　後漢有鐔顯
　廣漢　蜀志有太常鐔丞漢有廷尉鐔政
鄩
　斟尋氏之後亦作鄩左傳周有鄩肹
斟
　夏諸侯斟灌斟尋氏之後以國為氏焉(案史記夏本/紀斟灌斟尋)
　(氏之外又單為斟/氏亦夏同姓國也)
霠
　纂要文云人姓
林閭
　嬴姓之後也後漢蜀郡林閭翁孺博學善著書見文
　字志
箴尹
　楚箴尹克黄子以官為姓箴尹宜咎故陳大夫
沈猶
　家語魯沈猶氏奢侈踰法
斟戈
　夏諸侯國姒姓
　　二十二覃
叅
　陸終二子日胡之後見世本
南宫
　文王四友南宫适之後周有南宫極南宫嚚魯孟獻
　子生閲(案左傳昭公七年孟僖子屬説與何忌於夫/子使事之敬叔乃孟僖子之子説即閱也此)
　(為獻子/之子悮)號南宫敬叔生路路生㑹㑹生虔為南宫氏
　見世本仲尼弟子南宫縚字子容魯國人
　魯國　今兖州有南宫氏開元太史令南宫説京兆
　人孫傳監察御史
南公
　戰國時有南公著書三十卷言五行隂陽事蓋衛南
　公子之後也
南郭
　莊子有南郭子綦左傳有(案左傳有南郭偃/南郭鉏此脫文)光禄大
　夫南郭昶文隨伯道遷入北(案此有/脫悮)曽孫嗣本嗣本
　遂州刺史生南郭翁慶
　魏郡　狀云本譙人後魏有興皇生雄唐刑部郎中
　生處信處讓處節處信都官郎中荆州長史孫銛給
　事中生綏締維紳紳庫部員外處譲都官郎中生澧
　收
南伯
　莊子南伯之葵出古賢人傳
南史
　左傳齊有南史氏後因為姓
南門
　見姓苑
甘士
　世本宋司徒華定甘士氏周卿士甘平公為王卿士
　後氏焉
藍尹
　楚大夫藍尹亹之後
　　二十三談
三伉
　宋子姓㣲子之後風俗通云衛邑也晉公子重耳封
　舅犯於三伉支孫氏焉漢有少府三伉充宗代郡有
　陽縣有三伉氏
三閭
　楚屈原為三閭大夫因氏焉
三烏
　姜姓炎帝之後為侯國因氏焉
三邱
　孝子傳有三邱氏
三苗
　蜀志有三苗務
三州
　三州孝子之後亦單姓州
三飯
　三飯缺之後
　　二十四鹽
閻
　周文王之後武王封太伯曽孫仲奕於閻鄉因氏焉
　一云唐叔虞之後公族有食采於閻邑因氏焉漢末
　居滎陽後漢尚書閻章生暢侍中宜春侯女為安帝
　皇后子顯晏景顯長社侯裔孫嵩後魏户牖侯居武
　陽七代孫爽止眘止唐左司郎中生敬言敬受敬仲
　敬受生渉鄧州刺史敬仲生濟羙國子祭酒
　天水　西城侯蜀巴郡太守閻竺今無聞
　常山　狀云閻章後唐監察御史文逸生朝隠仙丹
　朝隠給事中仙丹洛州司兵
　廣平　狀云本常山人唐安固令閻春生處逸處節
　處逸生交禮長安尉交禮生至言至為至言生寛至
　為太常博士生訪評事處節生自厚自厚生懿道懿
　道生伯􁀙刑部侍郎伯􁀙生昻􁀙從父弟伯均
　河南　代人本居雲陽魏有閻滿孫善善曽孫慶周
　少司空大安公賜姓大野氏生毗隋將作少監石保
　公毗生立徳立行立本立德唐工部尚書大安公生
　䆳司農少卿䆳生知㣲巨源知㣲春官尚書巨源生
　用之左金吾將軍用之生寀吉州刺史立行少府監
　生元秀岐州刺史立本中書舍人生克儉嘉賔克儉
　生子同州刺史嘉賔司農卿
廉
　顓頊曽孫大廉之後以王父字為氏漢有廉丹
　趙郡　又顓帝之後
　京兆杜陵　漢有將軍廉褒生丹大司馬丹孫昭為
　後漢廣漢太守蜀郡太守㢘范字叔度丹後
　河東　狀云廉范之後唐瀛州刺史方實刑部員外
　郎廉瓘海州人
詹
　楚詹尹之後有詹何善釣
占
　陳子占之後以王父字為氏
潜
　見姓苑
　臨川　姓苑云今臨川有潜氏
黔
　禮記齊有黔敖又黔婁先生隠者
鍼
　左傳魯大夫鍼巫鍼季
箝耳
　西羌人狀云周王季之後為䖍仁氏音訛為箝耳氏
　姓氏英賢譜本胡姓天監初有箝耳期凌自河南歸
　化父同祖光並仕魏為三品也
　馮翊　後魏馮翊太守箝耳静孫康買周御伯大夫
　聘梁使生文舉周寧州刺史生宗幹宗唐兵部侍郎
　幹湯隂侯大業中以王后兄弟並改姓王氏已附王
　氏注文舉弟文固生愉駕部員外後魏伏波將軍箝
　耳進進生通同周南兖州刺史賜大理稽遂氏隋初
　復本姓孫恪唐右衛郎中翟道男後魏又有華山太
　守箝耳德曽孫文衡河州刺史邯鄲男生茂實唐庫
　部員外生靈丹靈心
瞻葛
　漢張騫使西域從百餘人唯瞻葛氏人得還
占尹
　齊有占尹德又有占尹應堅
　　二十五添
兼
　風俗通衛太子兼之後
　　二十六咸
咸邱
　齊有隠士咸邱蒙見孟子
函輿
　晉范臯夷食采函輿因氏焉
　　二十八嚴
嚴
　芈姓楚莊王支孫以謚為姓楚有莊周漢武強侯莊
　不識孫青翟為丞相㑹稽莊忌夫子生助後漢莊光
　避明帝諱並改為嚴氏
　馮翊　稱青翟之後代居馮翊魏郃陽侯嚴稜又徙
　華隂五代孫君恊唐洮州都督生方約方嶷方約利
　州司功生挹之損之挺之挹之生丹江陵令生紳綬
　紳光禄少卿生簡綬檢校司空右僕射挺之中書侍
　郎生武吏部尚書鄭公武生楚卿越卿鄭卿損之右
　庶子生式士良士元式職方員外士元國子司業生
　纂士良江州刺史生謩殿中御史方嶷户部郎中生
　安之河南丞禮部侍郎嚴善思亦馮翊人生宙宏憲
　憲大理卿生慥懔愉愉監察御史
　燉煌　青翟後今無聞
　吳郡　貞元給事中同州刺史嚴説生休復膳部員
　外郎
　廣漢　稱君平之後唐檢校左僕射嚴震世居梓州
　鹽亭云本望馮翊生恊公貺公弼恊晉州刺史公弼
　率更令震兄霈生公瑾兼御史弟霔司勲郎中生公
　衡刑部員外震從祖兄侁兼御史中丞震從祖弟礪
　檢校左僕射山南西道節度使
　東海　唐穆州刺史嚴撰
　濟北　嚴助之後今無聞
　　二十九凡
凡
　周公第二子凡伯之後為周畿内諸侯見左傳
　晉陵　姓苑云今晉陵有此姓
　
　
　
　
　
　
　
　
　
　元和姓纂卷五
欽定四庫全書
　元和姓纂卷六(上聲董韻/至阮韻)　　唐　林寳　撰
　　一董
董
　黄帝之後已姓國有□叔安生董父舜賜姓董氏晉
　有董安于漢有董仲舒清河廣川人後漢有犍為人
　(案通志後漢有董宣董鈞宣/陳留人鈞犍為人此蓋脱名)晉有董京董養
　隴西　漢江都相董仲舒少子安子孫自廣川徙隴
　西裔孫繇生昭昭七代孫徳林北齊匡城令又居匡
　城曽孫寳亮安西都䕶隴州刺史天水公生元質元
　珎元質右門監將軍生憬忱愼恒惲憬軍器監生珣
　琬瑜琬度支郎中晉陵太守江南東道採訪使慎右
　常侍生璿恒通州刺史隋驍騎將軍順政公董純純
　孫恭訓唐海陵縣令
　宏農　隋有隨州司馬董泚生慶慶生感感生敬元
　倉部郎中幽州刺史生庭琰
　河東　狀云仲舒之後唐右僕射平章事董晉生全
　道溪全素澥全道殿中少監溪倉部郎中全素太子
　中書舎人(按唐世系表澥/太常寺太祝)
　范陽　京兆尹董叔經右史董思恭范陽人檢校司
　空平章事秦亦范陽人大厯賜姓李氏改名忠臣從
　朱泚反伏誅
孔
　孔姓殷王帝乙長子微子啓受封於宋弟微仲衍曽
　孫愍公生弗父何何生宋父周周生世父勝勝生正
　考父正考父生孔父嘉子孫以王父字為氏孔父生
　子木金父木金父生睪夷父睪夷父生防叔仕魯為
　大夫生相夏夏生鄒叔梁紇紇生邱仲尼三歳父卒
　十九歳娶宋亓官氏一嵗生鯉字伯魚孔子為魯司
　㓂攝相事居鄒邑平鄉闕里魯哀公十六年卒年七
　十二伯魚年五十先仲尼卒伯魚生伋字子思子思
　為魯繆公師作中庸及子思子四十七篇以祖業授
　弟子孟軻等伋生子上白白生子家求求元孫允為
　魏相生鮒為陳渉博士五代孫吉封宋公吉八代孫
　潜潜生竺吳南昌太守允次子騰騰生襄襄生忠忠
　生武安國(按唐世系表武生延季/大將軍太傅延季生覇)武孫覇生漢丞相
　博山侯光
　㑹稽山隂　後漢末潜避地㑹稽遂為郡人潜子竺
　生恬愉晉僕射餘不亭侯生誾安國誾生晉尚書令
　靖靖五代孫奐陳吏部尚書生紹安唐中書舎人生
　搆搆生若思禮部侍郎仲思給事中若思生至著作
　郎搆弟禎禮部員外安國晉左僕射五代孫範陳都
　官尚書範從祖弟徳仁仁孫唐端州刺史竺次子冲
　七代孫梁都官尚書休源源曽孫徳紹徳紹生唐膳
　部郎中昌太子賔客述睿述睿生敏行
　魯國　武孫覇覇曽孫均漢封裒聖侯晉封奉聖侯
　魏封崇聖侯隋汴侯唐朝裒聖並奉孔子祀武徳時
　均十六代孫褒聖侯徳倫徳倫曽孫褒聖侯齊卿仲
　尼三十八代孫
　下博　狀云本出魯國十七祖漢下博侯陽因居冀
　州下博裔孫唐國子祭酒曲阜子穎逹生志元志約
　志亮志元國子司業生恵元國子司業後拜春官侍
　郎生立言眘言立言祠部郎中眘言黄州刺史志約
　禮部郎中生琮洪州都督志亮中書舎人生珪頴逹
　族元孫巢父給事中御　史大夫兄子戣戡戢戣給
　事中戡殿中御史戢庫部員外
　常山　處州刺史孔令斌代居恒州生垂寳河内尉
　南陽　本梁人云仲尼之後孔愉從弟羣官至御史
　中丞生沈沈孫琳春秋衛卿孔圉生悝鄭穆公公子
　嘉字子孔子孫亦為孔氏孫張並不詳其後
　孔父　宋大司馬孔父嘉亦為孔氏(按此係雙姓/誤為郡望)
　　二腫
鞏
　左傳周卿士鞏簡公晉鞏朔漢侍中鞏攸
　陽翟　唐户部郎中鞏宏武陽翟人
　　三講
項
　左傳云滅項公羊傳曰為齊桓公所滅子孫以國為
　氏項槖八嵗服孔子項燕下相人為楚將子梁梁兄
　子籍號西楚覇王項他項伯項襄並籍之族也漢初
　並封侯賜姓劉氏
　隴西金城　後周有項亶周武帝賜姓辛氏孫義周
　唐屯田郎中
　　四紙
紙
　左傳楚左紙相之後(按左傳楚/無紙相)
是
　吳志云是儀本姓氏孔融嘲儀曰氏字民無上乃改
　為是因姓是焉仕吳官侍中都亭侯天寳秘書少監
　是光又改姓齊氏
錡
　左傳殷人六族有錡氏漢書藝文志洛陽錡華後漢
　荆州刺史錡嵩
倚
　漢四皓隱商山號倚里先生倚相氏後(案漢書顔師/古注作綺里)
　(季此作倚里先/生未詳所本)
骫
　纂要文云人姓史記夏后氏姓
蔿
　晉士蔿之後以王父字為氏
䦱
　國語有䦱大夫
薳
　左傳楚大夫薳章之後有薳子馮薳掩
芉
　楚姓祝融子季連之後漢初楚懐王孫心項羽封為
　楚懐王後為義帝
　南郡　隋右衛將軍芊雄曽孫端唐金吾將軍
技也
　西部大人代為酋帥後魏初各依舊號為技也氏後
　魏䕶軍將軍臨江伯技也鍮石生說詖内部尚書孫
　爾歸生平右衛將軍生恭長文義北齊侍中隋信州
　捴管新寧公文義生旻唐鳴水令恭隋丹州别駕生
　寳倫唐興國别將
尒朱
　其先契胡部落大人代為酋帥居尒朱川因以為氏
　後魏有羽健秀容三百里封之以為世業
尒綿
　魏蠕蠕渠帥綿他㧞尒綿來降改為綿氏
是婁
　南燕有徐州刺史是婁盧
是賁
　改為兒氏
是云
　改為髙氏
是奴
　改為封氏
芉尹
　楚大夫芈尹申無宇之後
　　五旨
履
　見姓苑
娝
　方几反見纂要文云人姓
壘
　後趙録有壘澄本姓裴改焉
水邱
　吳興人
　　六止
史
　周太史史佚之後以女弟為戾太子良娣生史皇孫
　進進生宣帝恭子髙元
　建康史氏　今𨽻酒泉郡史丹裔孫後漢歸義侯苞
　之後至晉永嘉亂避地河西因居建康苞裔孫寧後
　周安政公生祥隋城陽公祥弟雲期雲生令卿唐祠
　部郎中杭州刺史
　宣城　丹孫均均子崇自杜陵受封溧陽侯遂為郡
　人崇裔孫宋樂鄉令瓌瓌九代孫務滋唐納言溧陽
　子孫翽御史大夫又江州刺史史道元亦云崇之後
　也
　髙宻　史丹之後有史曇曇曽孫節唐禮部侍郎
　京兆　丹裔孫㼅留長安隋左領大將軍萬嵗狀稱
　㼅十二代孫寳唐鄜州都督原國公
　陳留考城　今𨽻曹州後漢京兆尹敞生弼今無聞
　河南　本姓阿史那突厥科羅次汗子生蘇尼失入
　隋封康國公懷徳郡王生大柰子仁表駙馬生忠左
　驍衞大將軍薛國公忠生晡宋州刺史晡生思元右
　金吾大將軍思元生震晉巽泰震右監門將軍生宏
　寧寂容寧寂生備容冀王傅巽光禄少卿泰蜀州刺
　史生寅審審吉州刺史
姒
　官氏志渴侯氏改為姒氏
紀
　姜姓炎帝之後封紀為齊所滅以國為姓漢有紀信
　弟成子通封襄平侯
　丹陽秣陵　吳有紀隲生瞻晉侍中驃騎大將軍
　天水上邽　隋司農少卿紀和整生士騰隋翼州刺
　史士騰生儼及儼唐雍州司倉參軍生先知先知生
　逡吏部郎中給事中判御史中丞生黄石黄石生經
　户部郎中經生謙咸及荆州刺史生處訥地官侍郎
　太府卿平章事侍中千乘伯
士
　帝堯之允杜伯之子隰叔為晉士師至士蒍生伯成
　缺缺生㑹㑹子孫氏焉後漢末交阯太守士爕
　河南　隋刑部侍郎(案此/脫名)士燮後生義總唐户部郎中
杞
　姒姓夏禹之後周武王封東樓公於杞後為楚所滅
　子孫氏焉
　齊郡　齊有把殖字梁今齊州有杞氏
俟
　風俗通俟子著書六國時人
　河南　後魏獻帝以次子為俟亥後改為俟氏官氏
　志俟奴氏改為俟氏
子
　帝嚳之允殷湯子姓風俗通云左傳有子鉏商(按左/傳叔)
　(孫氏之車子鉏商杜注車子/微者鉏商名此文傅㑹不合)鄭大夫子人九
里
　本理氏春秋時改焉晉有里克魯有里革鄭有里析
　後居襄城者又為里相
理
　咎繇為堯理官子孫遂為理氏殷宋有理徴
恃
　齊有恃乙管仲誅之
子玉
　衛大夫子玉霄之後秦穆公時大夫有子玉房
子桑
　魯大夫子桑伯子之後見論語秦公孫枝字子桑其
　後氏焉莊子有子桑樗
子我
　曹叔孫成子生申為子我氏衛大夫有子我羽人
子叔
　世本魯文公生恵伯叔肸叔肸生聲伯嬰齊嬰齊生
　叔老子叔子叔生叔弓叔弓生仲南文楚及伯張穆
　伯定伯為子叔氏
子夏
　陳宣公生子夏其姨生御叔己師己師生子南徴舒
　徴舒生恵子晉晉生定子御㓂為子夏氏
子有
　魯有若字子有之後見禮記宋有子有恭叔
子雅
　齊恵公孫子雅之後見英賢傳又魯季桓子生武叔
　竈亦為子雅氏霄為齊上卿
子囊
　左傳齊大夫子囊帶之後
子家
　魯公族子家氏魯大夫子家羇懿伯
子革
　世本宋司城子革之後又曰季平子支孫為子革氏
子州
　莊子堯以天下讓子州支父舜以天下讓子州支伯
子孟
　魯公子孟之後見英賢傳齊簡公時子孟卿為大夫
子建
　楚平王太子建之後頃襄王時有子建叔子為大夫
子伯
　左傳衛大夫子伯季之後魏有子伯先子夏門人居
　西河
子庭
　芉姓楚公子午字子庭後又子庭氏魯大夫以字為
　氏
子尚
　世本陳僖子生廪邱子尚意兹因氏焉國語鄭大夫
　子尚伯文
子彊
　衛公族昭子郢之後(按此疑亦/採自世夲)
子郢
　世本衛公族昭子郢之後
子寤
　陳僖子生宣子其後為子寤氏
子輿
　陳桓子生子石難為子輿氏
子干
　魯季平子干叔彭侯之後(案古今姓氏辨證云此條/姓纂有氏無觧此句係後)
　(子成氏之文誤繫於此/今子成氏條亦遺失)
子季
　楚公族也
子羽
　晉公族子羽後為楚邑大夫
子陽
　魯公族有子陽者其後以王父字為氏
子尾
　齊恵公生子髙祁祁生子尾蠆因氏焉
子重
　楚公子重字嬰齊子重之後
子午
　世本楚公子午之後齊大夫子午明
子旗
　齊恵公孫欒施字子旗子孫以王父字為氏
子獻
　世本陳桓公孫子獻之後風俗通云齊大夫子獻之
　後楚文王時子獻遼為大夫
子乗
　楚屈蕩生子乘因氏焉
子華
　莊子韓有子華子因氏焉
子言
　季平子生昭伯窹之後也
子齊
　衛公族子齊氏
子蕩
　世本宋威公生子蕩因氏焉
子枋
　陳僖子生穆子安為子枋氏
子宋
　陳宣公生子楚其後為子宋氏
子扁
　莊子有子扁子
子工
　世本齊頃公子子工之後
子鞅
　陳僖公子生簡子齒為子鞅氏
子揚
　世本季桓子生穆叔其後為子揚氏
子芒
　世本陳僖子生子芒盈因氏焉
士孫
　漢書平陵士孫張為博士揚州牧明梁邱易生仲徹
　長安令左馮翊生苞苞生充曽孫奮為郡五官掾六
　代孫眭後漢宏農太守生瑞尚書令瑞生萌字文始
　儀郎灌津侯生賢頴
士蒍
　隰叔生士蒍為晉士官(案士官當是/司空字誤)支孫因為氏
士思
　古今人物表晉有士思癸鄭有士思卜秦將軍士思
　穆
士丐
　晉大夫士丐之後
士吉
　晉大夫士蒍生吉為士吉氏
士成
　莊子有士成綺也
士弱
　晉士莊子弱為獄官晉人謂之士弱氏
士華
　齊隱者士華太公誅之(案太公誅華士/非士華亦非姓)
史葉
　韓例云衛頃侯之後公子史食采於葉因氏焉左傳
　作史華(按韓例/未詳)
史晁
　世本衞史晁之後
似和
　貞觀左屯衛榖州刺史似和泥熟亦北蕃歸化也(案/通)
　(志泥熟乃蘇農氏此作似和悮又開元中有/左威衛大將軍赤水軍副使武威公似和舒)
市南
　楚有市南熊宜僚後以為氏
己氏
　宋大夫司馬己氏之後
俟吕鄰
　改為吕氏
　　七尾
尾
　魯尾生或云即微生髙也
尾勺
　後漢尚書郎尾勺携吳志云尾勺子張昭師也
　　八語
許
　姜姓炎帝四嶽之後周武王封其裔孫文叔於許後
　為楚所滅子孫分散以國為氏晉許偃楚許伯鄭許瑕
　髙陽　北新城縣今入博陵郡漢大司農許據生允
　魏中領軍允孫式式長子皈(按唐世系/表皈作販)生晉徴君詢
　詢元孫懋有傳懋孫善心隋黄門侍郎生唐中書令
　髙陽公敬宗敬宗生昻昇昱杲景昻虔化令生彦伯
　韶伯彦伯太子舎人生望右羽林將軍望生逺侍御
　史睢陽太守逺生峴袁州刺史韶伯左屯衛將軍蘇
　州刺史平思公昇明堂令景工部郎中判羽林大將
　軍式次子邁晉東海太守號北祖曽孫彥後魏侍中
　相州刺史孫安中書侍郎生恂惇恂曽孫本行唐給
　事中遜生文宗(按遜字上有脱文/文宗下應有智玉)文通文宗生正言
　唐監察御史智玉生知禮殿中御史文通生向葱監
　察御史惇字季良北齊左僕射生文紀
　汝南平輿縣　後漢功曹許邵居邵陵縣漢太尉祭
　酒許慎今並無聞
　安陸　狀稱詢五代孫君明梁楚州刺史入周徴不
　起法光(案唐世系表君明生宏周/宏周生法光與此不符)岳州刺史生紹唐
　陜州刺史譙公生善伯裔智仁圉師善隋宣城郡主
　簿生力士洛州長史(案唐世系表/長史作刺史)生欽寂欽明欽淡
　欽寂䕫州長史生輔徳輔乾輔乾右金吾大將軍光
　禄卿生諫論詵諷諫河南丞論監察御史詵歸州刺
　史諷監察御史輔徳宕州刺史欽明凉州都督安西
　大都䕶生戒言戒非戒惑都官郎中鴻臚少卿生子
　房季常子端季常萬年丞子端岳州刺史戒言太僕
　卿右武衛大將軍生子餘壽州刺史欽淡深州刺史
　生叔冀淄青陳留節度兼御史大夫生孝常亳州刺
　史淡姪孫仲容鄧州刺史生志倫志雍志雍兼監察
　御史智仁右屯田將軍懐州刺史許昌公圉師黄門
　侍郎同三品平恩公左丞户部尚書生自持(案唐世/系表自)
　(持作/自牧)自遂自正自正澤州刺史㑹稽陽羡稱髙陽同
　祖後漢諫議大夫許武武孫馘太尉今無聞
　晉陵　漢徐州刺史聖卿皇太子洗馬許叔牙其後
　也生子儒唐天官侍郎生臨謙鳴謙臨謙右卿相將
　軍曹州刺史撫州刺史鳴謙本髙陽人也詢之後又
　家陳留生孟容仲輿季同孟容兵部侍郎京兆河南
　尹仲輿國子司業季同金部郎中
　中山　狀云許兆之後居中山北齊武川鎮將許彪
　生康康生緒洛仁緒太府少卿蔡州刺史左常侍孫
　義均生景先中書舍人工部侍郎景林司講郎洛仁
　左監門將軍
　太原　狀云許邵之後因官居太原唐太僕少卿貝
　州刺史太寳生謨刑部郎中許自新祠部貟外許偉
禇
　子姓殷後宋共公子石為禇師因氏焉漢相禇大(案/通)
　(志禇大漢梁/相此有脱字)元成間禇先生少孫並以儒學稱焉
　河南陽翟　後漢禇重始居河南晉禇䂮安東將軍
　褒兖州刺史贈太傅女晉康帝后生穆帝曽孫秀之
　晉侍中生湛之法顯湛之左僕射生彥回齊司徒彥
　回生蓁蓁度支尚書法顯生炫齊侍中吏部尚書曽
　孫玠御史中丞生亮唐左散騎常侍陽翟侯亮生遂
　賢遂良遂功遂年遂賢邠王友生兼藝永州司功兼
　藝生璆琇珣璆吏部郎中琇給事中常州刺史珣京
　兆士曹生元方大理評事遂良中書令河南文忠公
　生彥甫彥冲彦季彦甫秘書郎生僑休彦冲城門郎
　生倫儼彥季千牛將軍生如松司農少卿遂年生鳴
　謙
　錢塘　與河内同祖漢末禇盛為鹽官因居由拳生
　泰仕吳封錢塘臨平侯又居焉裔孫義宗尚書沈叔
　安外孫也生無量國子祭酒管國公生廷訓廷詢廷
　誨廷詢駕部郎中廷誨給事中無量五從姪思光虞
　部郎中生鉟長孺司勲員外
吕
　炎帝姜姓之後虞夏之際封吕今南陽宛縣西吕亭
　是也至周失國子孫氏焉太公號吕望周有吕侯秦
　吕不韋單父人吕公女為漢祖皇后封臨淄侯
　東平　吕侯之後魏吕處居任城官至徐州刺史七
　代孫述後燕尚書左丞皇安承慶述七代孫也生烱
　焯烱膳部郎中諫議大夫左庶子焯左補闕後魏東
　平太守吕行均亦云虔之後六代孫雄黄左十四監
　生崇粹粹兵部郎中諫議大夫生詔進士(按唐世系/表詔作詒)
　京兆　後魏定州刺史范陽公吕祥狀云本出東平
　生真周趙州刺史房子公曽孫武生整右衞將軍滿
　州刺史生懐人
　馮翊　狀云本望東平後居馮翊蒲城北齊虞州刺
　史東平公吕晟生和岐州刺史和生紹宗唐領軍大
　將軍凉州都督紹宗生休璟休琳休璟左領軍將軍
　北庭都䕶休琳生廣太子舎人廣生洞太常博士
　河東　黄門侍郎平章事吕諲生仁本春卿冬卿春
　卿尚書奉御諲兄子季重歙州刺史中書舎人吕太
　一趙州刺史吕延之生謂勣謂潭州刺史湖南觀察
　生温宗禮温户部郎中衡州刺史侍御史吕守素監
　察御史吕霈生長輕右衛兵曹長輕生亢膺右司郎
　中諫議大夫新豐尉吕令問丕監察御史吕暕生崇
　質崇賁崇質殿中少監生逵建建防州刺史崇賁劍
　南河南嶺南成都河中節度鄆國公生遐超暕弟賜
　右武衛將軍
　諸郡吕氏　右翊郎將吕元播臨汝人又家緱氏生
　彬渭輔弼彬生牧庫部郎中澤州刺史牧生吳頴鎛
　榮渭輔生敞監察御史起居郎司更大夫吕才博州
　清平人著隋紀二十卷刪陰陽書五十三卷一子方
　毅右拾遺吕因汝州人生皆著作佐郎虢州司馬侍
　御史吕元嗣陜州人清池令吕處真綘郡人又家京
　兆生元晤元智元㻮元晤陳王傅光禄卿生同正鄆
　鄜州刺史同正生逖造崇訓女適將軍髙力士崇訓
　太子家令生回京兆倉曹櫟陽令生遥元㻮博州刺
　史生遇元智恒王傅生進
旅
　漢髙帝功臣有昌平侯旅卿(案漢表作/昌圉侯)𫝊封六代又
　共侯旅罷師𫝊封四代又共通云周大夫子旅之後
汝
　尚書有汝鳩汝方左傳晉大夫汝寛汝齊漢長水校
　尉汝隨
　潁川　後漢書孝子傳有汝郁
處
　漢書云藝文志趙有辯士處子著書風俗通漢處興
　為北郡太守
　潁川　晉書處枉又陳留相處就並潁川人
　沛國　晉有周馥母沛國處氏
所
　風俗通宋大夫華所事之後漢有諫議大夫所忠武
　帝時人
　平原　後漢有所輔平原人小史父奉郎中
楚
　風俗通芊姓鬻熊封楚以國為姓左傳魯有楚尹楚
　邱趙襄子家臣楚隆
莒
　伯益之後封莒為楚所滅以國為姓
吕管
　英賢傳漢吕管都尉吕管次祖中山人
吕相
　秦相吕不韋本陽翟賈人子孫因以氏焉
楚季
　世本楚若敖生楚季因氏焉陳大夫有楚季融
楚邱
　新序楚邱先生孟嘗君時人也
莒子
　春秋時莒子失國子孫氏焉
　　九虞
武
　周平王少子生而有文在手曰武遂以為氏漢初武
　臣為趙王又有武渉功臣表梁鄒侯武彪傳封六代
　後居沛國
　沛國　武彪裔孫周魏南昌侯生陔晉左僕射薛侯
　五代孫洽魏晉陽公始封居太原永水或號太原武
　氏洽曽孫居常北齊鎮逺將軍生儉永昌王諮議儉
　生華隋東都丞華生士稜士讓士逸士彠士稜唐司
　農少卿宣城公生君雅君雅生敬真崇真崇真太子
　洗馬士讓唐太廟令路公生惟良懐道惟良衛尉卿
　生攸宜攸緒攸宜雍州刺史都官尚書攸緒揚州長
　史隱嵩山神龍中拜太子賔客巢公徴不起景雲中
　封安平王亦不拜生君訥懐道左監門長史生攸暨
　攸寧攸寧春冬夏尚書納言建昌王江公岐州刺史
　生文瑛荀瑛攸暨駙馬司禮卿定王司徒楚公生崇
　敏崇行崇敏宗正卿上黨王崇行國子祭酒懐運淄
　州刺史生攸歸攸止攸望攸歸九江王宗正卿孫良
　臣商州刺史攸止恒安王司賔卿女元宗恵妃追封
　貞順皇后攸止子昕忠信忠鴻臚卿信秘書監攸望
　㑹稽王少府監察公孫徹洋州刺史士逸韶州刺史
　六安縣公生志元仁範安業志元倉部郎中生懿宗
　嗣宗懿宗河内王殿中監汴魏州刺史神兵道大總
　管生瑾瓌仁範雲陽令生尚賔重規載徳尚賔河間
　王益府長史重規髙平王司禮卿神龍朔方大總管
　禮部尚書生成節成藝載徳潁川王殿中監右千牛
　大將軍生平一敬一平一考功員外郎生集備就登
　集梓州刺史備殿中御史生元衡門下侍郎平章事
　成都尹登生儒衡殿中御史思元一名安業零陵令
　追封渤海王生求已太僕少卿士彠唐工部尚書利
　荆二都督應國公卒贈司徒周國公又贈太師太王
　太后追崇魏王云女為則天皇后生中宗睿宗彠子
　元慶元爽元慶宗正少卿生審思再思三思審思追
　封申王再思宫門郎追封蔡王三思梁王夏春天三
　尚書内史神龍司空同三品降徳靜為節愍太子所
　殺生崇訓崇謙崇烈崇撝崇操崇訓駙馬太常卿太
　子賔客生繼植左衛將軍崇謙光禄卿梁公崇烈尚
　乘奉御元爽虞部郎中少府少監生承嗣魏王春天
　二尚書納言文昌左相實封一千三百一户生延基
　駙馬右羽林將軍郯公延安光禄卿邢公延壽衛尉
　少卿燕公延秀駙馬太常少卿桓公(案唐世系/表作恒公)承業
　陳王左驍衛大將軍生延暉駙馬陳公羽林衛將軍
　孫惲斌承業次子延祚光禄少卿鄶公延嘉秘書少
　監莒公
庾
　堯時掌庾大夫以官命氏至春秋時周有大夫庾皮
　皮子過邑於緱氏衛有庾公差
　潁川　後漢始居潁川魏襄城令庾乘生太子中大
　夫遁(按鄧名世辯證亦/作遁晉書作道)並見晉書遁孫琛晉㑹稽内
　史生亮氷翼亮東晉司空永昌公氷中書監都鄉公
　生穆之五代孫衆陳長沙内史孫抱唐太子舍人
　新野　漢末居南陽後分赭防為新野遂為郡人後
　漢司空孟五代孫淄晉遂昌太守長子㑹為新野太
　守百姓生為立祠支孫庾告雲為青州刺史羌胡為
　之立碑次子庾方方𤣥孫詵齊徴黄門侍郎不起撰
　易林孫季才隋均州刺史撰元象志孫安禮唐齊王
　友修史學士師度朐山令師敬鄂州刺史庾滔少子
　瑋晉永安太守元孫易南齊司徒主簿有𫝊生黔婁
　潺陵令庾肩吾梁度支尚書生衡信譯掞信開府洛
　州刺史義城侯生立真隋逸樂令立真生威士唐翊
　衛開元徴士齊人云衡之後也又家秦陵生先光烈
　先吏部侍郎荆府長史採訪使生憑伾凖侹侣伾開
　州刺史凖尚書左丞江陵尹荆州節度使生承恭承
　慶承邕承師承恭萬年縣尉侹宋州刺史鴻臚卿生
　承歡承初承歡大理評事侣左補闕生承宣度支員
　外光烈職祠部郎中大理少卿生何倬何左司郎中
　彭州刺史生威員外郎湖州刺史威生敬休左拾遺
　敬休生道蔚翰林學士倬大理正秘書少監致仕倬
　生簡休工部侍郎左散騎常侍
輔
　左傳晉大夫輔躒本出黄帝之後風俗通云智果以
　智伯剛愎必亡其别輔氏漢有輔狠為尚書令(按漢/有尚)
　(書令輔粮此作狠不/同粮亦俗字疑並誤)河東有此姓
　襄陽　蜀志有右將軍輔果字元弼姚秦録有始平
　太輔光又東鄉侯輔鑒
鬴
　古釡字人姓也見纂要文
羽
　左傳鄭大夫公孫揮之後生羽頡漢有俠士羽公
　河南　魏官氏志拂羽氏後改姓禹氏
禹
　風俗通云夏禹之後支庻以謚為姓王僧孺百家譜
　云蘭陵蕭道游娶禹氏女
豎
　左傳鄭有䜿拊齊有䜿刁晉有䜿頭須並閽寺賤者
　子孫氏焉
主
　主父偃之後或單姓主氏今同州有此姓
萭
　漢有萭章長安人急就篇萭叚卿
宇文
　出本遼東南單于之後有普迴因獵得玉璽以為天
　授鮮卑俗呼天子為宇文因號宇文氏或云以逺係
　炎帝神農有嘗草之功俗呼草為俟汾音轉為宇文
　河南洛陽　後魏㧞㧞陵陵為前燕駙馬元莵公生
　系位至後魏内阿干生二子韜阿頭韜生肱顥泰周
　文帝泰西魏大丞相大冢宰安定公生覺毓邕震直
　憲純盛逹通逌閔帝覺生康紀王明帝毓生賢畢王
　武帝邕生贇賛贄允兊文宣帝贇生衍術静帝衍禪
　隋周四代五帝二十四年震宋公直衛王憲齊王大
　冢宰生貴質實貟趙王儉譙王純陳王通冀公逌滕
　王顥贈邵公生什肥導䕶什肥生胄邵公導豳公生
　廣䕶太師大冢宰晉陽公生連把公生元寳(按北周/書作光)
　(寳/)阿頭孫興大宗伯生洛封介公洛生裕裕生延延
　生離惑惑生庭立並襲介公立生邈御史中丞平昌
　公弓丞㧞㧞陵陵少子目原目原元孫勤後魏比部
　尚書生賢賢生湋(案唐世系/表湋作璟)湋生㢸隋禮部尚書㢸
　生儉紹儉生節唐侍中節生嶠萊州刺史嶠生融黄
　門侍郎平章事融生寛寧審寛户部貟外郎生炫刑
　部郎中紹水部貟外㧞南環後魏大司徒居武川生
　中山普陵中山内史太官順陽公生逗頽孫永生深
　安化公周京兆司㑹中大夫生孝伯明逹孝伯少冢
　宰生歆元瑜白澤歆右衛將軍生思純州刺史白澤
　生仁簡夏州都督明逹大僕卿生恱珍恱孫永貴周
　大司徒許公生忻愷忻隋上柱國生運唐左領軍生
　儉懐志懐義儉比部郎中懐志洋州刺史懐義生楷
　左軍將軍愷隋工部尚書安平公生儒童童孫有意
　膳部郎中兖州刺史珍孫虬南安公虬孫業唐太僕
　少卿普陵曾孫和生神舉神慶神舉周并州捴管生
　誼誼生􁇀職方貟外生敞户部郎中神慶隋梁州捴
　管汝南公曽孫􁀙蔡州刺史孫顥美原令生臯凖凖
　辰州刺史
　濮陽宇文　本武川人姓費已頭氏(案唐世系表/作費也頭氏)屬
　鮮卑佚豆歸(按北周書/作侯豆歸)後從其主姓亦稱宇文氏後
　魏時代為沃野鎮軍主豆歸元孫盛盛生歸述靜歸
　生定及唐徳州刺史定及生䂓光禄少卿孫影(按唐/世系)
　(表影/作實)好畤令宿均州刺史述隋右翊大將軍生化及
　智及士及化及隋太僕卿簒逆與智及並為竇建徳
　所殺士及唐中書令蒲州刺史郢公靜生福及福及
　孫全志工部貟外堂姪順虞部貟外生憲憲生巘
　中山　唐虞部貟外和州刺史宇文守直本河南人
　後居中山
武安
　漢將白起封武安君因氏焉漢有千乗侯武安恭
武城
　風俗通趙平原君勝封武城因氏焉
武彊
　漢二十八將王梁封武彊因氏焉
武仲
　臧武仲之後
武羅
　夏武羅國之後
甫奚
　英賢傳晉厲公大夫甫奚叔施之後龍驤將軍甫奚
　置
䜿侯
　左傳曹有䜿侯獳宋大夫䜿侯息
羽弗
　改為羽氏
主父
　趙武靈王主父之後
庾采
　莊子庾采楚之後
　　十姥
杜
　祁姓帝堯裔孫劉累之後在周為唐杜成王滅唐遷
　封於杜杜為宣王所滅杜氏分散魯有杜泄是也六
　國時有杜赫
　京兆　漢御史大夫周本居南陽以豪族徙茂陵子
　延年又徙杜陵延年孫篤入後漢文苑傳篤曽孫畿
　河東太守生恕宏農太守生元凱晉荆州刺史征南
　大將軍當陽侯長子錫曽孫悊生楚秀秀元孫果後
　周義興太守當陽侯次子尹尹六代孫顒西魏安平
　公始平公攅後漢度支尚書生士峻士琳士峻孫瓌
　之比部郎中楚州刺史士琳孫延福生元􁌒元道元
　逞元􁌒房州刺史生行成有鄰行成生春宋昌春吉
　州刺史右庻子有隣侍御史賛善大夫元道將作少
　匠生昆吾仲連昆吾防州刺史仲連太原令元逞左
　庶子須王傅攅弟勝孫周則周夏官上士生利仁超
　利仁兵部郎中超左司郎中義興公果隋兵部尚書
　兄曄隋懐州刺史生吒淹吒隋昌州司馬生如晦楚
　客(案唐書如晦𫝊祖果此作/果兄曄之後與史不合)如晦吏部尚書左僕射
　侍中蔡成公生構荷構慈州刺史荷駙馬尚衣奉御
　襄陽公楚客工部尚書蒲州刺史淹御史大夫知政
　事吏部尚書吉襄公生敬同愛同敬同中書舎人東
　陽公生從則工部侍郎從則生自逺昌逺志逺自逺
　生佐大理正(案唐世系表自逺生/繁繁生佐與此不合)佐生元穎元絳元
　穎恊律郎平章事西川都督(案唐書元穎傳元穎以/學士承㫖同平章事此)
　(恊律郎三字/疑有脱誤)生審禮京兆少尹元絳生審權平章事
　浙江節度生讓能彦林宏徽讓能太尉宏徽吏部尚
　書彦林中書舎人生用礪昌逺生倚左衛將軍志逺
　生倬儋愛同兵部貟外易州刺史安平公顒雍州刺
　史贈太尉生景秀景仲景恭景仲生孝彛孝奬孝弇
　(按唐世系表景仲生整/整生孝彛等與此不合)孝彛曾孫惟慎(按唐世系表/曽孫作孫)
　監察御史孝奬撫州刺史孝弇生元琰左金吾將軍
　景秀後周渭州刺史生懿隋禮部侍郎殿内監甘棠
　公懿生乾福乾祐乾祚乾福生崇允嗣及崇允成州
　刺史生正儀正心正儀生望之溱州刺史正心生昇
　南榮(案唐世系表正心生齊之齊/之生南昇南榮與此不合)昇京兆功曹南榮
　長安主簿嗣及青州刺史乾祐生續主客郎中續生
　知讓知謙知讓生慮恵慮生隋果州刺史恵生濟給
　事中京兆尹知謙天官貟外邢州刺史乾祚曽孫操
　(案唐世系表/曽孫作孫)殿中御史生隒隒生行敏常州刺史荆
　益二長史南陽襄公生崇懿恒崇懿宫尹承判左司
　貟外生希望太僕卿隴右節度恒分判刺史生位佋
　佑任供巨卿位考功郎中湖州刺史生液佋詹事司
　直任河南兵曹參軍佑左僕射平章事司徒岐公太
　保致仕生師損式方從郁師損工部郎中司農少卿
　式方昭應令生悰駙馬平章事須公(案唐書悰傳悰/封邠國公此須)
　(字/悞)淮南西川節度悰生裔休儒休從郁駕部貟外生
　牧顗牧中書舎人生承澤晦辭徳祥晦辭左補闕徳
　祥御史中丞禮部侍郎顗淮南節度判官供洪州長
　史巨卿兼監察御史顒少子景恭廓州刺史康成公
　生徳祐(按唐世系表顒少子景/恭生徳裕與此不合)殿中少監安衆公生
　敬則敬則生元同元志元振元同萬年尉生彦先率
　更令元志考功郎中杭州刺史生逢時緯孝輔叅謨
　嶠逢時生伯卿緯殿中御史生繼信刑部貟外杭州
　刺史孝輔大理丞生虔興賢應鸞清虔大理司直清
　檢校貟外生師仁師義師禮師仁吉州刺史生湘参
　謨陜州司倉生寅倫寅京兆法曹倫水部郎中澧州
　刺史嶠監察御史元振生諒誠長廣公整承漢文學
　生篤篤十二代孫闢渭州刺史整隋左衛將軍生揩
　揩生元義元逸元景元義侍御史元逸司門郎中元
　景宻州刺史整姪徳致眉州刺史漢陽公敦延年之
　後至後魏耒陽太守登孫良周熊州刺史生敦隋鄭
　州刺史敦生宏宏生爽駕部郎中爽生進思陽侯少
　子躋新平太守曹苻秦太尉生嶷秦秘書監嶷生詮
　後魏中書侍郎
　襄陽　當陽侯元凱少子耽晉凉州刺史生頋西海
　太守生遜過江隨元帝南遷居襄陽遜官至魏興太
　守生靈啓乾元靈啓生懐瑀懐瑶懐瑀六代孫文範
　唐中書舎人御史中丞懐瑶蔡州刺史生岑嶷巖嵸
　岸崱㓜定嵸梁西荆州刺史岸梁州刺史崱江州刺
　史崱生中規孝友友孫行紀行繹行紀曽孫某河南
　尉荆州刺史巖梁州刺史兄弟父伯並梁州有𫝊孫
　懿宗唐吏部貟外乾元孫叔毗周峽州刺史生亷卿
　憑石安石魚石黄石憑石生依徳蓬州咸安令生易
　簡考功貟外安石生賢倉部郎中魚石生依藝鞏縣
　令依藝生審言膳部貟外審言生閑武功尉奉天令
　閑生甫檢校工部貟外甫生宗武宗武生嗣業貧無
　以給葬收拾乞丐云甫没四十年啓子美柩祔於偃
　師惇六代孫恒隋水部郎中生安期唐亳州刺史安
　期生利賔雍州司法
　中山　與京兆同承魏僕射杜畿後家中山裔孫弼
　北齊徐州刺史生蕤隋治中御史生功瞻臺卿功瞻
　隋著作郎生之松之亮之元之松唐許州刺史之亮
　司勲員外生休纂延昌休纂淄州刺史延昌孫朗太
　子洗馬臺卿北齊黄門侍郎
　濮陽　狀稱與京兆同承杜赫之子威世居濮陽陳
　留太守杜亮生保保生伽伽生義博(案唐世系表亮/生伽伽生保保)
　(生義博與/此不合)義寛義博生端人(案唐世系表/端人作仁端)端人生元
　揆天官貟外生希彦右補闕太子洗馬生華萬檢校
　郎中義寛滕王諮議生無忝慎言承志無忝生兼授
　兼極(案唐世系表兼授作/兼愛兼極作兼拯)孫順休兼殿中御史兼極
　少子鎮起居郎荆州長史建平侯(按唐世系表載荆/州長史慎行又據)
　(元載作杜鴻漸碑文亦云大父慎行/為荆州長史此下應有慎行二字)生鵬舉安州都
　督生鴻漸中黄二侍郎平章事衞公生收威封鼎收
　戶部郎中廬州刺史生翁慶鼎丹王長史承志天官
　貟外生暹昱暹黄門侍郎平章事禮部尚書生孝友
　孝孫孝恭孝友御史中丞殿中監昱給事中孝恭孝
　孫並無位(按唐世系表孝孫無/官孝恭殿中侍御史)
　洹水　狀稱與亰兆同承延年後石趙時從事中郎
　杜曼始家鄴後徙洹水七代孫君賜隋樂陵令生正
　元正藏正倫正儀正徳正藏唐長安尉生僑僑生咸
　損咸工部郎中正倫中書黄門侍郎同三品度支貟
　外尚書中書令襄陽公
　京兆　唐武衞將軍杜徳仁右補闕杜挺生正初正
　元正元奉天令隋復州刺史杜文瑶並云義興公果
　同房芳州刺史杜元侃元孫暹右羽林將軍將作少
　監鄜州刺史兼御史中丞杜冕並云始平公房
　陜郡　後魏廣武太守杜徳云當陽侯之後曽孫賁
　陁生善賢賢意善賢綿州刺史賢意涪州刺史
　安徳　狀云延年之後徙平原唐司勲郎中杜文紀
　生慎盈國子司業文紀孫昭烈虞部郎中
　扶風郿縣　唐宗正少卿杜令怡孫沔崔
　偃師　狀云本京兆人唐禮部侍郎嗣光孫溱之兵
　部郎中溱之生長文溱之堂姪確河中節度
　成都　魏初杜雄入蜀因家焉子輔
　河東　狀云延年後屯田貟外杜頌名犯諱又給事
　中杜賔王又補闕杜顔右驍衛將軍杜賔客生右庻
　子台賢刑部郎中杜敏並云京兆人
　齊郡　狀云延年後皇太子太保行臺尚書令吳王
　杜威賜姓李氏生徳雋右驍衛將軍宿國公
　醴泉　檢校右僕射節度杜希全生叔良兼御史中
　丞全弟希進右神䇿將軍又振武都䕶兼御史大夫
　杜從政河東人鹽州刺史兼御史大夫杜彦先
　河南　後魏書官氏志獨孤渾氏改姓杜氏
魯
　周公子伯禽封魯至頃公三十四代九百餘年為楚
　所滅子孫以國為氏漢魯賜碭人也後漢中牟令魯
　恭魏有魯芝
　扶風郿縣　魯芝官至荆州刺史又晉光禄大夫魯
　褒
　新蔡　魯恭十代孫澄永嘉亂居江州新蔡五代孫
　裴齊衡州刺史生益之梁義陽太守生廣逹陳侍中
　齊將軍綏越公生廣陳子諒子訥子謨子諒唐荆州
　司馬子謨幽州録事参軍
祖
　子姓殷後殷王祖甲祖乙祖丁支庻因氏焉殷有祖
　己祖伊漢有祖所治家涿郡范陽祖太沂裔孫訥祖
　逖生約並見晉書後漢太常邈十三代孫詢禕詢元
　孫晉義陽太守耶訥從祖弟也元孫曠廷尉卿生温
　敏温生紹紹生慶曽孫崇儒北齊鴻臚卿臨川公生
　孝孫孝基孝夀孝孫唐吏部郎中太常少卿生光
　孝基給事中司農少卿孝壽孫流謙秘書郎順五代
　孫徳瑋撫州刺史生敏敏生季真後魏鉅鹿太守生
　瑩右僕射生孝徴北齊左僕射生君彦
　京兆　狀稱與范陽同出沂後魏有祖平從孝武入
　闗官至武州刺史生大通大通生孝義元規元軏元
　規生莊莊生夙成殿中御史夙成生自虛元軏疊州
　刺史大通次子孝紀生頴主客員外頴生愔司階愔
　生詠有才名修武徳實録
古
　風俗通古公亶父後因氏焉晉平公時舟人古乗蜀
　志漢廣功曹古牧
　河内　北齊中散大夫古起起子道隋兵部侍郎(按/古)
　(道子傳父起魏太中大夫道子仕齊歴官檢校御史/司空田曹參軍此以起為北齊中散大夫起子道隋)
　(兵部侍/郎俱誤)
　河南　官氏志吐奚氏改為古氏
扈
　夏時姒姓國也漢有扈輙又上郡太守扈育廣陵太
　守扈商
　京兆　魏有扈累晉有射聲校尉扈懐
　河南　官氏志扈地干氏改為扈氏
　南昌　唐扈臧之後元昌倉部貟外
五
　本伍氏避仇去人氏焉蜀五梁晉始興太守五允
堵
　左傳鄭有堵㓂堵叔堵俞彌堵汝父又音者魏志張
　燕本姓堵
普
　官氏志後魏獻帝次兄為普氏改為周氏
苦
　晉郤犨亦號苦成叔子孫氏焉風俗通苦成越大夫
　漢苦均為㑹稽太守苦音庫
鼓
　左傳鼓子鳶鞮之後以國為姓又見姓苑
浦
　晉起居注有尚書令浦選
補
　見姓苑
五鳩
　世本云楚鳩氏國語楚昭王時有五鳩蹇
五里
　其先齊諸田漢武帝徙之諸田以門秩次第為族田
　廣田孫田登為第二代人(案此下疑/有脱誤)
五鹿
　左傳云少昊氏因官氏焉(案左傳無其/文五鹿衛地)趙有將軍五
　鹿盧
吐萬
　代人代為部落酋帥
　河南　周郢州刺史通生緒永夀公弟纉右武候將
　軍已見萬氏注
吐奚
　後魏古弼代人本姓吐奚名華後為司徒賜姓古名
　弼
吐賀
　後魏吐賀氏
吐突
　代人今中官右監大將軍吐突承璀
吐難
　改為難氏
古成
　風俗通即古咸之後隨音改焉漢有廣漢都尉古成
　雲姚興給事中黄門侍郎古成説右將軍古成知晉
　袁宏集有南海太守古成彣開元中雲陽尉古成□
古野
　山東古野氏赤秋别種其後氏焉
古孫
　賈孫氏後譌為古孫氏
苦成
　晉卿郤犨食采苦成因氏焉潜夫論苦成城名在鹽
　池東北
苦久
　後燕歩兵校尉苦久和(案後燕録作若久/和此作苦久和)
仵城
　晉州稽胡晉初賜姓呼延居西州後魏正始年呼延
　勒為定州刺史於定陽賜姓仵城因住南汾州仵城
　縣音訛轉又為賀恱
魯陽
　妘姓國也在魯陽為魯所滅子孫氏焉潜夫論芉姓
　楚公族有魯陽氏
祖南
　風俗通與社南皆齊倡也漢髙惕娶扶風祖南氏
補禄
　英賢傳補禄子著書一篇言法家事
吐谷渾
　魏晉之際鮮卑慕容廆兄吐谷渾率部落止青海之
　西國號吐谷渾或歸中國因氏焉
古口引
　改為侯氏
普六茹
　周書楊忠姓普六茹疑與普陋茹同
　　十一薺
禮
　左傳衛大夫禮孔禮至漢新市長禮賢
　平原　後漢禮震受尚書於歐陽歙
啟
　夏后啓之後以王父字為氏後燕有將軍啓崙(按啓/崙急)
　(就章作/啓籥)
　　十二蟹
解
　晉大夫解狐之後其先食采於解因氏焉漢有御史
　大夫解延年司𨽻校尉解光
　濟南　晉雍州刺史解系系弟結結孫斾唐御史大
　夫濟南男解琬鴈門人徙家魏州職方員外郎解忠
　順魏州貴鄉人
　河南　後魏官氏志解毗氏改為解氏
解瑟羅
　改為羅氏
可足渾
　前燕録慕容雋皇后可足渾氏又有散騎常侍可足
　渾恒後燕城陽太守新汲侯可足渾健生譚新平公
　渴燭渾可足渾疑並與可朱渾同隨音轉耳
可朱渾
　出自代北又居懐朔隨魏南徙河南後魏都官尚書
　樂陵公可朱渾昌生道元北齊太傅太師扶風忠烈
　王生孝裕長威孝裕北齊大將軍生貴公貴公生君
　招長威生定逺唐右領軍右常侍懐州刺史生懐儼
　懐敏(案北史道元子名長舉襲父爵/此誤道元魏臣云北齊亦誤)
　　十四賄
隗
　春秋時翟國隗姓子孫因氏焉
　天水成紀　漢末隗義弟崔崔兄子囂更始御史大
　夫鄧禹承制以為西州大將軍專制凉州朔方事光
　武征隗㑹卒王元立其子純明年降
　汝隂　晉有隗紹善易
　　十五海
海
　見姓苑
采
　黄帝封其子於右北平采亭因氏焉
　北平　漢渡遼將軍采皓見英賢傳晉東莞太守采
　耿至隋漁陽郡主簿采强狀云耿之後也生宣明公
　敏宣明給事中刑部侍郎生懐敬懐敬吏部郎中宗
　正少卿生庭芝蘭芝公敏黄門侍郎生泰眷右金吾
　將軍相州刺史
宰
　周大夫宰周公孔之後以官為姓仲尼弟子宰予字
　子我魯人也漢有司空掾宰直
宰氏
　范蠡傳云陶朱公師計然姓宰氏(案徐廣注計然姓/辛氏名銒其先晉)
　(國之公子也此作姓/宰悮為複姓又悮)字文子葵邱濮上人
宰父
　仲尼弟子有宰父黑
倍利
　斛律部别帥倍俟利代人後封孟都公(案倍俟利即/斛律金之髙)
　(祖盖後又分/為斛律氏)
　　十六軫
軫
　左傳軫國在楚之東南楚屈瑕將盟貳軫注云二國
　也
　　十七凖
尹
　少昊之子封於尹城因氏焉風俗通云師尹三公官
　也以官為姓漢尹咸尹賞尹齊後漢尹敏晉尹奉
　天水　姚秦謨謀主尹緯又西海太守尹玖生猛晉
　昌太守又居京兆六代孫恵唐寧州司馬生恩貞刑
　戶二部侍郎御史大夫戶部尚書天水公生中和中
　庸中言中和庫部郎中國子司業中庸平原安定等
　三郡太守信王傅司正中言京兆府司録後魏燕郡
　太守尹思曽孫景同浙州刺史生徹隋梓州長史生
　元備左武候郎將
　河間　稱尹敏之後魏趙州刺史尹虛曽孫䡄隋貝
　州刺史上蒙公生勢唐嘉州刺史生仁宏仁徳仁宏
　潞州司馬長樂公生元叔元貞元凱元貞生日昇鄭
　州刺史光禄少卿元凱左史鳯閣舎人仁徳吳王戶
　曹生元繹元超元徽子羽子産子羽洛陽丞宣州别
　駕子産澧州刺史元徽比部郎中楚州刺史後魏太
　子洗馬尹翼六代孫朗生正理左拾遺商州司馬正
　義度支郎中宋州刺史
　樂城　後魏太學博士尹珍孫式隋長寧王長史生
　文憲中書舎人給事中生奭祠部郎中給事中又禮
　部員外尹知章絳州翼城人尹格之後又有古尹姓
　之戎居𤓰州(按古今人表有堯師尹/夀又左傳作允姓之戎)
允
　允格之後
尹午
　楚大夫囂尹午之後又楚大夫尹午子叔
　　二十阮
阮
　殷有阮國在岐渭之間周文王侵阮徂恭見毛詩子
　孫以國為姓
偃
　少昊孫咎繇生於曲阜是為偃姓國語云舒庸舒鳩
　並偃姓也
圈
　風俗通云楚鬻熊之後一云本姓卷氏鄭穆公之後
　秦末為博士避難改為圈氏
　陳留　後漢末有圈稱字㓜舉撰陳留風俗傳又有
　圈宣明郭林宗傳有陳人圈文
卷
　琅邪　陳留風俗傳云陳留太守琅邪卷焉本姓圈
　氏因避仇改去口
娩
　古萬字人姓見纂要文
偃師
　出自媯姓陳悼太子偃師為公子招所殺裔孫以王
　父字為氏
　
　
　
　
　
　
　
　
　
　
　元和姓纂卷六
欽定四庫全書
　元和姓纂卷七(上聲混韻/至范韻)　　唐　林寳　撰
　　二十一混
本
　姓苑有本氏
　　二十三旱
罕夷
　左傳晋大夫罕夷之後
　　二十四緩
管
　文王子叔鮮封於管因氏焉管夷吾字敬仲仕齊又
　管至父燕有管少卿(按世本管氏自莊仲山生敬仲/夷吾夷吾生武子鳴鳴生桓子)
　(啓方啓方生成子孺孺生莊子廬廬生悼子其/夷其夷生襄子武武生景子耐歩耐歩生微)
　北海　管少卿九代孫管寧魏太中大夫晋有南夷
　校尉管彦
　平原　漢末袁譚將東安太守管統魏少府丞管輅
　字公明
纂
　姓苑云義興人
　河南　官氏志纂連氏改為纂氏
琯
　何氏纂要云人姓
　　二十五潸
阪上
　上黨屯留人其先居阪上囙氏焉見傅餘頠複姓録
　　二十六産
産
　國語注云祝産已姓
　彭城　姓苑云彭城有産氏
棧
　見姓苑
　任城　魏志棧潜
簡
　周大夫簡師父之後
　　二十七銑
典
　見風俗通
　陳留　魏志有校尉典韋生滿
洗
　又音線南海人見姓苑
　　二十八獮
展
　魯孝公子展之後孫無駭生展禽又展喜展莊叔並
　其後也梁善畫人展見乾
　河南　官氏志輾遲氏改為展
蹇
　左傳秦蹇叔後漢小黄門蹇石
雋
　見姓苑
　渤海　漢京兆尹雋不疑之後
免
　左傳衛有免餘亦音問漢免乙為上郡太守
善
　善卷古時髙士見吕氏春秋
鮮陽
　漢有揚州刺史鮮陽進其孫滔散騎常侍
　　二十九篠
蓼
　咎繇子之後
　太原(案蓼國杜預註在安豐蓼縣通志作夀州/霍邱此太原乃蓼氏望出太原非其故地)　臯
　陶之後封蓼以國氏焉唐有羽林将軍晋陽公蓼崇
　業
鳥俗
　伯益仕堯有養鳥獸之功賜姓鳥洛氏支孫又以路
　洛為氏史記曰大費子太亷為鳥俗氏俗誤作洛
　　三十小
趙
　帝顓頊伯益嬴姓之後益十三代孫造父善御事周
　穆王受封趙城因以為氏衰盾之後分晋為諸侯都
　邯鄲王遷為秦所滅子代王嘉嘉子公輔主西戎居
　隴西
　天水西縣　公輔十三代孫融後漢右扶風大鴻臚
　融曾孫宻晋南蠻校尉生嶷茂隋左僕射蒲州刺史
　生元恪元愷元叔元楷元恪隋兵部侍郎元愷唐長
　安令毛州刺史元叔隋工部員外元楷兵部郎中殿
　中監武强公生崇基崇道崇嗣崇素崇孝崇基符璽
　郎生慶逸逸生演大理司直演生俌令言令言生佩
　玗珦玘玗鳳翔少尹珦少府監玘通事舍人崇道太
　僕少卿鄧州刺史崇嗣虞部郎中商州刺史生揆夷
　州刺史崇素水部郎中司農少卿崇孝鄧州刺史芬
　兄士亮(案上有/脫文)生方改海唐職方郎中太僕少卿生
　本道本質道生思謙琮珽琮晋陽令珽義王之友生
　懋伯河南尹懋伯生素肇本質泗州刺史宻次子嶷
　六代孫超宗後魏岐州刺史生仲懿尚書左丞仲懿
　生煚金城公左僕射冀州刺史煚生信丞正臣正臣
　生德皆唐殿中丞超宗弟令勝後魏河北太守孫懷
　訥廣州刺史總管懷化公生慈景慈皓慈景駙馬兵
　部侍郎華州刺史生節裳奉御慈皓巴州刺史生持
　滿左衛郎將
　下邳　漢丞相趙周之後十二代孫廞魏廣陵太守
　元孫裔晋平原太守以宋武外祖贈金紫光禄大夫
　生正倫宋領軍正倫生伯符丹陽尹七代孫綽唐左
　領軍將軍生璡屯田郎中魏州刺史瓌駙馬右千牛
　衛將軍夀州刺史女為中宗妃追冊和思皇后子欽
　仁
　金城　與天水同前凉有趙頵
　扶風　漢太常大夫趙禹今無聞
　平原　後漢太𫝊趙喜之後本南陽宛人徙平原裔
　孫奉伯後魏洛陽令生彦琛北齊尚書司徒太傅宜
　陽文獻王生元將仲將叔將公方仲將隋吏部尚書
　生義綱唐戸部侍郎叔將卭州刺史生尹平秘書郎
　公方隋大理正生仁溥義髙
　河間蠡吾縣　本名潁川亦趙王遷後漢京兆尹廣
　漢之後徙河間裔孫全榖本名鍾唐金部員外洪州
　都督
　中山　稱本自天水徙中山曲陽今定州鼓城縣後
　周信州長史趙逹孫恊生寳符寳符生不器不器生
　夏日和璧冬曦安貞居貞彚貞顗貞兄弟七人舉進
　士自寳符至冬曦安貞孫鄼又五代進士冬曦中書
　舍人國子祭酒生湛屯田郎中國子祭酒生鄼安貞
　給事中居貞比部員外吳郡太守採訪使生昌工部
　尚書華州刺史顗貞員外職方郎中安西都䕶恊孫
　不疑不疑考功員外生良公太子舍人
　新安　稱自天水徙焉後周有肅生軌軌生宏智唐
　黄門侍郎兄宏安度支郎中
　南陽穰縣　稱自天水徙焉後魏有太常卿趙鑒生
　榮隋庫部侍郎生德言唐主客員外德言生景仁泰
　景好畤令生敭先殿中侍御史敭先生驊比部郎中
　秘書監致仕驊生宗儒給事中平章事刑部尚書仁
　泰南和令生慎己慎庶慎己郜城丞生駰京兆士曹
　参軍生渉渾渉侍御史生傪伉伸傪監察御史伉昭
　應尉生􁀙璜璉渾大理丞生儧俈俈兼監察御史慎
　庶殿中御史
　酒泉　隋右武候大將軍趙才才生趙興唐左金吾
　大將軍生文皎左金吾大將軍文翽營州都督文翽
　生昌戸部員外皎孫連膳部郎中
　陜郡河北縣　狀稱後漢大鴻卿趙融後七代孫瑶
　後魏河北太守因居焉瑶六代孫仁本同三品左丞
　生諠諫諠左司郎中孫景門下侍郎平章事生元亮
　諌羽林將軍
　汲郡　本自天水徙焉唐宜祿尉昭夷子趙貞固生
　㣲主客員外生需左司郎中
　河東　狀云自天水徙焉唐監察御史趙君煦曽孫
　良器良弼中書舍人生宻邑董復縱衮宻檢校戸部
　員外都水師者河南少尹復中書舍人生元陽眞長
　元陽滁州刺史眞長監察御史縱戸部侍郎生公昌
　季黄君煦兄孫珍和州刺史生匡賛匡洋州刺史賛
　戸部侍郎生虔
　長平　狀云自天水徙澤州唐有玉鈐將軍趙亷生
　承恩鴻臚卿
　信都　尚書左丞趙涓生博元博宣博文博宣監察
　御史
　諸郡趙氏　尚書左丞華州刺史趙昇卿臨汝人戸
　部郎中趙謙光汲郡人司水部員外趙自勤河南人
　膳部郎中賔客起居舍人趙晋並河東人給事中趙
　文湖州刺史趙眘㣲陽翟人殿中監趙計河東人兵
　部員外趙子卿長安人虞部郎中趙履冲下博人司
　封郎中趙昴馮翊郃陽人利州刺史趙儋絳州人檢
　校工部尚書黔中節度沂國公趙國珍黔中人弟國
　玉改名孝先檢校員外趙鼎生震監察御史司農卿
　趙履温萬年人范陽節度使趙含章醴泉人
矯
　左傳晋大夫矯父漢將軍矯望
　扶風　後魏矯慎扶風人
　北海　郭頒世語北海髙士矯應
蟜
　顓頊元孫蟜牛之後舜祖也禮記有蟜固
繞
　左傳秦大夫繞朝之後
小王
　左傳衛大夫小王桃甲之後
小施
　禹後姒姓有小施氏見史記
擾龍
　劉累之後漢有待御史擾龍羣又擾龍宗為侍御史
　詣董卓白事不觧劍卓撾殺之
趙陽
　漢少府趙陽鴻治孟氏易
表黎
　改為黎氏
　　三十一巧
鮑
　姒姓夏禹之後有敬叔仕齊食采於鮑因氏焉敬叔
　生叔牙曽孫國世為齊卿
　東海剡縣　漢太尉昱子德始居東海永嘉亂過江
　居丹陽德裔孫泉梁信州刺史泉弟隋均州刺史平
　遠孫安仁唐滁州刺史
　襄陽　狀云宣之後開元有鮑思遠生防京兆尹工
　部尚書
　河南　官氏志云俟力氏改為鮑
絞
　左傳有絞國在隨唐之南以國為氏
　　三十二晧
棗
　本姓棘子成後因避難改後漢棘袨潁川長棗祗為
　陳留太守生趙趙生據字道彦太子中庶子生腆高
老
　風俗通云顓頊子老童之後左傳宋有老佐論語老
　彭即彭祖也或云老氏老𥅆老萊子之後
保
　周禮保章氏因官為姓呂氏春秋云楚保申
昊
　風俗通云昊英氏之後一云少昊之後
浩星
　漢有浩星公治榖梁李廣𫝊有浩星公又浩星賜元
　國所善(案趙充國𫝊有所善浩/星賜元乃充字之誤)
浩生
　孟子齊賢人浩生不害
老成
　老成子賢人裔孫老成方仕宋為大夫著書十篇言
　黄老之道
老萊
　老萊子古賢人著書
老陽
　神仙傳秦有老陽子白日昇天
考城
　老城氏或為考城氏考城子古賢人也著書述黄老
　之道列子有考城子㓜學於尹先生
　　三十三哿
左
　齊氏公族有左右公子因以氏焉魯左邱明楚左史
　倚相
　齊國臨淄縣　邱明之後魏左雍為侍御史生思官
　至秘書郎神仙傳有左慈
　南陽沮陽縣　後漢左雄尚書令唐宣州都督戴國
　公左難當宣州人云其後也
我
　風俗通云我子六國時人著書號我子
左人
　仲尼弟子左人郢魯人見史記
左史
　古者左史記言因氏焉楚有左史倚相
左尹
　楚左尹卻宛之後榖梁有左尹子息
可㳫
　梁河南王可㳫振
可地
　改為延
　　三十四果
火㧞
　北蕃酋領也
　　三十五馬
馬
　嬴姓伯益之後趙王子奢封馬服君子孫氏焉奢孫
　興趙滅徙咸陽
　扶風茂陵　漢馬權為將軍生阿邏(案漢書阿/邏作何羅)通通
　封重合侯生昌昌生况余援余生歆融融南郡太守
　援子廖女為明德皇后生章帝歆十一代孫黙後魏
　雍州治中生思歡歡生祚祚生重隋京兆府長史生
　匡武匡儉匡武瀛州刺史襄城公匡儉生克忠咸陽
　尉克忠生搆措搆駕部員外湖州刺史生曽擇擇兵
　部員外河間太守生著署(案唐世系表/作昔此作署)署生逄監察
　御史歆十二代孫岫西魏上柱國扶風公孫懿為唐
　均州刺史襄陽公後魏平州刺史馬榮之狀稱南郡
　太守融後生熙熙生亮亮生琮亮曽孫正㑹左武衛
　將軍鄯州都督生暹晁晟晟生璘檢校左僕射涇原
　節度生旴晞曄旴代州都督皓左神武將軍暹光祿
　卿生昻江陵令琮曽孫知亷尚食奉御
　京兆　狀云融後北齊治書御史馬觀國元孫頠唐
　兵部員外自周齊代居憲府舊號御史馬家頠生光
　粹光淑粹生矩該真矩該生緫安南都䕶光淑左司
　郎中宋州刺史生僐
　郟郡　後魏章武太守馬晃元孫吴陁唐監門將軍
　荆州長史生大通大均大通孫頴榮州刺史大均甘
　州刺史生崇臺左羽林將軍生瓊慶州都督瓊生鋭
　鉉錫銳揚府司馬鉉兼中丞生淑錫諫議大夫虢州
　刺史
　茌平　北齊茌平令馬暹因家焉生瑗本郡戸曹主
　事生周中書髙唐公周生載恂載左丞吏部侍郎生
　觀覬覬吏部郎中生元振元拯恂河南令丹州刺史
　臨安　唐嵐州刺史大同軍使馬季龍狀稱歆後生
　炬炫燧炬生當右諭德炫刑部侍郎工部尚書致仕
　燧司徒兼侍中北平郡王生彚暢彚太僕少卿暢少
　府監生繼祖
　西河　隋太子洗馬馬隋孫元素太府卿生元直金
　部員外元直生辿辿檢校郎中生翊竲
　廣陵　唐吏部侍郎秘書監常山文公馬懐素生觀
　觀生繼
　諸郡馬氏　唐左驍衛將軍馬文舉長安人左衛武
　軍馬四逹檢校員外馬丹華隂人馬吉甫馬光嗣正
　平人兄秦客右常侍
賈
　唐叔虞少子公明康王封於賈後為晋所滅以國為
　氏
　長樂　漢長沙王太傅賈誼洛陽人十代孫龔居武
　威龔孫詡魏太尉生璣長樂令𨽻相州裔孫琚後魏
　潁川太守生昭申申生亷亷生均清河南郡兵曹均
　生言道言忠言忠考功吏二員外生曽閔剡曽中書
　舍人禮部侍郎生深至深職方郎中徐廬䕫岳四州
　刺史至中書舍人禮兵二侍郎京兆尹右常侍生系
　泉州刺史璣曽孫國後燕代郡太守曽孫叔願後魏
　散騎常侍聘齊使孫慈明北齊華山王諮議生仲璣
　唐滄州魯城令魏尚書賈興元孫雲霽唐合州刺史
　代居坊州中部縣生成元珪元敏(案元敏下疑/脫元珪二字)資興
　令元敏舒州牧
　宛句　誼九代孫秀玉後漢武威太守又家武威玉
　曽孫演演孫眞晋兗州刺史宛句後又徙宛句眞元
　孫思祖後魏龍驤將軍元孫暨北齊太守生式隋鄱
　陽郡司空生敦實􁀙滄洛等州刺史生宣譽敦實司
　封大夫右庶子生承恩伯業伯起伯饒伯招伯卿膺
　福通理承恩洛州武州均州司馬生弇全全越州刺
　史浙東觀察伯業庫部郎中生茂宗膺福兵部郎中
　左常侍
　洛陽　狀稱誼後梁中軍長史賈宏生勰北齊青州
　刺史孫憲生處靜處澄處靜成州長史生慶言刑部
　郎中滑州刺史慶言生晋恒處澄生元禕元禕生季
　鄰季良奉天尉季良生岌檢校員外岌生稜穜稜大
　理評事季鄰長安主簿生岧嶷
　河東　晋有散騎常侍賈弼生匪之宋太宰參軍希
　鑑齊外兵郎撰永明氏族狀生執梁少府太傅講學
　撰姓氏英賢傳北齊鉅鹿太守賈延慶云其支族也
　延慶曽孫德逹唐大理丞生楚珪歸州刺史
　廣平　狀云稱賈翊之後北齊國子助教猷曽孫元
　彦唐太學博士生元賛大隱元賛太學博士大隱中
　書舍人禮部侍郎生㓜知日新
　樂陵　賈誼之後唐沁水丞賈元琰生躭左僕射司
　空平章事生疄疇㽥㽥太子中允疇司農主簿
　河内野王　中書舍人登陜郡庫部郎中賈彦璋
　濮陽　工部員外賈彦璿弟彦璉評事水部郎中賈
　昇刑部郎中賈虛舟侍御史賈仁英魏郡人侍御史
　賈令思河東人右常侍御史大夫賈隱
夏
　夏后氏之後以國為姓又陳宣公孫御叔亦為夏徴
　舒其後也
馬師
　世本鄭穆公有馬師之官馬師頡馬師朔馬師黥列
　仙傳有馬師皇
馬適
　趙將趙奢號馬適君因氏焉(案此條當改入馬服姓/下漢功臣表有畢侯馬)
　(適育當増入此脫又誤/以馬服君改馬適君)
馬矢
　莊子有馬矢子
吔咥(上音野下音/鐵都結反)
　(案此姓注/文原本缺)
夏侯
　夏侯之後至東樓公封為把侯至簡公為楚惠所滅
　弟他奔魯魯悼公以夏侯受爵為侯因氏焉後去魯
　之沛居譙遂為郡人漢有太僕夏侯嬰譙國人嬰孫
　夏侯建建三代孫妙才魏征西將軍轉愽昌侯生覇
　仕蜀雍州牧郿侯七代孫詳左僕射豐城公生□□
　生審端唐秘書監梓州刺史審端生德昭吉州刺史
　德昭生遵業遵本又後魏左光禄夏侯道謙為譙郡
　太守子孫因家焉弟叔明檢校右僕射劔南東川節
　度生昪兼御史大夫昪生仲仲生昊彭州刺史
夏父
　左傳魯大夫夏父弗忌宋大夫夏父㣲
夏后
　史記禹為夏后因國氏焉
夏里
　漢四皓夏里黄公河内軹人
社北
　風俗通云凡氏於職社北五鹿有社北大夫因氏焉
　沛郡　漢有社北羣為郡上計
　　三十六養
掌
　魯大夫黨氏之後揚雄與劉歆書云林閭蜀郡掌氏
　琅邪　晋有琅邪掌同
　燉煌　前凉有遂興侯掌據
仉
　人姓梁州有仉啓
鞅
　見姓苑
賞
　江南有賞氏
􁡂(皮養/切)
　姓苑云人姓
長孫
　河南洛陽　後魏獻帝拓㧞與鄰七分其國兄弟各
　統領之第三兄為長孫氏孝文帝以嵩宗室之長改
　為長孫氏長兄為紇骨氏次兄普氏孝文改為周氏
　太和中詔代北人並為河南洛陽人道武時有上黨
　王長孫道北平王長孫嵩上黨靖王道生後魏司空
　旃旃生觀(案魏書道生子抗抗子觀此作道/生旃旃生觀盖與唐世系表同誤)為殿中
　尚書生稚西魏尚書令太師生子裕紹逺澄擕巫(案/魏)
　(書稚凡五子子彦子裕紹遠士亮季亮又子彦本名/儁此所載與唐史同與魏書異又澄亦觀之子此作)
　(稚子與唐表亦/不合儁誤作擕)子裕西魏右武候將軍平原公生兕
　後周絳州刺史平原公生熾晟敞義莊熾隋戸部尚
　書饒陽公生代(案唐世系表名安/世此避唐諱為代)代生祥刑部尚書
　御史大夫孫孝紀左司員外郎晟隋右驍衛將軍唐
　贈司空齊獻公晟女為太宗文德皇后晟生无乃无
　傲无憲无忌无逸无憲生安業唐左監門將軍无忌
　吏部尚書侍中中書令右僕射司徒太尉趙國公在
　相位三十四年生冲渙濬温浄淑(案唐世系/表淑作溆)澤冲秘
　書駙馬孫元翼宣州刺史渙中州刺史濬浄並奉御
　淑成州刺史敞宗正少卿汴州總管生无虎右監門
　將軍義莊荆州刺史紹逺西魏大司空上黨公生監
　(案周書作/覧此作監)周大司徒薛公隋宜州刺史生寛龕操清
　(案唐世系/表清作洪)唐晋州刺史寛生昭郢州刺史昭生仲宣
　庶幾仲宣孫鑄倉部員外郎庶幾生勗西河太守龕
　房州刺史曽孫子哲信安太守右金吾大將軍操金
　部郎中歸州長史生憲誼鑒詮憲屯田郎中德州刺
　史誼睦州刺史生泳屯田員外郎鑒曽孫湯詮駙馬
　尚輦奉御稚三子澄周秦州刺史義文公生嶸緯軌
　始愷嶸生績績生和人司農少卿緯曽孫貞隠太常
　博士軌元孫端梁州司農生縯全緒縯長安令全緒
　右金吾將軍宋州刺史生雅正駙馬愷生順德澤州
　刺史驃騎將軍邳襄公元孫有隣和州太守順德姪
　曄駙馬黄州刺史稚第四子擕後魏尚書令平高公
　生毗隋工部尚書絳公稚五子巫周秦州刺史清都
　公生大敏唐職方員外大敏生希範司門員外北平
　王嵩後魏太尉五代孫慶明後名儉周僕射荆州總
　管鄶公生平徹平隋工部尚書襄陽公生師禮唐膳
　部郎中徹生文則庫部郎中集生讓光州刺史敦生
　師黄門侍郎師生訥言
　北海　梁賈執姓氏英賢傳云北海長孫氏左王魚
　家後
上官
　楚懐王子蘭為上官邑大夫因氏焉秦滅楚徙隴西
　之上邽漢右將軍安陽侯桀生安桑樂侯女為昭帝
　皇后拜車騎將軍以反誅裔孫勝
　天水　蜀太尉上官勝生二子曰茂曰先茂(案下有/東郡上)
　(官先元孫迴此應作/先徙居東郡作茂誤)徙居東郡
　京兆　上官茂裔孫霽後魏藁城公生思愼思愼生
　昇後周秦州刺史生政隋西郡太守義清公政生懐
　仁唐右武將軍舒州刺史政少師(案政已見前/此有脫誤)裕安
　州刺史安義生翼伯翼伯生義同義同生宗素宗素
　生式
　東郡　上官先元孫迴後周定襄太守孫宏隋比部
　郎中江都總監因居揚州生儀西臺侍中平章事二
　子庭芝庭璋庭芝周王府屬生怡容庭璋太子僕射
　生經野經國經緯經緯生詔侍御史
壤駟
　風俗通息公子邉為大夫氏焉(案此有/脫誤)漢有光禄大
　夫宜陵侯壤駟射(案家語孔子弟子/有壤駟赤秦人)
爽鳩
　左傳爽鳩附庸國伏羲後風姓也
養由
　楚養由基之後
　　三十七蕩
党
　本出西羌姚秦將軍党耐虎自云夏后氏之後代居
　羌豪又吴平男党娥子孫居同州
　馮翊　後魏寧州刺史北地公党宏六代孫党仁宏
　唐陜嬴等州刺史廣都公生敬元濮州刺史監門將
　軍婺州都督党孝安職方郎中党曄並同州人
　華隂　姚秦羽林監党成後徙華隂
汻(音晃呼/浪反)
　姓苑云人姓
廣
　風俗通云廣成子之後
廣成
　神仙傳廣成子古仙人居崆峒山黄帝造焉
　　三十八梗
丙
　齊大夫丙歜之後漢功臣表有高苑侯丙猜𫝊封八
　代
　魯國　漢丞相博陽侯丙吉代居於魯晋大夫丙豫
　食采於丙因氏焉齊有丙意兹漢士丙丹
　北海朱虚縣　魏有丞相徴士丙原字根矩孫後周
　信州總管丙明丙明生粲唐監門大將軍應國公高
　祖與之有舊以姓犯諱賜姓李氏粲生寛太常卿寛
　生孝旻(案唐書李元紘傳元紘父道廣祖寛/此於寛下止載生孝旻脫道廣一人)紀王戸
　曹孝旻生承業承嘉承業絳州刺史承嘉御史大夫
　戸部尚書道廣殿中監平章事益州長史金城侯生
　元綜元繹元紘元緘元綜屯田郎中荆州長史生舒
　工部郎中舒生莒元紘戸吏中書三侍郎平章事戸
　部尚書致仕生有孚有容有功元緘鄆州刺史
景
　芊姓楚公族也漢初徙山東豪族於闗中今好畤華
　隂諸景是也楚有景風吴志有西湖人景養
　廣陵　後漢景彎善詩易辟不起見儒林傳
　平陽　後漢燕録有平陽人景安
　河東　唐河南少尹景延廣(案此與五代之/景延廣非一人)生彬
邴
　晋邴豫食采於邴因氏焉
秉
　漢有秉寛
猛
　左傳猛足(案左傳/作猛獲)
永
　見姓苑
梗陽
　秦宣太后弟封梗陽君因氏焉漢有駙馬都尉梗陽
　犫晋有梗陽巫臯漢有侍御史謁者梗陽貞
邴意
　齊大夫邴意兹之後
　　三十九耿
耿
　殷時侯國晋所滅因氏焉
　　四十靜
靖
　風俗通單靖公之後以謚為姓一云齊田氏之族靖
　郎君之後中山著姓略云河東裴公續娶散騎常侍
　章公中山靖延康之女
　陳留　隋有靖德立與格處仁等為八俊
井
　穆天子傳周有大夫井利又天子為井公博左傳虞
　大夫井伯漢司徒掾井宗
　　四十四有
有
　風俗通有巢氏之後仲尼弟子有若魯人漢有禄(案/姓)
　(氏急就篇云風俗通漢光禄勲有光/今本風俗通無此句亦無有禄之名)
柳
　周公孫魯孝公子展展孫無駭以王父字為展氏生
　禽食采柳下遂姓柳氏魯滅楚狂(案唐世系表作楚/滅魯仕楚原本脫)
　(誤/)秦并天下柳氏遂遷於河東
　河東觧縣　秦末有栁安惠裔孫也始居觧縣安曽
　孫隗漢齊相六代孫豐後(案豐後漢人/此脫漢字)光禄勲六代
　孫僧習(案唐世系表豐六世孫軌晉吏部尚書生景/猷晋侍中二子耆純耆太守號西眷二子恭)
　(璩恭後魏河東郡守南徙汝潁遂仕江表曽孫緝宋/州别駕宋安郡守生僧習據此則僧習乃豐十二世)
　(孫也此本作六代孫/僧習與唐書不合)後魏尚書右丞生鸑慶虬檜鷟
　生𢃄韋周黄門侍郎𢃄韋生祚續祚生震範幹震郢
　州刺史生俊棣州刺史範尚書右丞生齊物(案唐世/系表祚)
　(生齊物齊物生範範生喜此以範為/祚子齊物為範子與世系表不合)睦州刺史生喜
　喜生賁并(案唐世系表/并下有淡字)中行宷并殿中侍御史生道
　倫(案唐世系表/道倫作并孫)淡字中庸洪府戸曹幹工部員外生
　渾儒渾孫奕昇州刺史儒戸部郎中孫翊膳部員外
　續儀曹郎中慶後魏右僕射平齊景公生機宏旦肅
　勃機隋納言建安簡公生述逖逵逞述隋兵部尚書
　逖職方郎中生允莽允隴州刺史曽孫叔瑞端(案唐/世系)
　(表作叔璘/瑞州刺史)州刺史生應䂓兼殿中御史允孫光庭祠
　部員外薊州都督(案唐世系表光庭/弟充庭薊州都督)逵考功郎中逞
　禮部郎中旦隋黄門侍郎生燮則綽楷融亨燮都官
　郎中生(案此下脫/子房二字)子寳子房戸部侍郎則生奭中書
　令河東肅公奭生知人水部員外綽膳部郎中楷濟
　州刺史生融子敬子夏融孫元寂主客員外撫州刺
　史子敬生約房州刺史子夏生從心從裕從裕生察
　躬躬生鎮侍御史鎮生宗元禮部員外亨岐州刺史
　太常卿生子陽子貢子陽生誡言誡言生渙澤渙中
　書舍人澤華州刺史子貢孫良器冀州刺史肅隋吏
　部郎中生大隠台州刺史虬周中書侍郎生鴻漸蔡
　年止戈待價鴻漸五代孫暉寧州刺史蔡年生謇之
　諤之頴之挺之謇之隋黄門侍郎生威明慈明然明
　威明吏部郎中慈明職方郎中孫弼貝州刺史慤辰
　州刺史都督曽孫立然明施州刺史諤之生保隆膳
　部郎中頴州(案唐世系表頴/州當作頴之)屯田員外孫存業宿州
　刺史生栖朝(案唐世系/表無朝字)媯州刺史挺之中書舍人止
　戈孫建(案唐世系表建/係止戈五代孫)金部郎中待價孫言恩祠部
　郎中檜生雄亮亮生賛都官郎中曽孫鄭卿咸安太
　守賁次子㨿五代孫懷表生該謨該生岑岑生澄温
　潭温光禄少卿潭駙馬太僕卿生晟右金吾大將軍
　晟生暈韓王傅杲駙馬謨衛州刺史曽孫紳柳州刺
　史昻周内史隋禮部尚書文成公生調行臺丞敏(案/唐)
　(世系表作後魏車騎大將軍汾州刺/史懿生敏隋上大將軍武德郡公)從祖弟道茂生
　孝斌斌生客尼五臣寳積客尼生明偉義川令明偉
　生正己正禮正己孫甫正禮邠州司戸生子華(案唐/世系)
　(表子華/作子兼)子温子金子平子華池州刺史子温丹州刺
　史生公綽公權公綽湖南觀察兼中丞公權(案公權/太子太)
　(保此有/脫文)子金南鄭令明亮曽孫惟則檢校員外生湛
　和州刺史(案唐世系表明諶和/州刺史係五臣子)寳積職方員外生明
　逸刑部員外明肅度支郎中東眷卓過江生輔恬傑
　奮輔生平歸北孫敬起生昶粹昶孫詵生杲仁崇禮
　崇禮房州刺史生固節仲矩粹七代孫季華恬生元
　景淑宗淑珍(案唐世系表恬生/憑憑生叔宗叔珍)元景司空淑宗生彦
　緒齊尚書彦緒生惔憕忱怡惔梁僕射曲江公生昞
　暉映昞生裘周内史大夫隋大將軍元孫湛右金吾
　將軍暉梁吏部尚書生顧言隋秘書監漢南公顧言
　生遜遜生尚眞司門員外映生莊奭陳度支尚書奭
　曽孫慶休生識渾識屯田郎中徵不起渾兵部左常
　侍平章事惲梁侍中生􁆟憕梁侍中吏部侍郎尚書
　淑珍生慶遠季遠慶遠梁侍中雍州刺史雲杜侯生
　津梁兵部尚書津生仲禮敬禮仲禮梁州刺史西魏
　侍中生元彧元曽孫滿(案唐世系表/滿作行滿)諫議大夫給事
　中彧隋侍書御史生紹左庶子曽孫晦文州刺史彧
　元孫如芝衡州刺史季遠梁中書侍郎生遐周侍中
　霍州刺史生莊隋黄門侍郎生慶孫慶孫生楚賢光
　禄少卿杭州刺史楚賢生温洽沖洽孫昇長安令生
　元輔應沖左常侍太子賔客平陽公修國史傑孫雙
　虬文明虬生崇文明生元章仲仁季和(案唐世系表/元章仲仁季)
　(和俱作/雙虬子)元章生景賔景鴻景賔元孫季誠金部郎中
　揚州刺史景鴻生儉隋書有傳仲仁曽孫崇貞太原
　令季貞生賁長安丞季和生賛冀州刺史七代孫貞
　(案唐世系表季和曽孫貞/望江州刺史此作七代孫)江州刺史又太子學士柳
　彦昭云僧習子虬後生芳職方郎中芳生登冕登秘
　書省少監冕吏部侍郎福建觀察使濮陽狀云本河
　東人杭州刺史柳德乂生萬齒齒生翼之馮翊諫議
　大夫伉其後
侴(勑救/反)
　呉興　漢侴東未詳所出姓苑呉志孫韶伯父何本
　姓侴呉人也晉将軍侴縱(案廣韻不載此字正字通/侴即􁔭字變體作侴然案)
　(􁔭乃古文好字廣韻集韻俱不言人姓又丑好音亦/不同似非一字又妞音紐人姓今髙麗人有之疑即)
　(侴字/之變)
咎
　風俗通云湯司空咎單左傳咎舅犯字也
灸
　見姓苑
棸(側紂/反)
　晉有棸儔今江南襄陽並有此姓
羑
　古牖字羑里殷秋官子孫因氏
酒
　周禮酒正因官氏焉見纂要文
有扈
　夏初諸侯國也
有偃
　臯陶偃姓之後有偃子臯為晋士官
右師
　世本宋武公生公子中代為右師因氏焉漢有中郎
　將右師譚
右歸
　潜夫論宋右歸氏子姓也
右尹
　楚公子辛為右尹子孫氏焉
右史
　右史記事因氏焉周右史戍見世本
右宰
　左傳衛大夫右宰榖因官為姓
右將
　漢下鄜侯右將萬周駱越人
九方
　列子秦穆公時九方臯一名歅善相馬
夀西
　左傳楚人夀西宜僚亦見莊子(案左傳無/夀西字誤)
臼季
　齊公子臼季之後魯有臼季宣孟
　　四十五厚
茍
　國語黄帝之後漢有茍實茍參
　河南　山陽茍賔世居河南漢有少府儒晋兗州刺
　史茍晞字道將弟茍純青州刺史唐監察茍敬恩懷
　州人云其後
　隴西　苻秦衛將軍茍長之後庫部郎中茍言云其
　後
口
　羌種也今同州有此姓
耦
　風俗通宋卿華耦之後漢有侍中耦嘉
　廣平　姓苑云廣平有耦氏
郈
　風俗通魯大夫郈昭伯食采於郈因氏焉
毌邱
　其先食采毌邱因氏焉
　河東　後漢末將作大匠毌邱興生儉魏幽州刺史
　奔吴拜鎮北將軍幽州牧譙侯生旬
　　四十七寢
沈
　周文王第十子𥅆食采於沈因氏焉今汝南平陽沈
　亭即沈子國也秦沈郢郢十二代孫戎
　吴興武康縣　漢光禄勲海昏侯沈戎後居㑹稽烏
　程吴興分烏程為吴郡孫景見後漢書晋沈袞宋沈
　慶之梁沈約並景後也景生産産生晃䂓晃孫謙謙
　生勉勉生琛琛生祚楚祚生劭之慶之慶之生文昭
　文昭生毅齊五兵尚書孫巡生君理君攸君高君
　理陳侍中僕射女為隋煬帝后君高孫悅唐將作少
　卿餘杭公生嶷和州刺史嶷生璟瑱瓉璟屯田郎中
　瑱水部員外諫議大夫瓚都水使者慶之生文季後
　魏平南將軍六代孫法牧唐譚州長史慶之宋司空
　始興公生文秀宋左僕射六代孫揚庭唐金壇令孫
　勉寂晋光禄勲生宣宣生懷遠宋侍中遠元孫越賔
　發發生曇慶宋祠部尚書六代孫大禮唐濮陽令琛
　次子楚五代孫君攸陳衛尉卿生叔安唐刑部尚書
　吴興公生訓之道之眷之雋之訓之生成業漢荆州
　刺史道之生成福簡台廬等州刺史叔安堂姪緝荆
　州刺史勉次子盤盤七代孫宏周司水大夫宏周孫
　士衡唐陜令生介福餘慶介福主爵員外生易直易
　直大理正女為代宗妃追尊睿聖皇后生德宗易直
　子震濟震秘書少監生房右金吾大將軍濟生華殿
　中監華生翬駙馬餘慶庫部員外生從道右司郎中
　冀州刺史孫對䂓生䣆晋冠軍長史䣆孫叔生僧朗
　演之僧朗元孫不害陳尚書左丞孫齊家唐秘書郎
　生朝宗婺州武羲主簿朝宗生既濟克濟既濟進士
　唐翰林學士生𫝊師宏師述師𫝊師進士吏部侍郎
　生樞詢樞進士諫議大夫商州防禦使詢進士浙東
　觀察澤潞節度生仁衛進士既濟次子宏師進士不
　禄述師長子許十一代(案梁沈約乃景後此十/一代孫上應有景字脫)孫林
　子田子林生暎暎生約梁左僕射特進隠侯約生旋
　旋生衆戎(案梁書約祖林子生璞璞生約約生旋旋/生寔此以璞作暎以寔作衆戎與本𫝊不)
　(合/)次子齊十五代孫恪陳侍中曽孫賁唐大理評事
　給事中薛王傅沈務本稱寂孫挺生利賔大理評事
　利賔生忌忌生建迴逵逵閬州刺史國子祭酒修文
　學士沈伯儀稱彦後孫浩僊浩源浩僊殿中丞浩源
　武功尉生廙庠廙生周明琚珂珂京兆功曹庠監察
　御史生瑱比部郎中灃州刺史沈萬石稱彦後生客
　卿陳刑部尚書生孝澄隋婺州别駕授徒五百人三
　徴不起孫虬之樂平令生迪番陽令迪生竦大厯六
　年進士左庶子生宗本師言師黄中黄左黄宗本蘇
　州司倉師言沂州録事參軍師黄廣州度支使中黄
　大理司直生栖遠栖逸左黄監察御史生延蔚栖逺
　庶子知制誥翰林學士賔客致仕梁徴詳定禮儀戸
　部侍郎栖逸拾遺延蔚著作郎國子博士正諫議大
　夫平章事生君諒諒六代孫崧(案唐史君諒相武后/此平章事應即君諒)
　(生字衍崧係諒元孫此/作六代與世系表不合)進士
　鄴郡内黄　狀云本吴興人唐下邳令生眞恠(案下/邳令)
　(失名恠/字亦疑)恠生佺期佺交(案唐書/作全交)宇宣佺期中書舍人
　太子詹事生之象東美惟清東美給事中夏州都督
　佺交濮陽尉
審
　漢辟陽侯審食其為右丞相沛郡人
　魏郡　後漢末袁紹將審配
枕
　姓苑云下邳人
沈尹
　楚有沈尹戌沈尹赤沈尹夀沈尹射子孫以官為氏
　　四十八感
昝
　何氏姓苑云昝氏蜀人也晋中興書云桓温將昝堅
　唐有昝愼盈
昝盧
　改為沓
坎氏
　英賢傳云宋附庸有坎氏
　　四十九敢
啖
　前秦録將軍啖鐵
　河東　大厯水部郎中啖彦珍㑹昌中進士啖鱗避
　武帝廟諱改澹
　　五十琰
冉
　高辛氏之後一云大夫叔山冉之後
　魯國　仲尼弟子冉耕字伯牛冉雍字仲弓冉求字
　有子又冉孺並魯人未詳所出
　雲安冉氏　盤瓠後冉髦之種類也代為巴東蠻夷
　酋帥陳有南康太守巴東王冉伽軫軫孫安昌唐潭
　州都督安昌孫寔河州刺史娶江夏王宗女生祖雍
　刑部侍郎祖雍生太華華子愔
染
　石趙録云石季龍將染閔魏郡内黄人或作冉氏簒
　石趙號魏三年為慕容雋所滅
奄
　風俗通云國號也尚書云成王既踐奄左傳秦大夫
　奄息其後也
斂
　姚秦録將軍斂憲斂方斂岐並南安人皆羌酋也
檢
　漢末句章尉檢集見姓苑
􁁊(彡音陜且了且反/合二字為􁁊音陜)
　唐上元中有左金吾大將軍闗西節度使􁁊復弟振
　賁
　　五十三檻
撖(胡感/切)
　今河内懐州多此氏
　　五十五范
范
　帝堯劉累之後在周為唐杜氏周宣王滅杜范伯之
　子隰叔奔晋為士師曽孫士㑹倉采於范遂為范氏
　越范蠡魏范座項羽謀臣范増居巢人
　順陽　南郡屬縣也漢渡遼將軍平陵侯范明友之
　後居順陽晋凉州刺史范晷生廣雅雅生江兗州刺
　史江生寗中書侍郎寗生泰宋國子祭酒泰生晏曄
　太子詹事侍郎
　錢塘　明友裔孫馥後漢尚書僕射避董卓亂過江
　居錢塘縣平吴臨海太守平五代孫皥之宋建安太
　守五代孫義頵周王司馬生宏基宏􁀙宏基國子博
　士生安親安仁安親房州别駕生怦惀愔憕怦大理
　評事生傅䂓惀戸部員外生傅慶太僕少卿安仁生
　巨源源生傅氏宏􁀙秘書少監博州刺史
　汝南　金鄉范式之後
　代郡　漢博士范滂之後
　河内　狀云滂之後唐春官尚書范履氷姪冬芬宣
　州刺史
　燉煌　狀云范汪之後職方郎中范季明代居懷州
　云自燉煌徙焉晋范宣陳留人梁范雲南鄉人
　
　
　
　元和姓纂卷七
欽定四庫全書
　元和姓纂卷八(去聲送韻/至夬韻)　　唐　林寳　撰
　　一送
仲
　髙辛氏才子八元仲堪仲熊之後以王父字為氏一
　云魯桓公子慶父子孫號仲氏又虺為湯左相子孫
　氏焉漢有廷尉仲定少景唐司門員外郎仲子陵成
　都人
貢
　仲尼弟子端木賜子貢之後以王父字為氏漢有御
　史大夫貢禹
仲孫
　慶父子孫號仲孫氏左傳齊有仲孫湫韓子有仲孫
　章
仲行
　左傳秦三良仲行之後世本宋有仲行寅晉大夫有
　仲行氏
仲梁
　魯大夫仲梁懐見左傳後魯有仲梁閔
仲顏
　魯有大夫仲顏莊叔齊有大夫仲顏據
仲熊
　楚公族有仲熊氏
洞沐
　漢有洞沐孟陽治易
　　二宋
宋
　子姓殷王帝乙長子微子啟周武王封於宋傳國三
　十六世至君偃為楚所滅子孫以國為氏楚有宋義
　宋昌
　廣平　昌為漢中尉始居西河介休十二代孫晃生
　恭徙廣平利人侯孫藥師生毓恭弟畿給(案唐世系/表給作洽)
　恭前燕河南太守毓生良北齊東郡太守良生乾子
　皓乾生大辯唐卭州司馬大辯生守恭守愼守儉守
　恭遂安令生楚璧兵部郎中杭州刺史守愼襄陽尉
　生庭璬庭瑜庭璘庭璬庫部員外庭瑜度支郎中司
　農少卿庭瑜生顒常州刺史庭璘兵部郎中深州刺
　史守儉洛州刺史生鼎兵部侍郎(案唐世系表/鼎兵部郎中)荆州
　長史鼎生悦工部員外郢州刺史悦生稷子皓孫陽
　元洛陽尉景孫孝玉北平王文學撰關東風俗生俠
　畿後燕衛將軍司馬生榮國曾孫丹(案唐世系/表丹作弁)後魏
　吏部尚書生紀紀生欽道欽仁曾孫務本唐藍田令
　生元撫襄州司户元撫生璟侍郎左丞相廣平文貞
　公生昇尚渾恕延華復衡昇祠部員外太僕少卿隨
　州刺史生實渾嘉部郎中御史中丞恕都官郎中生
　衮太常丞延太原少尹華大理評事生儼佶倚儼蘇
　州刺史佶河南尉倚虢州刺史衡檢校左常侍生倓
　榮國七代孫慶孫慶孫大理正給後魏七兵尚書孫
　謨生欽瓊欽曾孫正文唐秘書郎瓊生仲羡燕渤海
　太守曾孫延慶生長威季緒長威北齊御史中丞孫
　正言洛州司馬季緒生本立立生卓然比部員外益
　州長史
　燉煌　漢有宋諒諒裔孫後漢清水公繇曾孫逰道
　繇六代孫夀唐同州郃陽縣令
　宏農　狀云昌後自西河徙宏農唐太常丞宋仁回
　生果毅生之問之望之悌之問户考二員外生昌藻
　之望改名之遜荆州刺史之悌太原尹益州長史河
　南劒南節度生若水若思御史中丞若水丹徒令
　樂陵　狀云本望出廣平唐嶲州都督宋君眀生㨗
　弼㨗固安令生宣逺弼生考玉比部員外君眀堂兄
　渭河陽令生思敬思敬生詢吏部郎中左常侍詢生
　晦諌議大夫同州刺史晦生泛泫泛汝州刺史
　扶風　唐秦州長史生元爽元奬爽尚書左丞秋官
　侍郎揚洛二州長史生述監察御史元奬晉原尉生
　遥适遥禮户吏侍郎左丞魏汴州刺史适左補闕遥
　生東里東里生華
　河南　周黄化令宋道狀云本廣平人曾孫義椆栢
　令生溫璡(案此下疑脱溫瑗一/人椆栢令亦有誤)溫瑾溫璩溫瑾户部
　侍郎鄭州刺史溫璡太原少尹生寂温瑗侍郎御史
　生蹇溫璩梓州刺史
　京兆　後漢侍中宋宏之後今無聞晉宋甄宋琨唐
　都官郎中宋質給事中生撙虢州人殿中御史宋務
　先洛陽人司農少卿宋遵貴中書舍人宋則並京兆
　人工部郎中宋元昉江夏安陸人生之順户部員外
　殿中侍御史貝州刺史宋慶禮邯鄲人殿中御史虔
　微邯鄲人
統
　見姓苑
　　三用
用
　風俗通古有用國見毛詩漢有高唐令用蚪名士録
　有高唐用(案毛詩有用國未詳/高唐用下亦有脱字)
雍
　風俗通周文王第十三子雍伯之後以國為姓今或
　音雍州之雍漢雍齒沛人
　　四絳
絳
　絳縣老人之後
巷
　毛詩周巷伯之後
　　五寘
賜
　仲尼弟子端木賜之後以王父名為氏
刾
　左傳鄭大夫刾張姓苑云其先封刾鄉用氏焉(案左/傳鄭)
　(大夫郟張郟古洽切今/作刾誤也刾俗刺字)
義
　風俗通云義伯陽卿也漢有南陽太守義縱
　河東　義縦代居河東封岸頭侯晉有上庸都尉義欽
智
　今有河東智氏漢有零陵太守智嗣
戲
　潁川　見姓苑　又音僖魏志有戲才
譬厯辰
　代人改為辰氏
　　六至
季
　陸終氏之子季連之後一云魯桓公子季友之後亦為
　季氏漢功臣表戚圉侯季必傳封四代
　夀春　姓苑云今夀春有季氏漢河東太守季布弟
　心宋有季高大厯右常侍季廣琛
摯
　風俗通摯疇古諸侯國毛詩周有摯荒(按摯荒未見/毛詩義䟽)
　京兆　長安魏太僕少卿摯模代居京兆生虞晉太
　常卿光禄勲晉書有傳
駟
　左傳鄭穆公子騑字子駟之後以王父字為姓漢恩
　澤侯表鄔侯駟鈞齊哀王舅
冀
　左傳冀國今晉州冀氏又晉大夫郤芮食采冀邑亦
　為冀氏芮生缺唐侍御史冀元珪太原人子仲輔職
　方郎中(案姓氏急就篇/仲輔作仲甫)
祕
　漢功臣表戴侯祕彭祖傳七代孫西秦録有僕射祕
　宜(案西秦録/宜作宣)
肆
　風俗通宋大夫肆臣之後
　漁陽　漢有漁陽太守肆敏子孫居之
利
　漢有利幾又仙人利眞元漢陽人風俗通云漢有利
　乾為中山相
　河南　官氏志吒利氏改為利氏
遂
　左傳有遂國齊人殱于遂因氏焉其後並以遂為姓
貳
　左傳楚屈瑕將盟貳軫並小國也今在隋州之南漢
　東今隋州有二氏
翠
　急就章有翠鴛鴦其先楚景之後避難以其祖名氏
　焉(案顏師古註作景/萃之後改翠氏)
匱
　見姓苑
　廬江　今廬州有此姓
備
　見姓苑
季孫
　魯桓公子友之後子孫號季孫氏生行父文子文子
　生宿武子武子生紇悼子公若公鳥紇生平子意如
　平子生斯桓子季魴侯季寤斯生肥康子
季連
　晉有堂邑大夫季連齊出自陸終第六子季連之後
季融
　世本楚鬭亷生季融子孫氏焉
季隨
　世本周八士季隨之後宋有季隨逄見左傳
季騧
　周八士季騧之後
季夙
　濳夫論晉靖公孫季夙之後
季嬰
　世本晉樓季嬰之後
季尹
　楚有季尹然齊有季尹平
四飯
　四飯缺之後紂賢人
地駱枝
　改為駱氏(案官氏志/作他駱㧞)
　　七志
意
　見姓苑
侍其
　漢廣野君酈食其元孫賜以食其為氏曾孫武平帝
　時為侍中改為侍其氏焉
　北海　侍其武生元(案漢冇侍其元/矩疑即此人)避王莽亂家北
　海七代孫裔魏尚書左丞生邕邕生仁實晉廬江太
　守孫曼宋武昌太守
寺人
　宋寺人惠牆之後
事父
　宋事父氏子姓也
意如
　魯季孫意如之後
　　八未
魏
　周文王第十五子畢公高受封畢裔孫萬仕晉封於
　魏至犨絳舒代為晉卿後分晉為諸侯稱王至王假
　為秦所滅子孫以國為氏昭王生公子無忌忌孫無
　知無知五代孫歆
　鉅鹿　曲陽侯漢鉅鹿太守歆居鉅鹿五代孫慶(案/唐)
　(世系表/慶作宣)漢封北海公宣孫紞紞長子儔為東祖次子
　植為西祖也
　東祖　儔孫藪生儵意暨儵曾孫蘭根後魏僕射生
　少政政生孝機孝該孝液孝機唐水部員外生嵩徳
　刑部侍郎嵩徳生濬温洵洵祠部郎中睦州刺史孝
　該元孫瓊京兆功曹孝液孫慤京兆功曹意七代孫
　宗敏刑部郎中生恒歸州刺史洵堂孫臯改名懿文
　郡州刺史生中庸暨生荀臺六代孫求已吏部貟外
　郎中書舍人生嗣萬金部郎中嗣萬生羔羔生鸞景
　北齊司農鄉鸞景生彥卿彥深彥理彥元彥卿元孫
　承休夀州刺史彥深隋著作郎孫歸仁一名克己吏
　部侍郎同州刺史彥理孫寳言生智本光本智本生
　亮虔州刺史光本生靖庫部郎中秦州都督靖生少
　賔少㳺少㳺刑部尚書京兆尹生友讓友順友直友
　恭友信友讓京兆司録友順太常博士友直京兆兵
　曹彥元生浦刑户二侍郎生正見正動正見庫部郎
　中生杳太常博士正動生傳弓監察御史
　西祖植晉御史中丞生虔虔生綏攀綏六代孫惇
　生彬文將彬生之逷皇州録事叅軍生全恕全恕生
　禮禮生綽緄緘綽生孟馴叔敖仲犀叔虬季龍孟馴
　左武將軍叔敖生正臣兼監察御史仲犀比部員外
　華州刺史江陵長史荆南節度生正雅殿中御史叔
　虬京兆户曹生宏簡宏逺宏簡户部郎中緄萬年尉
　生叔驥萬成萬成檢校員外全恕姪欽搆監察御史
　文將曾孫連城左拾遺攀元孫子建後魏益州刺史
　生収北齊僕射生人表収姪曾孫保家監察御史生
　行元長安尉地官尚書兼納言鉅鹿公魏元同稱東
　祖意之後生廓(案唐世系表/廓作士廓)隋禮部侍郎御史生乂
　唐濮陽令元同生愔憻恬恊愔著作郎生長裕季隋
　季邁長裕河南法曹生充霓尤季隋膳部郎中季邁
　長安尉憻御史主簿生方回方進廣業方回淄州刺
　史方進左御史大夫生允修(案唐世系表允/作元修作循)允生叔
　正兼監察御史修郴州刺史廣業生安昇荆州刺史
　(案唐世系表廣業昇州刺/史生甫此生安二字疑衍)生甫恬給事中鄭州刺史
　生嶠嶠生黄裳開州刺史元同堂姪確(案唐世系表/元同五子其)
　(五為確此作堂/姪與唐表異)唐司議郎
　清河　無知元孫諶漢清河太守因家焉裔孫充西
　魏開府儀同三司孫進唐右二府統軍進堂弟文博
　觀州刺史
　宜陽　本居濟隂今已絶
　任城　無知曾孫不害生漢任城太守(案此下/有脱名)因家
　焉不害孫相漢丞相高平侯裔孫舒晉司徒族詠之
　宋荆州刺史今絶
　宋城　唐中書令右僕射齊公魏元忠生昇晃昇太
　僕少卿晃泗州刺史
費
　史記紂幸臣費仲夏禹之後楚有無極漢有費直
　江夏　蜀丞相費禕巴蜀太守費觀禕孫晉巴東令
　穆之生恬晉江夏相魚復侯恬七代孫宏規唐主客
　郎中合肥男又居盧費愔晉西中郎將五代孫唐辰
　州刺史允斌晉費試成都人
　汝南　後漢費長房之後
　瑯琊　費直之後
　河南　官氏志費連氏改為費氏
尉
　鄭有尉止尉翩先賢尉繚著書號尉繚子
　河南　官氏志北方尉遲部如中華諸侯也魏孝文
　改為尉氏尉託竒枝為􁁜汗莫賀弗(案魏書無可/考疑有脱誤)六
　代孫後周長公侯兠(案周書長樂郡公俟兠生迥及/綱此長字下脱樂字俟誤作侯)
　生逈綱􁀩太師相州總管蜀國公生寛誼綱後周大
　司空吴國公生運安允安允安生耆福唐庫部員外
貴
　風俗通云陸終之後漢廬江太守貴遷
　常山　晉武帝才人常山貴氏生東海越王石趙録
　有司空中郎將貴霸
既
　風俗通云吴夫槩王之後子孫因避仇改為既氏漢
　有安南長史既凉
緯
　見姓苑
魏强
　魏武子支孫莊子快生强為魏强氏
蜚亷
　史記秦嬴姓有蜚亷氏
　　九御
御
　周禮有御人職因官氏焉左傳御叔漢有御長倩者
　丞相公孫宏故人
恕(音/慮)
　楚大夫恕金
據
　見姓苑云人姓
鑢
　見姓苑云人姓
茹
　河南　官氏志普陋茹氏改為茹氏又蠕蠕入中國
　亦為茹茹氏音去聲
御龍
　劉累之後漢有侍御史御龍君
庶其
　邾大夫庶其之後今沛人
庶長
　秦爵也因氏焉左傳庶長無地
　　十遇
遇
　風俗通漢有東安太守遇冲
　東莞　姓苑云東莞有遇氏
樹
　河東　姓苑云今河東有此姓
　河南　官氏志干氏改為樹(案魏書樹洛干氏後/改為樹氏此脱二字)
附
　後漢段熲將附都唐監察御史附徳意
鑄
　風俗通鑄國也堯後也在濟北虵邱縣左傳臧宣叔
　娶於鑄後世以國為氏
務
　堯有務成子見易傳列仙傳務光夏時人
喻
　見姓苑亦音樹
　南昌　姓苑云南昌有喻氏東晉有喻歸撰西河記三卷
具
　左傳晉有具丙
　魏郡　後漢宦者中常侍具瑗
住
　見姓苑云人姓
樹機
　西河鮮卑種魏詰汾長子疋孤部落徙河西傳六世
　樹機能有凉州
樹黎
　後魏有蠕蠕别帥樹黎勿地來降
務成
　吕氏春秋務成子堯師也又新序子夏曰舜學于務成附
趣馬
　英賢傳楚趣馬厥之後後漢有南陽郡功曹趣馬思
具封
　鄭公子具食采開封因氏焉鄭大夫具封狐人
　　十一暮
路
　炎帝之後黄帝封其支子於路春秋時路子嬰兒是
　也(案春秋路子嬰/兒之路作潞)今上黨路縣漢大中大夫路溫舒
　平陽　漢扶離侯路博徳始居平陽今𨽻貝州裔孫
　嘉晉安東太守孫藻生纂纂生濤後魏青州刺史生
　綽神龜綽後魏陽平太守生寄奴恃愛(案唐世系表/濤生寄奴侍)
　(慶據此則寄奴乃/濤孫也愛亦作慶)思令恃愛安州刺史思令生君儒
　北齊員外君儒生徳凖(案唐世系表/徳凖作徳淮)唐相州刺史生
　勵言勵節勵言兵部員外曹州刺史生欽正欽古勵
　節刑部郎中華州刺史生欽訓鞏令(案唐世系表徳/淮子勵行鞏令)
　神龜後魏恒州刺史五代孫文逸(案唐世系表/當作六代)唐中
　司馬(案中司馬唐世/系表作中州)生敬淳敬澄敬渾敬湛敬潛敬
　湛雍州倉曹生暢敬潛中書舍人生廣心大理司直
　廣心生常兼監察御史隋青州别駕路元伯搆(案此/疑有)
　(脱/誤)藻次子纂六代孫也生操唐棗陽令操生邃元寂
　元真元隐元隐元萬年主簿生恒恂憕愉恒户部郎
　中太僕少卿恂左補闕生鈞銛鍠鈞河南功曹生惟
　衡兼殿中御史惟眀監察御史銛生寰江西觀察兼
　中丞京兆三原稱與勵行同承藻藻子建建六代孫
　兖隋兵部侍郎(案兖唐世/系表作克)生文昇唐平愛秦三州刺
　史生元濬(案元濬唐世/系表作元叡)元哲元濬司勲吏部二郎中
　廣州都督生幼玉監察御史(案唐世系表幼玉生齊/暉齊暉生畿季登此作)
　(幼玉生幾季登中/缺一代幾作畿)生季登幾幾監察御史生長興季
　登諫議大夫生羣羣生巖嶽叡少子晚金果州刺史
　元哲生太一太原令太一生梁客劒客梁客岳州刺
　史生黄中(案唐世系表梁客生怤/怤生黄中此缺一代)劒客改名嗣恭户
　部尚書廣州都督生應恕慿應宣歙觀察恕太子詹
　事鄜坊節度使生異化州刺史異生楷司農卿慿侍
　御史
　潁川　石趙有掦州刺史路永襄城陳留安定並舊
　望云溫舒之後
　東陽　梁天監十八州譜路氏一卷東陽鉅鹿譜舊
　望
　河南　後魏官氏志設真氏改為路
露
　露伯夏殷侯國也子孫以國為氏焉露氏譜越王勾
　踐七代孫閩君揺漢封東甌王揺别封其子為露余
　侯因氏焉初居㑹稽吴郡漢分㑹稽為吴郡遂為郡
　人吴丞相露雍弟徽侍中又居鹽官徽十代孫越陳
　黄門侍郎生允唐著作郎撰國史餘杭公生琮尚書
　左丞天官侍郎平章事生潤俊潤秘書監俊齊安太
　守宋倉部郎中露訓稱與琮皆周丞相徽後六代孫
　纘鄆州刺史又吏部尚書露少連著作郎露沉並吴
　人(案唐書無露琮又吴志無露雍/或因上路氏家譜牽連及之)
歩
　左傳晉大夫歩揚之先食采于歩因氏焉又有歩昭
　歩毅本郤氏仲尼弟子歩叔乘齊人
　臨淮　吴丞相臨淮侯歩騭生闡丞相吴志有傳
　河南　官氏志歩鹿氏改為歩氏
庫
　風俗通古守庫大夫因官命氏漢文景時有倉氏庫
　氏後漢竇融傳有庫輔庫義庫侯
　河南　官氐志庫傉後改為庫氏
顧
　風俗通有上黨都尉顧平
度
　古掌度支之官因以命氏
潞
　國語潞泉潞備皆赤狄隗姓也
慕容
　髙辛少子居東北夷後徙遼西號鮮卑國于昌黎棘
　城至渉歸為鮮卑單于自云慕二儀之徳繼三光之
　容或云以冠歩揺歩揺冠音訛改為慕容氏
　昌黎　渉歸生廆廆生皝皝生雋號前燕初都棘城
　弟垂號後燕都中山弟徳號南燕都廣固徙東郡三
　燕七主共五十餘年郢子恪前燕太原王生楷騰瑾
　曾孫恃徳北齊義安王孫孝幹唐易州刺史郁孫紹
　宗北齊僕射武威公生三蔵隋金紫光禄大夫孫知
　亷侍御史知晦兵部郎中汾州刺史知晦生珣吏部
　侍郎珣生損渝州刺史三蔵再從孫善行萬年丞條
　史琚生白􁁺榮(案此□/有脱文)慕容五代孫冲仲
慕利
　後魏有吐谷渾主慕利延與慕容氏同祖也
慕輿
　鮮卑慕容氏音訛為慕輿氏
庫狄
　鮮卑段疋磾之後避難改姓庫狄居代北後遷中夏
　河南　後魏上洛太守庫狄陵生保真保真生峙周
　宣州刺史生嶷徽崧徽生璠益州總管樂成公崧生
　仁志千牛郎中仁志生益利益利生履溫庫部郎中
庫成
　風俗通曰本亦苦城也方言音變為庫成燉煌實録
　廣平太守庫成防從孫馗
素和
　鮮卑檀石槐之支裔後魏有尚書素和䟦弟毗右將
　軍素和突後魏書云以本白部故號素和孝文改為
　和氏
　河南　大厯太子左學士素和顏
路洛
　伯益支孫又以路洛為氏晉路洛賈見史記
歩大汗
　出自塞北遷中土河南周南夏州刺史新興侯歩大
　汗提生勢勢生威唐蔚州刺史安邑男(案北齊書歩/大汗薩隨尒)
　(朱入洛齊受禪/改封義陽郡公)
庫傉管
　改為庫氏前燕録岐山公庫傉管泥生律後燕太師
　安定王又有西河公庫傉管樂大司農庫傉管紇
庫六斤
　改為斤氏
大洛稽
　改為稽氏
破六韓
　其先代人隨魏南徙河南後魏金紫光禄大夫破六
　韓祥生常北齊司徒平陽導昇北齊儀同林松王生
　金蔵唐岐州别駕後魏又有莫駕侯利嚴破六韓渾
　生枝枝生景隋東武公景生蕃唐宋州刺史始興男
　匡矩(案呼厨貌後為潘六奚後又訛為破六/韓破六韓常乃孔雀之子此云祥誤)
破也頭
　與費也頭同
破落那
　大宛之後改為那氏
　　十二霽
惠
　周惠王支孫以謚為姓戰國惠施為梁相交趾太守
　惠乘太僕惠根
　琅邪　惠根孫嚚為北海太守子孫因居琅邪後漢
　有揚州刺史惠整吴人吴侍中惠謙晉陵太守惠松
　宋歩兵校尉惠纂
昋(音/桂)
　或作炅漢衛尉昋横彭城漢上計掾昋景雲見姓苑
　城陽　後漢陳球碑城陽炅横被誅有四子守墳墓
　改姓炅氏一子居徐州郡雲之先也姓昋氏一子居
　幽州姓桂氏一子居華隂姓炔氏字皆九畫以避難
　也魏志吕虔傳胡陸有炅母
計
　國語計然為越大夫范蠡師云本䕫邱濮上人姓辛
　字文子其先晉國公子也風俗通漢計子勲為司空
　掾
薊
　神僊傳薊子訓不知何許人
勵
　風俗通後漢魏郡太守義陽侯勵温見功臣表吴志
　以孫秀奔魏改姓勵氏
稅
　盛宏之荆州記云建平信陵縣有税氏昔君王巴蜀
　(案荆州記作蜀/王欒君此脱)蜀王見廪君兵强結好飲宴以税氏
　五十人遺廪君
羿
　左傳有窮后羿簒夏后相之位
杕
　王莽大司馬杕並見姓苑
第五
　出自齊諸田之後田氏漢初徙奉園陵者故多以次
　第為氏
　京兆長陵　後漢司空第五倫字伯魚生頡將作大
　監匠倫曾孫穜兗州刺史又䕶羌校尉第五訪亦京
　兆人
　上元黄門侍郎平章事第五琦生峯平申峯台州刺
　史平京兆兵曹申兼御史中丞
第八
　陳留　風俗通亦齊諸田後田廣弟英為第八門因
　氏焉王莽時講學大夫第八矯
荔菲
　西羌種類也隋有荔菲雄涇州人誅唐彭州刺史荔
　菲(案此下脱名通/志亦闕名曰某)生寳應節度荔菲元禮寧州人
　　十三祭
衛
　周文王第八子康叔封於衛傳國四十餘代秦末國
　滅子孫以國為氏漢丞相建侯衛綰
　河東安邑縣　狀云晉太保衛瓘生恒恒生玠裔孫
　隋虞州刺史神泉公盛盛生孝節唐左武衛大將軍
　安邑　後魏歩兵校尉衞卧龍亦稱玠後五代孫知
　敏唐給事中吏部郎中汝州刺史生固損宏敏三從
　弟元經蘄州刺史户部郎中衛畿道徙京兆水部員
　外衛惟良亦安邑人虞部員外巴今陜虢觀察衛次
　公御史中丞循王傅衛晏子中行今禮部員外國子
　司業衛密子開元衛偡弟倚生象侍御史並河東安
　邑人大厯檢校户部尚書荆南節度使衛伯玉三原
　人
芮
　左傳周司徒芮伯同姓國也芮伯萬之後為晉所滅
　漢鉅鹿太守芮强吴郡太守芮珍丹陽人今望扶風
彘
　左傳士㑹支子士魴食采於彘邑在平陽北故號恭
　子
裔
　見姓苑
祭北
　國名也女為舜妃黄帝史官子孫因氏馮翊衙縣人
　(案姓氏辨証/引作癸北)
　　十四泰
蔡
　周文王第十子蔡叔度生蔡仲胡受封蔡後為趙所
　滅子孫以國為氏晉有蔡墨秦相蔡澤漢功臣表肥
　如侯蔡演演元孫義義元孫勲後漢為長安邳長後
　徴不起勲曾孫擕
　濟陽考城縣　擕生稜質稜生邕質始居陳留分為
　濟陽因為郡人質元孫克從祖謨晉永嘉同過江克
　六代孫㸃梁司空安豐公孫秦客唐金部郎中客姪
　真清鄿州刺史大業後梁左(案此下/有脱文)户尚書生克恭
　秦府學士太子洗馬質元孫克生晉司徒謨謨元孫
　興宗吏部尚書生樽樽孫凝凝子君和
　南陽　魏有蔡睦晉有蔡秀秀八代孫麗梁琅琊太
　守元孫杭唐左武候長史
　朔方　漢末丕為五原太守因居之裔孫招元孫澄
　唐左衛郎將
　丹陽　狀云質後唐司勲郎中希寂
艾
　晏子春秋齊大夫艾孔之後即左傳裔款也風俗通
　龐儉母艾氏南燕有牙門艾江又東平太守艾詮
　北平　唐御史大夫艾敬直
　河南　官氏志俟斤去斤並改艾(案魏志俟伏斤氏/改伏侯伏斤改斤)
頼
　左傳頼國為楚所滅以國為氏漢有交阯太守頼先
　蜀零陵太守頼文唐光禄少卿頼文雅
　南康　唐秘書郎頼棐本汀州人後魏虔州(案此下/有脱文)
大
　風俗通大庭氏之後又大填大山稽黄帝師大頴為
　顓頊師(案古今人/表頴作款)禮記曰大連東夷之子
㑹
　鄶仲之後避難去邑為㑹氏風俗通云陸終之子乙
　之後漢武陽令㑹栩
太
　尚書文王四友太顛之後今咸陽有太氏
𢃄
　六國時有𢃄他見姓苑
兊
　見姓苑
太傅
　漢有太子太傅䟱廣曾孫彦則避王莽亂於太原因
　氏焉
太陽
　風俗通衛大夫太陽速晉有太陽狀為卿(按左傳為/戲陽速)
太士
　太士氏永嘉人建安太守太士靈秀今松陽有此氏
太師
　商有太師摯周有太師疪(按玉篇無疪/字疑即疵字)
太伯
　周古公之子吴太伯之後
大羅
　周禮大羅氏掌鳥獸其後以官為氏秦有將軍大羅
　洪
大季
　世本鄭穆公生大季子孔志父之後(案杜預世譜士/子孔生大季士)
　(子孔穆公/子也此誤)
大臨
　衛大夫大臨氏
蔡仲
　蔡仲胡之後趙將有蔡仲其
　　十五卦
解北
　改為解後魏别帥解北莫弗憣豆建
　　十六怪
祭
　左傳周公第五子祭伯子孫以國為氏鄭有祭仲足
　周有祭公謀父
蒯
　風俗通云晉大夫蒯得之後見左傳禮記漢有蒯徹
　涿郡范陽縣　漢書齊辯士蒯通本名徹與漢武帝
　同名遂改又有上庸長蒯躬後漢末有蒯越字異度
　官至光禄勲生宗蘭陵丞宗生恩
介
　左傳有介之推琴操作介子綏神仙傳吴有介琰介
　象
　　十七夬
快
　漢書齊人快欽治尚書
欽定四庫全書
　元和姓纂卷九(去聲隊韻/至梵韻)　　唐　林寳　撰
　　十八隊
背
　古背國在今衛州或作臂以國為姓
内史
　風俗通周内史叔興之後因官氏焉周又有内史過
　　十九代
代
　代君翟國也在常山之北今代州是也趙襄子所㓕
　其遺族以代為姓史記趙有代舉漢有京兆代武
能(音/耐)
　姓苑云長廣人狀云楚熊摯之後避難改為能氏
　京兆唐京兆少尹能延休鄠縣人上元中真州刺史
　檢校刑部尚書河北招討使能元皓生昱炅炅太僕
　少卿
佴(如代/反)
　晉山公集有佴湛
戴
　宋戴公之後以諡為姓宋大夫戴惡漢有信都太守
　戴德九江太守戴聖後漢有司徒戴就晉有戴逵宋
　有戴法興齊有僧靜
　濟北　戴渉之後
　譙國　戴逵之後逵弟邈大司農廣信侯
　呉興長城　晉有戴洋入方術傳
　魏郡斥丘　狀云戴德之後裔孫景珍後魏司州從
　事景珍生胄唐吏部尚書參知政事生道國公仲孫
　不仕仲孫生至德右僕射道國公生良紹
　河東桑泉　狀云渉後唐司勲員外郎戴林琁生頎
　水部員外
載
　左傳有載國漢有載戴
　　二十一震
晉
　周武王第三子叔虞封唐唐有晉水因改為晉傳國
　二十代為韓魏所滅子孫以國為姓魏有晉鄙漢有
　晉寳為安樂相
　平陽　三輔决録有晉文經漢有晉馮晉有尚書郎
　晉灼注漢書其先居平陽十代孫魏𤓰州刺史廣至
　公暉居馮翊平東隋内史侍郎建平公暉孫昶後周
　兵部尚書魏公衍元孫揆合州刺史(按衍字之/上有脫文)
藺(音/吝)
　韓厥元孫康仕趙食采於藺因氏焉裔孫相如為趙
　上卿子孫仕秦隨司馬錯伐蜀因家成都
　華隂鄭縣　魏末自蜀歸關中因居鄭縣裔孫維晉
　泰山太守維八代孫衡子仁志殿中監生嗣忠户部
　員外謩左武候大將軍楊國公
古吝字(按上脫一/字不可考)
　纂要文云人姓
進
　後漢有進延為小黄門令見華嶠後漢書
遴(音/吝)
　風俗通遴到云韓大夫著遴子三十篇晉有東陽太
　守遴條
允(寅去/聲)
　風俗通允夏時侯國子孫氏焉
信都
　風俗通云張敖尚魯元公主於信都因氏焉一云本
　申屠氏古信申音同故為信都氏北齊有信都芳河
　間信都芳明算術為丞相倉曹貞元初李納將信都
　承慶為青州刺史
　　二十三問
奮
　畢奮之後一云苪伯奮之後以王父字為氏孟軻門
　人奮章
　扶風　後漢二十八將右將軍槐里侯奮修呉志丞
　相奮式前涼有奮寛開元有奮齊融(按所引人姓名/皆以萬為奮)
　河南　官氏志吐萬氏改為奮氏隋有榖城公奮緒
　弟纉唐右武衛將軍
運
　見姓苑
　　二十四焮
靳
　風俗通楚大夫靳歙(按靳尚見史記楚懐王時人靳/歙見漢書漢髙祖時人應劭不)
　(應錯繆至此疑當作楚大夫靳尚漢有信武/侯靳歙又汾陽侯靳強傳寫脫落其文耳)又汾陽
　侯靳強後漢末范令靳先後燕録有太史令鴈門靳
　安唐金紫光禄大夫靳孝謨武功人吏部郎中靳恒
　館陶人又居汝南
　　二十五願
蔓
　左傳楚有鬭成然食采於蔓後為蔓氏
獻
　風俗通云晉獻公之後戰國有獻淵
建
　風俗通云楚太子建之後漢有建公見元后傳
曼邱
　尸子有曼邱氏齊有曼邱不擇
　　二十六慁
論
　吐蕃大姓東禄讃生論欽陵論欽陵生賛婆賛婆生
　弓仁唐右武衛大將軍弓仁生成節成節生惟貞惟
　明惟賢惟貞右金吾大將軍生傪偕伾惟明檢校工
　部尚書鄜坊節度惟賢右羽林大將軍
頓
　風俗通頓子國今南頓是也後為楚所滅子孫以國
　為氏漢有頓肅
　　二十八翰
幹
　見姓苑
幹獻
　晉大夫范臯夷食采幹獻因氏焉
　　二十九換
段
　鄭武公子共叔段之後以王父字為氏戰國韓相段
　規三輔决録云段氏李老君之自出段干木之子隱
　如入闗去干為段氏(案段干氏羅泌謂初邑段後邑/干因邑為氏魏世家有段干子)
　(田世家有段干朋風俗通以為姓段名干木蓋以吕/氏春秋干木富於義魏都賦干木之德自解紛之言)
　(誤之唐表遂謂封段為干木大夫踈矣又木子名同/為趙相無隱如名此云入闗為段氏亦屬傅會且春)
　(秋時以段名者如鄭印段公孫段宋禇師段或/其後以名為氏亦未可知未必定為共叔後也)文帝
　時段卬為北地都尉曽孫招生會宗貞會宗金城太
　守貞武威太守子孫始居武威九代至熲武威西凉
　建康太守段信稱太尉熲七代孫也信生連連生榮
　後魏定秦二州刺史生孝先名詔(案北齊書/詔作韶)北齊太
　宰左丞相平原忠武王婁大張掖公(案韶傳封爵無/張掖公字且韶)
　(三子懿深亮亦無寳/積元名當有脱悮)生寳積元尚書左丞刑部侍郎
　大理少卿生嗣元嗣道嗣基嗣元地官侍郎鄭州刺
　史生崇謙嗣基東光令生崇簡右衛将軍鄭州刺史
　崇簡生憕恊怡憕少府監恊太子舍人生孟嘗信陵
　嗣道司僕少卿裔州刺史徳操右監門大将軍(按徳/操上)
　(有脱/文)平原公五代孫㨕大理司直隋朔二州刺史段
　嚴状云信次子後魏平東将軍基後生逹隋吏部尚
　書東京留守逹生瑋唐殷州刺史瑋生懐節右武将
　軍曽孫成象生平仲尚書左丞齊郡鄒平縣卬十九
　代孫紛(案唐世系表十/九代作十四代)後魏晋興太守五代孫偃師
　唐太子家令今貫河南偃師生志元左驍衛大将軍
　生懐古懐藝懐簡(案唐世系表志元生瓉瓘珪瓉生/懐簡此作志元生懐簡中缺一代)
　懐藝坊州刺史少詹事瓘符璽郎朝邑令生懐昶懐
　晏懐晈懐昶徳州叅軍生文昌(案唐世系表懐昶生/諤諤生文昌此作懐)
　(昶生文昌/中缺一代)左補闕長慶太和中書侍郎西川淮南京
　東三節度生成式珪成式宣州長史生懐本洛州太
　守禮部郎中蘓州刺史同居滎陽又中牟状云滎陽
　少子孝方之後
　汧陽　司農卿贈太尉忠烈公段秀實本威武嶷右
　驍衛将軍郇坊州刺史遼西鮮卑檀石槐之後晋有
　段陸眷孫務勿座居遼西令友生匹磾受欲廆段(案/晋)
　(書段匹磾之父務勿塵勿塵死子疾陸眷嗣匹磾為/晋假撫軍大将軍死石勒之難惟末波存及末波死)
　(子牙立牙死其後從祖就陸眷之孫遼/立此陸眷之孫務勿座云云舛錯殊甚)八代孫文振
　隋兵部尚書北平侯又居北海斯原生確綸確唐御
　史大夫生孝機中書舍人孝叡洛州刺史生庭瑜機
　生粹徴粹化州刺史徴殿前侍御史綸工部尚書駙
　馬都尉紀國公生孝爽文振四從姪子榮周潤州刺
　史孫髙唐盧州刺史
　諸郡段氏　左金吾大将軍鄜坊節度段竒京兆人
　生岌嵩㟧汾原節度檢校兵部尚書祐雲南状云魏
　末段延没蠻代為渠師裔孫慿入朝拜雲南刺史孫
　左領大将軍生子光子游子英子光試太僕卿長川
　王生秀試大常卿子英率府遂郡王神營州兵馬使
灌
　風俗通斟灌氏夏諸侯也子孫以國氏焉漢丞相潁
　隂侯灌嬰嬰孫賢汝隂侯(案漢書賢/封臨汝侯)神仙傳灌叔本
　漢太僕卿灌夫父張孟嘗為嬰舍人易姓灌氏列僊
　傳有灌光
爨
　後漢河南尹爨肅見謝承後漢書蜀志交阯刺史爨
　琛(按廣韻/琛作深)建寕大姓也又寕州刺史爨頠華陽國志
　爨習官至領軍昌寕大姓也
冠
　姓苑云有此姓云冠髙帝之後
冠軍
　漢霍去病封冠軍侯支孫因氏焉
　襄陽　漢有太𫝊東海王㕘軍冠軍夷(按句有/脫誤)
　　三十諌
諫
　周禮有司諌子孫以官為氏
晏
　左傳晏桓子名弱齊公族漢司𨽻校尉晏南漢書御
　史晏忠見風俗通南燕有晏漢
豢龍
　古飂叔安裔子
　　三十一襇
蕳(亡莧/切)
　姓苑云人姓
　　三十二霰
燃(女見/反)
　見纂要今同州有此姓
練
　見姓苑云人姓
見
　見姓苑云人姓
薦
　見姓苑云人姓
縣潘
　衛大夫有縣潘氏
　　三十三線
卞
　出自姬姓曹叔振鐸之後支庶食采於卞因以氏焉
　魯有卞荘子楚卞和濟隂寃句人(按晋書卞壼之父/曰粹壼之子眕盱)
　(瞻眈眕盱殉父難一贈散騎侍郎一贈奉車都尉瞻/位至廣州刾史眈尚書郎姓纂既失引忠貞又紊其)
　(世次至濟隂寃句為忠孝之里/而綴之卞和之下尤穿鑿不經)魏卞揖生統為晋琅
　琊内史生粹中書令子眕盱瞻又桓元長史卞範之
　宋卞彬
賤
　風俗通漢左北平太守賤瓊
單
　可單氏改為單氏
眷
　代北茙眷氏改為眷氏
變
　見姓苑云人姓
戰
　後漢初戰兢為諫議大夫
　　三十五笑
邵
　邵公奭周同姓受封於燕傳國四十餘代其支庶為
　卿士邵穆公武公邵廖邵昭公並其後也秦有邵不
　疑
　汝南　漢汝南太守邵安唐都官郎中邵昇自安陽
　徙汝南弟炅考功員外
　安陽　状云稱信臣之後青州刺史邵休其先避事
　加邑為邵氏晋邵竒壽春太守五代孫知新唐刑部
　郎中又殿中御史邵瓊之相州安陽人生摯説摯監
　察御史生中和説吏部侍郎生渾滄
少
　少昊氏之後一云少典之後禮記少連善居䘮東夷
　之子
召
　召公奭之後或作召齊召忽漢功臣廣侯召歐又南
　陽太守召信臣生馴孫休(案通志/休作材)
邵皓
　世本恵公族羌子孫憲為邵皓氏
召伯
　左傳召伯奐之後
少室
　國語少室周趙簡子右也
　　三十六效
校
　出自周官校人之後以官為姓天寳河南士曹校傑
孝
　齊孝公支孫以謚為姓
　　三十七号
郜
　國名在濟隂以國為姓
　安定　唐殿中御史陜州刺史郜宏基生貞鉉虞部
　員外郎鉉即中書令張柬之之甥也
㬥
　㬥公周卿士見毛詩應劭風俗通云㬥辛周諸侯也
　漢書御史大夫㬥勝之字公子河東人
浩(音/告)
　今隰州刺史浩聿状云郜氏因避難改為浩氏聿子
　虚舟
漕
　漢書㳺俠傳漕仲叔西河人少子㳺亦以俠聞
嫪(郎到/切)
　秦荘襄太后有嬖人嫪毐
到
　楚令尹屈到之後以王父字為氏
好(大報/反)
　見纂要文
　　三十八箇
賀
　姜姓齊公族慶父之後慶克生慶封以罪奔吳漢末
　徙㑹稽山隂後漢慶儀為汝隂令慶普之後也曽孫
　純避漢安帝父諱始改賀氏孫齊吳大将軍齊孫中
　書令劭劭生晋太子太傅修修十二代唐太子中書
　舍人徳仁徳仁姪孫彭州刺史黙徳仁姪曾孫太子
　賔客知章生曽
　河南　官氏志賀蘭氏賀頼氏並改姓賀
賀㧞
　與後魏同出陰山代為酋長北人謂地為㧞謂其總
　有其地時人相賀因氏焉
　河南洛陽　後魏有賀㧞爾頭自武州為河南人生
　紱紱生允勝岳允後魏大尉燕郡王尚書令勝太師
　琅琊公岳雍州刺史關西岳水公岳曾孫儼唐右監
　門將軍孫延嗣度支郎中右金吾將軍爾頭少子生
　仁後魏太宰安定王孫賀㧞云一給事中元正司門
　郎中長慶中進士賀㧞葱(案賀㧞惎與白敏中友善/見唐摭言此作葱疑誤)
賀蘭
　代居元朔隨魏南遷河洛魏以忠貞為賀蘭因命以
　氏孝文時代人咸改單姓唯賀蘭氏不改逺祖達羅
　安樂王
　河南洛陽　達羅統生敦誼周金州總管武都公生
　崇弼東崇孫儼湖州刺史弼隋揚州總管宋公生懷
　廓懐黙懐武懐廓唐禮部郎中懐黙穀州刺史杞公
　東周榮公生孝義唐尚書左丞生景約景慎景約杞
　王司馬生惲愔惲生庭芝愔生誕誕生察給事中察
　生公遂景慎兵部郎中生誼隋靈州刺史海陵公
賀婁
　代人本居漠北以國為氏孝文改為樓氏
　河南　後魏鎮西大将軍廣陵王賀婁伏連生大㧞
　蒙曽孫行本唐鳳州刺史梁公泉武安公寳後魏太
　子太傅廣平伯生景賢陽平公景賢生詮詮子幹隋
　鉅鹿公生積唐太子舎人
賀遂
　本居元朔随魏南徙孝文改房氏
　河南　唐引仁府統軍賀遂豐生封渭源縣公貫盩
　厔(按姓氏辨証屋引條云唐雲麾将軍屋引/宏生統軍豐豐生渭南郡公封疑此有誤)
賀恱
　賀遂氏音訛為賀悦今闗西有此姓焉後周柱國太
　尉李弼賜姓賀悦氏
賀術
　魏初賀術祁居質安山因以為氏焉
　　三十九過
播
　風俗通播鼗武殷末之賢人(按古今人表注曰自師/摰以下八人皆殷末人)
　　四十榪
華
　宋戴公子考父説食采於華因氏焉華元華宣華亥
　並為宋卿漢功臣表華毋害傳封四代又華成華嬰
　平原髙堂　華嬰𤣥孫魏司徒博平侯華歆生表表
　生廙嶠廙生垣又華譚為祕書監齊華寳隋孝義傳
　汲郡華秋
　沛國譙縣　魏志華佗
謝
　姜姓炎帝之允申伯以周宣王舅受封於謝今汝南
　謝城是也後失爵以國為姓焉
射
　三輔决録云後漢末鴻臚射服天子以服為将軍出
　征姓射名服不祥也改姓謝名咸子登授登蜀郡太
　守授中郎将
柘
　楚大夫以地為氏急就章漢有柘温舒
􁥒
　風俗通云新鄭人楊􁥒村在縣西二十五里
舍
　見姓苑
晋(音/亞)
　見纂要
舍利
　北蕃酋帥有吐宻支頡利後姓執矢氏生思力唐右
　驍衛大将軍定㐮州都督駙馬都尉尚髙祖女九江
　公主生紹徳紹宗師仁歸真也
謝邱
　風俗通周宣王支子食采謝邱因氏焉漢書古今人
　表魯有謝邱章
下軍
　左傳晋将欒黶為下軍大夫子孫氏焉
亞飯
　殷末賢人亞飯干之後
　　四十一漾
向
　宋桓公子向父肹肹孫戍為左師子孫氏焉向為人向
　寕鄭向宜並其後後漢有向長字子平
　河内山陽　後漢侍中向栩五代孫秀黄門侍郎後
　漢又有向韶生雄琰雄晋河南尹琰生秀黄門侍郎
　宋有向彌並河内人(按琰生秀因/上文脫誤)
　汲郡　唐户部尚書向衡子振緫向長之後
暢
　陳留風俗傳有暢悦河東人状云本望魏郡瓘子當
　悦子偃又詩人暢諸汝州人許昌尉
諒
　後漢諒輔為洛陽令廣漢人
上尹
　左傳楚上尹壽之後禮記楚上尹商陽(案左傳工尹/禮記亦作工)
　(尹此/誤)
上成
　後漢書宻縣上成公白日昇天
上梁
　荘子有上梁倚
尚方
　傅餘頠複姓録有尚方氏
匠麗
　鄭穆公時匠麗冦之後著書八篇
唱盆
　改為温氏
　　四十二宕
伉(音/抗)
　晉有漢中大夫伉嘉
　　四十三映
孟
　魯桓公子慶父之後號曰孟孫因以為氏又衛襄公
　長子孟縶之後亦曰孟氏齊孟軻字子展秦有孟説
　平昌安邱縣　孟敬子生縢伯伯生廖廖生軻居髙
　宻置平昌郡因為郡人漢孟觀二十二代孫説説生
　倕刑部郎中孫簡常州刺史觀孫珩又居相州珩十
　一代孫唐禮部尚書温子晧曉晅曍晧奉天令生遂
　曉左補闕晅生迢河隂令曍右丞京兆尹生遹述逢
　通迪逑逢司農少卿迪大理少卿(按孟子非齊人字/子展亦未詳所自)
　東海　漢孟卿以學顯名
　鉅鹿　後漢孟敏
　武威　後梁孟禕
　江夏武昌　吳侍中孟宗晋孟嘉弟陋　(晋書孟陋/孟宗之曽)
　(孫/)宋孟昶封臨淮公弟顗兄弟為僕射
敬
　陳厲公子敬仲之後以謚為氏姓苑云黄帝孫敬康
　之後秦有敬丕子教為平陽太守
　平陽　敬教子孫因官家焉裔孫歆漢末為揚州刺
　史六代孫頻後魏北平太守曽孫顯携北齊僕射永
　安公弟法朗法延曽孫人綱生彦琮山松仙客彦琮
　唐愛州刺史山松澄城令生暉晈暉右丞侍中平陽
　王生譲誠詢諲譲尚舍奉御誠魯郡太守右威武大
　将軍詢比部員外郎仙客蔚州刺史法朗曽孫君宏
　右衛将軍黔昌公孫昭道
　河東　状稱望平陽南凉抱罕太守敬歸七代孫播
　唐給事中監國使生非虞部員外播三從孫昭道監
　察御史生羽侍御史三從兄弟昶許州司馬生令則
　臨汾令令則生徳􁀙徳秘書郎生揖擢括撫揖太子
　家令生寰㝢括字叔弓兵部侍郎御史大夫生騫宻
　寛寛京兆尹生昕晦皥煦騫逮州刺史生性安大理
　評事撫太子舍人􁀙給事中生挺
　廣平　敬歆後今無聞
慶
　姓苑慶父之後慶克慶封慶封奔吳子孫徙下邳漢
　東平太守普治禮(按陸徳明釋文序目慶普治/禮記漢東平太傅作太守誤)又陳
　卿慶餘(按左傳陳有慶虎/慶寅慶餘未詳)晋慶鄭漢末慶氏自下邳
　又徙㑹稽慶鴻洛陽人慶儀後漢汝隂令孫慶酺子
　侍中質諱姓賀氏(按前賀姓姓纂云賀純避漢安/帝諱改賀氏此云質與前不合)
竟
　見姓苑有竟氏
慶師
　見姓苑
　　四十五勁
鄭
　周厲王少子支封於鄭是為桓公在畿内今華州鄭
　縣是也威公生武公與晋文公夾輔平王東遷於洛
　鄭徙溱渭之間謂之新鄭傳封十三代至幽公為韓
　所滅子孫播於陳宋以國為氏幽公六代孫榮號鄭
　君生當時漢大司農
　滎陽開封　當時六代孫穉漢末自陳徙河南開封
　晋置滎陽郡開封𨽻焉遂為郡人穉生興興生衆後
　漢大司農曽孫熈生秦渾渾魏少府生崇晋荆州刺
　史曽孫略前趙侍中生豁楚楚生温燕太子詹事生
　三子曄恬蘭曄號北祖恬號中祖蘭號南祖曄七子
　白麟小白叔夜洞林歸藏連山㓜麟因號七房鄭氏
盛
　周同姓國也為齊所滅穆天子傳盛姫姓之國也公
　羊傳云成降於齊師成者盛也諱滅同姓故言成也
　廣陵　吳有盛冲晋有盛彦事母孝仕至中書侍郎
　又錢唐令疑唐左驍衛将軍滄州揔管盛彦師
聖
　見姓苑
正令
　其先周官儀㒒掌貳車正令因氏焉家語有正令赤
　秦人孫子弟子(案家語無此名孫/子弟子亦有脱誤)
　　四十六徑
寗
　衛康叔之後至武公生季亹食采於寗弟頃叔生跪
　跪孫速速生武子俞俞生殖殖生悼子喜九世卿族
　(按左傳魯荘公六年放寗跪於秦魯哀公四年衛寗/跪救范氏春秋有両寗跪杜預皆未詳其系又成公)
　(二年衛侯使寗相侵齊杜預註寗相寗俞子又成公/十四年衛侯饗苦成叔寗惠子相即寗殖也杜預不)
　(注其系然則寗相乃寗俞之子未聞生殖也又㐮公/二十五年傳曰九世之卿族一朝而滅之杜預注寗)
　(氏出衛武公至喜九世姓/纂止有七世皆参差不合)齊有寗戚周有寗越
　安平　魏京兆太守寗康
　洛陽　晋寗欽
　華隂　状云昶後唐吏部侍郎寗允忠
　河東　漢太僕寗成代居河東又餘杭令武
　欽州　梁有爱州刺史寗逵居欽州寗頃曽孫師表
　師宗師表唐領軍大将軍沈國公師宗孫愷諫議大
　夫撰國史
　　四十七證
乗馬
　漢書溝洫志有諌議大夫乗馬延年又張掖有乗馬
　敷
　　四十八嶝
鄧
　曼姓殷時侯國也春秋時鄧侯吾離朝魯後為楚文
　王所滅子孫以國為氏鄭有鄧祁(按左傳鄧析/此作祁誤)
　南陽　後漢太傅髙宻侯鄧禹其先居南陽子震嗣
　次子訓女和帝皇后襲封昌安侯少子珍封夷安侯
　晋永嘉亂居丹陽陳亡入長安禹裔孫乾南陽城大
　守乾曽孫暠唐魏州刺史臨川公暠孫惲刑部尚書
　淮陽子生汪冲温洋洋比部員外温杭州刺史
　安定　隲七代孫晋生武威太守因居安定始家焉
　子羌符秦并州牧左僕射羌裔孫素唐兵部郎中南
　陽伯又居藍田素子元挺吏部侍郎元機兵部郎中
　又著作郎鄧行儼亦云羌後隲裔孫唐尚書右丞揚
　州長史景山代居洛陽
　平陽　晋右僕射鄧攸字伯道亦禹之後兄子俀
　長沙　太傅禹後晋有鄧粲荆州刺史為桓冲别駕
　陳郡　太傅禹之後晋有鄧嶽為廣州刺史子遐號
　為名将
鄧陵
　楚公子食邑鄧陵因氏焉鄧陵子著書見韓子
　　四十九宥
富
　左傳周大夫富辰之後又魯大夫富父終甥之後亦
　單姓富鄭大夫有富子
　陳留　漢有富留人為公田使者見風俗通陳留先
　賢傳有陳留太守富允又唐晋陽尉富嘉謨
　蘭陵　魏志富襲字熙伯伯生之後也為尚書令著
　論語觧前燕録富愷蘭陵人
廖(力救/反)
　風俗通古有廖叔安左傳作飂盖其後也漢有廖顗
　為鉅鹿太守
　汝南　平輿人漢方士廖状生孟舉仲舉
　襄陽　蜀志有廖化為大将軍中鄉侯襄陽人
　武陵臨沅　後漢桂陽太守廖祈又蜀志廖湛廖立
　廖位至侍中長水校尉(按蜀志廖立位至長水/校尉廖字立字之誤)
副
　風俗通周公忌父之後以王父字為氏(案魏志副吕/氏改為副氏)
　(又為吕字此言忌父/後為副氏當有脱悞)
舊
　見姓苑
　河南　官氏志莵賴氏改為舊氏(案後魏志莵頼氏/就頼氏俱改為就)
　(氏無舊字姓纂已載/於就氏下此重出)
就
　見姓苑
　河南　後魏官氏志莵頼氏改為就氏
晝
　風俗通齊大夫食采晝邑因氏焉
右
　晋屠擊将右行因氏焉
授
　見姓苑
富父
　魯富父終甥之後見左傳魯又有大夫富父槐
廐尹
　楚大夫廐尹然之後
　　五十候
竇
　姒姓夏少康之後帝相遭有窮之難其妃后緍方娠
　逃出自竇而生少康支孫以竇為氏至周世為大夫
　竇犨為晋大夫仕趙簡子裔孫漢丞相嬰
　扶風　竇嬰之先本居清河觀津後徙扶風平陵漢
　章武侯竇廣徳女為文帝皇后生景徳兄子彭祖南
　皮侯兄子彭嬰魏其侯嬰七代孫融後漢大司空安
　豐侯生穆穆生勲勲生憲憲大将軍武隂侯女為安
　帝皇后融生固裔孫武大将軍槐里侯女為桓帝皇
　后魏晋以後竇氏史傳無聞
　河南洛陽　状稱本扶風人竇武被誅後人鴈門太
　守統北奔鮮卑拓㧞部為没鹿回部大人賜姓紇豆
　陵氏魏孝文改為竇氏女為元帝后六代孫漏頭蓬
　東王(按唐世系表竇巖從魏孝武徙洛陽生三子那/敦略略字六頭生五子興㧞岳善熾又竇巖兄)
　(竇拓封遼東王蓬當/是遼字誤并有脱文)孫略生岳處毅岳處後周大司
　馬把公女髙祖太穆皇后生太宗毅生昭昭生彦彦
　生徳明(按疑脱徳/素一人)冲徳元徳洽徳明常州刺史徳素
　工部郎中冲陜州刺史生義節虢州刺史生戒盈戒
　言戒言生萱蘭(案唐世系表萱/蘭作庭萱庭蘭)蘭國子司業萱衛尉
　少卿戒盈青州刺史生庭芝庭華庭芝陜州刺史庭
　華中書舍人生叔展申昱叔展右拾遺申給事中昱
　左司員外徳元户部尚書左相鉅鹿侯生懐恪懐質
　懐譲懐譲徳州刺史生思仁金吾将軍懐恪湖州刺
　史懐質左僕射中山公姪崇嘉考功郎中徳洽工
　部郎中毅少子招賢隋遷州刺史神武公孫徳藏生
　虛運虚奨虚運生恂華州刺史虚奨右屯田将軍生
　善西魏華州刺史永富公善生榮定隋兾州刺史陳
　公榮定生抗慶璡抗納言陳公生衍靖誕幹師綸師
　武師仁衍左武候将軍生孝儉孝威孝忠孝儉生畢
　太僕少卿孝忠蘭州刺史靖户部尚書封信都公生
　逵遜䆳逵駙馬生松夀殿中少監遜兵部郎中䆳蔡
　州刺史誕刑部尚書莘公生孝慈孝立孝冲孝臻孝
　誠孝果孝諶孝禮孝慈工部郎中徳州刺史生希玠
　希璬敬賔希玠禮部尚書少傅莘公生錫鋭錫驍右
　衛将軍希璬蓬州刺史生銓滑州刺史銓生賔兵部
　郎中河南少尹孝立孫鎮左武衛将軍生顥項項洋
　州刺史孝臻夷州刺史生瑾瑾生審言聞喜尉審言
　生畿權參權著作郎參中書侍郎平章事吏部尚書
　生景伯兼監察御史孝誠溪州刺史孝果生維銑金
　水部郎中孝諶潤州刺史贈太尉女睿宗昭成皇后
　生元宗孝諶生希瑊希球希􁝉(按疑脱希/琬一人)希瑊太子
　少傅豳公生錬鋼錬司農卿鋼将作監同正希球太
　子賔客兾靖公生鑑鑑生榮虞部郎中希􁝉開府太
　子少傅畢公生鍔濬沔鍔駙馬秘書監同正生克恭
　濬涇王傅沔濟王傅生克良克温克良駙馬希琬衛
　尉少卿生鋒太僕少卿鋒生昱旵昱隋州刺史旵鳯
　州刺史孝禮涇原令生瑋璉良賔瑗瑋遂州刺史璉
　京兆少尹生紹宗繹績縯級紹給事中荆州長史生
　寓繹駙馬衛尉卿績奉先令良賔生林司封郎中瑗
　光禄卿生兟兟生乂太府卿同正師綸太府少卿生
　尚義尚烈尚義生瓉道州刺史尚烈生進右庶子進
　生蒙泉(按唐世系/表泉作鼎)蒙太原令泉都官郎中師武生孝
　道孝約孝綽孝綽生景景生履廷履信履廷梓州刺
　史生暄履信鴻臚卿慶生智純智宏智圓(按世系表/智仁蒲州)
　(刺史/脫名)蒲州刺史智宏生懐玉懐昶懐玉婺州刺史懐
　昶生從之從光從昭從之左司郎光生靚覦覦户部
　侍郎揚府長史智圓開州刺史璡禮部尚書鄧公生
　普行左監門将軍長史饒州刺史普行生總汾州刺
　史總生宏儼屯田員外竇熾周太保鄧公生恭州刺
　史軌曽孫克順将作少監恭少子琮晉州刺史生孝
　謙洛州刺史竇覽孫孝仁(案唐世系表/孝仁作孝永)濟州刺史孝
　鼎司勲郎中竇深生襲右武衛将軍襲生文表文表
　生季爽季安季安湖州刺史曽孫至柔爽開州刺史
　竇嶷孫徳宗播州刺史竇誼孫有意(案唐世系表誼/生有意此作誼)
　(孫不/合)熊州刺史生元誨諌議大夫竇威内史令延安
　公生惲金部侍郎岐州刺史惲生炅炅生栩(案唐世/系表炅)
　(作旻栩/作詡)棣王傅觀津公栩生顒撫州刺史唐左衛将
　軍竇善衡云扶風鞏水部員外牟洛陽令羣御史中
　丞今開州刺史庠潼州刺史叔向從父弟彧廬州刺
　史生易直從直敬直興公易直兵部郎中御史中丞
　從直兼殿中御史彧堂兄子端房州刺史竇藥師云
　略後
㓂
　蘓忿生為司㓂子孫以官氏焉又云衛康叔為周司
　㓂支孫以官為氏秦滅衛君甫家于上谷八代孫恂
　上谷昌平　恂漢執金吾雍奴侯曽孫榮榮生孟魏
　馮翊太守徙家馮翊元孫循之生讃讃生臻後魏七
　兵尚書汝南生儁西魏司空賜姓口引氏(案魏書㓂/讃傳讃子)
　(臻官至宏農太守臻次子祖禮官廷尉尚書贈七兵/尚書昌平男祖禮弟儁始賜姓若口引氏此以臻為)
　(七兵尚書悮汝南二字/亦有脱口引氏脱若字)儁曽孫宏唐户部侍郎武林
　公
　馮翊　蘓忿生之後以官為氏魏有散騎常侍㓂閲
　閲生明晉河東太守明生未安安生邪後魏建節将
　軍夏陽子曽孫勇周儀同通城侯勇生迪迪生志覽
　唐洛州功曹歸州刺史志覽生恩逺曹州長史恩逺
　生毗兵部郎中
　河南　官氏志口引氏改為㓂氏
鬭
　左傳楚若敖之後有鬭班生伯比伯比生闘糓於莬
　字子文代為楚卿有此姓
鏤
　姓苑云今遼東有此姓
鬭文
　英賢傳云鬭伯比之後支孫鬭文仕晉因氏焉
鬭門
　世本陳鬭父之後楚大夫有鬭門陽
鬭班
　楚若敖强生鬭文子因氏焉
鬭耆
　世本云子姓也
豆盧
　本姓慕容燕王廆弟西平王慕容運孫精之後
　昌黎棘城　精生猶醜猶醜曽孫萇永思寜寜生勣
　勣生毓周隋並有傳永思生通通生寛唐禮部尚書
　芮定公寛生承業懐譲承業領軍将軍生欽望欽奭
　欽肅欽望内長史左僕射欽奭光禄少卿欽肅生靈
　昭宣州刺史靈昭生叅回器友叅右威衛将軍囘京
　兆少尹友萬年令懐譲生貞松宗正卿中山公貞松
　生光祚光祚生建駙馬通孫方則生楷楷生元儼元
　儼生志静志静生魯元侯魏太保㐮城公五代孫達
　唐殿中監靈夀公生仁宗達堂姪曽孫子騫監察御
　史生陸渾元孫祥生譲曽孫挹挹生鄭鄜鄭生靜
　　五十二沁
禁
　姓苑云吳興人
　　五十四闞
闞
　齊卿闞止之後
　㑹稽山隂　闞駰撰十三州志吴侍中闞澤字徳潤
　唐右領軍闞稜
　　五十六㮇
念
　西魏大傅安定公念賢代人也子華台州刺史
　　五十九鑑
監
　風俗通云衛康叔之後
　　六十梵
氾
　漢有氾勝之為黄門侍郎其先周大夫食采於氾因
　以為氏
　燉煌　勝之後晉有郎中氾騰張掖太守氾彦天寳
　有刑部郎中氾雲南鄭縣尉氾叔敖並其後也
　濟北盧縣　晉有氾毓字稚春七代同居晉武帝徴
　為秘書郎不就著書七萬言
　
　
　
　
　
　
　
　元和姓纂卷九
欽定四庫全書
　元和姓纂卷十(入聲屋韻/至乏韻)　　唐　林寳　撰
　　一屋
陸
　齊宣王田氏之後宣王封少子通於平原陸卿因氏
　焉漢太中大夫陸賈子孫過江居吴郡吴縣陸賈裔
　孫吴丞相遜生丞相抗抗生晏景機雲耽遜弟吴選
　曹尚書(案陸遜弟/名瑁此脱)生英英生曄玩玩元孫恵曉恵徹
　自玩至恵曉父子歴晉宋五代侍中恵徹生閑閑生
　厥完絳襄厥曾孫搢完生邱公雲公令公邱公生瑾
　琛瑾生孫之逖之逖之都官員外琛生仁公仁公生
　柬之元之(案唐世系表琛生東之/元之中間無仁公一世)柬之司諫郎中崇
　文侍書學士生彦逺元之生元方天官鸞臺二侍郎
　平章事元方生象先景倩景融景獻景裔象先中書
　工部侍郎平章事生刑部尚書少保衮元貞公衮生
　泛潨廣偃泛祕書少監潨比部郎中廣沂州刺史偃
　工部員外景倩監察御史生溥天水太守少府監生
　康序應庶康檢校郎中庶福建觀察中丞景融吏部
　侍郎左丞工部尚書父兄三人繼處銓衡左右丞生
　沛涓沛屯田郎中景獻屯田貟外生包易包工部貟
　外易司門貟外景裔兵部貟外生滌元方弟彦恭曹
　州刺史雲公生瓊瓊生從典從典孫鑑有集令公曽
　孫餘慶尚書左丞太子詹事生珙璪璪汾州刺史兵
　部郎中生海長源海司門貟外長源檢校尚書汴宋
　節度生行檢陸氏自漢魏至梁陳正𫝊十五人恵曉
　生任倕倕字佐公任六代孫去泰去泰起居集賢學
　士梁給事中陸鎮之續長子稠後恵曉七從子也生
　晉晉生雍陳豫章王諮議雍生元朗字徳明秦府學
　士國子博士兼太子中允吴郡男撰經典釋文徳明
　生敬信敬義敬義蓬州刺史生宣悊遵楷遵楷祕書
　郎敬信兵部東臺二侍郎左侍御同三品檢校左相
　嘉興子生郢客邠卿越賓慶叶郢客生大鯤慶州都
　督邠卿生大訓大盈大鈞大訓右金吾将軍越賓陜
　州刺史慶叶屯田郎中雍州司馬鈞生湯後周大司
　馬陸通云玩後晉侍中萬戴為劉義真長史從宋武
　帝入闗没赫連生僑僑生政即通父也通生長義讓
　讓隋光禄少卿生善宋駕部郎中徳州刺史通弟逞
　周太子少保中都元都公陳廬陵太守陸之禮稱後
　漢潁川太守閎後生寳仁先元士元士虞部員外濟
　州刺史生貴愛陳永王記室陸慶稱褒後生士秀唐
　太子博士生謀道周文王學士生元感元感生南金
　庫部員外齊度支郎中陸匡丞晉太常卿始後元孫
　敬唐蘇州刺史陸孜兄元孫善敬國子司業生鼎右
　補闕
　嘉興　開元有陸齊望官至試秘書少監生渭澧澗
　瀍淮渭侍御史澧殿中御史澗祠部員外瀍侍御史
　望族弟齊政當平令生侃如溧水令侃如生贄賞賡
　贄中書侍郎恵陵令陸侍詮並吴人詮生亘太常博
　士越宣二觀察生墉􁇋墉陜府觀察生鉅􁇋吏部郎
　中又歙州刺史陸㕘司封貟外陸震大理司直陸羽
　並吴人元和初進士陸暢生懐姪孫肱湖州刺史長
　城人
　河南洛陽　出自代北代為郡長大人號歩六孤氏
　後魏孝文遷洛改為陸氏與穆奚于賀劉婁為北人
　八族征西大将軍東平王陸俟生麗頽歸騏驥麗司
　徒平原王生定國叡定國殿中尚書東平郡王生昕
　之叡尚書令東平郡王生希道希静希質希道生士
　懋子彰(按疑脱士/佩一人)士懋元孫寳積屯田郎中冀州刺
　史生昭逵子彰中書監生印駿沓騫彦師兄弟五人
　相繼為黄門侍郎士佩五代孫伯玉中書舍人晉州
　刺史希静元孫乾迪巂州刺史都督希質生瓘悉達
　歸歸太僕卿曽孫騰周大司空生庸定公庸生逸融
　氷逸孫徹郢州刺史生欽嗣左監門将軍鄆州刺史
　欽義忠州刺史融隋洛州刺史生立素右庶子立素
　生爽兵部郎中爽生瞻瞻生景祥雒尉景祥生據司
　勳貟外據生士佳士修士佳三原令士修殿中御史
　氷生義方營州司法義方生頌改名慤國子監祭酒
　右常侍鄭公生璟正卿同正騏孫隋中書舍人生法
　言正言法言隋承奉郎撰切韻正言孫大同遂州刺
　史馥後魏太保建安王七代孫堅左右丞相刑部侍
　郎祕書監生綰綜縯綰贊善大夫生酇綜生邳縯檢
　校郎中生復禮復禮部尚書禮膳部員外
穆
　宋穆公之後支孫氏焉楚元王友有穆生或作繆音
　同
　河南　代人本姓邱穆陵氏代為部落大人為北人
　八族之首後魏以穆陸奚于比漢金張許史孝文遷
　洛陽改為穆氏以位盡王公勳著當代下司州一同
　四姓侍中太尉冝都王崇生遂留觀遂留生忸頭比
　部尚書忸頭生蒲坂虞曹尚書蒲坂生韶冀州刺史
　韶生遵季北齊東郡太守遵季生伽唐殷州刺史伽
　生宏逺隋侍御史宏逺生固禮固信固禮綽州刺史
　生思恭稷州錄事參軍思恭生元休安陽令元休生
　寧審寧秘書監致仕生贊質員賞贊御史中丞宣歙
　州觀察質給事中撫州刺史員御史生栖梧泗州刺
　史兼丞賞太常少卿審監察御史生贄兵部員外贄
　生詳諶諶改名仁裕宣武莭度檢校兵部尚書生延
　業諫議大夫固信蘭州刺史生思順思泰思順生子
　元子元生凖殿中御史汾州司馬思泰生昊周昪昌
　昌生寂著作佐郎
麴
　漢有麴潭生閟避難湟中因居西平改姓麴氏
　西平　閟居西平十一代孫嘉仕沮渠氏後為土人
　所歸立為髙昌王後魏授瓜州刺史金城公五代公
　主(案冇/脱文)其孫麴伯雅附隋唐宇文泰叛貞觀中侯君
　集平之其主麴智茂歸降拜右金吾大将軍金城公
　勑改名智勇其弟天山公智諶生崇裕右監門大将
　軍交河郡王崇裕弟瞻司農卿常樂公後漢末又有
　麴演麴義
　金城　晉有左僕射麴允
祝
　黄帝祝融之後周武王封黄帝之允于祝因氏焉鄭
　有祝聃衛有祝鮀或以祝史之後以官為氏(案世本/祝任姓)
　(禮記封帝堯之後於祝惟唐世系表謂出自姬姓/黄帝之後若祝聃祝鮀則俱以官為姓非姬姓也)
　中山　後漢司徒祝恬中山人
　長沙　祝恬孫廣魏始平大守又家焉始平祝廣居
　始平九代孫綝唐陜州司馬綝生欽明刑部尚書同
　三品魯公子茝兄子駰
　河南　官氏志比廬氏改為祝氏
伏
　伏羲之後子孫氏焉與任宿須句顓臾同祖
　濟南　漢有伏生名勝治尚書
　平昌安邱　勝七代孫理髙宻太守生鳳湛湛後漢
　大司徒鳳五代孫儀生大鴻臚策策曾孫滔晉游擊
　将軍曽孫曼容齊率更令河南太守伏虔注漢書(案/伏)
　(虔今作/服虔)
宓
　風俗通宓康公之後以國為氏史記仲尼弟子宓不
　齊字子賤魯人
鞠
　后稷生不窟生而有文在手曰鞠支孫氏焉裔孫鞠
　武為燕太子丹傅風俗通漢尚書令譚或為麴氏音
　訛轉謬
　平原　鞠譚代居平原南燕有司空鞠仲中書侍郎
　鞠注
　東莱　漢尚書令鞠譚後支孫又居東莱唐有冀州
　刺史鞠稜女鄭繇祖母也或亦姓麴氏
鹿
　趙大夫食采五鹿因氏焉漢有巴郡太守鹿旗
　巴郡　鹿旗子孫因家焉
　濟隂　後梁有樂郡太守鹿蘊見十六國春秋元孫
　悉西魏光禄大夫河内公自西平徙濟隂孫善隋長春
　宮監河内公生愿裕注裕唐司農少卿定陶公注嶲
　州司功
　河南　後魏官氏志鹿桓阿氏改為鹿氏
叔
　八凱叔達之後或云晉大夫叔向之後東觀漢記将
　軍叔夀叔牙之後孫叔仲彭生亥(案通志公孫兹生/得臣彭生得臣為)
　(叔孫氏彭生/為叔仲氏)亥生帶帶生仲叔仲職及寅代為魯大
　夫
木
　端木賜之後因避仇改姓木氏晉文章志木華字元
　虚作海賦嘗為太傅楊駿主簿又有木槩著戰國䇿
　春秋三十卷見七録
肅
　周文王子郕叔之後成肅公以謚為姓(案通志曰郕/叔武未聞謚)
　(此當是周卿士/成肅公之後)梁吴郡太守西豐侯肅正徳一云古
　肅慎氏之後歸化中國改為肅氏
卜
　周禮卜人以官為姓仲尼弟子商字子夏魯人
　河南　漢卜式商之後也以田畜為事官至御史大
　夫開元中卜長福獻續文選三十卷杭州冨陽縣尉
宿
　伏羲氏風姓之後左傳云任宿須句顓臾風姓也又
　有宿南國在東平無鹽縣以國為姓後漢宿仲談又
　有宿祥
　鴈門　宿祥一作禕為鴈門太守因家之前趙有宿
　察
　河南　官氏志有宿氏大姓宿六斤氏為宿氏
谷
　漢衞司馬谷吉世居長安生永大司農後魏谷楷昌
　黎人
　魏郡　唐晉陽尉谷倚状云谷永之後詩入正聲集
　與吴少徴冨嘉謩為友
沐
　漢沐寵為東平太守状云端木賜之後避難改為沐
　氏
　東平　沐寵之後因官居焉
　河間　魏略沐並河間人孫文流為䕶軍石趙僕射
　沐堅
竹
　孤竹君姜姓殷湯封之遼西至伯夷叔齊子孫以竹
　為氏
　東莞　後漢竹曽為下邳相又擬陽侯竹晏並東莞
　人
服
　服羲之後仲尼弟子服不齊字子賤魯人今轉為宓
　氏亦作伏
禄
　風俗通云殷紂逺裔悉西魏光禄大夫河内公自西
　平徙濟隂孫善隋長春宫監河内公生愿裕注裕唐
　司農少卿定陶公注禄州(按注嶲州/司功此誤)風俗通云殷紂
　子武庚子禄父後以王父字為氏今涇陽有此姓又
　吐蕃酋長有禄東贊
竺
　本天竺胡人後漢入中國而稱竺氏竺固為漢侍中
　琅邪莒縣　侍中西平侯固之後代居琅邪有竺俊
　恢銓覽宋竺□並云莒人
鬻
　祝融之後周文王師鬻熊受封于楚著書子鬻拳其
　後建平見姓苑
秃
　國語祝融後八姓已董彭秃妘斟曹芊周滅之矣賈
　逵云秃彭姓别族
郁
　見姓苑國語魯相郁貢子孫氏焉
玉
　音宿黄帝時公玉帶造合宫明堂見尸子後改為玉
　氏漢司徒玉光府字文伯
夙
　古夙沙氏之後夙沙衛閹寺之屬
潚
　漢鴈門太守潚河
牧
　黄帝臣力牧之後漢有越嶲太守牧根
􁚞
　於六反見姓苑
屋廬
　晉賢人著書言彭𥅆之法(按此/脫名)
屋南
　代北複姓
屋引
　代人隨魏南徙河南後魏行臺右僕射屋引業生通
　通生容容生浴浴生永達唐梁王府統軍
叔孫
　魯桓公子叔牙生兹號叔孫亦為氏生得臣得臣生
　豹豹生婼婼生不敢不敢生舒漢有叔孫通為太子
　太傅生稷嗣君
　魯國薛縣　叔孫通代居開元大理司直叔孫通元
　孫觀生興(按此有/脫誤)
　河南　後魏獻帝命叔父之後為乙旃氏後改為叔
　孫氏道武時有夀光侯叔孫建生俊将軍安城公元
　孫金毗隋太府少卿曽孫文懷唐瀛州刺史
叔夜
　周八士叔夜之後楚康王時大夫有叔夜子荘見國
　語
叔帶
　英賢傳趙叔帶之後齊大夫有叔帶子荘為荘公御
叔向
　世本晉羊肸字叔向因氏焉
叔敖
　八愷之後公羊有叔敖段為景王大夫
叔達
　八凱之後公羊有叔達段為景王大夫
叔服
　英賢傳云周太史叔服之後晉武公大夫有叔服之
　要
叔夙
　世本羊舌職生叔夙為叔夙氏
叔魚
　晉大夫羊舌鮒字叔魚因氏焉
獨孤
　其先本姓劉氏後魏代北三十六部有伏留屯為部
　大人居雲中和平中以貴人子弟鎮武川因家焉伏
　留屯之後有俟尼生庫者後魏司空生信大宗伯衛
　國公第二女唐元貞皇后生髙祖
祝其
　風俗通宋戴公子祝其為司寇因氏焉見世本漢有
　清河都尉祝其承先
祝固
　左傳晉有祝固氏漢功臣祝其侯祝固舒
祝史
　衛有祝史揮因官姓焉下邳今有此姓
榖梁
　魯有榖梁赤治春秋傳子夏門人也尸子云糓梁俶
　傳春秋十五卷(案顔師古説/榖梁名喜)
濮陽
　陳留　後漢外黄令牛述以濮陽濳為主簿吴長沙
　太守濮陽逸生興孫休時為衛将軍平章軍國事丞
　相外黄侯吴書張紘從外黄濮陽闓受詩禮春秋大
　歴嶺南判官檢校刑部員外濮陽灌大歴進士濮陽
　守
斛律
　代人代為部落統帥號斛律部因為氏焉
　河南　後魏武川公斛律干孫舉滑州刺史下邳公
　孝卿隋户部尚書武陽子生宏義禮本禮備禮文禮
　備唐吏部貟外生觀國禮文蔡州司馬生貽慶庫部
　郎中少府監後魏又有斛律倍利侯(案北齊書/作倍俟利)朔州
　刺史勑勒部人率衆内附生那瓌(案北齊書倍俟利/生幡地斤幡地斤)
　(生那瓌此/闕一代)為第一領人酋長生金北齊大司馬右丞
　相咸陽王生光羡武都(按武都乃光之子/詳下文此二字衍)光字明月
　左太尉左丞相咸陽王長子武都太保羡生豐洛州
　刺史荆王(案本傳羡字豐樂荆山郡王五子世達/世遷世辨世酋伏䕶此作羡生豐誤)
斛斯
　其先居廣漠代襲莫弗大人號斛斯部因氏焉
　河南　後魏比部尚書斛斯延生郭郭生樁尚書令
　太傅常山文宣公生徴徵周齊州刺史岐國公孫成
　生道仲道濟道仲唐蘄州刺史
秃髮
　河西鮮卑也與後魏同出聖武帝詰汾長子疋孤神
　元時率其部衆徙河西六代孫樹機能立盡有凉州
　之地子思復鞬生烏孤僭號西平王稱南凉都廣武
　弟利鹿孤傉檀三主十八年為乞伏熾盤所滅傉檀
　生賀歸後魏太武賜姓源氏
夙沙
　英賢傳炎帝時侯國也因氏焉左傳齊宦者夙沙衛
甪里
　漢商山四皓綺里季之後(案四皓有甪里先生疑綺/里季乃甪里先生之誤)
陸終
　祝融子陸終之後
福子
　齊大夫福子丹見國語
牧師
　漢禮依周禮令主養馬後世因以為氏
宿勤
　後魏帥宿勤明達
木蘭
　姓苑木蘭氏任城人
宿六斤
　改為宿氏
獨孤渾
　改為杜氏
　　二沃
沃
　風俗通殷太甲子沃丁之後
　吴郡　神仙傳沃焦吴人
督
　宋大夫之後以王父字為氏漢督瓚見風俗通
　巴郡　後漢巴郡蠻酋有督氏同羅朴鄂度夕襲為
　七姓
僕
　周禮僕人後匈奴降者僕多封渾梁侯
　河南　官氏志僕蘭氏改為僕
褥
　廣信郡多此姓云本姓陸避事改姓褥
鵠
　後漢巴郡蠻酋羅朴都鄂度夕襲凡七姓(案後漢書/巴蠻七姓)
　(都作督襲作龔無鵠氏惟姓氏急/就篇及通志俱作出姓范東海人)
　　三燭
續
　晉大夫狐鞠居食采於續又姓續氏是為續簡一云
　舜七友續牙之後漢初功臣表續相如封丞文侯
　上黨　石趙有太子少保續咸又河東襄陽並有此
　姓
束
　晉書云疎廣之後孫孟達避王莽亂自東海徙沙鹿
　山南田因去􁦊為束氏
　陽平元城　漢隴西太守束混子龕為馮翊太守生
　晢字廣微晉尚書郎兄璆亦知名
曲
　晉穆公封少子成師為曲沃支孫氏焉漢代郡太守
　曲澄
　陜郡　貞元中陳許莭度曲環陳許人
粟
　漢治粟都尉因官為姓魏志袁紹魏郡太守粟舉
蓐
　風俗通蓐收之後
頊
　風俗通顓頊之後
續祁
　晉祁奚舉子自代父子相續因為氏焉漢有續祁孟
　陽善易
　　四覺
樂
　宋微子之後戴公生子衎字樂父子孫以王父字為
　氏曽孫樂吕吕孫喜字子罕燕有樂毅毅孫臣叔髙
　祖封為華成君裔孫恢
　南陽淯陽　恢子乾自趙徙南陽五代孫方方生廣
　字彦輔晉尚書令信陵公生凱益州刺史六代孫運
　隋咸陽令撰諫苑生質唐禮部户部二尚書
　京兆　状云廣後唐御史大夫同三品樂彦瑋子思
　晦中書侍郎
卓
　蜀郡卓氏本趙人以鐵冶致富徙臨卭後漢太傅卓
　茂南陽宛人
學
　見姓苑
朔
　姓苑云南陽人
朴
　見姓苑云東海人
樂正
　周禮樂正因官氏焉孟子魯有樂正子春曽子弟子
　(案樂正子春曽子弟子見禮記/孟子弟子乃樂正子克此脱)
樂王
　左傳晉大夫樂王鮒之後漢有郎中樂王幾
樂尹
　楚昭王以鍾建為樂尹
樂利
　齊胡公支子為樂利氏
　　五質
畢
　周文王第十五子畢公髙之後以國為氏晉有畢萬
　漢繆侯畢取(案漢書繆/侯作膫侯)
　東平　後漢末兖州别駕畢諶見魏志元孫衆慶宋
　兖(案唐世系表宋兖下/有州大中正四字脱)東征将軍五代孫憬唐衛尉
　少卿許州刺史生構栩椅構户部吏部二尚書生抗
　兵部貟外吴郡太守江南採訪使栩大理正工部郎
　中生曜御史衆慶弟敬魏兖州刺史六代孫君威唐
　游擊将軍
　太原　状稱畢諶之後唐滁州刺史畢咸生操操生
　正表正則正義正表生重華綿州刺史生彦雄正義
　大理正
　新蔡　晉吏部郎中畢卓
　漁陽　大歴右庶子畢宏状云畢諶之後
　洛陽　畢萬之後
　河南　官氏志云出連氏改為畢
士口
　黄帝之允伯鯈之後一云尹吉甫之後以王父字為
　氏漢有太守恪魏志吉茂晉魏興太守吉挹宋将軍
　吉幹
　馮翊　漢同州刺史吉瞻瞻元孫琰唐絳華二州刺
　史
　洛陽　唐易州刺史吉哲生頊天官侍郎平章事司
　􁇋郎中頊弟琚鄠縣令溫武部侍郎
　淮隂　状云挹後貞元户部侍郎吉中孚
乙
　殷湯字乙支孫以王父字為氏
　襄陽　今襄陽有乙氏又燕鴻臚乙歸揚威将軍乙
　愛皆代北種類也
　河南　官氏志乙弗氏改為乙氏或云望出平原(案/北)
　(魏乙瓌傳其先代人世統部落瓌父匹知遣瓌入貢/遂仕魏為都督贈太尉進爵為王子乾歸孫海曾孫)
　(瑗皆襲爵/位通顯)
帥
　状云本姓師氏避晉景王諱改為帥氏
　南陽湼陽　宋有帥覺授一云名昺著孝子傳臨川
　王義慶辟為州祭酒不就入宋書孝義傳(案南史作/師覺授宋)
　(書不/載)
　范陽　開元中幽州人帥夜光上三元異義三十卷
　集賢院試三元䇿十道及第詔直國子監
郅
　風俗通云殷時國也子孫氏焉見毛詩漢有濟南太
　守郅惲(案毛詩郅/國未詳)
　河東　郅都之後
　汝南西平　後漢長沙太守郅惲著書八篇子夀尚
　書令
栗
　栗陸氏之後漢有髙士栗融字客卿
　長安　漢有冨民栗氏長安人漢景帝栗夫人生臨
　江王
漆
　魯相漆雕之後單姓漆氏
實
　實沈之後
帙
　纂要文云人姓
漆雕
　漢功臣昔侯漆雕胡害魯人昭帝時将軍
室中
　漢書藝文志有室中周著書十篇王莽時室中公避
　地漢中漢功臣表清簡侯室中同
乙弗
　前燕有髙麗王乙弗利後魏書云代統部落太武時
　乙弗疋隨魏南遷遂為河南人孝文改為乙氏又有
　乙弗相周有乙弗鳳河南疋之子瓌定州刺史西平
　王生乾歸秦州刺史孫瑗西兖州刺史生子文文生
　遺恩隋右庶子遺恩生武唐金州刺史義昌令後魏
　又有屯騎校尉乙弗朗西魏車騎大将軍中書令乙
　弗繪女弟為文帝皇后
乙干
　代人後魏獻帝弟姓為乙干氏居武川
　河南　隋儀同乙干慶生定貴郭王府統軍又後魏
　靈州刺史乙干若生暉暉生達宗達生法通宗生端
　威乙干赤沙代别将
疋婁
　改為婁氏後魏疋婁内干為齊神武王髙歡武明皇
　后生文宣孝昭具婁氏
叱奴
　改為狼氏西魏開府叱奴興周文帝叱奴后生武帝
　又右光禄大夫叱奴祐
悉君
　古西掖國人
宻革
　見姓苑
叱伏列
　周書云代郡西部人其先第一領酋長周侍中恒州
　刺史長安龜生椿大将軍(案叱伏列龜周封長樂/縣公此長安字脱誤)
一斗眷
　改為明氏
乙速孤
　代人隨魏南徙河南後魏儀同乙速孤明生臺梁郡
　太守生貴北齊和仁公隋左庶子貴生安晟安晟生
　神慶唐衛率左領将軍神慶生行均行儼行方行儼
　唐廣州都督右武候大将軍行均岐陽折衝生令從
　萬年令行方桂州司馬
　　六術
術
　見姓苑
䏘
　古聿字見纂要文云人姓(案今廣韻/無此字)
　　八物
屈
　楚公族芉姓之後楚武王子瑕食采於屈因氏焉屈
　重屈建屈到三閭大夫屈平字原屈正並其後也漢
　有屈燕汝南先賢傳有屈覇苻秦有屈伯産河南人
　吴尚書僕射屈晃大歴中職方郎中屈無易晉州刺
　史櫟陽尉屈同僊洛陽人
　河南　官氏志屈六友氏改為屈氏(案魏志屈六友/氏作屈突氏)
茀
　左傳有茀翰胡禮記恤由之䘮哀公使孺悲之孔子
　學士喪禮(案恤由哀公子此入/茀姓下當有脱誤)
􁝮
　漢有九江太守􁝮修
鬱
　見姓苑
尉遲
　與後魏同起號尉遲部如中華之諸侯至孝文時改
　為尉遲氏
　河南洛陽　後有托哥拔五代孫乙紇豆生侯兠祐
　兠樂生逈綱(案北周書尉遲侯兠生逈/綱北史亦無尉遲兠樂名)安允逈周太
　師大司馬蜀公生寛順安隋鴻臚卿生耆夀綱大司
　空吴(案綱爵吴/國公此脱)生運運盧國公允生夀庫部貟外(案/尉)
　(遲逈傳有從孫耆福官庫部貟外/當即允子安子名夀重出疑誤)又司空長樂公尉
　遲長命生破侯相貴破侯北齊尚書令周汴州刺史
　黄源公相貴左僕射海昌王又後魏平東将軍尉遲
　説六代孫孟都生羅伽羅隋代州西鎮将軍生運運
　生紹宗左屯田将軍油江伯孫瓌卭州刺史迦隋烏
　程鎮将軍生敬徳唐右武候大将軍同州刺史鄂州
　忠公生寳林司衛卿右衛将軍生修寂修儼
屈突
　本居元朔徙昌黎孝文改為屈氏西魏復本姓
　昌黎　後魏中書令下蔡子屈突遵生須右僕射須
　生恒右僕射濟北公曽孫長卿卭州刺史生通唐兵
　吏二尚書蒋公生夀韓榦詮倫延夀駕部貟外夏州
　都督生仲翔叔齊季将仲翔豳州都督生漪浩淑潾
　漪生蔵用淑生鄂凖潾生郇郾郾生鉉錡季将婺相
　二州刺史倫工部侍郎生琦俊右監門郎中俊生紹
　先虢州刺史延曽孫陜監察御史通弟葢隋長安令
　生逵操
屈侯
　風俗通魏賢人屈侯史記漢有郎中屈侯豫
屈南
　屈原裔孫仕後魏魏重複姓以自南来乃加南字或
　作屈男
不更
　英賢傳秦公子不更之後或云秦大夫爵為不更因
　氏焉齊簡公時不更苗為執法也濳夫論宋大夫不
　更氏子姓之氏
不蒙
　音夢西羌人後漢書不蒙娥使内附
不夷
　世本宋不夷甫須之後
佛圖
　晉書佛圖澄天竺髙僧也本姓白氏永嘉中至洛
弗忌
　晉大夫欒弗忌之後
勿忸于
　官氏志云改于氏疑與勿忸于同
　　九迄
乞扶
　改為扶氏
　　十月
越
　夏康之後姒姓越王勾踐裔孫王無疆為楚所滅子
　孫以國為姓氏
　河南　官氏志越勒氏越疆氏並改姓越
闕
　風俗通云古闕者官為姓王僧孺譜云蕭逺娶下邳
　闕氏之女
越椒
　楚令尹公子嬰齊子重之後
越勒
　後魏有越勒部因氏焉
越質詰
　後秦錄有北梁州刺史平襄公越質詰歸
　　十一沒
兀
　後魏改安樂王元鑒曰兀氏
杌
　左傳檮杌之後
紇干
　代人孝文帝改為干氏
　河南　貞觀有紇干承基貞元僕寺丞紇干遂其後
　也生俞渭南縣尉
紇骨
　後魏獻帝兄為紇骨氏居代北
　河南　後魏太府卿義山公紇骨容生預邱公静静
　生貴紇骨大威唐利州侍中
紇單
　改為紇氏今有日者紇單珤
紇奚
　改為奚氏
沒鹿回
　紇豆陵氏本沒鹿氏代人為沒鹿氏孝文改為竇氏
骨咄禄
　改為禄氏
突黎人
　西域人氏
紇豆陵
　代人孝文改為竇氏
吐谷渾(案金壺字義吐/谷渾音突欲䰟)
　吐谷渾歸化因氏焉
　河南　唐右将軍吐谷渾景順
　　十二曷
葛
　風俗通葛天氏之允子孫氏焉夏時葛伯嬴姓國也
　亦為葛氏漢有潁川太守葛興後漢有汾葛令襲梁
　國葛興之後
　丹陽句容　吴有葛奚為鴻臚神仙傳有葛元元從
　孫洪字稚川晉散騎常侍領大著作著抱朴子一百
　一十六篇又晉有葛由
　河南　官氏志賀葛氏改為葛
達
　八凱仲達之後以王父字為氏
葛伯
　夏時諸侯為殷所滅以葛伯為氏
達奚
　後魏獻帝第五弟之後為十姓逺祖長寧公革生司
　空斤亦單姓奚氏與穆陸于婁賀劉尉為北人八族
　(案魏官氏志八姓中有嵇氏非奚氏達奚以獻帝弟/始改為氏八姓乃太祖舊􁇋在達奚得氏先當以史)
　(為正惟穆陵奚/于四姓有之)斤元孫武後周太保大冢宰鄭公也
達歩
　周文帝妃達歩氏生齊王憲茹茹人
達勃
　改為裒
鶡冠
　風俗通楚賢人以鶡為冠因氏焉鶡冠子著書
褐餘
　濳夫論云曲沃桓叔之後
渴單
　改為單氏
　　十三末
末
　本姓秣氏避仇改焉今秣陵是其後
脫
　姓苑云人姓
拔略
　後魏官氏志拔略改為蘇氏賀拔勝傳有都督拔畧
　昶
末那樓
　後燕錄有襄城公末那樓富
　　十四黠
滑
　滑伯周同姓國也為晉所滅以國氏也(案僖公十三/年經書秦人)
　(入滑傳稱滅滑而還成公十三年吕相絶秦云殄/滅我費滑則滑為秦所滅甚明此云晉滅誤矣)左
　傳鄭大夫滑羅
　京兆　大歴有萬年尉滑廣
察
　見姓苑
滑伯
　英賢傳曰姬姓因氏焉
　陳留　漢有滑伯堪為齊悼王中尉
　　十六屑
齧
　荘子齧缺堯時賢人學於王倪既通許由師之
節
　周禮掌節上士子孫以官為氏
鐵伐
　赫連勃勃以其本宗支庶非正統者並為鐵伐氏
鐵弗
　改為弗氏
　　十七薛
薛
　黄帝二十五子一為任姓裔孫奚仲居薛至仲虺為
　湯左相代為侯伯歴三代六十四世周末為楚所滅
　公子登仕楚懐王賜師邑為大夫以國為氏曽孫卭
　生薛公鑒(案唐世系表卭生倪倪生/翁翁生鑒與此世數不合)漢初獻滅黥布
　䇿受封千户孫廣徳御史大夫元孫永漢千乘太守
　(案唐世系表卭元孫漢字公/子官千乘太守此作永不合)八代子蘭徐州别駕為
　曹公所害生永遂歸於蜀先主官至蜀郡太守生齊
　歸晉為光禄大夫齊生懿晉光禄河東太守懿生三
　子恢一名開號薛苞
　河東汾隂　河東太守懿生三子一名開號北祖雕
　號南祖興號西祖元孫謹五子又號為五房西祖大
　房洪祖絶
列
　風俗通古帝王列山氏之後子孫氏焉鄭有隠者列
　禦寇著書八篇號列子
悅
　後燕錄云左僕射悅真生夀南燕尚書
　昌黎　悅綰鮮卑人清泉侯悦真亦其族也
説
　姓苑云傅說之後以王父字為氏
舌
　左傳越大夫舌庸
别
　姓苑云京兆人
薛孤
　代人隨魏南徙河南北齊恒農王薛孤康生買開府
　儀同三司新平王孫吴仁唐右金吾将軍朔方公生
　知素知檢知機知福知素桂州刺史知福靈州都督
　生元䢰元憲
揭陽
　漢功臣安道侯揭陽定之後今因官氏焉
列禦
　鄭穆公時列禦寇之後
列宗
　濳夫論楚公族列宗氏芉姓
啜刺
　突騎施首領開元左武候大将軍燕山王啜刺右失
　畢子歸仁襲燕山王突厥首領長夀中司僕卿同正
　榆林伯啜刺庶真(案通志作啜/刺真無庶字)生元崇左威衛将軍
　同正樓煩男生懷尚衣奉御
悅力
　後魏初有悅力延
渴燭渾
　改為朱氏
　　十八藥
藥
　見姓苑
　河内　後漢南陽太守藥崧又有太尉掾藥穆蜀録
　晉有藥倫牙門藥仲大歴有殿中監閑廐使兼御史
　大夫藥子昴
約
　韓子云古賢人約續馬融妾約氏
若干
　出自代北以國為氏
　河南　後魏荆州刺史晉陽公勸生猛周莒州刺史
　臨清公生端整殿中少監瀛州刺史金明男生弼勸
　次子導生則唐左武衛将軍
矍相
　魯大夫食采矍相因氏姓苑云沛人
　　十九鐸
鐸
　左傳晉大夫鐸遏寇楚将鐸椒(案漢書楚太傅鐸/椒即著鐸氏微者)漢
　書藝文志春秋鐸氏微三篇風俗通廷尉鐸政
　絳郡　姓苑云今絳州有此姓
郭
　周文王季弟虢叔受封於虢或曰郭公因以為氏公
　羊傳云虢謂之郭聲之轉也左傳齊有郭最燕有郭
　隗後漢司徒郭丹郭泰字林宗
　太原陽曲　漢末大司農郭全代居陽曲生縕縕生
　凖配鎮凖魏雍州刺史生奕配城陽太守裴秀賈充
　並其聓也鎮尚書郎謁者僕射昌平侯鎮七代孫祚
　後魏左僕射東光文貞公曽孫士謙士倫士謙元孫
　伷駙馬士倫唐倉部貟外贈深州刺史曽孫珍桂州
　都督
　馮翊　魏雍州刺史凖孫正因官馮翊居焉裔孫彦
　周兵部尚書孫福始唐綏州刺史䕫城男
　京兆　西魏右僕射郭嵩雍州刺史凖八代孫也生
　衍隋左衛大将軍洪州刺史武山公生贇嗣本儉贇
　隋武强公生依宗依宗生襲慶襲業襲業生味邱申
　州刺史味邱生液駙馬都尉祕書監液生岫峋襲慶
　台州刺史生味先味賢味先生景華味賢陳州司户
　生雄孺華雄吏部郎中孺華校書郎嗣本職方郎中
　司農卿懷仁公生紹宗齊宗紹宗徐州刺史齊宗司
　農郎中懷州刺史曽孫商州刺史求校書郎儉生敬
　宗肅宗敬宗濮州刺史曾孫南金硤州刺史肅宗孫
　渙榮州刺史生佐殷曙佐殷劍州刺史曙兼殿中御
　史肅宗少子襲徵左拾遺
　潁川　北齊黄門侍郎平章事舉(案唐世系表郭待/舉相髙宗生二子)
　(秦初秦方此作/北齊相未詳)生秦方兄子秦初生潤納潤起居舍
　人納給事中陳留採訪使生賁謨覇納兄孫監察御
　史凉州都督陽翟公郭孝恪潁川陽翟人生待封左
　衛将軍待聘宋州刺史
　華隂　隋大将軍蒲城公郭榮稱本太原人後居華
　州生福善唐兵部侍郎榮弟宏道同州刺史郜公生
　敬君廣慶(案唐世系表/廣慶作廣敬)敬君生依仁廣慶左威衛大
　将軍禮部尚書生昶慶州刺史云本尉氏太尉中書
　令汾陽王子儀云榮父叔進之後進曽孫通美原尉
　生敬之天寳中渭吉夀三州刺史生子琇子儀子瑛
　幼賢幼儒幼明幼冲(案唐世系表敬之十一子尚/有子雲子􁀙幼謙子珪四人)子
　琇生曄子儀生曜旴晞昢晤曖曙暎曜太子少保生
　鋭鋒鋒光禄少卿旴鴻臚卿同正晞工部尚書生鈞
　鋼鍊鉷錡銶鏶鑲鈞兵部貟外鋼兼監察御史鍊太
　常丞錡京兆倉録昢試鴻臚卿晤兵部郎中生鋿鋗
　鉟鐈曖駙馬右軍常侍生鑄釗鏦銛鑄右庶子釗衛
　尉少卿鏦駙馬殿中監曙左金吾将軍暎右庶子子
　雲左領軍将軍生昕檢校左僕射磧西節度子瑛延
　州司法生晛幼賢單于副都䕶生昉曉幼儒成都少
　尹生昈暄晠暉暄河南丞幼明少府監太原公生煦
　暅皥皓晫煦鴻臚少卿皓兼殿中御史幼冲太僕卿
　太子詹事生暐晦子珪幼謙早亡
　中山鼔城　唐中書侍郎平章事潁川男郭正一生
　忠通事舍人
　館陶　唐齊州刺史致仕郭善慶状稱林宗之後生
　元振兵禮刑三尚書平章事代國公生晟鴻臚卿左
　驍衛将軍生瑊膳兵二貟外
　曲沃　鎮後唐蒲州刺史子賤
　河内　晉郭黙今無聞
　武昌　晉有郭訥弟察生翻
　畧陽　後漢有郭整六代孫荷
　廣平邯鄲　漢有郭縱以鐵冶富埒王公
　河東聞喜　晉建平太守郭瑗生璞著作郎生驁
　燉煌　晉太傅左長史郭瑀
　諸郡郭氏　唐左武将軍太原公郭知運生英傑彦
　英協状云本太原徙居晉昌協生嘉将作少監彦英
　檢校僕射劍南節度光禄少卿郭仁朂馮翊人或云
　本党氏生茂禕茂禕生崇禮崇黙崇嗣崇禮濟州刺
　史生震觀豫震左司貟外郎觀拾遺豫生圖圖生降
　降鴻臚卿生同知同節崇黙襄州刺史生恒崇嗣生
　損庫部貟外工部郎中郭虚已京兆人生恕弼彦樞
　恕少府少監彦綿州刺史樞京兆兵曹右驍衛将軍
　北庭都䕶郭虔齊州歴城人給事中郭隣浚儀人主
　客郎中郭竒洛陽人兵部貟外郭詮櫟陽人司勲郎
　中知制誥郭慎徴秋官郎中郭奉萬年人倉部貟外
　郭文簡建興髙平人生叔暢右拾遺刑部貟外郭洽
　祕書郎郭翰晉陵人邠州刺史郭懷魏郡貴鄉人生
　偲兄遹逺生傪
霍
　周文王第六子霍叔之後今河東有霍邑是其國也
　後為晉所滅子孫以國為氏
　河東　漢霍仲孺平陽人生去病光並為大将軍去
　病冠軍侯霍光博陵侯唐澧州刺史霍徳信駕部貟
　外霍栖梧並平陽人
　魏郡貴鄉　状云光後唐御史中丞霍獻可
　蜀郡新繁　唐河南尹霍廷玉
郝
　出於郝省氏太皥氏之佐也帝乙時子期封太原郝
　鄉因氏焉漢上谷太守郝䕫後漢郝蘭
　太原　後梁太傅郝㓗後燕從事中郎郝畧桓溫參
　軍郝隆唐太原尉郝昕並太原人
　安陸　梁江夏太守郝迴自丹陽居安陸生破敵後
　周沔州刺史新吴伯敵孫相貴唐滁州刺史生處俊
　處傑處俊中書令甑山公子北叟司議郎南容秘書
　郎處傑鄜州刺史
　京兆　盭厔有此姓
駱
　姜姓齊太公之後有公子駱以王父字為氏吴駱統
　東陽人又居㑹稽統曽孫就(案通志/就作勍)
　梁泉　就晉秦州刺史因家上邽裔孫徳後魏集州
　刺史又居梁泉五代孫知義唐亮州刺史
　河南　官氏志地駱拔氏改為駱氏
閣
　周之閣人守王宫者所以止扇闔扉謂之閣以為氏
　急就章閣并訢漢閣儒者太守田延年使部汾北後
　至廣陵相有治名(案爾雅衖門謂之閎注云左傳盟/諸僖閎所以止扉謂之閎又左傳)
　(曰髙其閈閎閎長􁂳即門橛也左傳釋文云爾雅本/止扉之名顔師古急就章注閎氏引此則當為閎無)
　(疑廣韻亦有閎氏惟閎并訢尚作閣并訢則因諸本/之譌也閎人周禮無其官王應麟曰周閎夭之後又)
　(漢佞幸𫝊閎孺恵帝時人田延年昭帝時人不/同時必無使部汾北之事以閎為閣舛譌殊甚)
索
　殷人七族索氏之後
　燉煌　晉索湛為北地太守生靖尚書後将軍安樂
　亭侯生綝侍中吏部尚書
鄂
　晉鄂侯之後子孫以邑氏焉漢初功臣安平侯鄂千
　秋沛人
薄
　風俗通衛賢人薄疑漢髙帝薄太后生文帝弟薄昭
　封軹侯官至車騎将軍子戍奴嗣子梁嗣天寳中大
　理評事薄芬樂陽人(按漢書戍奴作戎/奴孫梁此作子誤)
莫
　漢富人莫氏見游俠傳大厯中比部貟外莫蔵用(案/通)
　(志莫氏/為幕氏)
幕
　風俗通舜祖幕支孫以王父字為氏見左傳(案左傳/昭公八)
　(年楚滅陳晉平公以問史趙對曰自幕至於瞽叟無/違命杜預鄭衆皆曰幕舜之先賈逵曰幕舜後虞思)
　(裴駰陳世家註以/國語賈義為長)
作
　周公之子胙侯子因避地改為作氏風俗通云後漢
　涿郡太守作顯
落
　風俗通云臯落氏翟國也以國為姓見左傳漢有落
　下閎巴郡人撰太初厯
絡
　見姓苑
洛
　落下閎或作洛
恪
　晉有郎中令恪啟
鐸遏
　晉軍尉鐸遏寇之後宋襄公下大夫鐸遏章
莫者
　西秦録有衛将軍莫者羖羝西安太守莫者幼春尚
　書郎中莫者阿胡
莫折
　本羌姓代居渭川襄城縣
　襄城　後魏秦州刺史莫折大題孫輝襄城公生恭
　隋虞部貟外侍郎生昆輝次子捍隋貝州刺史鍾離
　生謙直監門校尉
索盧
　吕氏春秋禽滑釐門人索盧參後漢淮陽令索盧放
　山陽　蕭景融娶山陽索盧氏
　東郡　索盧放代居東郡後拜諫議大夫
落下
　魯大夫食采落下因氏焉漢博士落下仲異
拓王
　状云本姓王樂浪人祖羆後魏伏波将軍鎮武川賜
　姓拓王氏焉
　武川　羆生懋後魏少司寇安寧公孫伯益隋大府
　卿略陽公孫奉嶲州都督永寧公
拓跋
　後魏書云黄帝子昌意之後受封北土黄帝土徳王
　北人為拓后跋氏後拓后跋氏從省文為拓跋氏孝
　文帝遷洛陽改為元氏開元後右監門大将軍西平
　公静邊州都督拓跋守寂亦東北蕃也孫乾暉銀州
　刺史姪澄峴今任銀州刺史
諾䕶
　後魏西河胡諾䕶于内附
莫且婁
　代人
莫侯婁
　代人
莫多婁
　代人隨魏遷洛陽
　河南　北齊有晉州刺史石城公莫多婁貸文生敬
　顯北齊司徒
莫胡盧
　代人孝文改為陽氏
莫多那
　代人後魏中山太守髙邑公莫多那題今無聞
　　二十陌
栢
　風俗通栢皇氏之後又栢亮父為顓頊師栢招為帝
　嚳師栢同為周太僕左丞栢國在汝南西平縣為楚
　所滅子孫以國為氏漢有栢英為大鴻臚秦大将軍
　栢直晉武帝栢夫人生趙王倫
　濟隂　王僧孺譜云蕭元益娶濟隂栢氏益兄子泉
　娶濟隂栢齊女貞元左威衛大将軍栢良器濟隂人
　生耆諫議大夫元封進士婺州刺史
　魏郡　栢子之後栢懷後漢魏郡太守因居斥邱十
　代孫季纂唐司農卿汝遂宜虞四州刺史武陽公
　蜀郡　状云栢子之後大㻺中同州刺史栢貞節
翟
　黄帝之後代居翟地國語云為晉所滅齊翟僂新魏
　翟璜漢文帝廷尉翟公下邽人
　汝南上蔡　漢丞相髙陽侯翟方進生義東郡太守
　後漢尚書翟舟㑹稽人晉翟陽潯陽人五徵不起陽
　六代孫普林見隋書孝義傳大㻺檢校工部貟外翟
　立言唐有功臣殿中監汝南公翟無言
郤
　晉大夫郤文生豹豹生芮芮生缺缺生克克生錡代
　為晉卿又郤犨郤至並其族也(案晉語郤叔虎朝公/髙誘註郤芮之父則)
　(郤芮父名虎不名豹或因避唐諱故世本云郤豹生/義義生歩揚歩揚生蒲城鵲居居生至案世本歩揚)
　(即𫝊所稱歩揚御戎至即郤至晉語作郤昭子𫝊又/稱溫季杜預注至郤克族子也成公十一年晉侯使)
　(郤犨来聘杜預注郤克從父兄弟𫝊又稱苦成叔十/三年𫝊郤毅御戎杜預注郤至弟也𫝊又有郤稱郤)
　(乞郤溱杜預皆不詳其系姓纂記載缺/失良多又原本俱悮郤作㕁今改正)漢有侍中郤
　琠
　濟隂　單父人晉尚書左丞雍州刺史郤詵子登
格
　出自允格之後漢侍御史格班裔孫明(案唐世系/表明作顯)仕
　後魏官至青州刺史
　陳留　明曽孫處仁處仁生希元輔元希元洛州司
　法輔元官尚書平章事梁縣男生遵殿中御史
劇
　齊大夫食采於劇因地為姓燕将劇辛漢游俠𫝊劇
　孟洛陽人藝文志劇子著書
伯
　風俗通云嬴姓伯益之後晉大夫伯宗生州犂仕楚
赫
　風俗通赫咠氏之後
伯成
　風俗通伯成咠渠晉隠士諫議大夫伯成衡功臣表
　吾侯伯成延𫝊封六代成或作城王莽時伯成脩獻
　符命
伯比
　楚鬭伯比之後至懷王時有伯比仲華
伯昏
　列子有伯昏無人無或作瞀
伯夫
　韓子云伯夫氏墨家流也
伯夏
　畢公髙之後
伯宗
　世本晉孫伯起生伯宗因氏焉
柏侯
　栢成子髙堯時諸侯因氏焉漢有尚書柏侯雋管寧
　從柏侯子安受春秋
　南陽　柏侯子安居南陽
白馬
　風俗通微子乘白馬朝周因氏一云漢公孫瓚在幽
　州常乘白馬因氏焉
白石
　神仙傳白石生中黄大夫弟子常煮白石為糧
白狄
　左傳白狄子之後神異記白狄先生馮翊人
白鹿
　風俗通白鹿先生古賢人著書
虢射
　晉大夫虢射叔之後漢桓帝時羽林左監虢射鏘
白楊堤
　後魏有白楊堤度汗吐谷渾别帥率户附魏
　　二十一麥
麥
　見姓苑云髙要始興有此姓隋麥鐵杖始興人自周
　入隋官至莱州刺史右衛大将軍宿國公
獲
　風俗通云宋大夫猛獲之後子孫以王父字為氏
革
　漢功臣棗陽侯革朱(案漢功臣表作/煑棗端侯革朱)
麥邱
　英賢傳齊桓公時賢人麥邱老人
　　二十二昔
石
　衛大夫石碏之後石駘仲衛大夫見左傳禮記楚有
　石奢鄭石癸癸字甲父周石速漢石商石奮奮生建
　慶號萬石君
　渤海　奮裔孫苞晉司徒樂陵公生喬統越峻儁嵩
　統孫瑛趙司空五代孫眷眷五代孫晷唐虞部郎中
　平原　厭次人奮後晉司徒石鑒又駕部郎中石仲
　覽宣州人今居廣陵
　上黨　晉石勒上黨武鄉羯胡也晉元時僭位稱都
　襄國今荆州也子宏為從兄季龍所殺自立子鑒遵
　並為冉閔所殺後趙六王三十四年(案石趙起晉太/興元年終永和)
　(七年凡七主/共三十三年)
　河南　後魏官氏志烏石蘭氏改姓石魏司徒蘭陵
　公石猛猛生銓銓生真素初平素生萇萇生儁逺詢
　石㑺生士濟唐原州總管詢生金剛左司衛率初平
　元孫抱忠天官侍郎今居虢州
席
　本姓籍晉大夫籍談之後也談十三代孫瓌避項羽
　名改為席氏漢初徙闗東豪族席氏後徙安定臨涇
　安定臨涇　瓌十代孫廣後漢光禄􁇋元孫允魏酒
　泉太守允元孫保符秦尚書左丞生衡晉建威将軍
　寓居襄陽仕南朝四代衡孫固歸後魏湖州刺史靖
　安公元孫君懿唐侍御史懿曽孫建渙異晉建禮部
　尚書襄陽文公孫咎□□中書舍人生鴻又席法與
　裴叔業自南歸後魏拜并州
昔(按昔姓應在二/十二昔之首)
　風俗通周大夫封昔因氏焉漢昔登為烏傷令開元
　昔安仁生豐大理評事汝州人
易
　左傳齊大夫易牙之後魏雍州刺史易愷魏郡人晉
　舂陵令易雄長沙人前凉将軍易挺
藉
　晉文侯仇弟陽叔生伯黶司晉典籍為藉氏元孫藉
　談代為晉大夫晉為趙魏所滅藉氏播遷宋漢有倖
　臣藉孺又諫議大夫藉禋石趙侍中藉罷唐太常博
　士知微云其後也
射
　晉大夫虢射之後見左傳漢大鴻臚射咸吴中書侍
　郎射慈善禮䘮服又音社
奭
　召公奭之後以王父字為氏
赤
　風俗通帝佶師赤松子之後見神仙傳
夕
　後漢巴中渠帥夕氏蜀志尚書令夕斌
適
　見姓苑
釋
　内典云悉達太子成道姓釋氏
辟閭
　衛文公支孫以居楚邱營辟閭里因為辟閭氏漢書
　儒林傳太子少傅辟閭曽孫失名為昌邑王太傅
石駘
　駘仲之後亦作石駘氏
石之
　齊有石之紛如
石伯
　左傳伯名伯奐之後(案左傳有召/伯奐此疑誤)
赤張
　史記赤張徒父赤張開赤張哆並孔子弟子(案荘子/有赤張)
　(滿稽若孔子弟子史記家語俱無赤張氏惟漆/雕徒父漆雕開漆雕哆三人名同疑因此誤)
赤章
　韓子赤章蔓枝智伯臣也
　　二十三錫
錫
　吴志漢末交趾太守錫光仙人錫夀之後梁錫休儒
　為益州刺史
狄
　周成王封少子於狄城因氏焉魯大夫狄虒彌先賢
　人狄儀仲尼弟子狄黑衛人裔孫漢博士狄山
　天水　狄山子孫代居天水姚秦録狄伯文官至中
　書令樂平侯将軍狄廣狄建義狄柴狄雄齊伯文裔
　孫又居太原曽孫孝緒唐尚書左丞右常侍臨潁男
　生知遜□州刺史(案知遜官越州刺/史此作□不合)生仁傑納言内
　史令梁國公文恵公生光嗣光逺景昭光嗣户部郎
　中孫博通博濟博通生元範光逺袁州司馬景昭職
　方員外
酈
　黄帝之後支孫食采於酈因氏焉漢有廣野君酈食
　其沛人弟商為賈後為丞相生寄一名况其子疥封
　髙梁侯傳封三代後魏酈道元字善長注水經官至
　御史中尉
戚
　衛大夫食采於戚因氏焉先賢戚子著書漢髙祖戚
　夫人生趙王如意功臣表臨堅侯戚鰓傳封八代
㲻
　古溺字見纂要
糴
　左傳晉大夫糴茷
析
　左傳齊大夫析歸父衛大夫析朱鉏公子黑其後也
　後漢析像通京氏易廣漢雒縣人析國為鬰林太守
　生像入後漢方術傳(案後漢書折像乃折字/从手此譌為析未詳)
析成
　齊大夫析成鮒
　　二十四職
職
　周禮職方氏因官為姓山陽令職洪因官居焉開元
　有職南金蔡州人明史記
稷
　稷氏后稷之後子孫氏焉見姓苑漢稷嗣君叔孫通
　支孫亦為稷氏
　魯郡　今兖州有稷氏
力
　黄帝臣力牧之後
　魯郡　漢有魯郡相力題因居焉
棘
　衛大夫棘子成之後見論語文士傳曰棗祗本姓棘
　避仇改為棗潁州長社人
息
　息媯姓侯國為楚所滅子孫以國為氏今新息縣即其
　故地也
　襄陽　今襄州(案此下似/有脱文)
翼
　見姓苑
　河東　今蒲州有翼氏晉翼侯居翼城因以氏焉
　東海下邳　漢諫議大夫翼奉
食
　見姓苑
　河南　風俗通漢有博士食子公
　遼東　後燕合浦公食勃東夷人
嗇
　風俗通云古嗇夫子孫因氏焉
即
　風俗通漢單父令即費其先食采即墨因以命氏
即利
　韓子宋戴公時大夫即利渠彌
稷邱
　英賢傳曰漢稷邱子得仙道
弋門
　姓苑云漁陽人
　　二十五徳
國
　左傳齊卿族國氏代為上卿國共伯元孫歸父生綽
　綽生夏夏生聿及書並其族又鄭穆公子發字子國
　生輙字子耳生僑字子産以王父字為氏生參
　樂安　漢魏郡太守國泉字子尼晉鎮南将軍王歆
　騎督國滿討張昌於隋郡(案晉書新野王歆遣騎督/靳滿討張昌非國氏也國)
　(滿未/詳)
塞
　姓苑云人姓或天竺胡人之釋後即釋種也
勒
　南越有此姓
北人
　英賢傳古有劉河北人因氏焉莊子吴大夫有北人
　子髙(案通志引英賢傳古有劉河者處于北海其後/以為氏又云周有吴大夫北海子髙此云莊子)
　(悮北人/又悮)
北宫
　衛公族頃子生去疾孫括生遺遺生貞子喜喜生結
　及肱左傳有北宫奢漢書有北宫伯子晉有西河太
　守北宫協前凉有䕶軍北宫萌
北鄉
　左傳齊大夫北鄉啟北鄉子車説苑齊人有北鄉駱
　與晏子為友(案左傳北郭啟北郭子車齊人/北郭騷與晏子為友此俱誤)
北郭
　莊子舜友北郭無擇晏子云古有北郭無擇清身㓗
　己疾世之濁自投清泠之淵也(案荘子有北人無擇/此條當採入北人之)
　(下又誤/為北郭)
北唐
　英賢傳曰晉有髙人越者隠於北唐因氏焉漢有北
　唐子真治京氏易者
北門
　左傳有北門駟尸子有北門子荘子有北門成
北髮
　漢書燕遣北髮長賂遺公主
北殷
　世本云子姓也
北野
　見姓苑
万俟
　後魏獻帝季弟之後為十姓官氏志稱万俟氏中間
　失譜
　河南　後魏夏州刺史樂寧公万俟禮生雅周安城
　公孫元道唐秦府車騎将軍靈公生肅殿中監虢州
　刺史靈公生齊荘庭玉肅曽孫著元元生遜造(案北/史有)
　(万俟普子洛字受洛干普封河西郡公洛太/師大司馬太尉錄尚書尒朱時有万俟醜奴)
黑齒
　百濟西部人也唐右衛大将軍燕國公黑齒常之
黑肱
　楚申公黑肱之後
　　二十六緝
習
　風俗通云習國名也漢習響為陳相
　襄陽　晉衡陽太守習鑿齒著漢晉春秋五十四卷
　左傳齊大夫習明史記齊習虚田成子時人
汲
　風俗通衛宣公太子伋之後居汲因為氏焉
　濮陽　漢淮陽太守汲黯其先七代為衛卿大夫弟
　汲仁亦至九卿偃諸侯相
邑裘
　衛大夫栁莊卒公與之邑裘氏與縣潘氏故衛有邑
　裘氏見禮記
　　二十七合
合
　左傳宋大夫合左師之後向戌也
　　二十八盍
蓋
　漢蓋公又司𨽻檢校蓋寛饒後漢二十八将左馮翊
　安平侯蓋延
　漁陽　蓋延代居漁陽唐國子博士蓋文懿宋州人
　云其後也秦府學士諫議大夫蓋文達冀州人
　洛陽　後漢蓋勲
　河南　官氏志云蓋樓氏改為蓋氏
　　二十九葉
葉
　風俗通楚尹戌生諸梁字子髙食采於葉因氏焉
聶
　衛大夫食采於聶因氏焉史記軹人聶政殺韓相俠
　累漢潁川太守聶良䕶羌校尉聶尚又有聶壹吴志
　将軍聶友石趙梁閔中書舍人聶熊清河人
輙
　風俗通衛出公輙之後以王父字為氏漢有輙終古
　錢塘　史記錢塘輙終古封禦兒侯(案史記作/轅終古)
㨗
　漢書藝文志有㨗子三篇云齊人(案漢書藝文/志作二卷)風俗
　通云邾公子㨗菑之後以王父字為氏
接
　三輔决錄接子昕著書十篇
葉陽
　秦太后弟葉陽君子孫氏焉漢有諫議大夫葉陽通
　(案史記秦太后弟華陽君/通志亦有華陽通此俱誤)
接輿
　論語楚狂接輿隠者也其後為氏
􁕏跌
　開元左威衛大将軍赤水軍副使武威公􁕏跌舒
　　三十怗
莢
　音夾韓相俠累之後急就章莢却敵(案急就章作俠/却敵若莢氏見)
　(世本晉有大/夫莢成僖子)
牒云
　北齊營州刺史漢中山公牒云樂
　　三十二狎
甲
　風俗通太甲之後一云鄭大夫石甲父之後以王父
　字為氏
甲父
　古諸侯以國為姓周甲父氏見釋例漢有侍御史甲
　父沮
　　三十四乏
法
　本媯姓田氏之允齊襄王子法章支孫以名為姓
　扶風郿縣　後漢南郡太守法雄雄子真順帝四徵
　不起號元徳先生真生衍司徒掾衍生正字孝直蜀
　尚書令郡太守生邈漢陽太守
　
　
　元和姓纂卷十
