#+TITLE: 宣明方論-金-劉完素
#+DATE: 2018-05-12 10:17:43
#+SOURCE: github.com/kanripo/KR3e0048 master 3a02454c                
欽定四庫全書　　　　子部五
　宣明方論　　　　　　醫家類
　　提要
　　　　(臣/)等謹案宣明方論十五卷金劉完素撰是
　　　　書皆對病處方之法首諸證門自煎厥薄厥
　　　　餐洩䐜脹以及諸痺心疝凡六十一證皆采
　　　　用内經諸篇毎證各有主治之方一宗仲景
　　　　次諸風次熱次傷寒次積聚次水濕次痰飲
　　　　次勞次洩痢次婦人次補養次諸痛次痔瘻
　　　　次眼目次小児次襍病共十七門毎門各有
　　　　總論亦發明運氣之理兼及諸家方論於軒
　　　　岐奥旨實有所闡發而多用凉劑偏主其説
　　　　者不無流弊在善用者消息之耳攷原病式
　　　　自序云作醫方精要宣明論一部三卷十萬
　　　　餘言今刋入河間六書者乃有十五卷其二
　　　　卷之菊葉法薄荷白檀湯四卷之妙功藏用
　　　　丸十二卷之蓽澄茄丸補中丸楮實子丸皆
　　　　注新増字而七卷之信香十方青金膏不注
　　　　新増字者據其方下小序稱灌頂法王子所
　　　　傳併有偈㕨金時安有灌頂法王顯為元明
　　　　以後之方則竄入而不注者不知其幾矣卷
　　　　増於舊殆以是歟乾隆四十六年十月恭校
　　　　上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　總　校　官　(臣/)陸　費　墀
欽定四庫全書
　宣明方論卷一
　　　　　　　　　　　　金　劉完素　撰
　　諸證門
　　　諸證總論
黄帝曰善言天者必驗於人善言古者必合於今善言
人者必厭於己如道不惑所謂明也余問夫子言而可
知視而可見捫而可得今驗於發蒙解惑可得聞乎
岐伯稽首對曰何道之問也天覆地載萬物悉備莫貴
於人人以天地之氣生四時之法成君王宰職黎庶盡
欲全形貴賤雖殊寶命一矣好生惡死者是世人之常
也若人有患如救水火莫待留淫日深著於骨髓所以
難矣
　　　素問諸證畧備具題
煎厥之狀陽氣煩勞精絶辟積於夏致目盲不可視耳
閉不可聽薄厥之狀陽氣大怒形氣絶而血菀於上䐜
脹飱泄寒熱不散升降上下頽疝心掣寒多下墜以為
諸疝心熱内掣隂陽之結四肢浮腫便血不已蠱瘛之
病腎氣不足寃熱觔急白液出跳掣也膀胱不利致三
焦約而遺溺腎精不足强上冥視唾之若涕惡風振寒
為之勞風雖近衣絮榮虚衛實名曰肉苛心移寒於肺
則肺消肺移寒於腎為湧水心移熱於肺為膈消膽移
熱於腦為肺淵膀胱移熱於小腸為口糜大腸移熱於
胃為食㑊熱盛則陽絡溢陽絡溢為衂衊醉以入房氣
竭傷肝大脱其血月事衰少名曰血枯藴熱怫鬱生於
諸風寒濕風之三氣雜合而為諸痺宗觔縱發為白淫
熱聚胃口而不散行故胃脘為癰面色白黑所謂疹觔
口苦積熱名之膽癉腎虚内奪則為瘖痱血氣竭少令
人解㑊腹滿不食寒中腸泄斯病騖溏腰股痛發胕腫
不便寒生濡泄聊敘此證不能備舉
　　　煎厥證　主熱
陽氣煩勞積於夏令人熱厥目盲不可視耳閉不可聽
人參散　主之治煎厥氣逆頭目昏憒聽不聞目不明
七氣善怒
　　人參　逺志(去/心)赤茯苓(去/皮)防風(去苗以上/各二兩)芍藥
　　麥門冬(去/心)陳皮(去/白)白术(以上各/一兩)
　右為末毎服三錢水一盞半煎至八分去滓溫服不
　計時候日再服
　　　薄厥證　主肝
陽氣大怒則形氣絶而血脈菀於上令人薄厥於胸中
赤茯苓湯　主之治薄厥恭怒則傷肝氣逆胸中不和
甚則嘔血鼽衂也
　　赤茯苓(去/皮)人參　桔梗　陳皮(各一/兩)芍藥　麥門
　　冬(去/心)檳榔(各半/兩)
　右為末毎服三錢水一盞生薑五片同煎至八分去
　滓溫服不計時候
　　　飱洩證　主冷
清氣在下則生飱洩清濁交錯食不化而清穀出矣
白术湯　主之治飱洩風冷入中洩痢不止脈虚而細
日夜數行口乾腹痛不已
　　白术　厚朴(生薑/製)當歸(去/苗)龍骨(各一/兩)艾葉(半兩/熟炒)
　右為末毎服三錢水一盞生薑三片同煎至八分去
　滓空心溫服
　　　䐜脹證　主心腹
濁氣在上則生䐜脹此隂陽返則氣結不散脹滿常如
飽
吳茱茰湯　主之治䐜脹隂盛生寒腹滿䐜脹且常常
如飽不欲飲食進之無味
　　吳茱茰(湯淘/炒)厚朴(生薑/製)官桂(去/皮)乾薑(炮各/二兩)白术
　　陳皮(去/白)蜀椒(出子各/半兩)
　右為末毎服三錢水一大盞生薑三片同煎至八分
　空心去滓溫服
　　　風消證　主心脾
二陽之病心脾不得隱曲女人月水病血不流脾病食
不化風勝真氣消
黄耆羌活散　主之治心脾受病精血虚少氣力衰乏
日溢消矣
　　黄耆(一兩半/蘆頭)羌活　石斛　防風　枳殻(火炒/去穰)人
　　參　生地黄　牡蠣(燒/)黑附子(炮/)茯苓(去/皮)五味子
　　　牛膝(酒浸各/一兩)續斷(半/兩)地骨皮(三/分)
　右為末毎服三錢水一大盞煎至八分去滓溫服不
　計時候日進
　　　心掣證　主心
一陽發病少氣𠻳洩三焦不利上咳下洩心煩不寧其
動若掣
調中散　主之治心掣不定胸中刺氣痞壅上若咳𠻳
下若洩利
　　白术　乾薑(炮/)當歸　人參　五味子　赤茯苓
　　(去/皮)甘草(炙各/一兩)官桂(一兩/半)
　右為末毎服三錢水一盞煎至八分溫服去滓稍熱
　日二服臨卧
　　　風厥證　主脾胃
一陽一隂病發驚駭背痛噫欠名風厥蓋胃土肝木為
木尅土風勝濕不製腎水故令上逆
逺志散　主之治風厥多驚背痛善噫善欠志意不樂
身背皆痛
　　逺志(去/心)人參　細辛(去/苗)白茯苓(去/皮)黄耆(去蘆/頭)官桂
　　(各一/兩半)菖蒲　熟乾地黄(焙/)白术　防風(各半/兩)
　右末毎服一錢至二錢溫酒調下空心食前日三服
　　　結陽證　主四肢
四肢腫四肢熱勝則腫四肢者謂諸陽之本陽結者故
不行於隂脈陽脈不行故留結也
犀角湯　主之治結陽四肢腫滿熱菀不散或毒攻注
大便悶澁
　　犀角(屑/)𤣥參　連翹　柴胡(去苗各/半兩)升麻　木通
　　(各三/錢)沉香(剉/)射干(去/毛)甘草(炙一/兩)芒硝　麥門冬(去/心)
　　(一/兩)
　右為末毎服三錢水一大盞同煎至八分食前去滓
　溫服
　　　厥疝證　主腹痛
脈至太虚積氣腹中隱而難見隂沉使脾弱寒於肢膜
氣厥逆也
吳茱茰加減湯　主之治厥疝腹中冷痛積氣上逆致
令隂冷於肢膜
　　吳茱茰(二兩湯/澆炒)川烏頭(去皮/炮)細辛(去苗各/三兩)良薑
　　當歸　乾薑(炮/)官桂(各一/兩)
　右為末毎服二錢水一盞同煎至七分去滓溫服日
　進二服
　　　結隂　　主便血
結隂便血一升再結二升三結三升以隂氣内結故不
得通行血氣無宗滲入陽下致使漸多
地榆湯　主之治隂結下血不止漸漸極多腹痛不已
　　地榆(四/兩)甘草(三兩半/炙半生)縮砂仁(七枚毎服/可加為炒)
　右為末毎服五錢水三盞縮砂同煎至一半去滓温
　服
　　　解㑊證　主腎實
冬脈太過緩而澁腎實精不運解者緩㑊疑寒熱類也
利腎湯　主之治解㑊春脈動氣痛氣乏不欲言此為
腎元有餘矣
　　澤瀉　生地黄　赤茯苓(去皮各/一兩半)檳榔　麥門冬
　　(去/心)柴胡　枳殻(麩炒/去穰)牛膝(去苗酒浸/各一兩)黄芩(去朽/一兩)
　右為末毎服三錢水一盞半煎至七分去滓溫服不
　計時候
　　　胃疽證　主胃熱
食已如飢胃熱能消穀陽明脈終心火上行心憎煩身
黄小便赤澁也
茯苓加減湯　主之治胃疽積熱食已輒飢面黄痩胸
滿脇脹小便悶赤
　　赤茯苓　陳皮(去/白)澤瀉　桑白皮(剉各/三兩)赤芍藥
　　白术(各四/兩)人參　官桂(各二/兩)石膏(八/兩)半夏(六兩湯/洗生薑)
　　(製/焙)
　右為末毎服三錢水一盞生薑十斤同煎至八分去
　滓不計時候如病甚者加大黄朴硝(各二/兩)
　　　蠱病證　主脾風
脾風傳腎一名疝氣小腹痛出白液名曰蠱左傳云以
喪志名為蠱病乃真精不守也
大建中湯　主之治蠱病小腹急痛便溺失精溲而出
白液
　　黄耆　逺志(去/心)當歸　澤瀉(各三/兩)芍藥　人參
　　龍骨　甘草(炙各/二兩)
　右為末毎服三錢水一盞生薑五片煎至八分去滓
　溫服不計時候
　　　瘈病證　主觔急
蠱腹痛腎傳心觔脈相引而急精液少觔脈不榮灌而
引急
建中加減湯　主之治瘈觔病相引而急及五勞七傷
小便數腹痛難立
　　人參　甘草(炙/)官桂　白茯苓(去/皮)當歸　附子(炮/)
　　厚朴(生薑製/各一兩)龍骨　黄耆(剉/)麥門冬　白芍藥
　　生地黄(各四/兩)
　右為末每服三錢水一盞半生薑五片棗一枚餳少
　許煎至一盞溫服去滓
　　　勞風證　主諸風
發在肺下病强上㝠視唾涕惡風腎肺入肺中振慄故
俛仰成勞風
芎枳丸　主之治勞風强上冥視肺熱上壅唾稠喉中
不利頭目昏眩
　　川芎　枳殻(麩炒去穰/各等分)
　右煉蜜為丸如桐子大毎服十丸溫水送下食後日
　三服
　　　痺氣證　主陽虚隂實
身非衣寒中非受寒氣痺者氣血不行如從水中出不
必寒傷而作也
附子丸　主之治痺氣中寒陽虚隂盛一身如從水中
出
　　附子(炮/)川烏頭(炮二味通剉碎/炒為末入藥)官桂　川椒　菖
　　蒲　甘草(各四/兩)骨碎補(炒/)天麻　白术(各二/兩)
　右為末煉蜜為丸如桐子大毎服三十丸溫酒下空
　心食前日三服
　　　骨痺證　主腎弱
身寒大衣不能熱腎脂枯涸不行髓少觔弱凍慄故攣
急
附子湯　主之治腎藏風寒濕骨痺腰脊疼不得俛仰
兩脚冷受熱不遂頭昏耳聾音渾
　　附子(炮/)獨活　防風(去/苗)川芎　丹參　草薢　菖
　　蒲　天麻　官桂　當歸(各一/兩)黄耆　細辛(去/苗)山
　　茱茰　白术　甘菊花　牛膝(酒/浸)甘草(炙/)枳殻(麩/炒)
　　(去穰各/半兩)
　右為末毎服三錢水一大盞生薑五片煎至七分去
　滓溫服不計時候日進三服
　　　肉苛證　主榮虚胃寒
近衣絮肉苛也榮氣虚則不仁其證􁟍重為苛也
前胡散　主之治榮虚衛實肌肉不仁致令􁟍重名曰
肉苛虚其氣
　　前胡(去/苗)白芷(剉/)細辛(去/苗)官桂　白术　川芎(各三/兩)
　　川椒(去目閉口者/生用二錢)吳茱茰(湯洗/炒)附子(炮/)當歸(去苗/各二)
　　(兩/)
　右剉搗以茶酒三升匀拌同窨一宿以煉成猪脂膏
　五斤入藥微煎候白芷黄紫色漉出滓成膏病在處
　摩之病以熱調此藥櫻桃大癥瘕瘡痍皆治并去諸
　風瘡痒疼痛傷折墜損故摩内皆可用之
　　　肺消證　主心肺
心移寒於肺肺消飲少溲多當補肺平心死而可治乃
心肺為賊也
黄耆湯　主之治消肺飲少溲多補肺平心移寒在肺
痿劣
　　黄耆(三/兩)五味子　人參　桑白皮(剉各/二兩)麥門冬(去/心)
　　(二/兩)枸把子　熟地黄(各一/兩)
　右為末毎服五錢水二盞煎至一盞去滓溫服無時
　　　涌水證　主水病
肺移寒於腎名曰涌水其證如溢囊裏褁將或徧身腫
滿按腹不堅疾行則濯濯有聲或咳喘不定
葶藶丸　主之治涌水腹滿不堅溢如囊裏裹漿疾行
則濯濯有聲
　　葶藶(紙/炒)澤瀉　椒目　桑白皮(剉/)杏仁(去皮/麩炒)木猪
　　苓(去黒皮/各半兩)
　右為細末煉蜜和丸如桐子大毎服二十丸葱白湯
　下不計時候以利為度
　　　膈消證　主肺門
心移熱於肺名曰膈消二者心膈有熱久則引飲為消
渇耳
麥門冬飲子　主之治膈消胸滿煩心津液燥少短氣
久為消渇
　　麥門冬(二兩/去心)括樓實　知母　甘草(炙/)生地黄
　　人參　葛根　茯神(各一/兩)
　右為末毎服五錢水二盞竹葉數片同煎至一盞去
　滓溫服食後
　　　口糜證　主口
膀胱移熱於小腸膈腸不便上為口糜心胃壅熱水穀
不化轉下小腸
柴胡地骨皮湯　主之治口糜生瘡損爛小腸有熱脹
滿不便宜服之
　　柴胡(去/苗)地骨皮(各等/分)
　右為末毎服三錢水一大盞煎至八分去滓食後如
　有病人大段實者加大黄朴硝可瀉熱甚
　　　虙瘕證　主女病
大腸小腸移熱名虙瘕津液耗散不能滑利菀結而大
腸閟澁
檳榔圓　主之治大腸有遺熱津液壅滯腹痛悶澁名
曰虙瘕證
　　檳榔　大黄(剉/炒)枳殻(麵炒去穰/各二兩)木香　桃仁(去皮/尖炒)
　　大麻仁(另研各/一兩)
　右為末煉蜜和圓如桐子大毎服十圓至十五圓溫
　酒下不計時候湯亦得
　　　食亦證　主胃病
大腸移熱於胃善食而痩或胃熱遺於膽能食善飲大
勝土也
參苓圓　主之治食亦胃中結熱消穀善食不生肌肉
此名食㑊
　　人參　菖蒲　逺志　赤茯苓　地骨皮　牛膝
　　(酒浸各/一兩)
　右為末煉蜜為圓如桐子大毎服十圓至十五圓米
　飲下不計時候
　　　鼻淵證　主鼻門
膽移熱於腦則辛頻鼻淵濁涕不止如涌泉不滲而不
久不已衂血為患
防風湯　主之治鼻淵腦熱滲下濁涕不止久而不已
必成衂血之疾
　　黄芩　人參　甘草(炙/)麥門冬(去心各/一兩)川芎(一/兩)防
　　風(去蘆一/兩半)
　右為末毎服二錢沸湯㸃之食後服日三服
　　　衂衊證　主失血
膽受胃熱循脈而上於腦陽絡溢血妄行在鼻空衊目
瞑者
定命散　治膽受熱血妄行鼻中衂衊并血汗不止
　　朱砂　水銀　麝香(各等/分)
　右為末毎服半錢新汲水調下不計時候如用藥看
　老㓜虚實加減
　　　鼓脹證　主胃病氣逆
病有心腹脹滿旦食不能暮食致令胃逆不散太陽不
傳逆滿
雞屎醴散　治鼓脹旦食不能暮食痞滿古法用此可
擇焉
　　大黄　桃仁　雞屎醴(乾者各/等分)
　右為末每服一錢水一盞生薑三片煎湯調下食後
　臨卧服
　　　血枯證　主婦人經病
年少醉入房室氣竭肝傷故經衰少不來肝傷則血涸
脾胃相𫝊大脱其血目眩心煩故月事不來也
烏魚骨圓　主之治血涸胸脇交滿妨飲食變則聞腥
臊之氣唾血出清液前後洩血
　　䕡茹　烏賊魚骨(各一/兩)
　右為末雀卵不拘數和成劑圓如小豆大毎服五圓
　至十圓煎飽魚湯下食後此日三服食壓之妙矣
　
　
　
　
　
　
　
　
　
　
　
　
　
　宣明方論卷一
欽定四庫全書
　宣明方論卷二
　　　　　　　　　　　　金　劉完素　撰
　　諸證門
　　　伏梁證　主心積
若梁之伏隱也居臍上逆臍下順不可移動為水溺故
有二等
鼈甲湯　主之治伏梁積氣心下如臂痞痛不消小便
不利
　　鼈甲(去裙欄醋/炙黄色)京三稜　大腹子皮　芍藥　當
　　歸　柴胡(去/苗)生地黄(各一/兩)官桂　生薑(各三分切/作片子焙)
　　(乾/)
　右為末毎服三錢水一大盞入生薑木香半錢同煎
　至八分去滓空心溫服
　　　瘖俳證　主腎虚
内奪而厥舌瘖不能言二足廢不為用腎脈虚弱其氣
厥不至舌不仁經云瘖痱足不履用音聲不出者
黄飲子　主之治瘖痱腎虚弱厥逆語聲不出足軟不
用
　　熟乾地黄　巴㦸(去/心)山茱茰　石斛　肉蓯蓉(酒/浸)
　　(焙/)附子(炮/)五味子　官桂　白茯苓　麥門冬(去/心)
　　菖蒲　逺志(去心/等分)
　右為末毎服三錢水一盞半生薑五片棗一枚薄荷
　同煎至八分不計時候
　　　厥逆證　主心痛
膺腫頸痛胸滿腹脹上實下虚氣厥而逆陽氣有餘鬱
於胸也不可鍼灸宜服順氣湯
小茯苓湯　主之治厥逆病三焦不調升降胸膈膺腫
胸滿腹脹冷氣衝注刺痛
　　赤茯苓　人參　陳皮(去/白)桔梗(剉炒各/等分)
　右為末毎服三錢水一盞半生薑五片同煎至八分
　去滓不計時候
　　　風成寒熱證　主風
因於露風寒熱之始腠理次入胃食不化熱則消中寒
慄振動也
解風散　主之治風成寒熱頭目昏眩支體疼痛手足
麻痺上膈壅滯
　　人參　川芎　獨活　麻黄(去節湯洗/焙各一兩)甘草(一/兩)細
　　辛(去苗/半兩)
　右為末毎服三錢水一盞半生薑五片薄荷葉少許
　同煎至八分不計時候
　　　風成寒中證　主風
風氣與陽明入胃循脈而上至目皆津液所生為泣也
當歸湯　主之治風邪所傷寒中目泣自出肌痩洩汗
不止
　　當歸　人參　官桂(各三/錢)乾薑(炮/)白术　白茯苓
　　　甘草　川芎　白芍藥(各半/兩)細辛(去苗/半兩)陳皮(一/兩)
　　(去/白)
　右為末毎服三錢水一盞半生薑三片棗二枚同煎
　至八分去滓熱服不許時候併三服
　　　風成熱中證　主風
風氣與陽明入胃循脈而上目眥肥人氣不外洩為熱
中目黄之病也
青龍散　主之治風氣邪𫝊化腹内瘀結而目黄風氣
不得泄為熱中煩渇引飲
　　地黄　仙靈脾　何首烏(去黒皮泔浸一宿竹/刀子切焙各一分)防
　　風(去/苗)荆芥穗(一/兩)
　右為末毎服一錢沸湯㸃調下食後毎日三服
　　　腦風證　主風氣
氣循風府而上則為腦風頂背怯寒腦戸極冷以此為
病
神聖散　主之治腦風邪氣留飲不散頂背怯寒頭疼
不可忍者
　　麻黄(去/節)細辛(去/苗)乾蝎(一半生/一半炒)藿香葉(各等/分)
　右為末毎服二錢煑荆芥薄荷酒調下茶亦得井血
　風
又方　治腦風邪氣留飲頭疼不可忍者用逺志末不
以多少於鼻中㗜與痛處柔之相兼前藥可用也
　　　首風證　主新沐中風
中風為首風頭面多汗惡風當先一日甚至其風日則
少愈
大川芎丸　主之治首風旋暈眩急外合陽氣風寒相
搏胃膈痰飲偏正頭疼身拘倦
　　川芎(一/斤)天麻(四兩用/鄆州者)
　右為末煉蜜為丸毎兩作十丸毎服一丸細嚼茶酒
　下食後
秘方茶酒調散　治一切諸風痰壅目澁昏眩頭疼心
憒煩熱皮膚痛痒并風毒壅滯清爽神志通闢闗竅消
惡汗
　　石膏(另為/細末)菊花　細辛(去/苗)香附子(去須炒/各等分)
　右為末毎服二錢溫茶酒調下食後毎日三服
　　　目風眼寒證　主眼門
風入系頭則血脈凝滯不能上下通流於目令風寒客
之風眼寒也
石膏散　主之治目風眼寒及偏正頭疼夾腦風鼻出
清涕目淚疼痛不已
　　石膏(二兩炭火/燒研細末)川芎(一/兩)甘草(半兩/炙)
　右為末每服一錢蔥白好茶同煎湯調下食後日二
　服
　　　漏風證　主酒風
飲酒中風或汗多不可單衣食則汗出多如液漏久不
治為消渇疾
白术散　主之治漏不久虚風多汗食之汗出如洗少
者痿劣
　　牡蠣(二錢/焙赤)白术(一兩/一分)防風(二兩/半)
　右為末毎服一錢溫水調下不計時如惡風倍防風
　白术如汗多面腫倍牡蠣
　　　胃風證　主風
因於失衣風感之頸汗多惡風膈塞不通寒則胃拽腹
滿氣不通
大豆蔲丸胃風湯　主之治胃風頸多汗惡風飲食不
下小腹善滿失衣則腹脹食寒則瀉形痩
　　肉豆菀　草豆蔲　陳皮　獨活　薏苡仁　人
　　參　川芎(各半/兩)羌活　防風　桔梗　甘草(炙/)木
　　香(各/分)
　右為末煉蜜為丸如桐子大毎服四十丸米飲下不
　計時候日進三服
胃風湯　治風冷乘虚入客腸胃水穀不化腸脇虚滿
㽲痛及腸胃泄毒或下瘀血
　　人參　白茯苓(去/皮)芎藭　官桂　當歸(去/苗)白芍藥
　　　白术(各等/分)
　右為末毎服二錢水一大盞入粟米百餘粒同煎至
　七分去滓熱服空心食前(此藥與豆蔲/丸為表裏也)
　　　行痺證　主痺
風寒濕三氣合而為痺風氣勝者行痺上下左右無留
隨所至作
防風湯　主之治行痺行走無定
　　防風　甘草　當歸　赤茯苓(去/皮)杏仁(去皮/炒熟)桂(各/一)
　　(兩/)黄芩　秦芄　葛根(各三/錢)麻黄(半兩/去節)
　右為末毎眼五錢酒水合二盞棗三枚薑五片煎至
　一盞去滓溫服
　　　痛痺證　主痺
寒勝者為痛痺大宜宣通隂寒為痛宜通氣温經而愈
茯苓湯　加減治痛痺四肢疼痛拘倦浮腫
　　赤茯苓(去/皮)桑白皮(各二/兩)防風　官桂　川芎　芍
　　藥　麻黄(去節各/一半半)
　右為末毎服五錢水一盞棗一枚煎至八分去滓溫
　服以薑粥投之汗泄為度效矣
　　　著痺證　主痺
濕氣勝者為著痺濕地水氣甚重著而不去多汗而濡
者
茯苓川芎湯　主之治著痺留注不去四肢麻拘攣浮
腫
　　赤茯苓　桑白皮　防風　官桂　川芎　麻黄
　　　芍藥　當歸　甘草(炙各/等分)
　右為末毎服二錢水二盞棗三枚同煎至一盞去滓
　空心溫服如欲出汗以粥投之
　　　周痺證　主痺
黄帝鍼經云在血脈之中隨上下本痺不痛今能上下
周身故以名之
大豆孽散　主之治周痺注五臟留滯胃中結聚益氣
出毒潤皮毛補腎氣
　　人豆孽(一斤炒/香熟)
　右為末每服半錢溫酒調下空心加至一錢日三服
　　　胞痺證　主膀胱
小腹膀胱按之内痛若沃以湯澁於小便上為清涕太
陽直行從巔入循於腦氣下灌於鼻時出清涕不止
腎著湯　主之治胞痺小便不利鼻出清涕者
　　赤茯苓(去/皮)白术(各四/兩)甘草(三兩/炙)乾薑(二兩/炮)
　右為末毎服五錢水二盞煎至一盞去滓溫服日三
　服
　　　腸痺證　主痺
雖多飲不得溲不成大便使糟粕不化故氣喘急而飱
洩
木香丸　主之治腸痺腹㽲痛時發飱洩氣不消化小
便秘澁
　　木香　白术　官桂　蕪荑　良薑　訶子皮(各/一)
　　(兩/)附子(炮去/皮)厚朴(生薑/製)肉豆蔻(各二/兩)乾薑(三/分)甘草
　　(半/兩)
　右為末麴麫糊為丸如桐子大毎服二十丸薑湯下
　空心
　　　熱痺證　主痺
陽氣多隂氣少陽熱其隂寒故痺藏府熱熻然而悶也
升麻湯　主之治熱痺肌肉熱極體上如鼠走唇口反
縱皮色變兼諸風皆治
　　升麻(三/兩)茯神(去/皮)人參　防風　犀角(鎊/)羚羊角(鎊/)
　　羌活(各一/兩)官桂(半/兩)
　右為末毎服四錢水二盞生薑二塊碎竹􁐍少許同
　煎至一盞溫服不計時候
　　　白滛證　主虚勞
思想無窮所願不得意淫於外入房太甚觔縱發為觔
痿及為白淫大過者白物為淫隨溲而下故為勞弱
秘真丸　主之治白淫小便不止精氣不固及有餘􁐍
或夢寢隂人通洩耳
　　龍骨(一兩/别研)訶子皮(大者五/個用)縮砂仁(半兩/去皮)朱砂(一兩/研細)
　　(一分/為衣)
　右為末麫糊為丸如菉豆大每服一丸空心溫酒下
　冷水亦得不可多服大秘葱白湯茶下
　　　胃脘癰證　主癰門
胃脈沉細陽氣不得下通寒癰陽熱聚胃口腐壞成膿
射干湯　主之治胃脘癰人迎脈逆而甚嗽濃血榮衛
不流熱聚胃口成癰
　　射干(去/毛)梔子仁　赤茯苓(去/皮)升麻(各一/兩)赤芍藥(一/兩)
　　(半/)白术(半/兩)
　右為末毎服五錢水二盞煎至一盞去滓入地黄汁
　一合蜜半合再煎溫服不計時候
　　　陽厥證　主諸氣
怒狂者生於陽也陽勝則氣逆狂怒上氣奪食即已食
入於隂養於陽則平其氣若陽勝氣逆多怒
羚羊角湯　主之治陽厥氣逆多怒而頸脈腹効已食
隂養於陽平其氣
　　羚羊角　人參(各三/兩)赤茯苓(二兩去/去皮)志(去/心)大黄(炒/各)
　　(半/兩)甘草(一分/炙)
　右為末毎服三錢水一盞半煎至八分去滓溫服不
　計時候
新補又方　治陽厥若除煩下氣鐵洛為飲鐵漿湯飲
之食後併服
　　　息積證　主腹心
病脇下滿逆氣不已氣聚脇下息而不消積而不散氣
元在胃妨飲食不可鍼灸宜導引服藥爾
白术丸　治息積脇下氣逆妨悶喘息不便呼吸引痛
不已
　　白术　枳實　官桂(各一/兩半)人參(二/兩)陳皮　桔梗(醋/炒)
　　甘草(各一/錢)
　右為末煉蜜為丸如桐子大每服二十丸溫酒下日
　三服
　　　疹觔證　主肝
人有尺脈數甚觔急而見腹必急數亦為虚觔見以名
耳
栢子仁散　主之治疹觔肝虚生寒脈寒數觔急腹脇
痞悶觔見於外(聖惠方中十五味/栢子仁丸亦治)
　　栢子仁　茯苓　防風　細辛　白术　官桂
　　枳殻　川芎(各三/兩)附子　當歸　檳榔(各半/兩)
　右為末毎服三錢水一盞半生薑三片棗二枚同煎
　至八分去滓溫服不計時候
　　　厥逆頭疼證　主胃
腎虚犯大寒頭疼齒亦痛痛之甚數不已者是也
天南星丸　主之治厥頭痛齒痛骨寒胃脈同腎脈厥
逆頭痛不可忍之
　　天南星(炮/)硫黄(研/)石膏(研/)消石(研各/等分)
　右為末麫糊為丸如桐子大却毎服二十丸溫酒下
　空心日午臨卧三時服
　　　膽痺證　主肝
謀慮不決膽虚氣上衝口中上溢則口苦是清浄之府
濁擾之氣上溢
益膽湯　主之治膽痺肝虚熱氣上衝口中常苦洩熱
不已藏府固虚致然
　　黄芩(去/朽)甘草(炙/)人參(各二/兩)官桂(一/兩)苦參　茯神(各/兩)
　　(半/)
　右為末毎服三錢水一盞煎至八分去滓溫服不計
　計時候
　　　濡洩證　主利
内經云濕勝則濡甲乙經云寒客生濡胃洩如隨氣而
下利
豆蔲散　主之治濡洩不止寒客於脾胃故傷濕而腹
痛滑利不止
　　肉豆蔲(五/個)甘草(炙/)厚朴(各等/分)
　右為末毎服二錢米飲一盞調下食前白湯亦得
　　　鶩溏證　主利
脾虚風冷隂盛糟粕不化大便黄黑如鶩溏或大腸有
寒也
吳茱茰丸　治鶩溏洩瀉不止脾虚胃弱大腸有寒大
便青黑或黄利下
　　吳茱茰(湯洗/炒)乾薑　赤石脂　陳麴(炒/熟)當歸(焙/)厚
　　朴(各三/錢)
　右為末煉蜜為丸如桐子大毎服三十丸溫米飲下
　空心服
　　　三焦約證　主大小腸
小腹痛不得大小便邪氣入客約而不行故穀氣不得
通也
枳殼丸　主之治三焦約調順三焦氣脈消痞滯利胸
膈治風通大小便
　　陳皮(一/兩)檳榔(半/兩)牽牛(四兩一半生一半熟搗/取頭末一兩半餘不用)木香
　　(一/分)枳殻(二/兩)
　右為末煉蜜為丸如桐子大毎服十五丸生薑湯下
　食後日三服
　　　胃寒腸熱證　主胃
胃寒主收水穀不化洩瀉寒之氣在上腸熱之氣在下
故脹而洩
妙應丸　主之治胃寒腸熱水穀不化腹脹痞滿洩利
不已
　　川烏頭(去尖/半兩)梔子仁　乾薑(生各/一分)
　右為末生薑汁麫糊為丸如桐子大毎服五丸溫酒
　下食前日進二服
　　　胃熱腸寒證　主胃
胃熱則消穀善食而飢奈腸寒則血凝脈重小便痛痛
而脹
青橘皮丸(又云前胡水/香散亦治)治胃熱腸寒善食而飢便溺小
腹而脹痛大便或澁
　　青皮　京三稜　黄連　蓬莪荗(炮各/一兩)苞荳霜(一/分)
　右為末麫糊為丸如菉豆大毎服三丸至五丸茶酒
　下食後(少與之不/可多也)
　　　控睪證　主小腸
甲乙經云小腸病結於腰上而不下痛衝心肺邪所系
茴香楝實丸　主之治小腸病結上而不下痛衝心肺
　　茴香(炒/)練石(麩炒/去核)石茱茰　馬楝花(醋炒各/一兩)陳皮
　　(一/兩)芫花(半兩/醋炒)
　右為末醋麫糊為丸如桐子大毎服十丸至二十丸
　溫酒下空心食前
　　　隂疝證　主男病
足厥隂之脈環器底小腹腫或痛腎虚寒水涸渇瀉邪
補脈為治
蒺藜湯　主之治隂疝牽引小腹痛諸厥疝即隂疝也
嘻慾勞痛不可忍之
　　蒺藜(去角/炒)附子(炮去/皮臍)梔(各等/分)
　右為末毎服三錢水一盞半煎至六分去滓食前溫
　服控睪證茴香練實丸(亦治/此證)
　　　諸痺證　主風
痺迺風寒濕三氣相合而為痺風者百疾之長善行數
變當汗惡風目膶脇痛或走注四肢皮膚不仁屈伸不
便
升麻前胡湯　主之治肝風虚所中頭痛目眩胸膈壅
滯心煩痛昏悶屈伸不便
　　升麻　前胡(一兩/半)𤣥參　地骨皮(各一/兩)羚羊角
　　葛根(各二/兩)酸棗仁(一/錢)
　右為末毎服三錢水一盞半煎至八分去滓再煎三
　五沸食後溫服如行五六里更進一服
　　　心疝證　主心痛
心脈急小腹有形心不受邪必𫝊於腑故小腹有形心
氣逆不順當痛不已當兼心氣冶不止為有寒邪所中
木香散　主之治心疝小腹痛悶絶不已者
　　木香　陳皮(各一/兩)良薑　乾薑　訶皮子　赤芍
　　藥　枳實(各半/兩)草豆蔲　黑牽牛(各三/兩)川芎(三/兩)
　右為末毎服二錢水一盞煎至七分去滓溫服
四聖散　治腎臟風并一切癬
　　白附子　白蒺藜　黄耆　羌活(各等分/生用)
　右為末毎服二錢鹽湯調下空心一日三服久癬不
　差十日大愈
赴筵散　治口瘡不已者
　　蜜陀僧　黄蘗　青黛(各等/分)
　右同研為細末毎用乾糝於瘡上不過三二日即便
　愈
訶子湯　治失音不能言語者
　　訶子(四箇半/炮半生)桔梗(一兩半/炙半生)甘草(二寸半/炙半生)
　右為細末毎服二錢用童子小便一盞同水一盞煎
　至五七沸溫服甚者不過三服即愈
　
　
　
　宣明方論卷二
欽定四庫全書
　宣明方論卷三
　　　　　　　　　　　　金　劉完素　撰
　　　風論
素問云諸風掉眩强直支痛緩戾裏急筋縮皆足厥隂
風木之位肝膽之氣也(風者動也動者搖也所謂風氣/甚而主目眩運由風木王則是)
(金衰不能制木而木能生火故/風火多為熱化皆陽熱多也)風為病者或為寒熱或
為熱中或為寒中或為厲風或為偏枯或為腰脊强痛
或為耳鳴鼻塞諸證皆不仁其病各異其名不同　經
云風者善行數變腠理開則灑然寒閉則熱而風風氣
俱入行於諸脈分肉之間與衛氣相干其道不利致使
肌肉憤䐜而有瘍也　衛氣所凝而不行故其肉有不
仁也分肉之間衛氣行處風與衛氣相薄俱行肉分故
氣道澁而不利氣道不利風熱内鬱衛氣相持肉憤䐜
而瘡出衛氣被風鬱不得𫝊徧昇凝而不行則肉不仁
也謂皮肉􁟍而不知寒熱痛痒如木石也　經曰風者
百病之首也其變乃乃為他病無常皆風氣所發也
以四時五運六氣千變萬化衝盪推擊無窮安得失時
而絶也故春甲乙傷於風者為肝風夏丙子傷於風者
為心風季夏戊巳傷於風者為脾風秋庚辛傷於風者
為肺風冬壬癸傷於風者為腎風
風中五臟六腑自俞而入為藏府之風肺風之狀多汗
惡風色白時嗽短氣晝則微暮則甚心風之狀(上/同)善怒
色赤病甚則言不可快肝風善悲色微蒼嗌乾善怒時
憎女子脾風身體怠惰四肢不收色薄微黄不嗜飲食
腎風面龐而浮腫脊痛不能正立其色如隱曲不利又
曰風寒熱諸疾之始生也人之藏府皆風之起謂火熱
陽之本也謂曲直動搖風之用也眩運嘔吐謂風熱之
甚也夫風熱拂鬱風大生於熱以熱為本而風為標風
言風者即風熱病也氣壅滯觔脈拘倦肢體焦痿頭目
昏眩腰脊强痛耳鳴鼻塞口苦舌乾咽嗌不利胸膈痞
悶咳嘔喘滿涕唾稠粘腸胃燥熱結便溺淋閉或夜卧
寢汗咬牙睡語觔惕驚悸或腸胃拂鬱結水夜不能浸
潤於周身而但為小便多出者或濕熱内鬱而時有汗
洩者或因亡液而成燥淋閉者或因腸胃燥鬱水液不
能宣行於外反以停濕而泄或燥濕往來而時結時泄
者或表之陽如正氣(衛氣/是也)與邪熱相合并入於裏陽極
似隂而戰煩渴者(熱間寒故戰/裏熱甚則渇)或虚氣久不已者(經言/邪熱)
(與衛氣并入於裏則寒戰也并出之/於表則發熱大則病作離則病已)或風熱走注疼痛
麻痺者或腎水真隂衰虚心火邪熱暴甚而僵仆或卒
中久不語或一切暴瘖而不語語不出聲或暗風癎者
或洗頭風或破傷或中風諸潮搐并小兒諸疳積熱或
驚風積熱傷寒疫癘而能辨者或熱甚怫結而反出不
快者或熱黑陷將死或大人小兒風熱瘡疥及久不愈
者或頭生屑徧身黑黧紫白斑駁或面鼻生紫赤風刺
癮疹俗呼為肺風者或成風癘世傳為大風疾者或腸
風痔漏并解酒過熱毒兼解利諸邪所傷及調理傷寒
未發汗頭項身體疼痛者并兩感諸證兼治産後血液
損虚以致隂氣衰殘陽氣鬱甚為諸熱證腹滿澁痛煩
渇喘悶譫妄驚狂或熱極生風而熱燥鬱舌强口噤觔
惕肉瞤一切風熱燥證鬱而惡物不下腹滿樶痛而昏
者(惡物過多而不/吐者不宜服之)兼消除大小瘡及惡毒兼治墮馬打
撲傷損痛疼或因而熱結大小便澁滯不通或腰腹急
痛腹滿喘悶者
防風通聖散
　　防風　川芎　當歸　芍藥　大黄　薄荷葉
　　麻黄　連翹　芒硝(已上各半兩/兩朴朴者)石膏　黄芩
　　桔梗(各一/兩)滑石(三/兩)甘草(二/兩)荆芥　白术　梔子(各/一)
　　(分/)
　右為末每服二錢水一大盞生薑三片煎至六分溫
　服涎嗽加半夏(半兩/薑製)
賈同知通聖散
　　防風　芍藥(各二/錢半)甘草(三/兩)荆芥(三錢/半)薄荷(一/兩)黄苓
　　(一/兩)白术(一/分)石膏(一/兩)川芎(半/兩)滑石(三/兩)當歸(半/兩)大黄(半/兩)
　　麻黄(半/兩)山梔子(一/分)連翹(半/兩)桔梗(一/兩)無芒硝　無縮
　　砂
崔宣武通聖散
　　防風　芍藥　荆芥　當歸　白术　山梔子(各/一)
　　(分/)川芎　大黄　薄荷　連翹　黄芩　桔梗
　　縮砂(各半/兩)甘草　石膏(各一/兩)滑石(三/兩)
劉庭瑞通聖散
此方有縮砂無芒硝其餘皆同縁庭瑞於河間守真先
生札師𫝊之隨從二年始受於方斯且取為端而可准
慿以用之兼庭瑞以用治病百發百中何以疑之因録
但庭瑞臨時以意加減一依前法嗽加半夏半兩生薑
製
防風天麻散　治風麻痺走注肢節疼痛中風偏枯强
暴音不語内外風熱壅滯解昏眩
　　防風　川芎　天麻　羌活　香白芷　草烏頭
　　　白附子　荆芥穗　當歸(焙/)甘草(各半/兩)滑石(二/兩)
　右為末熱酒化蜜少許調半錢加至一錢覺藥力運
　行微麻為度或煉蜜為丸如彈子大熱酒化下一丸
　或半丸(細嚼白湯/化下亦得)散鬱結宜通氣(如甚者㬰服/防風通聖散)
犀角丸　治風癎日發作有時揚手擲足口吐痰涎不
省人事暗倒屈伸
　　犀角(末半/兩)赤石脂(三/兩)朴硝(二/兩)白僵蠶(一/兩)薄荷葉(一/兩)
　右為末麫糊為丸如桐子大毎服二十丸至三十丸
　溫水下日三服不計時候如覺痰多即減丸數忌油
　膩物風痓病目直卒中口禁背强如弓卧摇動手足
　搐搦(無汗名剛為陽痓/有汗名柔為隂痓)通三一承氣下妙
捜風丸　治邪氣上逆以致上實下虚風熱上攻眼目
昏耳鳴鼻塞頭痛眩運躁熱上壅痰逆涎嗽心腹痞痛
大小便結滯清利頭面鼻聰耳鳴宣通血氣
　　人參　茯苓　天南星(半/兩)乾生薑　藿香葉(一/分)白
　　礬(生各/一兩)蛤粉(二/兩)寒水石(一/兩)大黄　黄芩(一/兩)牽牛(四/兩)
　　薄荷葉(半/兩)滑石(四/兩)半夏(一/兩)
　右為末滴水為丸如小豆大毎服十丸生薑湯下加
　至二十丸日三服
川芎石膏湯　治風熱上攻頭面目昏眩痛悶風痰喘
嗽鼻塞口瘡煩渇淋閟眼生翳膜清神利頭宣通氣血
中風偏枯解中外諸邪調理諸病勞復傳染
　　川芎　芍藥　當歸　山梔子　黄芩　大黄
　　菊花　荆芥穗　人參　白术(各半/兩)滑石(四/兩)寒水
　　石(二/兩)甘草(三/兩)桔梗(二/兩)縮砂仁(一/分)石膏　防風　連
　　翹　薄荷葉(各一/兩)
　右為末毎服二錢水一盞煎至六分去滓食後水調
　亦得忌薑醋發熱物
川芎神功散　治風熱上攻偏正頭痛無問微甚久新
頭面昏眩清神
　　川芎(四/錢)甘草(一/分)川烏頭　吳白芷　天南星　麻
　　黄(各半/兩)
　右為末毎服二錢水一盞生薑三片煎至半盞投清
　酒半盞避風
換骨丹　治癱瘓中風口眼喎斜半身不遂并一切風
癎暗風並宜服之頌曰
　　　我有換骨丹　傳之極幽秘　疎開病者心
　　　扶起衰翁臂　氣壯即延年　神清自不睡
　　　南山張仙翁　三百八十嵗　槐皮芎术芷
　　　仙人防首蔓　十件各停匀　苦味香減半
　　　龍麝即少許　朱砂作衣纒　勿令隂人見
　　　夜卧服一粒　遍身汗津滿　萬病自消除
　　　神仙為侣伴
　　麻黄(煎/膏)仙术　香白芷　槐角子(取/子)川芎　人參
　　　防風　桑白皮　苦參　威靈仙　何首烏
　　蔓荆子　木香　龍腦(研/)朱砂(研/)麝香(研/)五味子
　右為末桑白單搗細秤以麻黄膏和就杵一萬五千
　下毎兩分作十丸毎服一丸以硬物擊碎溫酒半盞
　浸以物蓋不可透氣食後臨卧一呷嚥之衣蓋覆當
　自出汗即瘥以(和胃湯/調補)及避風寒茶下半
鉛紅散　治風熱上攻陽明經絡面鼻紫色刺癮疹(唂/呼)
(為肺風者以肺主鼻而又淺/在皮膚之内皮膚屬於肺)
　　舶上硫黄　白礬灰(半/兩)
　右為末少許入黄丹染與病人面色同毎上半錢津
　液塗之(洗𠻳罷臨卧再/服防風通聖散)効速
神芎散　治風熱上攻頭目眩痛上壅鼻并牙齒悶痛
　　川芎　鬱金(各二/錢)荆芥穗　薄荷葉　紅豆(各一/分)
　右為末入盆硝二錢研匀鼻内㗜三二剜耳許力慢
　加藥病甚兼夜㗜
萬靈丸　治腎蔵一切耳鳴腰疼觔骨痛
　　赤芍藥　五靈脂　防風　草烏頭(二兩/炮)黄蓍
　　細辛　海桐皮　山茵陳　骨碎補　地龍(各八/錢)
　　黑狗脊(二/兩)牛膝　何首烏　蔓荆子　白附子
　　川烏頭　巨勝子(各八/錢)仙术(一/兩)芫花(三錢/炒)黑牽牛
　　(半/兩)青皮(二/錢)御米子(二錢/炒)
　右為末酒麫糊為丸如桐子大毎服十丸至二十丸
　溫酒下空心食前服
伊祁丸　治腰脚拳彎鶴膝風筋縮
　　伊祁(頭尾/全者)桃仁(生/)白附子　阿魏　桂心　白芷
　　　當歸　北漏盧　安息香(用胡桃/穰研)芍藥　牛膝
　　　地骨皮　威靈仙　羌活(各等/分)
　右為末麫糊為丸如彈子空心毎服溫酒化下一丸
祛風丸　治中風偏枯手足戰掉語言蹇澁筋骨痛
　　菉豆粉　川烏頭(炮/)草烏頭(炮/)天南星　半夏(各/一)
　　(兩/)甘草　川芎　藿香葉　苓苓香　地龍　蝎
　　稍(各三/錢)白殭蠶(淘米泔/浸去絲)川薑(半兩/炮)
　右為末一兩用菉豆粉一兩(又一/法)用藥一兩以白麫
　二兩滴水為丸如桐子大量人虚實加減細嚼茶酒
　下五丸至七丸食後初服三丸漸加
舒筋散　治婦人血氣并産後風熱搐搦舒筋(俗雞/爪風)
　　人參　川芎　官桂　丁香(各半/兩)木香　天麻(酒/浸)
　　(焙各/一兩)井泉石(四兩别/為末)
　右為末每服三錢井泉末三錢大豆半升浄淘好酒
　一大升煮豆軟去豆用豆汁酒調下後以酒送下蓋
　覆汗出為效
勝金丸　治風熱驚駭不時旋運潮搐口吐痰沫忽然
倒地不省人事名曰癎病
　　白僵蠶　細辛　天南星　皂角(炙/黄)川烏頭(生/)烏
　　蛇(真者好酒/浸去骨)白礬枯　桔梗　葳靈仙　何首烏
　　　草烏頭(各/)荆芥穗　川芎(各二/兩)
　右為末酒麫糊為丸如桐子大毎服十丸食後溫酒
　下
比金散　治傷寒胃風頭目痛四肢拘倦鼻塞
　　麻黄　白芷　細辛　荆芥穗　菊花　防風
　　石膏　何首烏　川芎　薄荷　乾蝎　草頭烏
　　(各等/分)
　右為末毎服一錢水一盞煎溫服酒茶亦得
神白丹　治傷寒積熱及風生驚搐或如狂病諸藥不
効此方不可盡述
　　鉛白霜(一/分)輕粉(半/兩)粉霜(一兩用白麫六錢和/作餅子炙熱同研)
　右為末滴水為丸桐子大每服十丸至十五丸米飲
　下量虚實加減
桃仁丸　治一切風毒徧身疼痛四肢拘急
　　草烏頭(生/用)五靈脂(三/兩)桃仁(取霜/一兩)
　右為末酒煑麫糊丸如桐子大以青黛為衣嚼胡桃
　仁以溫酒下五丸食後加減
𤓰蒂神妙丹　治頭目昏眩偏正頭痛等
　　焰硝　雄黄　川芎　薄荷葉　道人頭　梨蘆
　　(各一/分)天竺黄(一錢半如無/以蔚金代之)
　右為末研細含水鼻中㗜壹字神驗
清風散　治頭目昏眩咽膈不利痰涎壅塞
　　石碌(一/錢)朱砂　牙硝　雄黄(各三/字)龍腦(一/字)𤓰蒂(二/錢)
　　滑石　赤小豆(半/錢)皁角(一字去皮/炙黄取末)
　右為極細末每服半錢新汲水調下如噤不省人事
　滴水鼻中或健者可治為驗
靈砂丹　治破傷風一切諸風等
　　葳靈仙　黒牽牛　何首烏　蒼术(半/兩)香附子(六/兩)
　　川烏豆(去/尖)朱砂　沒藥　乳香(各三/錢)陳皁角(四錢/炙黄)
　　(去/皮)
　右為末把皁角打破用酒二升半春夏三日秋冬七
　日取汁打麵糊為丸如桐子大每服五丸如破傷風
　煎鰾酒下如牙疼赤眼搥碎研三五丸鼻㗜之
天麻散　治頭頂痛頭面腫拘急風傷榮衛發燥熱
　　川芎　細辛　苦參　地骨皮　菖蒲　何首烏
　　　蔓荆子　薄荷葉　杜錢黎　牛旁子　荆芥
　　穗　虼蚾草　葳靈仙　防風　天麻(一/兩)甘草(二/兩)
　　(炙/)
　右為末每服二三錢研蜜水調下茶水任不計時
薄荷白檀湯(新/補)治風壅頭目眩鼻塞煩悶精神不爽消
風化痰清頭目
　　白檀(一/兩)荆芥穗(二/兩)薄荷葉(四/兩)苽蔞根(二/兩)甘草(四兩/炙)
　　白芷(二/兩)鹽(四/兩)縮砂仁(半/兩)
　右為末每服一錢百沸湯㸃食後臨卧稍熱溫服
菊葉湯　治一切風頭目昏眩嘔吐面目浮腫者
　　菊花(去/梗)羌活　獨活　旋覆花　牛旁子　甘草
　　(各等/分)
　右為末每服二錢水一盞生薑三片同煎至七分去
　滓溫服食後
　
　
　
　
　
　
　宣明方論卷三
欽定四庫全書
　宣明方論卷四
　　　　　　　　　　　　金　劉完素　撰
　　　風論
黄帝曰病熱當何禁之岐伯曰病熱少愈食肉則復多
食則遺此其禁也因熱少愈猶未盡除不戒飲食勞動
情慾擾亂柰脾胃氣虚未能消化堅食故熱復生五臓
者皆熱
夫熱病者傷寒之類也人之傷於寒則為病熱寒毒藏
於肌膚陽氣不行散發而内為怫結故傷寒者反病為
熱熱雖甚不死柰巨陽為首巨陽者諸陽之屬也
諸陽為熱以氣諸隂為寒以血熱病已愈其有復作謂
病已衰而熱有作所藏因其榖氣相薄兩熱相合故有
所遺縁熱也雖邪氣而不盡遺熱在故當復作
五藏俱熱者皆視之肝熱左頰先赤心熱顔先赤脾熱
鼻先赤肺熱右頰先赤腎熱頥先赤肝熱者小便黄腹
痛多卧身熱熱爭則狂驚脇滿手足躁而不得安卧心
熱者不樂數日乃熱熱爭則卒心痛煩悶善嘔頭痛靣
赤無汗脾熱者頭重頰痛煩心顔青欲吐身熱熱爭則
腰痛不可仰腹滿泄兩頷痛肺熱者淅然厥起毫毛惡
風寒舌上黄身熱熱爭則唾咳痛走胸背不得太息頭
痛不堪汗出而寒腎熱者腰痛胻痠苦渇數飲食熱熱
爭則項痛而強胻寒且痠足下熱不欲言　經曰汗出
脉躁盛一死脉不與汗相應其病二死狂言失志者三
死皆是怫鬱結不能解散以致危殆
素問諸熱瞀瘛暴瘖冐昧躁擾狂言罵詈驚駭胕腫疼
痠氣逆皆手少陽相火心胞絡三焦之氣也
夫腎水真陰本虚心火狂陽積熱以甚以致風熱壅滯
頭靣昏眩肢體麻痺皮膚瘙痒觔脉拘倦胸膈痞滿時
或痛悶或鼻窒鼽衂口舌生瘡咽喉不利牙齒疳蝕或
徧身生瘡癬疥或睡語咬牙驚惕虚汗或徤妄心忪煩
燥多睡或大小便澁滯或煩熱腹滿或酒過積毒勞役
過度中外一切勞損神狂氣心志不寧口苦咽乾飲食
減少變生風熱諸病虚羸困倦或酒病瘦悴及老弱虚
人或脾腎經虚風熱燥鬱色黑齒宣身瘦焦痿或熱中
煩滿飢不飲食或癉或消中善食而瘦或消渇多虚頭
靣腫小便數或服甘辛熱藥過度變成三消上則消渇
中則消中下則消腎小便白膏也
神芎丸　治一切熱證常服保養除痰飲消酒食清頭
目利咽膈能令徧身結滯宣通氣利而神強體徤耐
傷省病并婦人經病及産後血滯腰脚重痛小兒積熱
驚風潮搐藏用丸亦曰顯仁丸加黄連薄荷川芎各半
兩名曰神芎丸
　　大黄　黄芩(各二/兩)牽牛　滑石(四/兩)
　右為細末滴水為丸如小豆大温水下十丸至十五
　丸每服加十丸日三服冷水下亦得或煉蜜丸愈佳
　或久病熱鬱無問瘦悴老弱并一切證可下者始自
　十丸每服加十丸以利為度如常服此藥但除腸垢
　積滯不傷和氣推陳致新得利便快並無藥燥搔擾
　亦不困倦虚損頗遂病人心意或熱甚必須急下者
　便服四五十丸未利再服以意消息三五嵗孩兒丸
　如麻子大凡此一法此藥至善常服二三十丸不利
　藏府但有益無損或婦人血下惡物加桂枝半兩病
　㣲者常服病重者亦取利因而結滯開通惡物自下
　也此方除藏府滑泄者或重寒脉遲者或婦人經病
　産後血下不止者及孕婦等則不宜服除此以外一
　切風熱雜病悶壅塞神氣不和或平人保養常服自
　顯其功若以効驗觀其藥味則非明本草造化之理
　者不可得而知其然也猶孔子讃易道明顯應化萬
　仁之善而不見其大道之功用故曰顯諸仁藏諸用
　因以云藏用丸亦其義也兼以世訛之久矣而反不
　喜此等妙方不肯服之每有久獲大効而誠懇求其
　方不得已而授之既見其方反生疑懼不復用焉亦
　有効而志信求其方務以廣傳救病因而衆議百端
　擬疑妄生謗説使致俗醫皆畏之致道不能神但有
　妨病者後之君子但行其藥明顯諸人勿示其方而
　密藏諸用耳或以一法加黄連川芎薄荷等各半兩
　治一切頭目昏眩者愈佳
柴胡飲子　治解一切肌骨蒸積熱作發寒熱徃來(表/熱)
(裏和則發寒裏熱表和則發熱邪熱半在表半/在裏出入進退無和即寒熱徃來陰陽相勝也)畜熱寒
戰(表之陽和正氣與邪熱并畜於裏脉道/不行故身冷脉絶寒戰而反煩渇也)及傷寒發汗
不解或中外諸邪熱口乾煩渇或下後熱未愈汗後勞
復或骨蒸肺痿喘嗽婦人餘疾産後經病
　　柴胡　人參　黄芩　甘草　大黄　當歸　芍
　　藥(各半/兩)
　右為末每服抄三錢水一盞生姜三片煎至七分温
　服日三服病熱甚者加減之
崔宣武柴胡飲子　加半夏　五味子　桔梗(各三/錢)劉
庭瑞柴胡飲子(與前分用不/同故以錄之)
　　柴胡　甘草(二/兩)黄芩　當歸　芍藥　大黄(各一/兩)
　　人參(半/兩)半夏(半/兩)
　右為大勞熱病五七錢以利為度未利更加使病不
　再發也
木香萬安丸　治一切風熱怫鬱氣血壅滯頭目昏眩
鼻塞耳鳴筋脉拘倦肢體焦痿咽嗌不利胸膈痞塞腹
脇痛悶腸胃燥澁淋閟不通腰脚重痛疝瘕急結痃癖
堅積腸滯胃滿久不了絶走注疼痛瘖風癎病濕病腹
脹水腫
　　木香　揀桂　甘遂(各一/分)牽牛(二/兩)大㦸(半/兩)大黄
　　紅皮　檳榔(各一/兩)皂角(二兩要得肥好者洗浄水/三盞煑三二沸取出槌碎)
　　(楺取汁再煑成稠膏/下蜜熬二沸便取出)
　右膏丸小豆大每服十丸至十五丸生姜湯下小兒
　丸如麻子大水腫癎病諸積快利為度
玉芝徐老丸　治一切風壅消痰利膈胸脇痞悶美飲
食調五味(徐老緩/慢遲老)
　　天南星　乾薑(各半/兩)黄栢(一兩/半)牽牛(四/兩)半夏　白
　　礬　大黄(各一/兩)蛤粉(二/兩)
　右為末滴水和丸如小豆大每服十丸至二十丸温
　水下食後日三服常服順氣調血令人徐老或已衰
　大便結者除腸垢積物可漸加至三五十丸孕婦滑
　泄病忌服滑泄為牽牛大黄孕婦為南星半夏
消痞丸　治積濕熱毒甚者身體靣目黄心脇腹滿嘔
吐不能飲食痿弱難以運動咽嗌不利肢體焦尫眩悸
膈熱坐卧不寧心火有餘而妄行上為咳血衂血下為
大小便血腸風痔瘻三焦壅滯閟癉熱中消渇𫝊化失常
小兒疳積熱
　　黄連　乾葛(各一/兩)黄芩　大黄　黄蘗　梔子
　　薄荷　藿香　厚朴　茴香(炒各/半兩)木香　辣桂(各/一)
　　(分/)青黛(一兩/研)牽牛(二/兩)
　右為細末滳水丸如小豆大每服十丸新水下温水
　亦得小兒丸如麻子大病本濕熱内甚本自利者去
　大黄牽牛忌發熱諸物
和中丸　治口燥舌乾咽嗌不利胸脇痞滿心腹痛悶
小便赤澀大便結滯風氣怫鬱頭目昏眩筋脉拘急肢
體疼倦一切風壅常服寛膈美食消痰止逆
　　牽牛(一/兩)官桂(一/分)大黄　紅皮　黄芩　茴香(各半/兩)
　　木香(一/分)滑石(二/兩)
　右為末滴水丸如小豆大每服二十丸煎生薑湯下
　温水亦得日三服
崔宣武和中丸　大黄(一/兩)茴香(炒/)外七味同
龍腦丸　治大小人一切蘊積熱毒氣不散及失瘖癮
疹
　　龍腦　朱砂　鵬砂　牛黄(各等/分)
　右為末鎔黄蠟為丸如米粒大每服三五丸以甘草
　人參湯下不計時候
大金花丸　治中外諸熱寢汗咬牙睡語驚悸溺血淋
閟咳衂血瘦弱頭痛并骨蒸肺痿喘
　　　　金花丸　又名既濟解毒丸
　　黄連　黄蘗　黄芩　大黄(各半/兩)
　右為末滴水丸如小豆大每服三二十丸新汲水下
　自利去大黄加梔子小兒丸如麻子大三五丸
當歸龍膽丸　治腎水陰虚風熱蘊積時發驚悸筋惕
搐搦神志不寧榮衛壅滯頭目昏眩肌肉瞤瘛胸膈痞
寒咽嗌不利腸胃燥澁小便溺閟筋脉拘竒(竒猶急/也重也)肢
體痿弱暗風癎病小兒急慢驚風常服宣通血氣調順
陰陽病無再作
　　當歸(焙/)龍膽草　大梔子　黄連　黄蘗　黄芩
　　(各一/兩)大黄　蘆㑹　青黛(各半/兩)木香(一/分)麝香(半錢/别研)
　右為末煉蜜和丸如小豆大小兒如麻子大生薑湯
　下每服二十丸忌發熱諸物兼服防風通聖散
軟金丸　治一切熱疾常服潤飢膚柰老諸熱證皆可
服
　　大黄　牽牛　皂角(各二/兩)朴硝(半/兩)
　右為末滴水和丸如桐子大每服三十丸白湯下自
　十丸服至三十丸食後服
妙香丸　治一切久逺沉積傷寒結胸太陽厥證燥鬱
攻不開者皆可服此藥亦名大聖丸
　　芭豆(出皮不/  油)膩粉　碙砂　龍腦　麝香　牛黄
　　(少/許)朱砂(各/分)水銀(各一錢錫/結砂子)
　右為末煉蜜和丸又一方用䗶丸如皂子大用藥時
　急要動一丸分作三丸劄作眼子冷水浸煎大黄湯
　下然後服熱茶一盌便行也局方内無碙砂加金薄
妙功藏用丸(新/補)亦名顯仁丸又名神芎丸治嘔噦不食
痿弱難運血溢血洩淋閟不通或泄利三焦壅滯傳化
失常功不可逑並宜服之
　　大黄　黄芩　黄連(各半/兩)黒牽牛(一/兩)滑石(二/分)荆芥
　　穗(二/兩)防風(一/分)川芎(一/兩)木香(二/分)官桂(三分/去皮)
　右為末滴水為丸如小豆大每服二十丸三十丸生
　薑湯下日三服溫水亦得
　宣明方論卷四
欽定四庫全書
　宣明方論卷五
　　　　　　　　　　　　金　劉完素　撰
　　傷寒門
　　　主療説
傷寒表證當汗而不可下裏證當下而不可汗半在表
半裏則當和解不可發汗吐下在上則通之在下則泄
之傷寒無汗表病裏和則麻黄湯汗之或天水散之類
亦佳表不解半入於裏半尚在表者小柴胡湯和解之
或天水凉膈散甚良表裏熱勢俱甚者大柴胡湯微下
之更甚者大承氣湯下之表熱多裏熱少者天水一凉
膈半和解之裏熱多表熱少未可下之者涼膈天水一
半調之勢更甚者小承氣湯下之凡此諸可下者通宜
大承氣湯下之凡此諸可下者通宜三一承氣湯下之
發汗不解下後前後别無異證者通宜凉膈散調之以
退其熱兩感倣此而已傷風自汗表病裏和者桂枝湯
解肌半在表半在裏白虎湯和解之病在裏者大承氣
湯下之　一法無問風寒暑濕有汗無汗内外諸邪所
傷但有可下諸證或表裏兩證俱不見而日深但目睛
不了了睛不和者或腹滿實痛者或煩渇或譫妄或狂
躁滿者或畜熱極而將死者通宜大氣氣湯下之或三
一承氣湯尤良傷寒大發汗汗出不解反無汗脈尚浮
者蒼术白虎湯再解之　或中暑自汗大出脈虚弱頭
痛口乾倦怠煩躁或時惡寒或畏日氣無問表裏通宜
白虎或裏熱勢甚腹滿而脈沉可下者宜大承氣湯或
三一承氣湯傷寒表熱極甚身疼頭痛不可忍或眩或
嘔裏有微熱不可發汗吐下擬以小柴胡天水凉膈之
類和解恐不能退其熱勢之甚或大下後再三下後熱
勢尚甚不能退本氣虚損而脈不能實擬更下之恐下
脱而立死不下亦熱極而死寒凉之藥不能退甚熱勢
之甚者或熱濕内餘下利不止熱不退者或因大下後
熱退利不止熱不退脈弱氣虚不可更下者或諸濕熱
内餘小便赤澁大便溏泄頻併少而急痛者必欲作利
也須宜黄連解毒湯　或裏熱極甚而恐隂氣不能退
者或已下後熱不退者或畜熱内甚陽厥極深以至陽
氣沉細而不能營運於身隂欲絶而以致徧身青冷痛
甚不堪項背拘急目赤睛疼昏眩恍惚咽乾或痛躁渇
虚汗嘔吐下利腹滿實痛煩痞悶亂喘息急聲脈雖疾
數以其畜熱極深而脈道不利以致脈沉細而欲絶俗
未明其造化之理而反傷熱寒極隂毒者或始得之陽
熱暴甚而便有此證者　或兩感勢甚者通宜解毒湯
加大承氣湯下之熱不退者再下之然雖古人皆云三
下熱不退即死矣亦有按法以下四五次利一二十行
熱方退而救活者免致不下退其熱而必死也下後熱
稍退而未愈者黄連解毒湯調之或微熱未除者凉膈
散調之或失下熱極以至身冷脈微而昏冒將死者若
急下之則殘隂暴絶陽氣後竭而立死不下亦死當以
凉膈散或者黄連解毒湯養隂退陽畜熱漸以消散則
心胸腹䁔脈漸以生至陽脈復有力者方可以三一承
氣湯微下之或解毒加大承氣湯尤良或下後微熱不
解者凉膈散調之愈後但宜退熱之藥忌發熱諸物陽
熱易為再作也
　論風熱濕燥寒
　　　諸風
風本生熱以熱為本風為標言風者即風熱病也
　　　諸熱
熱甚而生風或熱微風甚即兼治風熱或風微熱甚但
治其熱即風自消也
　　　諸濕
濕本土氣火熱能生土濕故夏熱則萬物濕潤秋凉則
濕復燥乾也濕病本不自生因於火熱怫鬱水液不能
宣行即停滯而生水濕也凡病濕者多自熱生而熱氣
尚多以為兼證當云濕熱亦猶風熱義同雖病水寒不
得宣行亦能為濕雖有此異亦以鮮矣或跗腫體寒而
有水者以為畜熱入裏極深本非病寒也及夫寒熱吐
瀉因得濕而成也
　　　諸燥
燥乾者金肺之本肺藏氣以血液内損氣虚或風則皴
掲風能勝濕熱能耗液皆能成燥故經云風熱火兼為
陽寒濕燥同為隂又燥濕亦異也然燥金雖屬秋隂而
其性異於寒濕燥隂盛於風熱火也故風熱甚而寒濕
同於燥也然中寒吐瀉亡液而成燥者亦以此矣故經
云諸澁枯涸乾勁皴掲皆屬於燥也
　　　諸寒
寒者上下所生水液澄徹清冷穀不化小便清白不澁
身凉不渇本末不經有見陽熱證其脈遲者是也此因
飲食冷物過多隂勝陽衰而為中寒也或冷熱相併而
反陽氣怫鬱不能宣散怫熱内作以成熱證者不可亦
言為冷當以成證辨之夫濕熱吐瀉當見陽脈若亡液
氣虚亦能反見諸隂脈也當以標本明之不可妄治或
熱證誤服白术調中湯溫藥亦能開發陽氣宣通而愈
别無加害也
　　　傷寒表證
夫傷寒之候頭項痛腰脊强身體拘急表熱惡寒不煩
躁無自汗或頭而痛肌熱鼻乾或胸滿而喘手足指末
厥脈浮數而𦂳者邪熱在表皆麻黄湯發汗之證也或
天水散之類甚佳
　　　傷寒表裏證
傷寒身熱為熱在表引飲或小便黄赤熱在裏身熱渇
或小便黄赤為表裏俱有熱涼不渇小便清白為表裏
俱無熱身疼拘急表熱惡寒而脈浮者皆為熱在表也
引飲譫妄腹滿實痛發熱而脈沉者皆為熱在裏也胸
脇痞痛或嘔而實熱往來脈在肌肉者邪半在表半在
裏也
　　　内外傷
始得病脈便沉而裏病表和者内傷也脈浮而表病裏
和者外傷也病在身體頭面四肢為表病在胸腹之内
為裏病也
　　　傷寒論
夫風寒者百病之始也是四時八節不正疫癘之氣故
云春氣溫和夏氣暑熱秋氣清凉冬氣氷冷乃四時之
正氣冬時嚴寒萬類深藏君子固密則不傷於寒觸冒
之者乃傷耳春應煖而反寒夏應熱而反冷秋應凉而
反熱冬應寒而反溫非時而邪氣是以辛苦之人一嵗
之中病無少長始自一日巨陽膀胱受之巨陽者三陽
之首故先受之二日陽明胃受之三日少陽膽受之未
入其藏可汗之四日太隂脾受之五日少隂腎受之六
日厥隂肝受之其入藏可泄之經云其未滿三日汗之
而已其滿三日泄之而已故聖人論汗下大槩言之以
脈分别三四日脈沉伏亦當下六七日脈浮滑亦可汗
故傷寒𫝊足經不𫝊手經未詳耳且自人身十二經絡
分布上下手足各有三隂三陽禀天地之氣天樞之上
同天之陽天樞之下同地之隂至眞大論云身半以上
其氣三矣天之分也天氣主之身半以下其氣三矣地
之分也地氣主之(注云/)當隂之分冷病歸之當陽之分
熱病歸之有八節邪氣所中於人陽邪為病𫝊手經隂
邪為病𫝊足經其邪自何而入自風池而入為脊骨兩
傍一寸五分是十二經之俞穴春夏應陽秋冬應隂至
真大論云寒暑溫凉盛衰之用其在四唯故陽之動始
於温盛於暑隂之動始於凉盛於寒春夏秋冬各差其
分易云水流濕火就燥熱論云熱病者皆傷寒之類也
人之傷於寒則為病熱熱雖甚不死太隂陽明論云陽受
風氣隂受濕氣(注云/)同氣相求耳又曰傷於風者上先
受之傷於濕者下先受之(注云/)陽氣炎上故受風隂氣
潤下故受濕蓋同氣相合耳故風熱火為陽寒濕燥為
隂(刺熱論云/)五臟俱有熱病肝熱病左頰先赤心熱病
顔先赤脾熱病鼻先赤肺熱病右頰先赤腎熱病顋先
赤(甲乙熱論云/)有手足太隂熱病有手足少隂熱病有
手足厥隂熱病熱論其三隂三陽五臟六府皆受病榮
衛不行五臟不通則死矣未嘗則𫝊足經不𫝊手經
麻黄湯　治傷寒頭痛發熱體痛惡風無汗喘滿
又治太陽病脈浮𦂳無汗發熱身疼八九日不解表證
在此當發其汗其人發煩目瞑必衂衂者陽氣重也
　　麻黄(一兩半/去節)桂枝(一兩/去皮)甘草(半兩/炙剉)杏仁(二十枚湯/浸去皮尖)
　　(或濕病身煩痛小便自利/者加白术四分微汗之)
　右為末每服三錢水一盞半煎至八分去滓溫服不
　計時候衣覆以取汗
桂枝湯　治傷寒發熱惡寒乾嘔頭痛太陽中風陽浮
隂弱解肌脈浮𦂳鼻鳴者
　　桂枝(三分/去皮)芍藥(三/分)甘草(三/分)
　右剉如麻豆大每服五錢水一盞半生薑三片棗三
　箇煎至七分不計時候
小青龍湯　治傷寒表未罷心下有水氣乾嘔發熱而
咳或渇利小便不利小腹滿喘
　　麻黄(去節湯炮去黄汗焙乾三錢利者去麻/黄加芫花彈子大噎者去麻黄加附子)
　右剉如麻豆大每服五錢水一大盞煎至半盞生薑
　棗同煎不計時候溫服
瓜蒂散　治傷寒表證罷邪熱入裏結於胸中項滿而
飢不能食四肢微厥而脈乍𦂳者宜以吐之經云在上
吐之在下洩之
　　𤓰蒂　赤小豆(等/分)
　右為末香䜴半合(豆鼔/是也)水一盞半煑取汁半盞調下
　錢七不吐加服
五苓湯(五苓散/是也)治傷寒中暑大汗後胃中乾煩躁不得
眠脈浮小便不利微熱煩渇及表裏俱熱飲水反吐(名/曰)
(水/逆)或攻表不解當汗而反下之利不止脈浮表不解自
利或一切留飲不散水停心下并兩感中濕而昏躁霍
亂吐瀉驚風
　　猪苓(去/皮)茯苓(去/皮)白术(各半/兩)桂(一分/去皮)澤瀉(一/兩)
　右為末每服二錢熱湯調下愈妙加滑石二兩甚佳
　喘𠻳煩心不得眠者加阿膠半兩枯夏月大暑新水
　調服立愈
　
　
　
　
　
　
　
　
　
　
　
　
　
　宣明方論卷五
欽定四庫全書
　宣明方論卷六
　　　　　　　　　　　　金　劉完素　撰
　　　傷寒方
扺當湯　治傷寒日深表證乃甚畜熱下焦脉㣲沈不
結胸發狂者小腹脹而硬小便自和者瘀血證也小便
不和無血也或陽明畜熱内甚而喜忘或狂大便雖硬
而反易其色黒者有畜血也無表裏證但發熱日深脉
雖浮者亦可下之或已下後脉數胃熱消榖善飢數日
不大便有瘀血也
　　桃仁(七/個)大黄(一/分)水蛭(炒/)䖟蟲(各十個去/趐足炒)
　右剉如麻豆大分作二服水一盞煑半盞絞去滓温
　服未下再服
扺當丸　治傷寒有熱小腹滿小便不利者為有血也
當下之不可餘藥
　　桃仁(八/)大黄(一/分)水蛭(炒/)䖟蟲(各七炒/依前)
　右為末蜜和作二丸用水一小盞煑一丸至六分温
　服睟時血未下再服
大承氣湯　治表裏俱熱病勢更甚者陽明脉遲汗出
不惡寒身裏煩燥時或作譫語如見鬼狀劇者發則不
識人循衣摸牀惕而不安㣲喘直視陽明裏熱極甚或
吐下後不解大便五六日至十餘日日晡潮熱心胃燥
熱而懊憹復如瘧狀脉沈實或小便不利大便乍難乍
易喘冒不能卧或腹滿實痛煩渇譫妄脉實數而沈裏
熱燥甚腸胃怫鬱留飲不散胸腹髙起痛不可忍但嘔
冷夜大渇反不能飲強飲不能止喘急悶者
　　大黄(半/兩)芒硝(半/兩)厚朴(半兩/去皮)枳實(半/兩)
　右剉如麻豆大分半水一盞半生薑三片煎至六分
　内(音/納)硝煎去滓服
小承氣湯　治傷寒日深恐有燥屎腹中轉失乃可攻
之不轉失者必初硬後溏未可攻之攻之則腹滿不能
食飲水而噦其後發熱大便復硬若腹大滿不通或陽
明多汗津液外出腸胃躁熱大便必硬而譫語脉滑吐
下㣲煩小便數大便結或下利譫語脉滑病二三日脉
弱無太陽證柴胡證煩心心下結至四五日雖能食少
少與承氣湯和之令小安
　　大黄(半/兩)厚朴(三錢/去皮)枳實(三/錢)
　右剉如麻豆大分作二服水一盞生薑三片煎至半
　盞絞汁服未利再服
調胃承氣湯　治諸發汗和解不惡寒但發熱蒸蒸然
者或日深心下温温欲吐胸中痛大便溏腹滿鬱鬱㣲
煩先此時吐下者或日深裏熱譫語法當下之以銀粉
巴豆燥熱大毒丸藥下之致真陰損虚邪熱轉甚因而
恊熱下利不止及表裏熱下之太早乘虚而入不成結
胸但為熱利不止滿鞕或痛煩渇咽乾脉滑數而實諸
腹滿實痛者煩渇譫妄小便赤大便鞕脉滑實緊
　　大黄　芒硝　甘草(各等/分)
　右剉如麻豆大分一半水一大盞煎至半盞絞去滓
　内硝煎不利再煎服
三一承氣湯　治傷寒雜病内外所傷日數逺近腹滿
煩亂魘囈譫妄心下按之硬痛小便赤澁大便沉滯肺
痿痞或積乆而為滑泄熱甚喘咳悶亂驚悸狂噪反覆
甚至舌腫喉痺癰瘍陽明胃熱發斑脉沈可下者小兒
惡風驚涎痰須喘昏寒并斑疹黒色胸膈心腹刺痛欲
死或斑疹後熱不退久不作痂或作斑紋瘡癬久不已
者怫熱内成疹癖堅積黄瘦痛疾久新卒暴心痛風痰
酒膈腸垢積滯久壅風熱暴傷酒食煩心悶亂脉數沈
實或腎水隂虚陽熱獨甚而僵仆卒中一切暴音不語
(一名/失音)畜熱内甚陽厥極深脉反沈細欲絶或表之冲和
正虚寒邪熱并之於裏則裏熱亢極陽極似陰反為寒
戰脉㣲而絶或風熱燥甚客於下焦而大小便澁滯不
通者或産婦死胎不下及兩感表裏熱甚須可下者
　　大黄(半兩/去皮)芒硝(半/兩)厚朴(半兩/去皮)枳實(半/兩)甘草(一/兩)
　右剉如麻豆大水一盞半生薑三片煎至七分内硝
　煎二服去滓服
十棗湯　治太陽中風下利嘔逆短氣不惡寒熱熱汗
出發作有時頭痛心下痞硬引下痛兼下水腫腹脹并
酒食積脹垢積滯痃癖堅積畜熱暴痛瘧氣久不已或
表之正氣與邪熱并甚於裏熱極似陰反寒戰表氣入
裏陽厥極深脉㣲而絶并風熱燥甚結於下焦大小便
不通實熱腰痛及小兒熱結乳癖積熱作發驚風潮槒
斑疹熱毒不能了絶者
　　大㦸　芫花(慢火炒變色仲景鄉俗異語云/炒作熬下凡言熬者皆乾炒也)甘遂
　　(各等/分)
　右為末水一大盞棗十枚切開煑取汁半盞調半錢
　已實人每一錢
茵陳湯　治陽明裏熱極甚煩渇熱鬱留飲不散以致
濕熱相摶而身發黄疸但頭汗出身無汗小便不利渇
引水漿身心發黄(宜茵陳湯謂/下桂芩散)黄利大小便
　　茵陳蒿(一名茵陳/一兩去莖)大黄(半/兩)大梔子(七箇色深堅實/好者稍小者用)
　　(十/箇)
　右剉如麻豆大水二盞半慢火煑至一盞絞汁温服
　以利為度甚者再作當下如爛魚肚及膿血膠膘等
　物及小便多出金色如皂筴汁或見證將發黄此一
　劑分作四服調五苓散三錢凡治發黄者無越此法
　妙
桂苓甘露散(一名桂苓白术散/一方甘草一兩半)治傷寒中暑胃風飲食
中外一切所傷𫝊受濕熱内甚頭痛口乾吐瀉煩渇不
利間小便赤澁大便急痛濕熱霍亂吐下腹滿痛悶及
小兒吐瀉驚風
　　茯苓(一兩/去皮)甘草(二兩/炙)白术(半/兩)澤㵼(一/兩)桂(半兩/去皮)石膏
　　(二/兩)寒水石(二/兩)滑石(四/兩)猪苓(半/兩)
　右為末每服三錢温湯調下新水亦得生薑湯尤良
　小兒每服一錢同上法(此藥下神金丸止瀉痢無不/騐也并解内外諸邪所傷濕)
　(熱又一方却不用猪苓/或曰三服不計時候)
梔子蘗皮湯　治頭㣲汗小便利而㣲發黄者濕熱相
摶㣲者宜服
　　黄蘗(半/兩)甘草(一/分)大梔子(十五/箇)
　右剉如麻豆大水三盞煎至一盞絞汁分次作一日
　温服之
梔子湯　治懊憹煩心反傷不得眠燥熱怫鬱於内而
氣不宣通胸滿痛頭㣲汗虚煩
　　大梔子(七箇/剉碎)豆豉(半合俗言鹽䜴少氣者加甘草/一分嘔者誤以丸藥下之者加)
　　(生薑半兩或用温湯濯手/足使心胸結熱宣通而已)
　右剉如麻豆大或先以水二盞煑梔子至一盞半内
　豉煑至半盞絞汁温服(凡加者皆用梔子先煑或吐/止後服凡用梔子湯皆非吐)
　(人之藥以其燥熱鬱結之甚而藥頓攻之不能開通/則發熱而又吐發開鬱結則氣通津液宣行而已故)
　(不須再/服也)
大陷胸湯　治汗下之後不大便五六日舌乾而渇日
晡潮熱從心至小腹脹滿而痛不可近脉當沈𦂳滑數
或但胸結則無大叚熱頭㣲汗出脉沈濇者水結也
　　大黄(三/錢)芒硝(三/錢)甘遂末(三/)
　右剉如麻豆大分作二服每服水一盞煎大黄至六
　分内硝一二沸絞汁調甘遂一字七半温服末快利
　再服勢惡不能利以意加服
小陷胸湯　治小結胸心下按之痛脉浮而滑無大叚
熱表未罷不可下之下之即死小結胸宜服
　　半夏(四錢湯洗/全用不剉)生薑(二錢/切)黄連(二錢/剉)栝樓實(大者/半兩)
　　(惟剉其殻子則不剉/若剉其中子者非也)
　右以水三盞煑栝樓汁一盞半内藥至一盞絞汁兩
　次温服以効
大陷胸丸　治發熱而下之太早熱入因作結胸者項
亦強如柔痓狀下之則和也
　　大黄(半/兩)芒硝(一/分)杏仁(十二箇去皮尖雙/仁草灰炒變色)葶藶(三錢/㣲炒)
　右大黄為末下葶藶杵羅研杏仁硝如泥和彈子大
　每服一丸入甘遂末三字白密半匙水一盞煑至半
　盞温服當一宿許乃下未利再服
梔子厚朴湯　治傷寒下後心煩腹滿坐卧不安者
　　大梔子(七/箇)枳實(二/錢)厚朴(半兩去/皮炙)
　右剉如麻豆大以水一盞半煑絞汁半盞温服
檳榔散　治傷寒陰痛下之太早成痞心下痞滿而不
痛按之軟虚也
　　檳榔　枳殻(等/分)
　右為末每服三錢煎黄連湯調下不計時候温服
大黄黄連瀉心湯　治傷寒成病痞不已心腹亦實熱
煩滿或譫妄而脉沈無他證者
　　大黄　黄連　黄芩(各一分又一法加/生薑一分甚良)
　右剉如麻豆大水二盞煎至一盞絞汁分三次温服
黄連解毒湯　治傷寒雜病躁熱毒煩悶乾嘔口燥吟
呻喘滿陽厥極深畜熱内甚俗妄傳為陰毒者及汗下
吐後寒凉諸藥不能退熱勢兩感證同法
　　黄連(去/鬚)黄蘗　黄芩　大梔子(各半/兩)
　右剉如麻豆大每服秤半兩水一茶盞煎至四分絞
　去滓温服或腹滿嘔吐或欲作利者每服加半夏(三/箇)
　(生全/用)厚朴(二錢/剉)茯芩(二錢去/皮剉)用水一盞半生薑三片
　煎至半盞絞汁温服名半夏黄連解毒湯
白虎湯(加減白虎/湯隨證用)治傷風自汗桂枝證表未解半斑於
裏中暑自汗脉虚弱傷寒自汗脉滑數而實表裏俱熱
三陽合病腹滿身重口燥靣垢譫語發黄厥逆自汗和
解兩感解頭痛止自汗雜病時疫未瀉發斑兼豆疱瘡
疹伏熱
　　知母(一兩/半)甘草(一兩/炙)粳米(一/合)石膏(四兩/兩末)
　右剉如麻豆大抄五錢水一盞煎至六分去滓温服
　無時候日三四服或眩欬嘔者加半夏半兩紅皮半
　兩每服生薑三片煎服傷寒發汗不解脉浮者加蒼
　术白虎湯　汗吐下後煩渇口乾脉洪大加人參半
　兩名人參白虎湯
賈同知已効方
　　石膏(四/兩)知母(一/兩)甘草(一/兩)
劉庭瑞已効方
　　知母(一兩/半)石膏(四/兩)粳米(一/合)
崔宣武已効方
　　知母(一/兩)石膏(三/兩)甘草(一兩/半)
　右為末每服三錢水一盞入粳米二十五粒煎至六
　分未曽下胃熱發斑兼豆疱如液虚瘦加人參半兩
　白术半兩頭疼加川芎荆芥各三錢咳嗽加半夏三
　錢桔梗一兩恍惚加人參三錢茯芩半兩
凉膈散(一名連翹飲子/亦有加減法)治傷寒表不解半入於裏下證
未全下後燥熱怫結於内煩心懊憹不得眠藏府積熱
煩渇頭昏唇焦咽燥喉閉目赤煩渇口舌生瘡欬唾稠
粘譫語狂妄腸胃燥澁便溺閟結風熱壅滯瘡癬發斑
驚風熱極黒陷將死
　　連翹(一/兩)山梔子(半/兩)大黄(半/兩)薄荷葉(半/兩)黄芩(半/兩)甘草
　　(一兩/半)朴硝(一/分)
　右為末每服二錢水一盞密少許同煎至七分去滓
　温服虚實加減咽喉痛涎嗽加桔梗(一/兩)荆芥穗(半/兩)嗽
　而嘔者加半夏(半兩每服生/薑三片同煎)血衂嘔血加當歸(半/兩)芍
　藥(半/兩)生地黄(一/兩)淋者加滑石(四/兩)茯芩(一兩/去皮)風眩加芎
　(半/兩)石膏(三/兩)防風(半/兩)酒毒加葛根(一/兩)荆芥穗(半/兩)赤芍藥
　(半/兩)芎(半/兩)防風(半/兩)桔梗(半兩三歲兒可服七八錢或無/熱甚黒䧟腹滿喘急小便赤澁)
　(而將死者此一服更加大防/風湯約以下之得和者立効)凡言加者皆自本方加
　也以上之減退表裏熱加益元散効速
人參石膏湯　治傷寒咳嗽不已心煩及風熱頭痛精
神不利惛憒宜服
　　人參(一/錢)石膏(三/兩)芎(半/兩)半夏(二錢/去滑)白术(半/兩)茯芩(半/兩)甘
　　草(一兩/炙)大梔子(三/錢)知母(一兩/半)芩(三/錢)
　右為末每服一錢水一盞生薑三片煎至六分去滓
　温服
崔宣武人參石膏湯　治傷寒頭痛心煩悶風熱并汗
後餘熱自汗多清頭目定喘嗽
　　人參(二錢/半)石膏(一/兩)芎(一/兩)黄芩(二/錢)茯芩(三/錢)甘草(半/兩)防
　　風(三/錢)
　右為細末每服五錢水一盞半煎至六分去滓温服
　不計時候
雙解散　治風寒暑濕飢飽勞役内外諸邪所傷無問
自汗汗後雜病但覺不快便可通解得愈小兒生瘡疹
使利出快亦能氣通宣而愈
　　益元散(七/兩)防風通聖散(七/兩)
　右二藥一處相和名為雙解散益元散方在痢門通
　聖散方在風門各七兩攪匀每服三錢水一盞半入
　葱白五寸鹽䜴五十粒生薑三片煎至一盞温服
白术散　治傷寒雜病一切瀉煩渇霍亂虚損氣弱保
養衰老及治酒積嘔噦
　　白术　茯芩(去/皮)人參(各半/兩)甘草(一兩/半炙)木香(一/分)藿香
　　(半/兩)葛根(一/兩)
　右為末白湯調下二錢煩渇者加滑石二兩甚者加
　薑汗續續飲之
四逆湯　治傷寒表熱未入裏誤以寒藥下之太早表
熱不已入裏寒下利不止因表熱裏寒自利急以温裏
利止又治少陰病脉沈下利厥逆煩渇嘔吐
　　甘草(一錢/炙)乾薑(一/分)附子(半箇生去皮臍附子以半/兩者佳小者力弱大者性)
　　(惡非古方之宜也不但以美/其大者要知古人之有則也)
　右剉如麻豆大水二盞煎至一盞絞汁温服或畜熱
　深極而手足厥冷者不宜此方當以下之
茯苓半夏湯　治傷寒雜病一切嘔吐或喘咳疼痛痞
滿頭痛者
　　茯苓(一分/去皮)半夏(一/錢)生薑(一分/取汁)
　一方治風痰加　黄芩(一分/去腐)甘草(一/分)紅皮(一分/去穰)
　右剉如麻豆大水一盞煎至四分空心下生薑汁温
　服不計時候
　
　
　
　宣明方論卷六
欽定四庫全書
　宣明方論卷七
　　　　　　　　　　　　金　劉完素　撰
　　　積聚論
素問曰積聚留飲痞隔中滿濕積霍亂吐下瘕癥堅硬
腹滿皆太陰濕土乃脾胃之氣積聚之根也(積者不散/聚者不化)
(留者不行飲者停滯痞者不通隔者阻也中滿者/濕為積霍亂吐下為留停瘕癥者瘕也瘕假也)斯疾
迺五藏六腑陰陽變化興衰之制也亢則害承迺制極
則反矣
謂水得燥則消散而得濕則不消乃為積飲也謂人形
精神與榮衛血氣津液出入流通謂夫腠理閉密乃為
痞也謂腸胃隔絶𫝊化失常而乃滯也土主形體腹滿
於中央乃曰中滿以傳化失度故甚則霍亂吐瀉也癥
者腹中主硬按之應手然水體柔順而今乃堅硬如此
者亢則害承乃制也瘕者中雖硬而忽聚忽散無其常
故其病未及癥也　經曰血不流而滯故血内凝而乃
瘕也
小腸移熱於大腸乃為虙瘕大腸移熱於小腸謂血熱
相摶則血溢而為伏瘕血澁不利月事沈滯而不行故
行為虙瘕為虙與伏同瘕與疝同為傳寫誤也世𫝊冷
病然瘕病亦有熱或陽氣鬱結怫熱壅滯而堅硬不消
者世𫝊為寒癥瘕也或堅痞腹滿急痛(寒主筋縮/故急主痛)寒極
血凝泣而反兼土化制之故堅痞之腹滿或熱鬱於内
而腹滿堅結痛不可忍者皆可為寒誤矣誤矣
何不以脉證辨之凡諸疾病皆有陰陽寒熱宜推詳之
五藏六腑四季皆有積聚心之積名曰伏梁在於臍上
大如臂上至於心横於心上如屋梁故曰伏梁肝之積
名曰賁(音/奔)氣在左脇下覆如杯有頭足久不愈令人痎
瘧脾之積名曰痞氣在胃腕覆大如杯久不愈令人四
肢不收發黄疽食不為膚肌肺之積名曰息賁結在右
脇下覆大如杯久不愈令人灑淅寒熱喘咳發為肺癰
腎之積名曰賁(音/奔)㹠在於小腹上至心下如㹠賁走往
來無定久不愈令人喘逆發為骨痿少氣乏力此為五
藏之積也嘗䆒斯義未可悉也
傳其所勝者死傳不勝者可治假令肺病𫝊肝肝病傳
脾脾病傳腎腎病傳心心病傳肺皆傳所勝五藏之氣
虚而内外諸邪所侵故留稽不行遂成積聚其脉沈細
而㣲者是也
木香三稜丸　治一切氣悶胸膈痞滿榮衛不和口吐
酸水嘔逆惡心飲食不化肋脇疼痛無問久新
　　青木香　破故紙　茴香　黒牽牛　甘遂　芫
　　花　大㦸　荆三稜　蓬莪荗　川棟子　葫蘆
　　巴　巴㦸(已上各/一兩)巴豆(去皮不出/油二分)陳米(三合將芭/豆一處同)
　　(炒/黒)縮砂仁(一兩/半)
　右件一十五味用好醋二升除縮砂木香餘藥入醋
　中浸一宿入鍋煑盡為度亁為細末醋麫糊和丸如
　菉豆大每服五七丸食後加減㸔虚實隨湯水下
導氣枳殻丸　治氣結不散心胸痞痛逆氣上攻分氣
逐風功不可述
　　枳殻(去穰/麩炒)木通(剉/炒)青皮(去/皮)陳皮(去/白)桑白皮(剉/炒)蘿蔔
　　子(㣲/炒)白牽牛(炒/)黒牽牛(炒/)莪荗(煨/)茴香(炒/)荆三稜
　　(煨各/等分)
　右為末生薑汁打麫糊為丸如桐子大每服二十丸
　煎橘皮湯下不計時候
透膈寛腸散　治腸上壅實膈熱難行者
　　白牽牛(一/兩)芒硝(三/兩)川大黄(二/兩)甘遂(半/兩)
　右為細末食後温蜜水調下一錢虚實加減疎動止
密補固真丹　治皮腎真元損虚泄痢痰嗽噦痞水榖
酸臭飲食無味臍腹冷痛肢體麻痺下虚痰厥上實壅
滯腎虚耳鳴脾虚困憊耳焦齒稿靣黧身悴唇黄口燥
髪墮爪退風虚偏枯中滿膈氣一切脾胃虚證常服補
養宜通氣血
　　天南星(半/兩)半夏(製/)神麵　麥蘗　茴香(炒/)荆三稜
　　(炮各/一兩)白附子　乾生薑　川烏頭(生各/一兩)巴豆(七/箇)牽
　　牛(三/兩)代赭石(二/兩)官桂(一/分)
　右為末水和丸小豆大每服十丸加至五十丸温水
　下除泄瀉外並加大黄一兩
木香丸　治和脾胃膈消痰逆止嘔吐進益美飲食
　　官桂　乾薑(各半/兩)木香(一/分)大黄　蓬莪荗　芫花
　　(醋拌濕/炒乾)枳殻(去/穰)陳皮(各半/兩)半夏(二/兩)牽牛(半斤取/末四兩)茴
　　香(一兩/炒)巴豆(四/箇)
　右為末滴水為丸如小豆大每服二三十丸温水下
散金丸　治心胸腰腹急痛或淋悶升産後經病血刺
痛
　　當歸(半/兩)破故紙　黑牽牛(各五錢/别研用)輕粉　碙砂
　　粉霜(各一/分)蓬莪茂(二錢/炒)
　右同研匀棗同為膏蜜丸梧子大新水下一丸病甚
　者加得利後復
泥金丸　治心腹急痛取久效能消積滯推陳致新
　　黄蘗　大黄　巴豆　五靈脂(各半/兩)猪牙皂角(一/分)
　　輕粉　鉛霜　碙砂(各一/分)
　右研匀煉密拌得所杵千下丸菉豆大新水下一丸
　未利更加服
狀元丸　治膈氣酒膈酒積涎嗽腹痛吐逆痞滿
　　巴豆(五十各/取霜)神麴(半兩/末)半夏(一兩/洗)雄黄　白麫(一/兩)
　　(炒/)
　右研匀酒水丸小豆大細米糠炒變赤色食後温水
　下童子二丸三四歳一丸歳半半丸止嗽温􁴦汁下
　止嘔吐生薑湯下
𤣥胡丸　治積聚癥瘕解中外諸邪所傷
　　𤣥胡索　青皮(去/白)陳皮(去/白)當歸　木香　雄黄(别/研)
　　荆三稜　生薑(各一/兩)
　右為末酒麫糊為丸如小豆大每服五七丸生薑湯
　下
又一方　無陳皮　生薑　有廣荗(一/兩)檳榔(分兩/同)
大延胡索散　治婦人經病産後腹痛腹滿喘悶癥瘕
癖塊及一切心腹暴痛
　　延胡索　當歸　芍藥　京三稜　川苦棟　蓬
　　莪荗　官桂　厚朴　木香　川芎(各一/分)桔梗
　　黄芩　大黄(各半/兩)甘草(一/兩)檳榔(二/錢)
　右為麄末每服三錢水一盞煎至六分去滓熱服食
　前如惡物過多去大黄官桂加黄藥子染槐子龍骨
　各半兩如前法煎服平人心急痛加本方得利尤良
　後常服
三稜湯　治癥瘕痃癖積聚不散堅滿痞膈食不下腹
脹
　　荆三稜(二/兩)白术(一/兩)蓬莪荗(半/兩)當歸(半兩/焙)檳榔　木
　　香(三/錢)
　右為末每服三錢沸湯㸃服食後每日三服
消飲丸　治一切積聚痃癖氣塊及大小結胸痛不能
仰按
　　天南星　半夏　芫花　自然銅(等分/生用)
　右為末醋煑麫糊為丸如桐子大每服五七丸食前
　温水下良久葱粥投之相虚實加減
除濕丹　治諸濕客摶腰膝重痛足脛浮腫筋脉𦂳急
津液凝澁便溺不利赤癮疹疽癰發背疥癬走注脚氣
無首尾瘡癤功効不可盡述
　　檳榔　甘遂　葳靈仙　赤芍藥　澤瀉　葶歴
　　(已上各/二兩)乳香　没藥(一兩/别研)黒牽牛(半/兩)大㦸(二兩/炒)陳
　　皮(四兩/去白)
　右為末麫糊為丸如桐子大每服五十丸至七八十
　丸温水下後食如服藥前後忌酒一日藥後忌濕麫
　食温粥補暖
保安丸　治癥積心腹内結如拳漸上不止搶心疼痛
及遶臍腹痛不可忍者
　　川大黄(三兩新水浸一宿/蒸熟切片子焙)乾薑(一兩/炮)大附子(半兩/去皮)
　　(臍/)鱉甲(一兩半/)
　右為末取三年米醋一大升先煎四五合然後和藥
　丸如桐子大每服十丸至二十丸空心服或酒米飲
　下後取積如魚腸膿血爛肉汁青水當下
開結妙功丸　治怫熱内盛痃癖堅積腸腹癥瘕結聚
疼痛脹悶作發有時三焦壅滯二腸滑泄逆氣煩心不
得眠咳喘噦逆不能食或風濕内攻肢體麻痺腫脹黄
瘦眼澁昬暗一切所傷心腹暴痛神思煩鬱偏正頭疼
筋脉拘瘓肢體麻痺走注疼酸兩目昬眩中風偏枯邪
氣上逆上實下虚脚膝疲軟不通氣血
　　荆三稜(炮/)茴香(各一/兩炒)川烏頭(四/兩)神麴　麥芽　大
　　黄(各一兩好醋半升熬成稠膏/不破堅積不須熬膏水丸)乾薑　巴豆(二箇/破堅)
　　(積用/四箇)半夏(半/兩)桂(二/錢)牽牛(二/錢)
　右為末膏丸小豆大生薑湯下十丸十五丸温水冷
　水亦得或心胃間稍覺藥力煖性却凉尤數以加至
　快利三五行以意消息病去為度
木香分氣丸　治積滯癖塊不消心腹痞結疼痛搶刺
如覆杯狀
　陳皮(去/白)檳榔(各一/兩)破故紙(二/兩)木香(一兩/半)黒牽牛(十/二)
　　(兩炒香熟取末/五兩半餘不用)
　右為末滴水為丸如桐子大每服二三十丸生薑湯
　下食後臨卧服
開胃生薑丸　治中焦不和胃口氣寒水榖不化噫氣
不通噎塞痞滿口淡吞嗽食時膨脹噦逆惡心嘔吐痰
水宿食不消中滿膈氣刺痛寛中開胃導飲食
　　桂心(一/両)陳皮(去/白)甘草(炙各/二両)砂仁(四十/九箇)廣荗　當歸(各半/両)
　右為末煉蜜為丸如彈子大每服一丸食前細嚼沸
　湯化下
導滯定功丸　治一切心腹卒暴疼痛及胸中不利消
食止逆定疼痛
　　大椒　木香(各一/錢)蝎梢(三/錢)巴豆(八箇出/油為度)
　右為末後入芭豆霜研匀醋麫糊和丸如菉豆大朱
　砂為衣每服五丸至十丸淡醋湯下
積氣丹　治一切新久沈積氣塊靣黄黒瘦諸氣無力
癥瘕積聚口吐酸水
　　檳榔(二/箇)芫花(一/兩)碙砂(二/錢)芭豆(二錢/半生)青皮(去/白)陳皮(各/三)
　　(錢/)蓬莪荗　雞爪黄連　京三稜　章桞根　牛
　　膝(各一/兩)肉豆蔲(三/箇)大㦸　川大黄　甘遂　白牽
　　牛　乾薑　青礞石　乾漆(各半/兩)木香(二/錢)石菖蒲
　　(三/錢)
　右為末醋麪和為丸如桐子大毎服一丸臨卧燒棗
　湯下每夜一丸或二丸候肚内作聲病退為度
金露紫菀丸　治一切脾積兩肋虚脹臍疼痛
　　草烏頭(去尖/炒)黄連(半/両)官桂　桔梗　乾地黄　乾
　　生薑　川椒　蕪荑　紫菀(去/皮)柴胡　防風　厚
　　朴　甘草　人參　川芎　鼈甲(酒/浸)貝母　枳殻
　　(去/穰)甘遂(各一/兩)巴豆(三兩醋煑/半日出油)入碙砂
　右為末水煑麫糊為丸如桐子大每服五丸空心臨
　卧米飲湯下或微疎動詳虚實加減
信香十方青金膏　灌頂法王子所𫝊十二上願云藥
師瑠璃光如來應當供養正徧知明行足善遊世間解
無上士調御丈夫天人師
佛世尊方境授治周身中外隂陽不調氣血壅滯變生
百病乃至虚羸困倦偏攻酒食内傷心腹滿塞急痛或
酒積食積癥瘕積聚痃癖堅積中滿膈氣食臭酸醋嘔
吐翻胃或膈癉消中善食而瘐或消渇多飲而數(色角/切頻)
(也/)小便或腸風下血痔瘻痒痛或胃癕疹或偏身癰疸
惡瘡或瘡毒已入於裏腹滿嘔吐或成瀉痢或出惡瘡
瘜肉或下痢腹痛或一切風氣肢體疼痛及中風偏枯
或痰逆生風痰涎嗽兼産後腹痛及小兒疳疾諸風潮
搐但平人常服補養宣行榮衞調飲食
　　信砒　乳香　輕粉　粉霜　芭豆(已上各一/两同硏)龍
　　腦(半/字)麝香(半/字)青黛(二錢/同研)黄蠟(三/錢)
　右研細末鎔蠟入蜜半錢就搓匀旋丸菉豆至小豆
　大先服小丸病在上食後在下食前在中不計時候
　面東頂禮一丸淨器盛水送下如合藥即浄處靣東
　每一丸密念呪三遍或病人不能呪請人呪
或師氏呪過　　呪曰
　　　信香十方青金膏　　藥師圓成蜜遍抛
　　　普濟有縁除百病　　仰吞一粒體堅牢
　　　　密呪曰
　　　但言八金剛　　　　莫說十方佛
　　　五藴六根俱不道　　十二上願自然成
金黄丸　治酒積食積諸積面黄疸積硬塊
　　荆三稜　香附子(半/两)澤瀉(二錢/半)巴豆(四十九/粒出)黍米
　　粉　牽牛(二錢/半)
　右為末用梔子煎湯和丸如菉豆大每服三丸至五
　丸如心痛艾醋湯下七丸
逆氣丸　治心胸滿悶脇肋刺痛不思飲食常服寛膈
進美飲食
　　薑黄(四/兩)香附子(四/两)縮砂　甘草　廣荗(各二/两)丁皮
　　　甘松　木香　荆三稜(各一/两)白檀(半/两)藿香葉(半/两)
　右為末入菉豆粉二兩用湯浸蒸餅為丸如桐子大
　毎服三二十丸細嚼曰湯下食後日進三服
丁香散　治痃癖氣脇下痞滿息而不消積而不散元
氣在胃不妨食者
　　好丁香(二十/五箇)白丁香(七十/箇)蜜陀僧　舶上硫黄
　　黄鶯調(各五/分)
　右為細末每服一字皂子煎湯調下不計時候治肚
　内生硬物黑瘦如柴嘔吐積滯日三服食後
聖餅子　治一切沉積氣脹兩脇氣滿無問乆新者
　　大黄(三/两)黑牽牛頭末(一/两)碙砂(三/錢)山梔子(半/兩)輕粉(二/錢)
　右為末煉蜜和丸捻作餅子如小錢大厚様食後毎
　服三餅子細嚼温酒下臨卧如行粥補之虚實加減
無憂散(一名萬/病散)治風疾瘡腫疥癬或臓腑積冷壅滯氣
結風勞膀胱宿冷臓腑虛衰靣色痿黄内有癥癖氣并
當有疳蟲蛇蟲攻心腹俱痛忽中傷寒頭痛不忍狀若
山嵐時氣瘟疫之疾並宜急服此藥宣通三五行立瘥
或中風口喎語多蹇澁睡後口中涎出不限時節不問
男子女人但五日一服不過三服永瘥人患腰膝疼痛
脚氣腫滿運動艱難飲食無味并小兒疳痢脫肛者量
大小與服利三五行自瘥大人乆泄氣痢狀若休息痢
止有時俱一服取下冷膿一二升當日見効藥無四時冷
熱老㓜衰弱病患悉皆除之任服他藥無妨若服常時
蓋縁捜出藏府中積滯蟲膿故也無孕婦人乆患血虚
氣弱痿黄無力者亦可依方服宣通氣候殊不困倦無
妨此藥凡有百病並皆治之其功不可具載有孕婦人
或遇隂晦時即不可服天道晴明可進若雖復疾而未
愈者再可服
　　黄耆　木通　桑白皮　陳皮(各一/两)胡椒　白木
　　木香(各半/两)白牽牛(四两炒别/取頭末)
　右七味為細末每服二錢牽牛末二錢生薑二錢切
　作片子煎生薑湯一大盞調藥須臾又用生薑湯或
　温湯送下平明可行三五次快利無妨如病瘥後
　以白粥補之痊矣
五積丹　治心腹痞滿嘔吐不止破積聚者
　　皂莢一鋌(一尺二寸火燒留性浄盆合/之四面土壅合物令出煙)巴豆(十二/箇白)
　　(麵一兩五錢同/炒令黄色為度)
　右為末醋麵糊為丸菉豆大每服十丸鹽湯下食後
　加減
　
　
　
　
　
　
　
　
　
　宣明方論卷七
欽定四庫全書
　宣明方論卷八
　　　　　　　　　　　　金　劉完素　撰
　　木濕門
夫諸濕者濕為土氣火熱能生土濕也故夏熱則萬物
濕潤秋涼則濕物燥亁也濕病本不自生因於大熱怫
鬱水液不能宣通即停滯而生水濕也凡病濕者多自
熱生而熱氣尚多以為兼證云濕熱亦猶風熱義同雖
病水寒不得宣行亦能為濕雖有此異亦以鮮矣或跗
腫體寒而有水者以畜熱入裏極深本非病寒也
三花神祐丸　治中滿腹脹喘嗽淋閟一切水濕腫滿
濕熱腸垢沉積變生疾病久病不已黄瘦困倦氣血壅
滯不得宣通或風熱燥鬱肢體麻痺走注疼痛風痰涎
嗽頭目旋運瘧疾不已癥瘕積聚堅滿痞悶酒積食積
一切痰飲嘔逆及婦人經病不快帶下淋瀝無問赤白
幷男子婦人傷寒濕熱腹滿實痛久新瘦弱俗不能别
辨或汛常只為轉動之藥兼㵼久新腰痛并一切下痢
及小兒驚疳積熱乳癖滿並宜服之
　　甘遂　大㦸　芫花(醋拌濕炒/各半兩)牽牛(二/兩)大黄(一兩/為細)
　　(末/)輕粉(一/錢)
　右為末滴水為丸如小豆大初服五丸每服加五丸
　温水下每日三服加至快利利後却常服病去為度
　設病愈後老弱虛人平人常服保養宣通氣血消進
　酒食病癖悶極甚者便多服則頓攻不開轉加痛悶
　則初服兩丸每服加兩丸至快利為度以意消息小
　兒丸如麻子大隨强弱增損三四歲者三五丸依前
　法
崔宣武神祐丸
　　加黄柏(一/兩)牽牛(四/兩)大黄(二/兩)輕粉(二/錢)甘遂　大㦸
　　芫花(各一分/依前法)
劉庭瑞神祐丸　用此藥治水氣常得効　賈同知稱
之不已乃神仙奇絶之藥也
葶藶木香散　治濕熱内外甚水腫腹脹小便赤澁大
便滑洩
　　葶藶　茯苓(去/皮)猪苓(去/皮)白术(各一/分)木香(半/錢)澤㵼
　　木通　甘草(各半/兩)辣桂(一/分)滑石(三/兩)
　右為末每服三錢白湯調下食前　此藥下水濕消
　腫脹止洩㵼利小便若小便不得通利而反轉泄者
　此乃濕熱痞閟極熱而攻之不開是能反為注泄此
　正氣已衰而多難救也慎不可攻之而無益耳
白术木香散　治喘嗽腫滿欲變成水病者不能卧不
敢食小便閟者
　　白术　木猪苓(去/皮)赤茯苓　甘草　澤㵼(各半/兩)木
　　香　檳榔(三/錢)陳皮(二兩/去白)官桂(二/錢)滑石(三/兩)
　右為末每服五錢水一盞生薑三片同煎至六分食
　後去滓温服
大橘皮湯　治濕熱内甚心腹脹滿水腫小便不利大
便滑洩
　　橘皮(一兩/去白)木香(一/分)滑石(六/兩)檳榔(三/錢)茯苓(一兩/去皮)木猪
　　苓(去/皮)澤㵼　白术　官桂(各半/兩)甘草(二/錢)
　右為末每服五錢水一盞生薑五片煎至六分去滓
　温服(大小便秘先服十棗湯/二三日後再服此藥)
葶藶膏　治水腫腹腹
　　牛黄　麝香　龍腦(各一/分)昆布　海藻(上同三/十分洗)牽
　　牛　桂心(各八/分)椒目(三/分)葶藶(六分/炒)
　右為末别搗葶藶熬成膏丸如桐子大每服十丸日
　再服稍利小便為度詳虛實加減
茯苓散　治諸般氣腫等疾
　　芫花(醋拌/炒)澤㵼　郁李仁　甜葶藶　漢防己(各/二)
　　(錢/半)陳皮(去/白)白檳榔　瞿麥(各半/兩)藁本(二錢/半)滑石(三/分)
　　大㦸(炒三/分)
　右為細末每服一錢取桑白皮濃煎湯空心調下取
　下碧淥水如爛羊脂即瘥如未盡隔日又服腫消如
　故不用服忌鹽百日
調胃散　治胸膈痞悶不思飲食脇肋硬痛消腹脹
　　半夏(製/)甘草(炙/)厚朴(去/皮)陳皮(去/白)藿香(各等/分)
　右為末每服一錢生薑三片棗二枚水一盞同煎温
　服食前
二氣散　治水氣蠱脹滿
　　白牽牛　黑牽牛(各二/錢)
　右為末用大麥麫四兩同一處為燒餅臨卧用茶湯
　一盞下降氣為驗
雄黄神金散
　　雄黄　葶藶(一兩用糯米和/炒半熟米不用)澤㵼(二/兩)椒目(半/兩)大㦸
　　巴㦸(去/心)茯苓(去黑/皮)芫花(醋五升浸/一日炒)甘遂　桑白皮
　　(已上各/一兩)
　右為末從發時加減一分空心用井花水調下每服
　一錢加至五錢以利為度忌鹽醋生冷毒物油膩血
　物
　從脚腫根在心加葶藶　從肚腫根在腹加椒目
　從隂腫根在胸加澤㵼　從膝腫根在肝加芫花
　從面腫根在肺加桑白　從心腫根在肋加雄黄
　從肢腫根在脾加甘遂　從口腫根在小腸加巴㦸
　從腰腫根在腎加大㦸　從四肢腫根在胃加茯苓
萬勝散　治十種水氣不可愈者
　　海帶　海藻　海蛤　芫花(醋浸/炒)甘遂　大㦸
　　甜葶􁟖　樟栁根　續隨子　巴㦸(各等分/去心)
　右為末每服三錢至五錢温酒調下臨卧間日再服
牽牛丸　治一切濕熱腫滿等疾
　　黑牽牛　黄芩　大黄　大椒　滑石(各等/分)
　右為細末酒煮麫糊和丸如桐子大每服五丸至七
　丸生薑湯下食後虛實加減
梔子蘗皮湯　治頭微汗小便利而微發黄者濕熱相
摶微者宜服
　　大栀子(十五/箇)黄蘗(半/兩)甘草(一/分)
　右剉如麻豆大水三盞煮至一盞緩汁分三次作一
　日服温喫不計時候
大㦸丸　治十腫水氣腫脹喘滿熱寒咳嗽心胸痞悶
背項拘急膀胱𦂳腫於小腹小便不通反轉大便溏泄
不能坐卧
　　大㦸　芫花(醋/炒)甘遂　海帶　海藻　郁李仁
　　續隨子(各半/兩)樟桞根(一兩已上八味為末每料抄/藥末十五錢七分便入後藥)
　　碙砂　輕粉(各一/錢)粉霜(各一/錢)水銀砂子(一皂/子大)龍腦
　　(半/錢)巴豆(二十一箇/生用去皮)
　右八味已下同研匀用棗肉為丸如菉豆大每服五
　丸至七丸龍腦臘茶送下食後臨卧虛實加減
粉霜丸　治病水鼔滿不食四肢浮腫大小便閟不進
飲食
　　粉霜　碙砂　海蛤　寒水石(燒/粉)𤣥精石　白丁
　　香　頭白麫(各/錢)　輕粉(三/錢)海金砂(一/錢)
　右研匀著紙裹數重上使麫裹又紙裹冷酒蘸了桑
　柴火燒麫熟為度宿􁫻餠和丸如桐子大每服三丸
　生薑湯下一日三服二日加一丸至六日不加即止
　以補之妙
苦葶藶丸　治一切水濕氣通身腫滿不可當者
　　人參(一/兩)苦葶藶(四兩於鍋内紙/上炒黄色為度)
　右二味同為細末用棗肉和丸如桐子大每服十五
　丸煎桑白皮湯下日進三服空心食前　此藥恐君
　子不信試驗之
肉豆䓻丸　治水濕脹如鼓不食者病可下
　　肉豆蔲　㯽榔　輕粉(各一/分)黑牽牛(一兩半/取頭末)
　右為末麫糊為丸如菉豆大每服十丸至二十丸煎
　連翹湯下食後日三服
　
　
　
　
　宣明方論卷八
欽定四庫全書
　宣明方論卷九
　　　　　　　　　　　　金　劉完素　撰
　　痰飲門
　　　痰飲論
夫嗽者五臟皆有嗽皆因内傷脾胃外感風邪皮毛痺
肺風寒隨𤣥府而入腠理開張内外相合先𫝊肺而入
遂成咳嗽廼肺熱也寒化熱熱則生痰喘滿也經云喉
中介介如梗壯甚則嗽血也胸滿氣喘痰盛稠粘皆肺
氣熱也
大人參半夏丸　治化痰墜涎止嗽定喘諸痰不可盡
述嘔吐痰逆痰厥頭痛風氣偏正頭疼風壅頭目昏眩
耳鳴鼻塞咽膈不利心腹痞滿筋脉拘倦肢體麻痺疼
痛中風偏枯咳唾稠粘肺痿勞虚人保養宣通氣血調
和臟腑進飲食
　　人參　茯苓(去/皮)天南星　薄荷葉(各半/兩)半夏　乾
　　生薑　白礬(生/)寒水石(各一/兩)蛤粉(一/兩)藿香葉(一/分)
　右為末麫糊為丸如小豆大生薑湯下二三十丸食
　後温水亦得一法加黄連半兩黄蘗二兩水丸取効
　愈妙治酒病調和藏尤宜服之
新添半夏瓜蔞丸　治逺近痰嗽煩喘不止者
　　半夏(生薑/製)𤓰蔞　杏仁(去皮/尖)麻黄　白礬(枯/秤)欵冬
　　花(各等/分)
　右為末生薑汁打麫糊為丸如梧子大每服二十丸
　煎生薑湯下不計時候
白术厚朴湯　治痰嘔不散利胸膈除寒熱美飲食
　　白术　甘草(炙/)葛根(各一/兩)厚朴(半/兩)
　右件為末每服一二錢水一大盞生薑五片煎至六
　分去滓食前服顯仁丸仙术芎散大人參半夏丸
橘皮半夏湯　治痰壅涎嗽久不已者常服養液潤燥
解肌熱止咳嗽
　　橘皮(半兩/去皮)半夏(二錢半湯/洗七次)
　右為末分作二服每服水一盞半入生薑十片同煎
　至七分去滓温服
知母茯苓湯　治肺痿喘咳不已往來寒熱自汗
　　茯苓(去/皮)甘草(各一/兩)知母　五味子　人參　薄荷
　　　半夏(洗七/次)柴胡　白术　欵冬花　桔梗　麥
　　門冬　黄苓(半/兩)川芎(三/錢)阿膠(三錢/炒)
　右為末每服三錢水一盞半生薑十片同煎至七分
　去滓稍熱服
人參潤肺湯　治肺氣不足喘急咳嗽不已幷傷寒頭
疼増寒壯熱四肢疼痛
　　人參　桔梗　白芷　麻黄(去/節)乾葛　白术　甘
　　草(各一/兩炙)白薑(半/兩)
　右為末每服二錢水一大盞生薑三片葱白二寸煎
　至八分如出汗連進二服通口温服
杏仁半夏湯　治肺痿涎喘不定咳嗽不已及甚者往
來寒暑
　　杏仁(去/皮)桔梗　陳皮(去/白)茯苓(去/皮)漢防己　白礬
　　桑白皮(各三/錢)薄荷葉(一/錢)甘草(二/寸)猪牙皂角(一/錠)
　右為末作二服水二盞生薑三片煎至六分去滓食
　後温服
防己丸　治肺不足喘嗽久不已者調順氣血消化痰
涎
　　防己(二/錢)杏仁(三/錢)木香(二/錢)
　右為末煉蜜為丸如小豆大每服二十丸煎桑白皮
　湯下如大便閟加葶􁟖一兩食後服
葶􁟖散　治肺氣喘滿痰嗽眠卧不安不思飲食
　　苦葶藶　蛤粉(各三/錢)桑白皮　山梔子　人參
　　荆芥穂　薄荷葉　赤茯苓(去/皮)陳皮　桔梗　杏
　　仁　甘草(各半/兩)
　右為末每服三錢水一大盞入生薑三片煎至六分
　去滓温服食後
保安半夏丸　治久新諸嗽或上逆涎喘短氣痰鳴咽
乾煩渴大小便澁滯肺痿勞劣心腹痞滿急痛中滿膈
氣上實下虛酒食積聚不消補養氣血宣行榮衛
　　半夏　天南星(各半/兩)牽牛(一/兩)大黄(半/兩)黄蘗(一兩/半)蛤
　　粉(一/兩)巴豆(四/箇)
　右為末水為丸如小豆大每服十丸十五丸温水下
　食後日三服孕婦不可服又方無芭豆有乾薑一錢
　半
人參保肺湯　治五勞七傷喘氣不接涎痰稠粘骨蒸
潮熱
　　人參　柴胡　當歸　芍藥　桑白皮　知母
　　白术　川芎　黄耆　紫苑　荆芥　地骨皮(各/一)
　　(分/)茯苓(去/皮)黄芩　連翹　大黄　薄荷(各半兩山/梔子同)
　　甘草　桔梗(各一/兩)石膏　滑石　寒水石(半/兩)
　右為末每服三錢水一盞生薑三片煎至七分去滓
　温服泄者去大黄同人參半夏丸服
神應丹　治涎嗽喘滿上攻心腹卒痛及利下血兼婦
人帶下病一切肋脇痛滿
　　薄荷葉　甘草(四/錢)巴豆(燈燒/存性)盆硝(各二/錢)輕粉(二/錢)豆
　　豉(一兩慢/火炒)五靈脂(二/錢)
　右為末煉蜜為丸如桐子大每服一丸温􁴦汁下續
　後空嚥津三五次禁飲食少時覺咽喉微煖効心腹
　急痛温酒下二丸未効再服得利尤良帶下以温酒
　下二丸或大便流利再服
人參散　治身熱頭痛積熱黄瘦肌熱惡寒畜熱發戰
膈熱嘔吐煩渴濕熱㵼利或目赤口瘡咽㗋腫痛或風
昏眩虛汗肺痿勞嗽不已者
　　石膏　甘草(各一/兩)滑石(四/兩)寒水石(二/兩)人參(半/兩)
　右為末每服二錢温水調下早晩食後兼服梔子金
　花丸　一名既濟解毒丸
寧神散　治一切痰𠻳不已者諸藥無効世𫝊極驗
　　御米囊(一觔生/醋炒)烏梅(四/兩)
　右為末每服二三錢沸湯㸃常服食後日三服
賈同知方　御米殻(一兩/炒)烏梅肉(半/兩)依前法服之
康少尹𫝊　煎烏梅湯尤妙
桂苓白术丸　治消痰逆止咳嗽散痞滿壅塞開堅結
痛悶推進飲食調和藏無問寒濕濕熱嘔吐㵼痢皆能
開發以令遍身流濕潤燥氣液宣平而愈解酒毒療肺
痿勞嗽水腫腹脹泄㵼不能止者服之利止為度隨證
調之
　　揀桂　乾生薑(各一/分)茯苓(去/皮)半夏(一/兩)白术　紅皮
　　(去/白)澤㵼(各半/兩)
　右為末麫糊為丸如小豆大生薑湯下二三十丸日
　三服病在膈上食後在下食前在中不計時候或一
　法更加黄連(半/兩)黄蘗(二/兩)水丸取効愈妙
潤肺散　治小兒膈熱咳嗽痰喘甚者久不瘥者
　　𤓰蔞實(一枚去/子用穰)
　右為末以寒食麫和為餅子炙黄為末每服一錢温
　水化乳糖下日三服効乃止
又方　治寒嗽
　　麻黄(四/兩)官桂(一/兩)䗶(二/錢)
　右為末以䗶同煎每服一二錢温服
寧肺散　治一切寒熱痰盛久新咳𠻳不止者
　　御米殻(四/兩)木𤓰(三兩御米殻一處用蜜/二兩水化同炒㣲黄)五味子(一/兩)
　　人參(一/兩)皂角(二/兩)
　右為末每服二錢烏梅同煎臨卧食服大効
鱉甲丸　治吐血咳嗽神効
　　鱉甲(一箇九肋/者醋炙黄)柴胡(一兩酒/浸一宿)杏仁(一兩童子/小便浸炒)甘遂
　　(一兩/炙)人參(半/兩)
　右為末煉蜜為丸如桐子大每服十丸至十五丸煎
　生薑湯下
又方　用厚朴(一兩生/薑製)
石膏散　治熱嗽喘甚者
　　石膏(一/兩)甘草(半兩/炙)
　右為末每服三錢新汲水下又生薑汁蜜調下
人參半夏丸　治一切痰飲喘嗽不已
　　白礬　天南星　半夏(各半/兩)甘草(二錢/半炙)人參(二/錢)赤
　　小豆(四十/九粒)杏仁(四十/九粒)猪牙皂角(一/錠)
　右為末用多年小米一升熬粥和丸如桐子大每服
　十五丸炒蘿葡子湯臨卧下
仙人肢丸　治逺年勞嗽不問寒熱痰涎喘滿先服松
花膏下過多服此藥無不効
　　人參　沙參　𤣥參　紫團參　丹參　白术
　　牡蠣　知母　甘草(各二/兩)蛤蚧(一對頭尾全用河/水浄洗文武火酥)
　　(炙黄/色)
　右為末用麻黄十五斤去根枸把子三斤熬成膏丸
　如彈子大磁合子内盛臨卧煎生薑自然汁化下一
　丸小兒量數加減
松花膏　治三二十年勞嗽預九月間宣利一切痰涎
肺積喘嗽不利
　　防風　乾生薑　野菊花　芫花　枸把子　甘
　　草　蒼术　黄精
　右為末取黄精根熬成膏子和藥末丸如彈子大每
　服細嚼一丸冷水化下臨卧不喫夜飯服藥一粒
辰砂半夏丸　治小兒肺壅痰實咳嗽喘急胸膈痞滿
公忪煩悶痰涎不利呀呷有聲
　　半夏(半兩/洗)葶􁟖(水研/成膏)杏仁(各半兩炒/研成膏)朱砂　五靈
　　脂(各一兩/㣲炒)
　右為末更研匀生薑汁煮麫糊為丸如桐子大每服
　十五丸生薑湯下
大百勞散　治一切勞疾肌劣喘息不卧痰涎不食
　　蛤蚧(一對/蜜炙)元州鱉甲(一箇去/裙醋炙)附子(一/兩)人參　柴胡
　　川乾薑　白茯苓(去/皮)白术　茴香　青皮(去/白)杏仁
　　(去皮/尖)知母　貝母　陳皮(去/白)官桂　甘草(炙/)半夏
　　(生薑/製)蒼术(湯浸各一兩蘇/木龍膽各半兩)
　右為末每服二錢水一盞用生薑三片棗二枚烏梅
　二枚同煎空心稍熱服有汗加小麥二十粒不用鐵
　煎
小百勞散　治勞喘嗽不已自汗者
　　御米殻(不拘多/少炒)
　右為末每服二錢入烏梅同煎水一盞温服食後有
　汗加小麥三十粒同煎温服
五味子湯　治胸膈痞滿心腹刺痛短氣噎悶咳嗽痰
唾嘔逆惡心不思飲食温中益氣
　　五味子(九/兩)良薑(一兩/半)紅皮(去/白)茴香(炒各/一兩)乾薑(兩/半)甘
　　草(七兩/炙)鹽(一斤/炒)
　右為末每服一錢百沸湯㸃空心食前甚者日進三
　服
安神散　治逺年近日喘嗽不已
　　御米殻(蜜炒/一兩)人參　陳皮(去/白)甘草(一兩/炙)
　右為末每服一錢煎烏梅湯調下臨卧服
　　勞門
白术黄耆散　治五心煩自汗四肢痿劣飲食減少肌
瘦昏昩
　　白术　黄耆　當歸　黄芩(去/皮)芍藥(各半/兩)石膏
　　甘草(各二/兩)茯苓　寒水石(各一/兩)官桂(一/分)人參　川
　　芎(各三/分)
　右為末每服三錢水一盞煎至六分去滓温服食前
　一日三服
人參白术湯方　在消渇門第一方是也(此乃為同/不復録耳)
黄連丸　治濕熱流運氣血不通壅滯不散清爽頭目
　　黄連(好者不/拘多少)
　右為末酒麫糊為丸如小豆大每服二十丸温水下
　不計時候日三服
必効散　治五勞七傷勞役肌瘦不思飲食喘𠻳不已
　　川烏頭(一兩/生)天南星(半兩/生)
　右為末每服二錢蘿菔八塊如母指大以水煮熟去
　滓食後服嚼
當歸地黄湯　治嗽血衂血大小便血或婦人經候不
調月水過多喘嗽者
　　當歸　芍藥　川芎　白术　染槐子　黄藥子
　　(各半/兩)生地黄　甘草　茯苓(去/皮)黄芩　白龍骨(各/一)
　　(兩/)
　右為末每服三錢水一盞煎至七分去滓温服食前
紫菀散　治勞體熱心寒脉滑短咳嗽婦人多有此疾
口乾眼澁骨痿短氣皆因腸胃燥滯榮衛不能開發𤣥
府閉塞熱鬱内餘可以開發隂陽宣通澁滯和榮衛順
三焦兼服人參白术湯
　　紫菀　桑白皮　桔梗　續斷　甘草　五味子
　　(各一/兩)赤小豆(一/合)
　右為末水一大盞藥末五錢青竹茹彈子大同煎至
　七分温服去滓
枳實飲子　治婦人手足煩熱夜卧多汗肌肉黄瘁經
候不調四肢煩倦心腹滿悶狀似勞氣
　　枳殻(一/兩)吳半夏(一兩湯洗七次以生薑汁/浸三日火炒黄色用半夏)紅芍藥
　　　柴胡(各一/兩)黄芩(一兩/半)
　右為末每服二錢水一盞生薑三片棗二枚同煎至
　八分去滓温服及治五心煩熱及身體壯熱潮熱續
　服桃仁煎丸又治月經不調阻滯不通
　　桃仁(二兩湯/洗火炒)川大黄　川朴硝(各二/兩)蝱蟲(一兩去/翅頭足)
　右為末用醋五升入金銀鐺内以慢火熬成膏可丸
　如桐子大當日晩不食夜飯温酒下一丸不嚼破午
　際取下赤小豆汁似雞肝小蝦蟇衣未再服候鮮紅
　即住服
盧同散　治男子婦人一切咳嗽喘急
　　欵冬花　井泉石　鵝管石　鍾乳石　官桂
　　甘草　白礬　佛耳草(各等/分)
　右為末每服一錢竹筒子吸喫日三服立效
焚香透膈散　治一切勞咳嗽壅滯胸膈痞滿
　　雄黄　佛耳草　鵝管石　欵冬花(各等/分)
　右為末每服用藥一錢安在香爐子上焚著以開口
　吸烟在喉中立効
鸎粟神聖散　治男子婦人久新日夜咳嗽不止者
　　御米殻(一兩用/蜜炒)烏梅肉　揀人參　呵子肉　葶
　　藶　桑白皮(各半/兩)
　右為細末每服二三錢百沸湯潑臨卧調下
新添三黄丸　治五勞七傷流濕潤燥消渴煩熱甚者
　　大黄　黄芩　黄連(各等/分)
　右為末煉蜜為丸如桐子大每服二三十丸加至五
　十丸生薑湯下不計時候日三服妙
當歸木香湯　治婦人血氣虛勞令人頭目昏眩讝語
聲沉重舌根强硬言語蹇澁口苦不思飲食白日閒睡
夜發虚汗神思恍惚夢寐狂言靣色痿黄頻發喘咳遍
身疼痛骨節氣走注四肢沉重背脾拘急發寒熱五心
煩燥唇乾多渴胸膈不利喉咽噎塞尫羸瘦弱經曰脉
大為勞宜服此藥
　　青皮　五加皮　海桐皮　桑白皮　陳皮　地
　　骨皮　丁香皮　牡丹皮　棕䕡皮(已上諸藥全/燒為灰末用)
　　(十大/錢秤)當歸(一/兩)木香　紅芍藥(半/兩)
　右為細末每服一錢水一盞入小油二㸃錢一文同
　煎至七分温服如婦人血臟臍下冷痛似刀攪遍身
　腫滿室女經脉不通用斑猫一兩大黄一兩炒剉二
　味為末用黄狗膽汁以温酒送下一錢如臍下痛止
　心間痰未止不服二味
　
　
　
　
　
　
　
　
　宣明方論卷九
欽定四庫全書
　宣明方論卷十
　　　　　　　　　　　　金　劉完素　撰
　　燥門
燥乾者今肺之本燥金受熱化以成燥澁也兼火熱致
金衰耗液而損血鬱而成燥者由風能勝濕熱能耗液
故經云風熱火同陽也寒濕燥同隂也又燥濕小異也
金燥雖屬秋隂而其性異於寒濕而反同於風熱火也
又加大便乾澁乃大腸受熱化成燥澁經云諸澁枯渴
又如癱瘓中風皆因火熱耗損血液𤣥腑閉塞不能浸
潤金受火鬱不能發聲(經云肺/主聲)肢痛緛戾者風熱濕相
致而遂以偏枯語音澁手足不隨也然中寒吐㵼亡液
而成燥亦以鮮矣亦有寒濕相鬱榮衛不能開發貫注
多成偏枯經曰諸澁枯涸乾勁皴揭屬於燥也　又如
胃膈癉熱煩滿饑不欲食或癉成消中善食而瘦或燥
熱鬱甚而成消渴多飲而數小便(或因熱病或恣酒欲/誤服熱藥以致脾胃)
(真陰陽損虛/肝心衰弱也)狂陽火燥其三焦腸胃燥熱怫鬱而水液
不能宣行也周身不得潤澤故瘦悴黄黑也而燥熱消
渴日夜狂飲亦其水液不能浸潤於腸胃之外湯不能
止渴徒注為小便多出俗未明妄為下焦虛冷誤人多
矣　又如周身熱燥鬱故變為雀目或内障癰疽瘡瘍
上為咳嗽喘下為痔痢或停積而濕熱内甚不能𫝊化
者變為水腫濕脹也世𫝊消渴病及消瘦弱或小便有
脂液者為消腎也此為三消病也消渴消中消腎經意
但皆熱之所致也
人參白术湯　治胃膈癉熱煩滿饑不欲食癉成為消
中善食而瘦燥熱鬱甚而成消渴多飲而數小便兼療
一切陽實隂虛風熱燥鬱頭目昬眩風中偏枯酒過積
毒一切腸胃燥澁倦悶壅塞瘡疥痿痺并傷寒雜病産
後煩渴氣液不得宣通
　　人參　白术　當歸　芍藥　大黄　山梔子
　　荆芥穂　薄荷　桔梗　知母　澤㵼(各半/兩)茯苓
　　(去/皮)連翹　瓜蔞根　乾葛(各一/兩)甘草(三/兩)藿香葉
　　青木香　官桂(各一/分)石膏(四/兩)寒水石(二/兩)滑石(半/斤)
　右為細末每服抄五錢水一茶盞入盆硝半兩生薑
　三片煎至半盞絞汁入蜜少許温服漸加至十餘錢
　得臟腑流利取効如常服以意加減兼服(消痞丸散/以散腸胃)
　(結滯濕熱内甚自利/者去了大黄芒硝)
絳雪散　治消渴飲水無度小便數者大有神効
　　黄芩　黄丹　漢防己　括蔞實(各等/分)
　右為細末每服二錢湯漿水調下臨卧時併進三二
　服即止
人參散　治消腎善飲而食後數小便溺者
　　人參(三/錢)白术　澤㵼　瓜蔞　桔梗　梔子　連
　　翹(各半/兩)葛根　黄芩　大黄　薄荷　白茯苓(各/一)
　　(兩/)甘草(一兩/半)石膏(二/兩)滑石　寒水石(各三/兩)
　右為末入宿砂仁三錢每服五錢水一盞煎至七分
　入蜜少許再煎三二沸去滓食前食後服消痞丸
大黄甘草飲子　治男子婦人一切消渴不能止者
　　大豆五升(先煮三沸出/淘苦水再煮)大黄(一兩/半)甘草(大麄者四/兩長四指)
　　(打/碎)
　右三味用井水一桶將前藥同煮三五時如稠糨水
　少候大豆軟盛大盆中故冷令病人食豆渴食豆湯
　無時停止腑臟自然清潤如渴尚不止再服前藥不
　三五日自愈
　　痢門
　　　總論
夫痢者五臟窘毒結而不散或生冷物或冐寒暑失饑
不能開發又傷冷熱等食更或服暖藥過鬱化成利自
古人三口白利為寒赤利乃熱其三口悞也今人瘡癤
初發刺開乃血多日成膿何為先熱而後寒也
叔和云濕多成五泄腸走若雷奔愚醫不悟三口黄者
乃熱青利是寒太素曰五泄有溏泄騖泄飱泄濡泄滑
泄也此乃五泄五泄者青是感肝木之象其色青赤者
受心火之氣其色赤白者得西方金肺之氣色白黄者
脾土之色蒼者土氣之下與水隨之其色蒼也三口蒼
曰寒黄赤熱其三口非也若下利熱極頻幷窘痛或久
不愈諸藥不能止者須下之以開除濕熱痞閉積滯而
使氣液宣行者宜以逐之兼宣利積熱也
益元散　治身熱吐痢泄瀉腸癖下痢赤白癃閉淋痛
利小便偏主石淋(乃服金石熱藥多待為/砂石從小便淋出者也)腸胃中積聚
寒熱宣積氣通九竅六府生津液去留結消畜水止渴
寛中除煩熱心躁腹脹痛悶補益五藏大養脾胃之氣
(此腎水之藏非/為王之府也)理内傷隂痿安魂定魄補五勞七傷一
切虛損主癎痓驚悸(其季切/驚動貌)健忘止煩滿短氣藏傷咳
嗽飲食不下肌肉疼痛幷口瘡牙齒疳蝕明耳目壯筋
骨通經脉和血氣消水穀保元真解百藥酒食邪毒耐
勞役饑渴宣熱辟中外諸邪所傷久服强志輕身注顔
延夀及解中暑傷寒疫癘饑飽勞損憂愁思慮恚怒驚
恐𫝊染幷汗後遺熱勞復諸疾幷解兩感傷寒能令遍
身結滯宣通氣和而愈及婦人下乳催生産後損益血
衰隂虛熱甚一切熱證兼吹妳乳癰此神驗之仙藥也
惟孕婦不宜服滑胎也
　　桂府膩白滑石(六/兩)甘草(一兩/炙)
　右為末每服三錢(蜜少/許)温水調下(無蜜/亦得)日三服欲冷
　飲者新汲水調下解利傷寒發汗煎葱豆湯調下四
　錢(每服水一盞葱白五十箇豉/五十粒煮取汁一盞調服)倂合服効為度此藥
　是寒涼解散鬱熱苦澀甚不解多服此藥無害但有
　益而無損俗惡性寒兼喜得之賤物而不明素問造
　化之理故不能體㑹神驗之言而多不用焉若以隨
　證用之知此方之仙藥也不可闕之(傷寒邪熱太甚/照用分両而不)
　(可减省往往投以此藥則汗出自愈裏熱便得宣通/而愈若半在裏半在表可和解而不可發汗吐下者)
　(頓服少許多愈亦獲小效是/解散怫鬱邪熱甚者小加減)涼膈散(和解為主故男/婦皆可服之不)
　(加/)蒼术末(二分同葱䜴煎湯調服/甚良或孕婦不宜服)滑石麻黄桂枝(要/發)
　(汗當/即用)甘草(一/兩)蒼术(二兩同為末每服二/錢水一盞半更加入)葱白(五/寸)豆豉
　(五十枚同煎至六分去滓/温服併三服取㣲汗為度)逼毒散(非孕婦/可服)太白散(加/入)
　麻黄(二兩去節如/法煎服世云)神白散(或逼毒/散與加)麻黄蒼术(各等分/去節秤)
　濟衆云青龍散(或青龍散/欲更加入)滑石與蒼术(二/倍)最為發汗
　之妙藥也(唯正可汗者即用此服/之則轉加利也名為)大通毒散(或解利/兩感同)
　(更兼/煎)涼膈散(調/下)益元散(四錢或下乳用猪肉麫羮或/酒之類調下四錢不計時候)
　(日三服宜食/肉麫羮粥)催產(用温油漿調下三錢併二三服/以産為度或死胎不下者煎)三
　一承氣湯(一服調下五錢須臾更頻用温油漿調服/前後俱下胎可活産母也凡難産或死胎)
　(不下皆由風熱燥澁𦂳歛結滯不能舒緩是故産户/不得自然開也其藥力至則熱結頓開而產矣慎不)
　(可温補而反生燥熱也俗未知產後日夜損血疼痛/怖懼以致神狂氣亂則隂氣損虛邪熱太甚而為諸)
　(證由不明素問造化故不識證候隂陽反以妄為産/後諸虛百損便為虛冷而無熱也誤以熱藥温補或)
　(見渴甚者不少飲水本為善心為害多矣豈知治病/之道俱在臨時審其藏府六氣虛實明其標本如法)
　(治之而已矣此藥之常多用雖為効至/大俗以病異藥同將為妄行反招侮慢)今以(若/加)黄丹
　(令桃仁色/是以名之)紅玉散(若/加)青黛(令輕粉/碧色名)碧玉散(若/加)薄荷葉
　(末一分/同研名)雞蘇散(主療並同但以遭/愚俗之妄侮慢耳)
𤣥青丸　治下痢勢惡頻幷窘痛或久不愈諸方不能
止須可下之以開除濕熱痞悶積滯而使氣得宣行者
宜以逐之兼宣利積熱酒食積黄瘦中虛水腫腹脹兼
療小兒驚疳積熱乳癖諸證唯泄瀉者勿服
　　黄連　黄蘗　大黄　甘遂　芫花(醋麪/炒)大㦸(各/半)
　　(兩/)牽牛(四兩取/末二兩)已上同細末　輕粉(三/分)青黛(一/兩)
　右為末匀水丸小豆大初服十丸每服加十丸空腹
　日午臨卧三服以快利為度後常服十五二十丸數
　日後得食久病未痊除者再加取利利後却常服以
　意消息病去為度後隨證止之小兒丸如黍米或麻
　子大退驚疳熱積不下者須常服十丸
阿膠梅連丸　治下痢無問久新赤白青黑疼痛諸證
　　金井阿膠(浄草灰炒透明白别/研不細者再炒研細)烏梅肉(去核/炒)黄蘗
　　(剉/炒)黄連　當歸(焙/)赤芍藥　乾薑(炮/)赤茯苓(半兩/各等)
　　(分/)
　右為末入阿膠研匀水丸桐子大温米飲下十丸食
　前兼夜五六服小兒丸如菉豆忌油膩脂肥諸物也
牛黄神金丸　治大人小兒嘔吐瀉痢無問久新赤白
諸色或渴或不渴小便澁或不澁并小兒驚疳積熱痃
癖堅積腹滿硬痛作發往來亦能寛膈消食
　　輕粉　粉霜　碙砂(以上/别研)雄黄(研/)朱砂　信砒
　　巴豆(去皮各/一錢)黄丹　蠟(三/錢)
　右先研粉霜次旋入碙砂研細下雄黄朱砂信砒再
　研下丹粉研匀别研芭豆爛為油與前藥研匀近火
　上炙控熱别研蠟軟入藥匀搓作劑旋丸小豆大新
　水下一丸小兒黍米麻子大或止吐瀉痢疾調甘露
　散(是桂苓/甘露飲)或益元散亦得
芍藥蘗皮丸　治一切濕熱惡痢頻年窘痛無問膿血
並宜服之
　　芍藥　黄蘗(各一/兩)當歸　黄連(各半/兩)
　右為末水丸如小豆大温水下三四十丸每日兼夜
　五六服忌油膩脂肥發熱等物
二勝丸　治瀉痢虚損問乆新者加減服之
　　淡䜴(二/両)白术(三/錢)甘草(五/分)
　右同杵為膏丸如桐子大每服三丸或四丸以米飲湯
　下如未愈及赤白痢腹滿脇痛者加一二丸
杏仁丸　治一切赤白瀉痢腹痛裏急後重諸證
　　杏仁(四十/九箇)芭豆(四十九/箇去皮)
　右以藥同燒存性研細如泥用蠟鎔和為丸如桐子
　大每服一二丸煎大黄湯間日下之
白术聖散子　治一切㵼痢久不瘥并滯積疼腫者亦
治
　　御米殻(二兩/蜜炒)當歸　肉豆蔲　縮砂　石榴皮
　　訶子　乾薑(炮/)陳皮　白术　甘草　芍藥(各等/分)
　右為細末每服二錢水一大盞入乳汁少許去滓服
勝金膏　治一切泄㵼痢不已胃脉浮滑赤白疼痛不
已者微小者立止
　　芭豆皮　楮實葉(同燒存/性等分)
　右為末鎔蠟丸如菉豆大每服三四丸米飲湯下
大聖金真散　治一切寒熱赤白㵼痢諸證
　　御米殻(半斤/炒)甘草(一兩/炙)乾薑　當歸(各三/錢)醋石榴
　　皮(一兩/炒)陳皮(去/白)白茯苓(各五/錢)
　右為末每服二錢水一盞小兒半盞每一盞煎至七
　分食前忌油膩生冷毒物等
車前子散(一/名)斷痢散　治一切痢不止者
　　車前子(不以多/少炒香)
　右為末每服二錢米飲調下食前空心服
象骨散　治脾胃虛弱心腹脹滿水穀不消黄瘦疼酸
食輙嘔吐霍亂泄瀉膿血四肢沉重一切後重裏急夜
起頻倂不思飲食皆可治之
　　象骨(四兩/炒)訶子(取肉/二兩)肉豆蔲(一/兩)枳殻(一/兩)乾薑(半/兩)
　右為末每服三錢水一盞半煎至八分微冷温服食
　前日三服
海蛤玉粉散　治血痢解藏中積毒熱
　　海蛤(二十箇炒/焦研末)
　右為末每服二錢入蜜少許冷水調服不拘時侯
　宣明方論卷十
欽定四庫全書
　宣明方論卷十一
　　　　　　　　　　　　金　劉完素　撰
　　婦入門
　　　總論
素問曰目得血而能視耳得血而能聽指得血而能攝
掌得血而能握足得血而能歩藏得血而能液腑得血
而能氣然血所通流則氣亦然也氣血宣行其中神自
清利而應機能用矣
素問氣血人之神也不可不謹調護然婦人以血藏為
基本也夫婦人之病手太陽足少隂小腸心之經絡為
裏表起自任衝之脉於經脉之下以上毛際循腹裏闗
元上至咽喉頥循靣目過帶脉貫臍而止以婦人月水
一月一來如期謂之月信其不來則風熱傷於經血故
血在内不通或内受邪熱脾胃虛損不能飲食食既不
克榮衛凝澁肌膚黄燥靣不光澤或大腸虛變為下痢
流入闗元致絶子嗣為子藏冷虛勞損而病帶下起於
胞内則夫帶下之造化但分經絡標本殊異為病之本
氣也其病所發正在過帶脉之分而淋瀝以下故曰帶
下也赤白之説者無定也法曰頭目昬眩口苦舌乾咽
喉不利小便赤色大小便秘澁滯脉實而數者皆熱證
也凡白帶下者亦多有之為病寒豈能然素問亢則害
承廼制謂亢過極而反兼勝已之化制其甚也則如火
煉金熱極則反化為水及六月熱極則物反出液而濕
潤林木流津故肝熱則出泣心熱則出汗脾熱則出涎
肺熱則出涕腎熱甚則唾　大凡俗論已煎熱湯煮極
則沸溢及熱氣重蒸於物而生津液也故下部任脉濕
熱甚者津液涌而溢已為帶下見俗醫白帶下者但依
方論而用辛熱之藥雖有誤中致令鬱結熱聚不能宣
通舊病轉加世𫝊誤之久矣
人參白术散　治徧身燥濕相摶𤣥府緻密遂令伀悸
發渴飲食减少不為肌膚
　　人參(三/錢)白术(七/錢)薄荷(半/兩)縮砂仁(三/錢)生地黄　茯苓
　　(去/皮)甘草(各半/兩)黄芩(一/錢)滑石(三/兩)藿香(三錢/半)石膏(一/兩)
　右為末每服三錢水一盞煎至六分去滓温服食前
　日進二三服
白术湯　治妊娠血液虛衰痿弱難以運動氣滯痺麻
榮衞不能通宣常服養液潤燥開通結滯令血昌盛
　　白术(三/)寒水石　當歸　黄芩　芍藥　人參
　　石膏　乾葛　防風　乾薑　藿香　甘草　茯
　　苓(一/兩)木香
崔宣武方(用白术/一兩)
　右為末每服三錢水一盞生薑三片同煎至五分去
　滓温服食前日三服
二氣湯　治月水不調斷絶不產靣黄肌瘦恒不思美
食有燥熱以柴胡飲子相參服之
　　大黄(四兩别為末醋一/升慢火熬成膏子)當歸(二/兩)白芍藥(二/兩)
　右為末以膏子和丸如桐子大每服二十丸淡醋湯
　下食前日進三服(如月水不/通加入)乾漆(三錢炒/焦用)没藥(半/兩)碙
　砂(三錢/研)官桂(二/錢)斑猫(三錢去頭足炒熱用本草云/此用熬不可生用則吐㵼)
當歸龍骨丸　治月事失常經水過多及帶下淋􁐍無
問久新赤白諸證并産後惡物不止或孕婦惡露胎痛
動不安及大小兒痢瀉並宜服之
　　當歸　芍藥　黄連　染槐子　艾葉(炒各/半兩)龍骨
　　黄蘗(各一/兩)茯苓(半/兩)木香(一/分)
　右末滴水為丸如小豆大温米飲下三四十丸食前
　日三四服
當歸人參散　治産後虛損痿弱難以運動疼痛胸滿
不思飲食
　　當歸　白术　黄芩　芍藥　大黄　茯苓(去/皮)陳
　　皮(各半/兩)人參　黄耆(剉/)川芎　厚朴(去皮/薑製)官桂肉
　　(各三/錢)甘草(一/兩)枳殻(四錢去/穰炒)
　右為末每服三錢水一盞生薑三片煎至六分去滓
　不計時候温服如大便閟以此散下和中丸
增損四物湯　治月經不調心腹疼痛補血臟温經注
顏
　　川芎　當歸　芍藥　熟地黄　白术　牡丹皮
　　(各半/兩)地骨皮(一/兩)
　右為末每服五錢水一盞煎至六分去滓温服食前
當歸川芎散　治風壅頭目昏眩痛悶筋脉拘倦肢體
麻痺保護胎氣調和榮衞
　　當歸　川芎(各半/兩)甘草(二兩/半)黄芩(四/兩)薄荷(一/兩)縮砂
　　仁(一/分)
　右為末温水調下一錢漸加至二錢食後日進三服
辰砂大紅丸　治産後寒熱運悶血氣塊硬疼痛不止
　　朱砂(一兩一半入/藥一半為衣)附子(炮/)没藥(半/兩)海馬(半/錢)乳香
　　蓯蓉　肉桂　𤣥胡　薑黄　碙砂(各半/兩)斑猫(一/分)
　　生地黄(一/兩)
　右為末酒煮麫糊為丸如酸棗大每服一丸煎當歸
　酒下放温經水不行煎紅花酒下
三聖散　治産後下血痢不止
　　烏魚骨(炒/)燒綿灰　血餘灰(汗脂者/各等分)
　右為細末每服煎石榴皮湯調下熱服一錢
没藥丹　治産後惡血不下月候不行血刺腰腹急痛
或一切腸垢沉積堅滿痞痛作發往來或燥熱煩渴喘
急悶亂肢體疼倦大小人心腹暴痛孕婦自利惡物過
多不宜服燥熱極甚血液衰竭不可强行宜調氣養血
細詳證用
　　没藥(一/錢)當歸　大黄(一/兩)牽牛(二/兩)輕粉(一/錢)官桂(一分/已上)
　　(同研/末)碙砂(一錢/同研)
　右研匀醋麫糊為丸如小豆大每服五丸至十丸温
　水下以快利取積病下為度雖利後病未痊者後再
　加取利止心腹急痛煎乳香下未止取大便利
黄藥子散　治月事不止煩渴悶亂心腹急痛肢體困
倦不美飲食
　　黄藥子　當歸　芍藥　生地黄　黄芩　人參
　　白术　知母　石膏(各一/兩)川芎　桔梗(各一/分)甘草
　　(一/兩)紫菀　槐花子　柴胡(各一/分)
　右為麄末抄三錢水一盞煎至七分濾汁温服食前
　但一服
大延胡索散　治婦人經病并産後腹痛或腹滿喘悶
或癥瘕癖塊及一切心腹暴痛
　　延胡索　當歸　赤芍藥　京三稜　川楝子
　　蓬莪荗　官桂　厚朴　木香　川芎(各一/分)桔梗
　　黄苓　大黄(各半/兩)甘草(一/兩)檳榔(一/錢)
　右為末每服三錢水一盞煎至六分去滓熱服食前
　日三服惡物過多去大黄官桂加入黄藥子染槐子
　龍骨各半兩如前法或平人心胃急痛如本方煎服
　得利尤好
枳實㯽榔丸　治安養胎氣調和經候癥瘕痞塊有似
妊孕可以久服血氣通和兼寛膈美食
　　枳實　㯽榔　黄連　黄蘗　黄芩　當歸　阿
　　膠(灰炒/細研)木香(各半/兩)
　右為末水和丸如小豆大温米飲下三十丸不計時
　候日進三服
軟金花丸　治心胸腰腹急痛或淋病并産前後經病
刺痛乾嘔氣勞往來寒熱四肢困倦夜多盗汗者兼治
血積食積
　　當歸(半兩/焙)乾漆(二錢/生)輕粉　斑猫(生全用/為末)碙砂
　　粉霜(各一/錢)芭豆(二錢/去油)
　右為末同研細棗肉為膏旋丸如菉豆大每服一丸
　新水下病甚者加服看虛實
大紅花丸　治婦人血積聚癥瘕經絡注滯
　　川大黄　紅花(各二/兩)蝱蟲(十箇去/翅足)
　右取大黄七錢醋熬成膏和藥丸如桐子大每服五
　七丸温酒下食後日三服
黄芩湯　治婦人孕胎不安
　　白术　黄芩(各等/分)
　右為末每服三錢水二盞當歸一根同煎至一盞稍
　温服
海蛤丸　治婦人小便濁敗赤白帶下五淋臍腹疼痛
寒熱口乾舌澁不思飲食
　　海蛤　半夏　芫花(醋/炒)紅娘子(去翅/)訶子(炒/)𤣥胡
　　索　川楝子(麫裹煨/去皮)茴香(炒各/一兩)乳香(三/錢)碙砂(半/兩)硃
　　砂(半入藥/半為衣)没藥(各一/兩研)當歸(一兩/半)
　右為末醋煮麫糊為丸如小豆大每服五丸至十丸
　醋湯下量人病虛實加減
烏金散　治婦人諸疾寒熱頭痛一切等疾
　　烏金子　肉桂　蒲黄　當歸　蝱蟲　血餘灰
　　水蛭　鯉魚灰　木香　青皮　皂角(大者炙/各半兩)芍
　　藥(半/兩)芫花(三兩/醋浸)芭豆(一錢/出油)硃砂(少/許)棕皮灰　紅花
　　(一/兩)川烏頭(半/兩)
　右為末每服半錢加至一錢煎生薑湯調下空心食
　前忌油膩物
伏龍肝散　治婦人血崩不止或結作片者
　　芎藭(一/兩)生地黄(一/分)阿膠(八錢/炙)當歸(一/兩)續斷(一/分)地榆
　　刺薊根(一/兩)伏龍肝(七/錢)青竹茹(八/錢)
　右為末每服三錢水一盞半煎至一盞温服日五服
　不計時候後服補藥
阿膠丸
　　阿膠　鱉甲(六/分)續斷(五/分)龍骨(一兩/半)芎藭(六/分)地膽(四/分)
　　鹿茸(五/分)烏魚骨(八/錢)丹參(六/錢)龜甲(一/錢)
　右為末醋麫糊為丸如桐子大每服三十丸艾湯下
　日進三四服
麝香杏仁散　治婦人隂瘡
　　麝香(少/許)杏仁(不以多少/燒存性)
　右為細末如瘡口深用小布袋子二箇盛藥滿繫口
　臨上藥炙熱安在隂内立愈
硃砂斑猫丸　治婦人産後喫硬食變作血氣食塊無
問久新
　　皂角末(二/錢)芭豆(四箇/去油)硃砂(一/錢)碙砂(一皂子/大塊)乾蝎(一/箇)
　　(全/)斑猫(十/箇)紅娘子(五/箇)水蛭(三/箇)
　右為細末蜜和丸分作十五丸每服一丸至二丸三
　丸温酒下初更喫平明取下血化水十年之病皆治
　之或大便或小便不多出也
　
　
　
　
　
　
　
　
　
　
　宣明方論卷十一
欽定四庫全書
　宣明方論卷十二
　　　　　　　　　　　　金　劉完素　撰
　　補養門
　　　補養寒論
素問云諸寒收引皆屬於腎腎者少隂也少隂者至隂
也至者為極也少隂者冬脉所旺居北而屬水為寒為
歸藏為周密寒中收引拘縮寒之用也其病上下所生
水澄徹冷清者不濁其氣寒冷水穀不消化吐利清冷
為病則如天氣寒而水自清也
素問云太陽受寒血凝為瘕太隂受寒氣聚為疝但脉
急而寒之象也急主於痛故𦂳急也又内經云數則為
熱遲則為寒諸陽為熱諸隂為寒脉當遲緩寒毒内鬱
洪數為熱所養心之脉也寒氣生清水清就於濕故以
下利清白此乃腸胃寒化物失常熱則壅澁不通寒勝
則火衰火衰金旺吐利腥穢腥者金肺之屬也熱則喜
酸寒則水腥只如四肢逆冷堅痞腹滿屈伸不便禁固
戰慄謂隂水主之舒倦不便診其脉沉伏而遲病之證
也若身凉不渴而寒踡足而卧惡聞人聲不欲言皆隂
證也隂陽停則和偏則病如陽氣暴絶隂氣獨勝則為
寒證隂氣暴絶陽氣獨勝則為熱證
經曰陽盛隂虛汗之而死隂勝陽虛下之而死若陽實
外熱隂虛内寒隂實内熱陽虛外寒陽實伐其陽當凉
膈散承氣湯主之隂實伐其隂當白术散四逆湯主之
　　　論曰
大凡治病必求標本受先者為本次者為標此為兼證
故知逆與從正行無問知標本者萬舉萬當不知標本
者是謂妄行也本病相𫝊先以治其急六氣為本三隂
三陽為標故病氣為本受病經絡藏府謂之標也
　　　補養類
防風當歸飲子　治脾腎真隂損虛肝心風熱鬱甚陽
隂虚内寒隂實内熱上實下虛怯弱不耐或表熱而身
熱惡寒或裏熱而躁熱煩渴或邪熱半在表半在裏進
退出入不已而為寒熱往來或表多則惡寒裏多則發
熱或表之陽分陽和正氣與邪相助并甚於裏畜熱極
深而外無陽氣裏熱極甚陽極似隂而寒戰腹滿煩渴
者或裏之隂分正氣反助邪氣幷甚於表則躁熱煩渴
而汗出也或邪熱壅塞者或煩熱痛者或熱結極甚陽
氣不通而反覺冷痛或中外熱鬱煩躁甚喜凉畏熱者
或熱極閟寒不得宣通陽極似隂中外喜熱而反畏寒
者或躁熱煩渴者或濕熱極甚而腹滿不渴者或一切
風熱壅滯頭目昏眩暗風眼黑偏正頭疼口乾鼻塞耳
鳴及聾咽嗌不利或目赤腫痛口瘡舌痺或上氣痰嗽
心脇鬱痞腸胃燥澁小便溺淋閟或是皮膚瘙痒手足
麻痺又或筋脉拘急肢體倦怠或渾身肌肉跳動心忪
驚悸或口眼喎斜語言蹇澁或狂妄昏惑健忘失志及
或腸胃燥熱怫鬱而飢不欲食或濕熱内餘而消穀善
飢然能食而反瘦弱或誤服燥熱毒藥及妄食熱物過
多而耗損脾腎則風熱鬱甚而多有如此不必全見也
無問自病及中燥熱毒藥所使者並宜宣通氣血調順
飲食久服之舊病除去新病不生設虛人常服補益功
驗自可知矣
　　當歸　大黄　柴胡　人參　黄芩　甘草(炙/)芍
　　藥(各一/兩)滑石(六/兩)
　右停每服三錢至五錢水一大盞生薑三片同煎至
　七分去渣温服下補校(此方未為至當恐/當時𫝊寫之誤)
雙芝丸　治補精氣填骨髓壯筋骨助五臟調六腑久
服注顏不老
　　熟乾地黄(焙取/末)石斛(去根/酒炙)五味子(焙/)黄耆(剉/)肉蓯
　　蓉(酒/浸)牛膝(酒/浸)杜仲(蜜水/浸炮)兎絲子(酒浸三/日炒)麋鹿角霜
　　(半/斤)沉香(三/錢)麝香(二錢/研)人參　白茯苓(去/皮)覆盆子
　　乾山藥　木𤓰　天麻(酒/浸)秦芃(已上各/一兩)薏苡仁(二/兩)
　　(炒/)
　右為末煉蜜為丸如桐子大每服二十丸至三四十
　丸温酒下鹽湯米飲亦可(凡年五十/歳已上加)入黑附子(以青/鹽湯)
　(蘸/泡)鹿角(一大對去/頂三指)硫黄(半斤/渾用)以上用些油釡中以水
　同煮令㣲沸勿太急甚水耗只旋添温水須用水以
　備添也煉令角膠汁出盡其角如霜以手捻如膩粉
　乃盛之取用勿令穢汚也
内固丹　治諸補養腎氣調和脾臟夀高者常服筋骨
勁健渾如壯士
　　肉蓯蓉(酒/浸)茴香(炒一/兩)破故紙　胡蘆巴(炒/)巴㦸(去/心)
　　黑附子(炮/)川楝子　胡桃仁(各四兩/麫炒)
　右為末研桃仁為膏餘藥末和匀酒麫糊為丸如桐
　子大每服十丸至三十丸温酒鹽湯下食前虛者加
　至五七十丸此藥明目補腎烏鬚進美食空心
大補丸　治男子脾腎不足不問久新者
　　陳韮子　陳蘿蔔子(已上/炒)蕤仁(去皮各/半兩)川山甲(七/片)
　　(用酒/炙)麝香(少/許)
　右為細末用蜜和丸如櫻桃大每服一丸温酒送下
　食前空心
蛤蚧散　治脾胃氣攻心刺痛者
　　蛤蚧(一對/酒炙)乳香　木香　白茯苓　丁香　茴香
　　(各一/錢)川山甲(二/錢)
　右為細末每服一錢好温酒調下空心食前
金鏁丹　治男子本藏虛冷夜夢鬼交者
　　龍骨(水/飛)兎絲子(一/兩)破故紙　韮子　澤㵼　牡蠣
　　(各半/兩)麝香(少/許)
　右為末酒麫糊為丸如桐子大每服三十丸温酒下
　空心食前日三服
調中丸　治脾胃虛止嘔吐寛利胸膈
　　青皮　紅皮(各一/兩)大黄(一/兩)牽牛(三/兩)
　右為細末滴水和丸如桐子大每服三二十丸温水
　下空心食前
水中金丹　治元藏氣虛不足夢寐隂人走失精氣
　　陽起石(研/)木香　乳香(研/)青鹽(各一/分)茴香(炒/)骨碎
　　補(炒/)杜仲(各半兩去皮/生薑炙絲盡)白龍骨(一兩𦂳者槌碎絹/袋盛大豆蒸熟取)
　　(出焙/乾研)黄戍腎(一對酒一升煑/熟切作片子焙)入白茯苓(一兩與/腎為末)
　右為細末酒麫糊和丸如皂子大每服二丸温酒下
　空心忌房室
和氣地黄湯　治沉積氣結不散調養榮衞補順隂陽
常服以代湯茶酒果
　　木香(一/字)㨂桂(去/皮)茯苓(去/皮)白芥子(各一錢/炒香)白术　乾
　　山藥　川芎　當歸(各一/分焙)桂花　縮砂仁(各半/錢)甘
　　草(半兩/炙)
　右為細末入麝香少許研匀用數重油紙或甆器内
　密封起每用蜜二斤餳飴一斤温好甜水五升化匀
　開抄前藥幷杏仁十枚去皮尖洗淨炒香燋槌碎濕
　地黄根計切長寸約取汁半盞温服
白术調中湯　治中寒痞悶急痛寒濕相摶吐㵼腹痛
(上不所出水液澄徹清冷穀不化小便清白不澁身凉/不渴本末不經有見陽熱證其脉遲者是也此因飲食)
(冷物過多隂勝陽衰而為中寒也或冷熱相擊而反陽/氣怫鬱不能宣散怫熱内作以成熱證者不可亦言為)
(冷當以脉證别之夫濕熱上㵼常見陽脉若亡液氣虛/亦能反見諸隂脉也當以標本之不可治或熱證誤服)
(此白术調中湯温藥亦能開/發陽氣一通而愈别無加害)無問寒熱久新並宜服之
(或有口瘡目疾孕婦等吐/瀉者以畏乾薑官桂不服)
　　白术　茯苓(去/皮)紅皮(去/白)澤㵼(各半/兩)乾薑(炮/)官桂(去/皮)
　　縮砂仁　藿香(各一/分)甘草(一/兩)
　右為末白湯化蜜少許調下二錢每日三服煉蜜和
　就每兩作十丸名白术調中丸小兒一服分三服
人參白术散　此方證同調中湯治法
　　人參　白术　茯苓　甘草　橘皮　葛根　澤
　　㵼　滑石　藿香(各半/兩)
　右為末每服三錢水一盞煎至六分温服姙婦加蒼
　术三五片熱服
白术散　治傷寒下後餘熱以藥下之大過胃中虛熱
飲水無力也當生胃中津液多服此藥
　　人參　白术　木香　白茯苓　甘草(剉/炙)藿香葉
　　乾葛(剉各/二兩)
　右為末每服一錢至二錢水一盞煎至五分温服如
　飲水者多煎與之無時也
丁香附子散　治脾胃虛弱胸膈痞結吐逆不止
　　附子(一/兩)母丁香(四十/九箇)生薑(半斤取自/然汁半碗)
　右用附子鑽孔四十九以丁香刺上靣填内將生薑
　汁用文武火熬盡又用大蘿蔔一箇取一穴子入附
　子又填内將蘿蔔葢之又用文武桑柴火燒香熟為
　度取出切附子作片子焙乾搗為細末每服一錢米
　湯一盞調下日進三服
何首烏丸　治男子元藏虛損髪白再黑填精
　　何首烏(半/斤)肉蓯蓉(六/兩)牛膝(四/兩)
　右將何首烏半斤用棗一層何首烏甑内蒸棗軟用
　切焙同為末棗肉和丸如桐子大每服五七丸嚼馬
　練子服酒送食前一服加一丸日三服至四十丸即
　止却減至數効如神妙
煨腎丸　治男子腰膝疼夜多小便者
　　川楝子　馬楝花　破故紙　胡蘆巴　茴香(炒/各)
　　(等/分)
　右除茴香外四味酒浸同為末煮麫糊為丸如桐子
　大毎服十丸至二十丸温酒下空心食前
神仙楮實丸　治積冷氣衝心胸及背有蚘蟲疼痛痔
瘻痃癖氣塊心腹脹滿兩肋氣急食不消化上逆氣奔
於心幷疝氣下墜飲食不得吐水嘔逆上氣咳嗽眼
花少力心虛健忘冷風偏風等疾坐則思睡起則頭眩
男子冷氣腰疼膝痛冷痺風頑隂汗盜汗夜多小便洩
利陽道衰弱婦人月水不通小便冷痛赤白帶下一切
冷疾無問大小能明目益力輕身補髓益精
　　楮實子(一升淘去/泥㣲炒)官桂(四兩/去皮)牛膝(半斤酒/浸三日)乾薑(三/兩)
　　(炮/)
　右為末酒麫糊為丸如桐子大每服二十丸温酒空
　心食前鹽湯亦得
補中丸　治一切氣疾心腹㽲痛嘔吐氣逆不思美食
　　厚朴(生薑/製香)乾薑(炮/)陳皮(去/白)白茯苓(去/皮)甘草(炙紫各/等分)
　右為末煉蜜為丸如櫻桃大每服一丸空心白湯化
　下細嚼亦得
蓽澄茄丸　治中焦痞塞氣逆上攻心腹㽲痛吐逆下
痢美飲食
　　蓽澄茄(半/兩)良薑(二/兩)神麴(炒/)青皮(去/白)官桂(去皮各/一兩)阿
　　魏(半兩醋麫/裹煨熟)
　右為末醋麫糊為丸如桐子大每服二十丸生薑湯
　下不計時候
　
　
　
　
　
　
　宣明方論卷十二
欽定四庫全書
　宣明方論卷十三
　　　　　　　　　　　　金　劉完素　撰
　　諸痛門
　　　總論
夫痛者經脉流行不止環周不休寒氣入經而稽遲血
泣凝而不行客於脉外血少客脉中氣不通故卒然而
痛其痛者卒然而止或痛甚而不休或痛甚而可按或
按之而痛止或按之而無益或喘痛動應手或與心背
相引而痛或脇肋與少腹相引而痛或腹痛或引隂股
宿昔而成積或卒然而痛死不知人而少間復生或痛
而閉不通者諸痛各不同形經日寒氣客於脉外則脉
寒脉寒則踡縮踡縮則脉絀(音/督)脉絀急則外引小腹衛
氣不得通流故卒然而痛得炅則痛止寒氣客於經脉
之中相薄則脉滿滿則血氣亂故痛而不可按寒氣客
於腸胃之間膜原之下血不得散小腹急引故痛按之
血氣散痛乃止也脇肋痛者寒氣客於厥隂之絡脉也
背與心相引痛者寒氣客於背俞之脉注於心相引痛
寒氣客於隂股血泣在小腹相引痛卒然而痛死者寒
氣客於五臓厥逆上壅隂氣竭陽氣未入故卒然痛死
氣復反則生矣視其五色黄赤為熱白青則為寒青黑
為痛經日感虚乃䧟下其留於筋骨之間寒多則筋彎
骨痛熱則骨弛肉消但痛痒瘡瘍癰痛腫血聚者皆屬
心火熱也不可一例傷寒凢治痛者先察本次明經絡
皮部虚實用藥無悞矣
神砂一粒丹　治一切厥心痛小腸膀胱痛不可止者
　　附子(一两/炮)鬱金　橘紅　等附子停用
　右為末醋麫糊為丸如酸棗大以朱砂為衣每服一
　丸男子酒下婦人醋湯下服罷又服散子
神聖代鍼散
　　乳香　沒藥　當歸　香白芷　川芎(各半/两)芫青
　　(一两去/足趐)
　右為細末更研每服一字病甚者半錢先㸃好茶一
　盞次摻藥末在茶上不得吹攪立地細細急呷之心
　驚欲死者小腸氣搐得如角弓膀胱腫硬一切氣刺
　虚痛并婦人血癖血迷血暈血刺血衝心胎衣不下
　難産但一切痛疾服之大有神効只是要詳疾證用
　藥
茴香丸　治男子婦人臍腹疼痛刺胸膈不止者
　　茴香(炒/)良薑　官桂(各半/两)蒼术(一两/汁浸)
　右為末酒煑麫糊和丸如桐子大每服十丸生薑湯
　止痛溫酒下空心食後
趂痛丸　治一切走注疼痛婦人經脉住滯水腫腹脹
　　甘遂　大㦸　芫花　黑牽牛(各等/分)
　右為末以蕎麫同末和作餅子扞切為棋子煑熟服
　之得利為度每服一錢加減相虚實
六合散　治一切燥結汗後餘熱宣轉不通亦名金鑰
匙散并治小腸氣結心腹滿胸中結痞走疰疼痛
　　大黄(一两紙/裹煨)白牽牛(半两/生)黒牽牛(㣲/炒)甘遂(各半/两)檳
　　榔(三錢/生)輕粉(一/錢)
　右為細末每服一錢密水調下服量虚實加減
定痛丸　治打撲損傷筋骨疼痛等如打撲骨損者先
整骨定用竹夾然後先用好酒下麻黄三錢然後服藥
大効
　　乳香(一/分)川椒　當歸　沒藥　赤芍藥　川芎
　　自然銅
　右為末鎔䗶為丸如弹子大細嚼酒下一丸骨碎者
　先用竹夾夾定三五日依舊小可與服
香殻散　治小腸氣臍腹攪痛急隂股中疼悶不省人
事
　　舶上茴香(用鹽/炒)枳殻(各一/两)沒藥(半/两)
　右為末每服一錢温熱酒下不計時候併二三服
金鍼丸(亦名陸/神丸)　治陽絶痞氣心腹不忍者
　　丁香　木香　乳香　阿魏　輕粉　骨碎補(去/毛)
　　檳榔　官桂　桂心　芭豆(去/皮)杏仁(去/皮)不灰木
　　肉豆蔲　陽起石　硃砂(各等/分)
　右為細末水麫糊為丸如小豆大每服一丸針穿作
　孔子小油内衮過燈熖内燎遍於油中蘸死嚼生薑
　下不計時候日三服虚實加減
一粒金丹　治腰膝走注疼痛如虎嚙
　　草烏頭　五靈脂(各一/觔)木鼈子(四/兩)白膠香(半/觔)地龍
　　(四兩去/土炒)細墨(一/兩)乳香(一/兩)當歸(二兩/焙)沒藥(二/兩)麝香(一/錢)
　右為末再研一千下糯米麫糊和丸如桐子大每服
　一丸至二丸溫酒下喫藥罷遍身㣲汗立驗
沒藥散　治一切心肚疼痛不可忍者
　　沒藥(乳香/别研)乳香(各三/錢)川山甲(五錢/炙)木鼈子(四/錢)
　右為細末每服半錢一錢酒大半盞同煎溫服不計
　時候
　　痔門
　　　痔瘻總論
夫腸風痔病者所發手太隂手陽明經以應動脉謂肺
與大腸為表裏主為傳道以行糟粕腸風痔病有五種
其證亦異葢因陽氣虚而玄腑踈風邪乗而熱自生風
濕邪熱攻於腸中致使大便澁而燥熱鬱血熱散而流
溢衝浸浚腸裏故以先血後便熱在下先便後血熱在
上血後便乆而不愈乃作痔
素問云因而飽食觔脉横解房室勞傷腸癖為痔風熱
不散穀氣流溢𫝊於下部故令肛門腫滿結如梅李核
甚者而變成瘻也五臓切宜保養勿令受邪
香殻丸　治濕熱内甚因而飽食腸癖成痔乆而成瘻
速服悉愈之
　　木香　黄蘗(各三/錢)枳殻(去穰/炒)厚朴(各半/兩)黄連(一/兩)蝟
　　皮(一箇/燒)當歸(四/錢)荆芥穗(三/錢)
　右為末麫糊為丸如桐子大每服二三十丸溫水食
　前日三服
榼藤子丸　治腸風瀉血濕熱内甚因為諸痔乆而不
治乃變成瘻
　　黄耆　枳實　槐花　荆芥穗　鳯眼草(已上各/二兩)
　　榼藤子(一對/炙)皂子(三百/箇炙)
　右為細末麫糊為丸如桐子大每服二三十丸空心
　酒下米飲亦得忌油膩冷猪魚臭血物等
烏荆丸　治腸風痔疾大腸閟澁
　　川烏頭(二兩/炮)荆芥穗(四/兩)
　右為末醋麫糊為丸每服二三十丸如桐子大溫水
　下日三服
黄耆葛花丸　治腸中乆積熱痔瘻下血疼痛
　　黄耆　葛花　黄赤小豆花(各一/兩)白芍　赤芍藥
　　　黄芩　當歸(各三/分)丹皮(一/箇)檳榔　白蒺梨　皂
　　角子仁(炒各/半兩)生地黄(焙一/兩)
　右為末煉蜜和丸如桐子大每服二十丸至三十丸
　煎桑白皮湯下食前槐子煎湯下亦得
黄連散　治腸風下血疼痛不止
　　鷄冠花　黄連　貫衆　川大黄　烏梅(各一/兩)甘
　　草(三分/炙)
　右為末每服二錢用溫米飲調下日三服不計時候
乳香沒藥散　治五種腸風痔瘻無問乆新
　　宣黄連　白礬(各一/兩)穀精草(半/兩)石榴(一箇用刀子/割下葢子裏)
　　(面取子三停一停次將黄連白礬/碎内入石榴内用元葢子合用)
　右以濕紙一張裹了後用膠埿拍作餅子裹石榴以
　炭火燒通赤為度取出去埿紙次將穀精草於銚子
　内炒燋黄為度與石榴研細後入麝香一錢乳香二
　錢沒藥一錢研細拌匀每服一錢熱酒小半盞調下
　日三服
木香厚朴湯　治痔瘻脱肛腸胃間冷腹脇虚脹不思
飲食
　　木香　桂心　桃仁　陳皮　厚朴(各一/兩)肉豆蔲
　　　赤石脂(各半/兩)皂角子(三兩去皮/子醋炙黄)大附(三分/炮)
　右為末每服二錢溫粥飲調下食前
　　瘧門
　　　瘧疾總論
素問云痎瘧皆生於風其蓄作有時何氣使然夫隂陽
上下交爭虚實相移也陽併於隂隂實陽虚寒慓鼓頷
此皆夏傷於暑熱氣藏於皮膚之内腸胃之外腠理開
得秋氣汗出遇風得之與衛氣併衛氣晝行陽夜行隂
氣得陽外出得隂内薄外内相薄是以日作也　其有
間日者氣深内薄於隂陽氣獨發隂邪内著隂與陽爭
不得出是以間日作也其作晏與早者邪氣客於風府
循膂而下衛氣一日一夜大㑹於風府其日下一節先
客於脊背每至風府則腠理開腠理開邪氣入邪氣入
則病作晏也
大寒者隂氣也風者陽氣也先傷寒而後傷風故曰先
寒而後熱名曰寒瘧先傷於風後傷寒故曰先熱而後
寒名曰溫瘧其熱而不寒者隂氣先絶陽氣獨勝少氣
煩寃手足熱欲吐名曰苦瘧有餘則瀉不足則補熱為有
餘寒為不足已得火不能溫熱已氷水不凉氣隂勝併
於陽陽勝併於隂隂勝則寒陽勝則熱故瘧者隂陽風
寒虛實邪氣不常之所作也
辟邪丹　治嵐嶂鬼瘧食瘧併月頻日者
　　菉豆　雄黑豆(各四十/九粒)信砒(半錢/别研)黄丹(一錢/為衣)硃砂
　　(二/粒)
　右為末同入乳鉢内滳水為丸分作三十粒每服一
　粒已用東南桃心取七枝研汁將井花水早辰日欲
　出不出向日吞之醋湯亦得已發日服
斬邪丹　治諸般瘧疾無時不止者
　　菉豆　小豆(三十粒口/退皮再入)硃砂　信砒(各一/錢)
　右為末同研細滳水和丸匀分作十丸每服一丸已
　早辰服夜間於北斗下香水獻至早晨用新倒流水
　送下
㫁魔如聖丹
　　信砒(一/錢)蜘蛛(大者/三箇)雄黑豆(四十/九粒)
　右為末滳水和丸如豌豆大如來日發於今晩夜北
　斗下獻於早晨已紙裹於耳内扎一丸立見愈神聖
　一粒可醫三人
辰砂丸　治一切脾胃虚瘧邪熱毒者
　　信砒　甘草(各一/錢)硃砂(二/錢)大豆(四十/九粒)
　右為末滳水和丸匀分作四十九服發日早晨日欲
　出煎桃心湯下忌熱物
瘧神丹　治諸般瘧疾
　　信砒(一/兩)雄黄(一/錢)
　右以於五月重五日用□子尖拌匀研三千下日未
　出不令鷄犬婦人見丸如桐子大未發前一日面東
　冷水下一丸
趂鬼丹　治一切瘧疾神効
　　信砒(一/錢)大豆(七/錢)雄黄　輕粉　荷葉(各半/錢)甘草(一/寸)
　右為末滳水為丸如小豆大重午日未出不見鷄犬
　婦人修合每服一丸無根水下平日夜視北斗來日
　服忌熱物
　
　
　
　
　
　
　
　
　
　
　
　
　
　
　宣明方論卷十三
欽定四庫全書
　宣明方論卷十四
　　　　　　　　　　　　金　劉完素　撰
　　眼目門
　　　眼科總論
素問云目得血而能視手得血而能握其證足厥隂之
經絡所主肝臓受虚而即補腎實而即瀉心　夫人之
眼目者似天地之日月也若人無雙目豈能别辯賢愚
天無日月萬物安能照耀是以眼通五臓氣貫五輪外
應肝候肝臓虚而風邪鬱風邪鬱而熱蘊衝火炎上行
故攻目昏滲澁疼痛赤絲皆發榮衛實則能視榮衛虚
則昏暗凢人多飡熱物或嗜五辛坐濕當風凌寒冐暑
將息失度皆喪目之源也
黄連膏　治一切眼目瘀肉攀睛風痒淚落不止
　　朴硝(一斗以水半斗淘/淨去土隂乾用)黄連(半/觔)白丁香(五升以水/一斗淘淨)
　　(去土攪/細用)
　右取水入硝香釡内熬至七分淘出令經宿水面浮
　牙者取出挖乾以紙袋子盛風中懸至風化將黄連
　細末熬清汁曬乾硝用猪羊膽和加蜜妙㸃之效矣
滌昏膏　治一切風眼疼痛不可忍者洗之妙矣
　　好崖蜜(一/觔)黄連(一/兩)沒藥(半/兩)黄丹(一兩炒/紫色)
　右入蜜同熬黑煎黄連成稠汁入二味藥内煎熬稠
　更入沒藥末同熬數沸濾去滓洗甚妙後更用通天
　散㗜鼻
通天散　治偏正頭疼并夾腦風通一切壅滯明目
　　赤芍藥　川芎　黄連　黄芩　𤣥胡索　草烏
　　頭　當歸　乳香(别研各/等分)
　右為細末每服少許紙撚子蘸藥任之鼻㗜神效
神芎散　治風熱上攻頭目眩痛上壅鼻塞眼昏并牙
齒悶痛
　　川芎　鬱金(各二/錢)荆芥穗(一/分)薄荷葉(一/分)盆硝(二/錢)紅
　　豆(一錢已上為細/末後入盆硝)
　右研匀鼻内㗜三兩剜耳力慢加藥病甚者兼夜㗜
　之凢熱多風少隨證選用諸藥
金絲膏　治一切目疾昏暗如紗羅所遮或疼或痛
　　宣黄連(半兩剉碎水一盞浸一宿取汁再添水半/盞浸滓經半日許取汁與前汁放别用水)
　　(半/盞)蜜(一/兩)白礬(一/字)井鹽(一分如無以/青鹽代之)山梔子(二錢好/者槌碎)
　　(與黄連滓同煑五十十沸取盡力子/濾去滓與前黄連汁一處入篩藥)
　右用銀甆噐内同熬十餘沸用生絹上細紙數重再
　濾過用時常㸃
白藥子散　治一切疳眼赤爛目生翳膜内外瘴疾并
小兒吐痢
　　白藥子(一/兩)甘草(半/兩)
　右為末用猪肝一葉批開糝藥五錢水一大盞煮熟
　食後服
胡黄連散　治一切乆新赤目疼痛不能坐卧并大小
人口瘡
　　胡黄連　檳榔(各半/兩)麝香(少許/别研)
　右為細末研細㸃之如口瘡每服半錢麝香一字匀
　口瘡大小貼之忌食魚猪油膩物
碧霞丹　㸃一切惡眼風赤者
　　龍腦　麝香　碙砂(各二/錢)血竭　没藥　乳香
　　銅青(各一/錢)鵬砂(三/錢)
　右為末滳水和丸如桐子大每服一丸新水化開㸃
　之立效
菩薩散　治逺年近日一切眼疾
　　菩薩石　金精石　銀精石　太隂石　太陽石
　　　雨餘石　河洛石　礬礦石　雲母石　盧甘
　　石　井泉石　白滑石　紫英石　寒水石　陽
　　起石　猪牙石　代赭石　碧霞石　烏魚石
　　青鹽(各一/兩)碙砂(半/兩)蜜陀僧(一/兩)銅青(一/兩)黄丹(四/兩)麝香
　　　腦子(一/錢)輕粉(一錢/半)鵬砂(三/錢)乳香(二/錢)雄膽(一/觔)白砂
　　蜜(二/觔)
　右為細末以井花水九大碗熬就作四碗㸃水内落
　下錢許大不散可如散者再熬濾滓過露旋㸃
石膏羌活散　治乆患雙目不覩光明逺年近日内外
氣障風昏暗拳毛倒睫一切眼疾
　　羌活(治腦熱/頭風)蜜䑃花(治羞明/怕日)木賊(退翳/障)香白芷(清/利)
　　(頭/目)細辛　乾菜子(二味起/倒睫)蔴子(起拳/毛)川芎(治頭/風)蒼
　　术(明目暖/水藏)甘菊花　荆芥穗(治目中/生瘡)黄芩(洗心/退熱)石
　　膏(二/味)藁本(治偏正/頭痛)甘草(解諸藥毒/各等分)
　右為末每服一錢至二錢食後臨卧用蜜水一盞調
　下或茶清或淘米第二遍泔亦得日進三服至十日
　漸明服至二十日大驗此方醫數十餘人矣
重明散　治一切風熱内外障氣眼疾
　　川獨活　川羌活　川芎　吴射干　仙苓脾
　　防風　甘草　井泉石　蒼术(各半/兩)丹參　白术
　　　石决明　草决明(各三/分)
　右為末每服二錢水一盞半煎至一盞溫服日進三
　服食後
雷巖丸　治男子婦人肝經不足風邪内乗上攻眼暗
淚出羞明怕日多見黑花生障翳膜遮睛臉生風粟或
痒或痛隠澁難開兼乆患偏正頭疼牽引兩目漸覺細
小視物不明皆因腎水不能漑濟於肝水此藥乆服大
補腎藏添目力
　　肉蓯蓉(一/兩)牛膝(一/兩)芭豆(一兩浸一宿/去皮心)菊花(二/兩)黑附
　　子(青鹽二錢以河水三升/同煑為度去皮臍一兩)枸把子(二/兩)川椒(三兩/去目)
　右為末元浸藥酒煑麫糊為丸如桐子大每服十丸
　空心酒下世人服藥不知多少根源徃徃不效耳
丁香復光丸　治一切逺近目疾
　　丁香(二/錢)巴豆(一錢去/皮油)半夏(二/兩)烏梅(半兩/去核)南鵬砂(三/錢)
　　腦子(二/百)盆硝(半/兩)縮砂仁(二錢/半)甘草(半/兩)荆芥穗(二/錢)
　右為末醋煑麫糊為丸如菉豆大每服十丸至十五
　丸米泔下食後日三服
　　已上諸方係先生親驗可録
　　小兒門
　　　小兒科論
素問云身熱惡寒戰慄驚惑皆屬熱證為少隂君火暴
强直支緛戾裏急筋縮也皆屬風證為厥隂風木大小
兒六嵗之上為小兒十八嵗已上為少年其六嵗已下
者諸經不載是以乳下孾兒有病難治無可定也然小
兒與大人不可一例各異治之雖小兒誕生襁褓之後
骨肉脆軟腸胃細㣲可以乳食調和臓府廼得平安肌
膚滋潤筋骨輕嫩以綿衣之故生壅滯内有積熱熱乗
於心心受邪熱乃發為驚驚不止返為潮搐則為病也
大槩小兒病者純陽熱多冷少故引　素問少隂厥隂
證以小兒病驚風熱多矣小兒驚風者皆由心火暴甚
而制金不能平木故風火相摶而昏冐驚悸潮熱此證
皆謂熱甚而風生　素問驚駭驚愕少隂君火也
小兒脾疳痢瀉者皆熱甚急驚瀉痢色多青為熱證明
矣痢色黄者何為火甚則水衰而脾土旺故痢色黄也
痢色紅赤者為心火熱甚深也痢色黑者為火熱過極
則反兼水化制之故色黑也
五臓皆言熱證無寒冷證亦有謂㵼痢小便青白不澁
為寒水穀不化而色不變吐痢腥穢澄澈清冷白不澁
身凉不渇脉遲細而㣲者寒證也
穀雖不化而色變非白煩渇小便赤黄而澁者為之熱
證世傳大人小兒吐痢霍亂食乳未及消化而痢尚白
便言論為寒證誤矣(向不脉/候别之)仲景邪熱不化穀豈為寒
也(大人/亦同)
　　　小兒方類
龍腦地黄膏　治小兒急慢驚風涎痰上潮心胸天吊
驚纒喉風小兒胸膈不利一切熱毒大有神效如病不
已與分肢散一二服吐利得快常服此藥
　　川大黄(别/搗)甘草(横文者/别搗)麝香(一錢/别研)雄黄(水窟者一/分别研)
　　生腦子(一錢/别研)
　右五味各修製了再入乳鉢内同研細煉蜜為膏油
　單裹如有前病煎薄荷湯下旋丸如皂子大化下如
　小兒大人睡驚及心神恍惚煎金銀湯下一丸常服
　新汲水下大解暑毒如孕婦人常服新生男女永無
　疾病如有大人陽毒傷寒加輕粉(二㭱/子)龍腦(少/許)水化
　下一丸杏核大小兒看年紀大小加減服立效
分肢散　治小兒卒風大人口眼喎斜風涎裹心驚癎
天弔走馬喉閉急驚一切風熱等疾
　　巴豆(半兩不/出油)川大黄(一/兩)朴硝(半/兩)
　右大黄為末後入芭豆霜朴硝一處細研用油貼起
　如有前患每服半錢熟茶下吐下頑涎立愈如小兒
　胷喉驚弔等先服龍腦地黄膏一服次服此藥一字
　茶下時上吐下㵼以吐利得快為效大人半錢小兒
　一字看虚實加減只是一兩服見效不宜頻服如吐
　㵼不定以䓗白湯立止
珍珠丸　治小兒虚中積熱驚癎等疾
　　巴豆霜　膩粉(二/錢)滑石(二/錢)天南星(一錢/半)蝎稍(二十/四箇)
　　續隨子(二十四/箇去皮)粉霜(一錢/半)
　右為末研令極細以糯米粥為丸如黄米大小兒二
　嵗已下每服三丸至一丸十五嵗每服五丸至十丸
　㸃茶湯下荆芥湯亦得虚實加減
牛黄散　治小兒上焦壅熱諸眼疾
　　肉桂　鬱金(各一/兩)馬牙硝(四/兩)甘草(半兩/並生)
　右為末如患眼三五年喫三五兩便瘥每服一錢新
　汲水調下垂枕卧片時若是小兒十嵗服半錢五嵗
　已下服一字永無驚疳癎風患服之立效
硃砂丸　治小兒急慢驚風及風熱生涎咽喉不利取
驚積
　　硃砂　天南星　巴豆霜(各一/錢)
　右為末麫糊和丸如黍粒大看病虚實大小每服二
　丸或天弔戴上眼每服四五丸薄荷水下立愈
鬱金散　治小兒急慢驚風等疾
　　鬱金(一枚/大者)巴豆(七箇去皮/不出油)
　右研為細末每服一字煎竹葉湯放溫下把藥抄盞
　唇上放以湯充下喉咽為妙
澤㵼散　治小兒齁䶎膈上壅熱涎潮
　　澤㵼(一/分)蟬殻(全者二/十一箇)黄明膠(手掌大一/片炙令焦)
　右為細末每服一大錢溫米湯調下日進二服未愈
　再服
鎮庭散　治小兒一切驚喘肚脹咳嗽
　　鬱金　大黄(各半/兩)甘草(三/錢)輕粉(一/錢)
　右為末每服半錢用薄荷汁硃砂細研冷水以木匙
　瀝下
定命散　治小兒天弔驚風不能哭泣
　　梨蘆　川芎　蔚金(各等/分)
　右研為細末鼻中㗜之如哭可醫
金肺散　治小兒諸般喘𠻳急驚風神效
　　錫灰(一/錢)漢防己(二/錢)鬱金(一錢/半)砒黄(二/錢)半夏(一錢半/湯洗七)
　　(次/)
　右為細末每服半錢加一錢小兒加減煎猪肉湯下
　日進二服食後
厚朴㪚　治小兒虚滑㵼痢不止
　　厚朴　呵子皮(半/兩)史君子(一/箇)㨂丁香(十/箇)茯苓　吳
　　白术　青皮(各二/錢)甘草(一寸/炒)
　右為末每服一字一嵗加減用清米湯下
人參散　治小兒虚熱煩渇因吐㵼煩渇不止及踈轉
後服之
　　人參(半/兩)茯苓(二兩/半)牛犀(二錢/半)甘草(半/兩)乾葛(半/兩)桔梗
　　(二錢/半)
　右為末每服二錢水一大盞入燈心五莖同煎至六
　分放溫不計時候煩渴者以新竹湯下量年紀加減
碧雲散　治小兒驚風有涎
　　膽礬(半兩/研)銅青(一分/研)粉霜　輕粉(各一/錢)
　右為細末每服一字薄荷湯下中風將水下如吐多
　不定煎葱白湯投之立止效
桃符丸　治小兒風熱
　　大黄　郁李仁　黄栢　宣連　蔚金(各一/分)芭豆
　　(二七箇去皮/出油為霜)輕粉(二/錢)
　右為細末滴水為丸如菉豆大以硃砂為衣每服二
　丸用桃符煎湯下看大人小兒加減
　
　
　
　
　
　
　
　
　
　
　
　宣明方論卷十四
欽定四庫全書
　宣明方論卷十五
　　　　　　　　　　　　金　劉完素　撰
　　雜病門
　　　雜論
素問云痛痒瘡瘍癰疽痘疹瘤氣結核怫鬱甚者皆熱
五臓不和九竅不通六府不和留結為癰近於火氣㣲
熱則痒熱甚則痛附近則灼而為瘡皆火之用也
人之瘡腫因内熱外虚所生也為風濕之所乗則生瘡
腫然肺主氣候於皮毛脾主肌肉氣虚則膚腠開為風
濕所乗脾氣溫而内熱即生瘡也腫者皆由寒熱毒氣
客於經絡使血澁而不通壅結成腫風邪内作即無頭
無根氣血相搏作者即有頭有根結壅盛則為膿赤核
腫則風氣流潰也瘡以痛痒痛則為實痒則為虚非謂
虚為寒也正謂熱之㣲甚也痒者羙疾也故火旺於夏
而萬物蕃鮮榮羙也炙之以火潰之以湯而其痒轉甚
者㣲熱之所使也痒去者謂熱令皮膚縱緩腠理開通
陽氣得泄熱散而去或夏熱皮膚痒而以冷水沃之其
痒不去謂寒收歛腠理閉密陽氣鬱結不能散越怫熱
内作故也瘡痒皆為火熱而反腐出膿水者猶穀肉果
菜熱極則腐爛而潰為汚水也潰而腐爛者水之化也
癰淺而大疽深而惡熱勝血則為癰膿也瘍有頭小瘡
也疹浮而小癮疹也瘤氣赤瘤丹熛熱勝氣火之色也
如意散　治疥癬無時痛痒愈發有時不問乆新者
　　吴茱茰　牛蒡子　荆芥(各一/分)牡蠣(半/兩)輕粉(半/錢)信
　　砒(二/錢)
　右為細末研匀每臨卧抄一錢油調徧身搓摩上一
　半如後有痒不止更少許塗之股髀之間聞香悉愈
信效散　治風熱上客陽明之經牙齒疳蝕斷宣腐臭
血出色黄氣腐注悶動搖疼痛作發有時兼解中金石
一切毒藥
　　信砒(一/錢)黄丹(二/錢)千古石灰(如無但以陳乆/者炒細研四錢)
　右研細末入青鹽一分麝香少許如無此二味亦得
　每上抄三兩大豆許先洗漱淨以手指蘸藥捺上下
　牙齒斷瀝涎勿嚥之須臾漱淨或有蝕處再上少許
　日三四次常用如意一上以頻為妙或服金石藥致
　病便一日三四上更不上牙齒如神或已上牙齒者
　傅之即愈或平人常用頗能清利頭目寛膈羙食使
　髭鬚遲白乆用亦能固牙齒便遲老人氣於面而手
　足陽明經絡貫注憂思則氣結而血液不行燥怫鬱
　而血衰不能榮養藏府故早蒼黄而班白也此藥能
　使陽明氣血宣通故效能然也　又方使龍骨不用
　石灰
神聖餅子　治一切打撲傷損金石刀刄血出不止者
立效此藥上無膿退痂便愈
　　烏魚骨(一兩五月五日/前先准備下)萵苣菜(一/握)韮菜(一/握)青薊草
　　(一握約一虎口人/手取團圓是也)石灰(四/兩)
　右以五月五日日未出本人不語將取三味同杵爛
　次後下餘藥味杵得所搏作餅子曬乾用時旋刮敷
　之
芙蓉膏　治徧滿頭靣大小諸靨子或身體者
　　料炭灰　桑柴灰　蕎麥䕸灰(各半/升)
　右灰用熱湯淋取　升熬至五分又用
　　獨角仙(一箇不/用角)紅娘子(半錢不/去翅足)糯米(四十/九粒)石灰(一/兩)
　　(風化/者)
　右為末將前項灰汁調如麫糊相似在甆合子内於
　土底埋五七日取出使用取􁁜痕靨内刺破用細竹
　簽子㸃之放藥用濕紙揩藥再㸃至三上見􁁜痕時
　冷水淋洗忌薑醋魚馬肉
鈆白霜散　治大小人口瘡牙齒腐蝕氣臭血出者
　　鈆白霜(二/錢)銅録(二/錢)白礬(一塊/大許)
　右為末以翎羽掃上瘡以溫漿水潄之
麝香散　治大小人口齒腐蝕出血㫁根宣爛者
　　上好鹹土(不以/多少)麝香(真好者/少許)
　右熱湯淋取汁去滓用清汁銀石器中熬乾刮下再
　與麝香同研匀摻於瘡上以紙貼神效
乳香散　治一切瘰癧瘡新乆逺近不已者
　　乳香(一/錢)砒霜(一/錢)碙砂(一錢/半)紅娘子(一十四箇/去趐足)黄丹
　　(半/錢)
　右為末糯米粥和作餅子如折三錢厚小銅錢裏捲
　大破瘡上白麫糊如不破者炙柴炷大者不過一月
　其瘰癧核自下
　後歛瘡生肌藥　黄蘗(不以/多少)
　為細末麫糊塗患處甚妙
五香丸　治一切惡瘡瘰癧結核無首尾及諸瘡腫
　　沉香　木香　鷄舌香(各一/兩)薫陸香　麝香(各三/錢)
　　連翹(一兩/半)
　右研為細末每服二錢水一盞煎至六分不拘時
紫參丸　治熱毒瘰癧腫痛已内消瘡已破出膿水服
此藥
　　紫參　苦參(各一/錢剉)連翹(二/兩)丹參(一兩/半)膩粉(三/錢)麝香
　　(三錢/别研)滑石(二/兩)
　右為末别用𤣥參一觔搗碎以酒三碗浸三日揉取
　汁去滓用皂角子三伯枚煨熟搗為末用𤣥參酒熬
　皂子未成膏和前藥如桐子大每服一丸以黄耆湯
　下一日加一丸至患人嵗數即止如四十則二十每
　日却減一丸瘡自乾有結内消
麝香雄黄散　治十七般惡蟲咬傷人及瘡腫者
　　麝香　雄黄　乳香　碙砂(各二/錢)土蜂窩　露蜂
　　窩(燒/灰)
　右研為細末以醋調少許塗咬着處或不辯認得多
　凝是惡瘡三五日不療即毒入心難瘥忌鷄魚油膩
　物
碙砂散　治一切疔瘡
　　碙砂　雄黄　天南星　砒霜(各等/分)麝香(少/許)
　右研為細末用竹針針開用藥到黄水出瘡已
聖力散　治諸疔瘡腫
　　草烏頭　白及　白歛　木鼈子(去/皮)地龍　金毛
　　狗脊(各二/錢半)麝香(三/錢)黄丹(少/許)
　右研為細末用針針到生肉痛者用藥黄水出為度
川山甲散　治一切通氣破瘡腫行膿血如神效
　　川山甲　木鼈子　烏龍角(各等分都/燒存性)
　右為末每服一錢半空心熱酒調下至中午瘡破膿
　血便行
守癭丸　治癭瘤結硬
　　通草(二/兩)杏仁(一大合去/皮尖研)牛蒡子(一合/出油)吴射干　昆
　　布(去/鹹)呵梨勒　海藻(各四兩/去鹹)
　右為末煉蜜為丸如彈子大含化咽津下日進三服
鬼代丹　治打着不痛
　　無名異(研/)沒藥(研/)乳香(研/)自然銅(醋淬/研)地龍(去/)木
　　鼈子(去殻各/等分)
　右為末煉蜜為丸如彈子大溫酒下一丸打不痛
龍腦潤肌散　治杖瘡熱毒疼痛
　　黄丹(一/兩)蜜陀僧(半/兩)輕粉(一錢/半)麝香(半/兩)龍腦(一/字)
　右為細末摻藥在瘡上用青白子塗之内留一眼子
香藥丸　治瘰癧瘡
　　碙砂　乳香　沒藥　半夏　輕粉　赤石脂(各/等)
　　(分/)
　右為末糯米粉為丸如桐子大每服十丸加至二十
　丸皂角子臨卧
紅玉梃子　治一切牙疳
　　砒霜(一塊皂/角子大)黄丹(煆/過)魯土
　右為細末餬餅和作劑子任牙
桃花散　治一切瘡生肌藥
　　白及　白歛　黄栢　黄連　乳香(别/研)麝香(别/研)黄
　　丹(各等/分)
　右為細末摻於瘡上三二日生肌肉滿
追毒散　治生瘡發悶吐􁩱霍亂
　　螺兒青　㨂甘草(各一/兩)白礬(二錢/半)
　右為細末每服一錢新汲水調下立止
膽礬丸　治男子年少而鬢髪班白
　　土馬騌(燒存/性)石馬騌(燒存/性)半夏(各一/兩)生薑(二/兩)胡桃
　　(十/箇)真膽礬(半/兩)川五倍子(一/兩)
　右為末和作一塊絹袋子盛如弹子大熱酒水各少
　許浸下藥汁淋洗頭髪一月神效
伏神散　治膽熱多睡神思不安昏悶
　　伏神(去/皮)麥門冬　地骨皮　茯苓(各一/兩)白蘚皮
　　酸棗仁　沙參　甘草(炙半/兩)
　右為末每服三錢水一盞煎至六分去滓食後服
鐡脚丸　治大小便不通
　　皂角(炙去皮不以/多少去却子)
　右為末酒麫糊為丸如桐子大每服三十丸酒服
全聖散　治小腸胱膀氣痛不忍者
　　地膽(半兩去足/趐㣲炒)滑石(一/兩)硃砂(半/錢)
　右為末每服二錢用苦杖酒調下食前服
琥珀散　治五淋
　　滑石(二/兩)木通　當歸　木香　尉金　扁竹(各一/兩)
　　琥珀(二/兩)
　右為末每服三五錢用蘆葦葉同煎食後日三服
葵子散　治小便不通
　　葵子　茯苓(去黑皮/各等分)
　右為末每服四錢水一盞煎三沸食前
倒換散　治無問乆新癃閟不通小腹急痛肛門腫疼
　　大黄(小便不/通減半)荆芥穗(大便不通減/半各等分)
　右件藥味各别為末每服一二錢溫水調下臨時加
　減服
敗毒散　治男子徃來寒熱婦人産後骨蒸血運
　　大黄　黄藥子　紫河車　赤芍藥　甘草(各等/分)
　右為末每服一錢如發熱冷水下如發寒煎生薑苽
　蔞湯同調下此藥偏治婦人
補真丹　治男子元藏虚冷興陽固腎不虚
　　黑附子(一兩/煨)陽起石(火燒酒/淬三錢)海馬(二/錢)乳香　雄黄
　　(為/衣)血蝎(各三/錢)石蓮子(去殻/皮心)黑錫(炒去砂/子半兩)石鷰子(燒/以)
　　(醋/淬)麝香(一/分)
　右為細末麫糊為丸每服二十丸用五香湯空心下
五香湯
　　沉香　箋香　乳香　麝香　檀香
　右為細末每服半錢煎湯下
新添　一醉烏法治頭鬚白再黑方
　　訶䔧勒(十箇不/去核)醋石榴(三箇大/者取汁)碌礬(五/分)生地黄汁
　　(一/升)碙砂(研/)硫黄(研各/一錢)
　右藥同入甆瓶内用二味汁浸密封勿令透氣至四
　十九日後取出其訶子狀若黑梅至夜臨卧含一枚
　嚥津到曉爛嚼以酒一盞下之三二日後再服忌葱
　大蒜蘿蔔
　宣明方論卷十五
