#+TITLE: 聖濟總錄纂要-宋-徽宗
#+DATE: 2018-05-12 10:17:41
#+SOURCE: github.com/kanripo/KR3e0027 master dba883fc                
欽定四庫全書　　　　　子部五
　聖濟總録纂要　　　　　醫家類
　　提要
　　　　(臣/)等謹案聖濟總録纂要二十六卷宋政和
　　　　中奉勅編
　　　國朝程林刪定林字雲來休寧人初徽宗御製
　　　　聖濟經十卷四十二章又詔集海内名醫出
　　　　御府所藏禁方秘論纂輯成編凡二百卷其
　　　　書久而佚脱林購求殘帙凡得三本互相補
　　　　苴尚闕一百七十三卷至一百七十七卷不
　　　　可復見以其繁重難行乃撮其指要重為纂
　　　　輯門類悉依其舊所闕小兒方五卷則倩其
　　　　友項睿補之仍冠以徽宗原序大徳四年集
　　　　賢學士焦惠校上序及校刋諸臣銜名考晁
　　　　陳二氏書目但有徽宗聖濟經不載是書觀
　　　　焦惠序稱始成於政和重刋於大定殆汴京
　　　　破後隨内府圖籍北行南渡諸人未睹其本
　　　　歟今未見其原書然宋代宗尚醫學搜羅至
　　　　富就所採録古来専門授受之方尚可以見
　　　　其大略其每類冠論一篇亦皆詞簡而理明
　　　　均足以資考訂原本之末有神仙服餌三卷
　　　　或言烹砂煉石或言嚼柏咀松或言吐納清
　　　　和或言斬除三尸盖是時道教方興故有是
　　　　妄語林病其荒誕一概汰除惟約取其尋常
　　　　頤養之藥三十餘方其别擇具有條理故所
　　　　録諸方多可行用與膠執古法者異焉乾隆
　　　　四十六年五月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
宋徽宗御製聖濟總録纂要序
生者天地之大徳疾者有生之大患方術者治病之大
法昔者神農氏黄帝氏獨觀太初旁燭妙有味百藥以
辨物審百疾以全生其制名其取類其正君臣其立佐
使其見於太素玉冊之書雷公岐伯之問蓋皆開神明
之藴窮隂陽之變原性命之理而與天地同其覆載中
古以還鏤之玉版蔵之金匱功利及草木惠澤被牛馬
所以遺天下後世甚厚歴年既久流弊滋甚糟粕具在
而精意不傳内經有病名而莫之究有治法而莫之習
極其妙至於通仙而莫之悟人之生也其位參於天地
其靈貴於萬物形不盈仞而心侔造化崑崙尺宅修之
可以長生寸田神牖閑之可以反照天闗神廬息之可
以召和去土符書金格鍊丹却粒御氣凌虚不假於物
而裕然自足嗟夫達士可以神解昧者且不能養其形
而况於了其心乎内之五臓六腑外之九竅四闗著之
於色發之於聲寓之於三部九候一失其平則疾病隨
神聖治於未兆工巧捄其已然非天下之至精孰能探
天下之至賾非天下之至粗孰能祐天下之至神朕憫
大道之鬱滯流俗之積習斯民之沈痼庸醫之妄作學
非精博識非悟解五行之數六氣之化莫索其隠莫擬
其逺曰寒曰熱曰寒熱之相搏差之毫釐失以千里而
有餘者益之不足者損之率意用法草石雜進夭枉者
半可勝嘆哉萬幾之餘著書四十二章𤼵明内經之妙
曰聖濟經其意精微其㫖邁逺其所言在理所以探天
下之至賾又詔天下以方術來上并御府所藏頒之為
補遺一卷治法一卷卷凡二百方幾二萬以病分門門
各有論而序統附焉首之以風疾之變動終之以神仙
之服餌詳至於俞宂經絡祝由符禁無不悉備名之曰
政和聖濟總録其所載在事所以祐天下之至神蓋聖
人之駴世本在於上末在於下無見於上則治之道不
立無見於下則治之具不行經之所言者道也醫得之
而窮神總録之所載者具也醫用之而已疾漢張仲景
作傷寒論而雜之以方唐孫思邈作千金方而繼之以
翼以謂不如是則世莫能用其術然之二人者㳺於方
術之内者也彼超然獨見於方術之外下顧岐伯之流
而與之議始可謂知道朕作總録於以急世用而捄民
疾亦斯道之筌蹄云耳天下後世宜致思於忘筌蹄而
自得者俯仰之間嚬笑之度御五行之數運六氣之化
以相天地以育萬物至扵反營魂而起當生者豈細事
哉蓋將有來者焉
聖濟總録纂要序
臣聞天地以溥生為大徳所以曲成萬物而不遺聖人
贊天地之化育故斂時五福以敷錫於庶民夫民之為
物也智者寡愚者衆起居失常食飲無節外為寒暑燥
濕風以賊其形内為喜怒思憂恐以亂其氣形氣乃傷
疾所由作聖人有憂之謂祝由不可以盡已也遂制藥
石鍼艾以攻八風六氣之邪為湯液醪醴以佐四時五
行之正防其未然救其已病然後物各遂其生民不夭
其命矣又謂非立憲言不可以福萬世也於是上法天
道下因地宜究隂陽之本明生死之由考於古而騐之
今取諸已而施之人定為成書著之玉版藏之金匱宣
之於布政之堂秘之於靈蘭之室以俟來哲以施無窮
其為仁民愛物之心斯可謂極矣然其言至簡其論至
要其理至深後世學者雖有上智非研精覈慮則亦未
易窺其奥也故曠代之中能以斯術鳴世者時固有之
若夫神聖工巧獨得先世不傳之秘如和緩越人亦不
過十餘人而已况去聖已逺支分派别析而為衆科業
而為専門所以人各拘其偏而莫肯究其全則益不逮
於古矣積習成常流弊兹甚懼大道將遂於湮微故聖
濟總録由是而作焉上下凡二百餘卷始終幾二百萬
言逐病分門門各有方據經立論論皆有統蓋將使讀
之者觀論以求病因方以命藥則世無不識之病病無
妄投之藥唯法有逆從治有先後在乎智者擇其所當
從其所宜而已究而言之實醫經之㑹要學者之指南
生民之司命也惜其始成於政和重刋於大定既綿厯
百年之久不能無三豕之訛今主上神極御天修節制
度治具畢張以謂是書所載雖先聖之緒餘其所以康
濟斯民亦致治之一助也迺詔江浙行省刋於有司布
之天下其或􁁴戾隨加釐正復降徳音俾下臣為之序
引臣誠愚陋竊不自量仰惟聖徳如天甄陶萬類爰自
即位以來于今七年恩浹飛沈仁及草木然猶夙夜孜
孜廣求民瘼或一物不得其所則必為之惻然臣謂此
書復出則上可以輔相天地之宜下可以永底蒸民之
生物無疵癘咸躋於仁夀之域矣大徳四年二月一日
集賢學士嘉議大夫典瑞少監臣焦養直謹序
聖濟總録纂要校刋職名
　　正議大夫杭州路總管兼管内勸農事臣梁　曽
　　中順大夫江南浙西道肅政㢘訪副使臣商　晦
　　嘉議大夫江南浙西道肅政㢘訪副使臣田　滋
　　中奉大夫前江南浙西道肅㢘訪副使臣徐　琰
　　嘉議大夫簽江浙等處行中書省事臣奪兒只哥
　　正奉大夫江浙等處行中書省叅知政事臣安　祚
欽定四庫全書
　聖濟總録纂要卷一
　　　　　　　　　　　　　　休寜程林纂
　　諸風門
　　　諸風統論
論曰易曰撓萬物者莫疾乎風夫以吹嘘鼓舞巽而易
入枯者榮者成物之功實在於是然而分四時位八方
適應其時則為正弗循其方則為邪人惟萬物之靈能
察諸此觀冬至之日有從南方來必曰賊風其他可類
推矣感之淺者留於肌膚感之深者達於骨髓而况倉
卒頃刻之間大可畏懼因有治􁈛所不迨者葢禍患之
機藏於細㣲非常人所豫見及其著也雖智者不能善
其後是以上古聖人之教下皆謂之虚邪賊風避之有
時不然何以言風者百病之始風者百病之長風者善
行而數變先聖之言可深思之
　　　中風
論曰風邪中人以春甲乙得之為肝風以夏丙丁得之
為心風以季夏戊巳得之為脾風以秋庚辛得之為肺
風以冬壬癸得之為腎風若中其五臓六腑之俞則各
隨其證而治之人生自幼穉至於老耄率多因風而致
疾或嗜食傷飽或不食失飢或渴而失飲或飲而過量
或因五味之傷或冒熱衝風或大寒近火或暴露寒溼
或刺損肌膚撲傷肢體或失節宜或多嗜慾縁此風趨
諸竅或留一偏遂使手足不隨言語蹇澀或痛連骨髓
或痺襲皮膚瘙痒如蟲行􁟍痺如錢石或多痰好睡或
健忘多嗔血脈不行肉色乾瘦久在牀枕起便須人語
澀面浮精神困耗皆其證也
附子湯方　治中風欲死身體緩急目不得開舌強語
澀
　　附子(破去皮臍/製一枚)芍藥　甘草　麻黄(去根節先煎/掠去沬焙)
　　白术(各一/兩)防風(去/义)防己(各一/兩半)人參　黄芩(去/心)桂(去/皮)
　　獨活(去/蘆)芎藭(各一/兩)天雄(炮製去皮/臍一枚)
　右一十三味剉如麻豆毎服五錢匕水一盞半入生
　薑半分切煎至八分去滓空心日午夜臥各温服如
　人行五里以熱生薑粥投之㣲汗出慎外風
麻黄湯方　治中風肢體弛緩言語蹇澀精神昏憒
　　麻黄(去根節先煎掠/去沫焙三兩)桂(去麄/皮)獨活(去/蘆)羚羊角(鎊各/三分)
　　萎蕤(切焙/一兩)葛根(剉三/兩)升麻　防風(去义各/兩半)石膏(碎/六)
　　(兩/)甘草(炙剉/三分)
　右一十味麄𢷬篩每服五錢匕水一盞半煎至八分
　去滓温服如人行五里再服用熱生薑稀粥投汗出
　慎外風
薏苡仁湯方　治中風肢體緩縱精神恍惚言語蹇澀
　　薏苡仁(炒五/兩)萎蕤(切/焙)茯神(去木各/三兩)犀角(鎊二/兩)烏梅
　　(七枚/去核)麥門冬(去心焙/三合)
　右六味麄𢷬篩毎服五錢匕水一盞半入生薑半分
　切煎至八分去滓入竹瀝白蜜各少許再煎三五沸
　食後日午夜臥各一服
吐痰白礬散湯　治初中風失音不語昏昧不知人先
宜吐風痰令省覺次可服諸湯散
　　白礬(二兩/生用)生薑(一兩連皮𢷬碎水二/升煎取一升二合)
　右二味先細研白礬如末入濃煎生薑湯研濾分三
　服旋旋灌須臾吐出痰毒眼開風退方可救治若氣
　衰力弱不宜猛性藥吐之
防風湯方　治中風不語兩目不開手足抽掣發歇往
來昏塞涎潮
　　防風(去/义)羚羊角(鎊/)獨活(去/蘆)赤箭(即天麻苗無/以天麻代之)當歸
　　(切/焙)麻黄(去根/節)杏仁(湯浸去/皮麩炒)桂(去皮各/一兩)前胡(去/蘆)秦艽
　　(去/苖)甘草(各半/兩)
　右一十一味麄𢷬篩毎服四錢匕以水一大盞生薑
　半分切煎至七分去滓不計時温服
取涎丸方　治中風不語喉中如拽鋸口中沫出
　　天南星(大者一枚去浮皮剜中作坑入醋令/八分滿四面用火逼醋乾黄色剉)藜蘆
　　(一/分)
　右二味𢷬研為末用麫糊丸如桐子大每服三丸温
　酒下良久吐出痰涎為效吐不止用冷葱湯呷即止
羚羊角丸方　治中風手足􁟍痺行履艱難
　　羚羊角(屑/)桂(去麄/皮)白㯽榔(煨/剉)五加皮(剉/)杏仁(去皮/尖炒)
　　(黄/)人參　丹參　栢子仁　枳殻(去瓤/焙炒)附子(製炮/去皮)
　　(臍各/兩半)茯神(去/木)防風(去/义)熟乾地黄(焙/)麥門冬(去心焙/各二兩)
　　南木香　牛膝(酒浸切焙/各一兩)薏苡仁(二兩/半)
　右一十七味𢷬羅極細鍊蜜為丸梧桐子大每服空
　心温酒下三十丸日二
　　　卒中風
論曰内經謂邪風之至疾如風雨言邪之迅速如此卒
中風之人由陰陽不調腑臓大虚氣血衰弱榮衛乏竭
故風之毒邪尤易乗間致仆倒悶亂語言蹇澀痰涎壅
塞肢體􁟍痺不識人事者此證也
奪命散方　治中風卒倒不省人事口面喎斜失音不
語但吐涎沫或口噤不開目昧垂死一切風疾
　　黒豆(一/合)烏鷄糞　馬牙硝(研/)龍膽(去蘆頭剉/碎一分)
　共四味先將鷄糞及豆同炒熟次入龍膽馬牙硝拌
　匀以酒三盞煎二盞去滓分三服不拘時候温服
救生散方　治卒中風
　　白礬　半夏　天南星(三味/等分)
　同為細散毎服以好酒一鍾藥末二錢匕生薑三片
　煎七分通温灌之當吐涎抹令正坐經一復時不得
　令臥如臥則涎難出良久再依法煎藥一錢後常服
　只半錢
䈽竹瀝飲方　治卒中風倒悶口噤不能語昏不知人
鍼不知痛
　　䈽竹瀝(五/合)防風　甘草　桂(各一/兩)防己　麻黄
　　白术　人參　黄芩　細辛　茵芋　秦芃(去/土)附
　　子(去皮臍/各一兩)生薑(焙乾/三兩)
　除竹瀝外剉麻豆毎服五錢匕水一鍾半竹瀝一合
　同煎至一盞去滓温服不拘時
羌活湯方　治卒中風悶亂語言蹇澀牙闗𦂳急
　　羌活　桑根白皮　麻黄　天雄(去皮/臍)當歸(各二/兩)
　　桂　旋復花(炒/)逺志(各一/兩)大腹皮　甘草　芎藭
　　威靈僊　枳殻(去瓤/麩炒)菖蒲(各一/兩)杏仁(湯浸去皮/二十一枚)
　剉如麻豆每服五錢匕水一盞半入生薑三片煎至
　八分去滓温服不拘時
阿膠丸方　治腑臟久虚氣血衰弱卒中風邪及攤緩
等疾
　　阿膠(炙令/燥)蟬殻(去/土)犀角屑　麝香(三/錢)白花蛇(三分/)
　　桂(一/兩)白鮮皮　白殭蠶(炒/)天南星　半夏(酒浸三/日麩炒)
　　天麻　桔梗　黄茋　當歸　羌活　虎頭骨(酥/炙)
　　海桐皮　白芷　白茯苓　附子(去皮/臍)防風　芎
　　藭　麻黄(各一/兩)乾蠍(去尾用糯米/炒四十二枚)人參　没藥(各/半)
　　(兩/)木香(一/兩)羚羊角屑(半/兩)乾薑(四錢/)烏蛇(酒浸去皮/骨三分)
　共細剉焙乾𢷬為末鍊蜜為丸如彈子大每服一丸
　生薑酒嚼下中風甚者抝開口或先以藥啑化藥灌
　下一丸立省
牛黄丸方　治卒中風仆倒悶亂語言蹇澀涎痰壅盛
　　牛黄　盧㑹　天竺黄　血竭　没藥　丹砂(俱/研)
　　續隨子　皂莢灰(各半/兩)丁香　木香　乾蠍(去土/炒)
　　粉霜　雄黄　甘遂(各一/分)麝香(二/錢)肉豆䓻(二/枚)㯽榔
　　(二/枚)龍腦(一/字)
　共𢷬研為末每抄藥末四錢入輕粉三錢再研匀麫
　糊為丸如黍米大每服五丸金銀薄荷湯下隨大小
　加減一方添天麻一兩酒浸炙為末研匀丸如小彈
　子大凡中國用冷水化下一丸立效些小風寒每服
　半丸小兒驚風一丸分作六服並用冷水化下(與後/牛黄)
　(丸并局方牛/黄丸不同)
　　　肝中風
論曰内經謂以春甲乙中風為肝風肝風之狀多汗惡
風善悲嗌乾善怒時憎女子者有頭目瞤兩脅痛行常
傴僂嗜甘如阻婦狀者有但踞坐不得低頭兩目連額
色㣲青唇青面黄者治法宜炙肝腧後以藥治之
排風羌活散方　肝臟中風筋脈拘攣疼痛
　　羌活(去蘆頭/一兩半)天麻(二/兩)芎藭(一/兩)酸棗仁(炒一/兩半)薏苡仁
　　(一/兩)鹿角膠(炙燥/一兩)蔓荆實(去皮/三分)羚羊角(鎊一/兩半)桂(一/兩)人
　　參(一/兩)白附子(製一/兩)牛膝(酒浸焙/二兩)烏蛇(三寸酒浸/炙用肉)犀
　　角(鎊三/分)白鮮皮(剉一/兩)地骨皮(剉一/兩)栢子仁(一兩五/錢生用)
　右一十七味𢷬羅為散以豆淋酒調下一錢匕漸加
　至二錢匕日三夜一
升麻湯方　治肝虚中風頭痛目眩胸中客熱氣壅衝
心煩悶
　　升麻　前胡(去蘆頭各/一兩五錢)𤣥參　地骨皮(各一/兩)羚羊
　　角(屑/)葛根(各二/兩)酸棗仁(一/兩)
　右七味麄𢷬篩毎服五錢匕以水一盞半煎至八分
　去滓入竹瀝半合重煎三兩沸放温食後服如人行
　五六里更進一服
　　　心中風
論曰心中風之狀多汗惡風焦燥善怒嚇赤色病甚則
言不快診在口其色赤夫心受風風盛則生熱熱甚則
汗不止心之液為汗故也汗多則腠理疎疎則真邪相
薄是以惡風又心惡熱熱極則脣焦内燥多怒心之聲
為言病甚則言不快心氣通於舌故也又其證胸背拘
急不可傾側面赤頭痛熻熻發熱不能安臥以心主血
脈其風日久隨榮衛行内外相搏藴積而然也
辰砂天麻丸方　鎮養心神擒截諸風和流榮衛滋潤
筋絡開通闗膈肥密表腠
　　丹砂(半/兩)天麻(一/兩)半夏(湯煮軟/焙乾)天南星(各半/兩)蠍稍(一/分)
　　(炒/)白附子(半/兩)白殭蠶(炒/)牛黄(研各/半兩)蓬砂(一分/研入)麝香
　　(一分/研入)
　共為末水煮麫糊為丸如梧桐子大每服三十丸荆
　芥湯下不計時候
烏犀散方　治心中風精神冒悶語聲錯誤恍惚多驚
　　烏犀角(鎊二/兩)丹砂(研/)獨活(去蘆/頭)丹參　逺志(去/心)人
　　參　蔓荆子　防風
　共𢷬羅為散每服二錢匕食後酒調下日三
人參丹砂丸方　治中風恍惚驚悸安神志化痰涎
　　人參　丹砂(研各/二兩)紫石英(研/)白石英　龍腦　細
　　辛(去枝/葉)赤箭　天門冬(去心/焙)逺志(去/心)生乾地黄(焙/)
　　菖蒲(九節者米泔浸/切焙各一分)白茯苓(去皮/三兩)犀角鎊沙參
　　防風(去义各/半兩)麝香(研半/分)
　共𢷬研為末鍊蜜丸如小鷄頭大每服一丸温酒嚼
　下不拘時候
　　　脾中風
論曰脾風之狀多汗惡風身體怠惰四肢不欲舉色薄
㣲黄不嗜食診在鼻上其色黄又曰踞而腹滿身通黄
吐醎汁又曰熻熻發熱形如醉人腹中煩重皮肉瞤動
短氣脾裨諸臓灌四旁者也所主四肢故脾中風則身
體怠惰四肢不欲動脾者倉廩之官故病則不嗜食診
在鼻中央之位也其色黄黄土之色也煩重發熱風之
候也形如醉人者邪氣之甚也
獨活湯方　治脾臓中風肢體緩弱言語不利熻熻發
熱
　　獨活　麻黄(去節先煎掠/去沫焙乾)防風(去义各/一兩)白茯苓(去/皮)
　　人參　羚羊角(鎊/)前胡(去蘆/頭)沙參(去蘆/頭)旋復花
　　黄茋　半夏(湯洗七/徧切焙)附子(炮製去皮/臍三分)甘草(炙半/兩)
　共剉如麻豆每服三錢匕以水一盞半入生薑汁半
　分切同煎取七分去滓温服不拘時日三
秦艽湯方　治脾臓中風身體拘急舌強不能語
　　秦芃(去苖/土)麻黄(去根節沸湯/掠去沫焙乾)石膏(各一/兩)獨活　赤
　　茯苓(去/皮)山茰　芎藭　防風　桂　白术　人參
　　　防己　附子(炮製/去皮)杏仁(去皮尖麩/炒各三分)乾薑　甘草
　　(炙/)細辛(去苗葉/各半兩)
　共剉如麻豆每服五錢匕水一盞半煎取八分去滓
　温服不拘時候
羚羊角丸方　治脾臓中風口面偏斜語言蹇澀虚煩
手臂腰腳不隨
　　羚羊角(屑/)防己　白芍藥　獨活(去蘆/頭)白茯苓(去/黒)
　　(皮/)防風　酸棗仁(㣲/炒)杏仁(去皮尖雙/仁炒黄)麥門冬(去心/焙各)
　　(三/分)人參　芎藭　栢子仁(炒/)㯽榔(剉/)桂(去粗/皮)當歸
　　(切焙各/半兩)附子　薏苡仁　熟乾地黄(焙各/一兩)
　共𢷬羅為末鍊蜜和丸如梧桐子大每服空心温酒
　下三十丸
　　　肺中風
論曰肺中風之狀多汗惡風色皎然白時欬短氣晝日
則差暮則甚診在眉上其色白又曰燥而喘身運而重
冒而腫脹偃臥則胸滿短氣冒悶汗出夫熱生風風盛
則熱腠理開多汗者熱甚故也風薄於内所以惡風皎
然而白金之色也在變動為欬又肺生氣故時欬短氣
也風陽也陽晝則在表暮在裏陽裏而風應之故暮則
甚也診在眉上其色白肺之色也身運而重風使然也
喘而腫脹偃臥而胸滿短氣以肺主氣故也
羚羊角丸方　治肺中風氣急背項強鞭語聲嘶敗
　　羚羊角(二/兩)白鮮皮(五/錢)升麻　蔓荆實　惡實(炒/)枳
　　殻(一/兩)天麻(白/者)秦芃
　共𢷬羅為末鍊蜜和丸如梧桐子大食後煎桑白皮
　湯下十五丸日三服
薺苨湯方　治肺中風項強鼻塞語聲不出喘鳴肩息
胸滿短氣
　　薺苨(二/兩)防風　人參(各一兩/五錢)獨活　細辛　赤箭
　　芎藭　羚羊角(各五/錢)麻黄(二/兩)桔梗(剉炙/三分)前胡(去蘆/頭)
　　蔓荆實　白鮮皮(各五/錢)甘草　石膏(各一/兩)
　共細𢷬篩毎服三錢匕水一盞煎至七分去滓温服
　食後臨臥服
　　　腎中風
論曰腎風之狀多汗惡風脊痛不能正立其色炲𨼆曲
不利診在肌上其色黒夫身之本在腎受五臓六腑之
精氣以養百骸九竅腎受風則諸陽之氣不上至於頭
面故有面痝然浮腫之證陽氣虚者則多汗惡風腎主
骨骨不強則脊痛不能立精神衰弱則隠曲之事不利
肌上黒如炲色又踞而腰痛不可俛仰或為冷痺或為
偏枯耳鳴聲濁志意昏沉善恐多忘皆腎風證也
海桐皮散方　治腎中風踞而腰痛腳腫疼重耳鳴面
黒志意不樂
　　海桐皮(剉/)五加皮(去粗/皮剉)蓽薢(炒/)薏苡仁(各一/兩)虎骨
　　(真酥炙/令黄)枳殻　赤芍藥　牛膝(去苖酒浸切/焙各一兩)惡實
　　(炒半/兩)防風　續斷　杜仲(去皮/剉炒)郁李仁(湯退去皮/尖雙仁炒)
　　熟乾地黄(各一/兩)
　共𢷬羅為散每服二錢匕温酒調下漸加至三錢匕
　空腹食前各一服
杜仲丸方　治腎中風腰脚不隨骨節痠疼筋脈拘急
行履艱難兩脅牽痛
　　杜仲(去皮剉/炒三分)牛膝(去苖酒浸/切焙一兩)蓽薢(一兩/半)酸棗仁(一/兩)
　　當歸(三/分)防風(一/兩)丹參(三/分)赤芍藥(三/分)桂(半/兩)肉蓯蓉(酒/浸)
　　(切焙/一兩)石斛(三/分)附子(五/錢)郁李仁(湯浸去/皮三分)㯽榔(煨一/兩)
　共𢷬羅為末鍊蜜和丸如梧桐子大每服空腹用温
　酒下三十丸
防風湯方　治腎中風腰腳􁟍痺不仁骨髓痠疼不能
久立漸覺消瘦
　　防風(一兩/五錢)羌活(一/兩)黄茋(二兩/五錢)五加皮(一兩/五錢)牛膝(去/苗)
　　(酒浸切焙/一兩五錢)丹參(一/分)酸棗仁(一/合)桂(一兩/五錢)赤芍藥(一兩/五錢)
　　麻黄(去節煎掠沫/焙一兩)㯽榔(煨一/兩)當歸(切焙/一兩)木通(一兩/五錢)
　共麄𢷬篩每服三錢匕水一盞至七分去滓空心服
　及晩食前服
石斛浸酒方　治腎中風注腰脚痺弱利闗節堅筋骨
除頭面逰風補虚勞益氣力
　　石斛(去根苗/四兩)黄茋(一兩/五錢)丹參(二兩/)牛膝(去苗/二兩)人參
　　(一兩/五錢)杜仲(去粗/皮炒)五加皮　白茯苓(各二/兩)枹杞子(炒一/升半)
　　山茱茰　山藥　蓽薢(炒各二/兩)防風(一兩/五錢)天門冬(去/心)
　　(焙三/兩)生薑(三/兩)細辛(去苖葉輕/炒一兩)薏苡仁(半/升)
　共細剉如麻豆用生絹囊盛以酒五斗於淨瓷器中
　浸七宿初温服三合日三夜一漸加至六七合一升
　許令常有酒氣不至大醉
　　　攤緩
論曰攤緩之辨攤則懈惰而不能收攝緩則弛縱而不
能制物故其證四肢不舉筋脈闗節無力不可收攝者
謂之攤其四肢雖能舉動而肢節緩弱慿物不能運用
者謂之緩或以左為攤右為緩則非也但以左得之病
在左右得之病在右耳推其所自皆由氣血内耗肝腎
經虚陰陽偏廢而得之或有始因他病服吐下之藥過
度亦使真氣内動榮衛失守一身無所稟養而致然也
紫金天麻丸方　治中風攤緩手足嚲曳
　　天麻　没藥(研/)乳香(研/)牛膝(酒浸/)白术　當歸(各/半)
　　(兩/)牛黄(研三/分)犀角(一兩/)附子(去皮臍/三分)五靈脂(二兩/)
　共十味為末取三家井華水丸如櫻桃大每服一丸
　先用生薑汁花開次用酒調下如中風攤緩手足嚲
　曳蹇澀口眼喎斜不省人事口吐涎沫或手足搐掉
　骨筋疼痛皮肉麻痺並宜服之
天麻浸酒方　治攤緩風不計深淺久在牀枕
　　天麻(半/兩)松節(剉一/兩)龍骨　虎骨(酒/浸)骨碎補(半/兩)敗龜
　　(醋炙/一兩)烏蛇(酒浸去/皮骨)白花蛇(酒浸去/皮骨)惡實根(各半/兩)附
　　子(去皮臍/一枚)羌活　獨活(去蘆/頭)牛膝(酒浸各/半兩)當歸
　　芎藭(各一/兩)大麻仁(二/兩)熟乾地黄(焙半/兩)茄子根(二/兩)原
　　𧖟沙(炒二/兩)
　共十九味㕮咀如麻豆用酒二斗浸蜜封春夏三日
　秋冬七日每服一盞不拘時候温服
虎骨丸方　治攤緩風手足不隨口眼喎斜頭目昏重
腹膝少力及風氣凝滯筋骨疼痛
　　虎脛骨(酥炙/半兩)當歸(一/兩)赤箭(半/兩)安息香(酒研/半兩)海桐皮
　　　獨活　牛膝(酒浸各/一兩)肉蓯蓉(酒浸/一兩)金毛狗脊(去/皮)
　　續斷(各半/兩)蓽薢　烏頭(去皮/臍)芎藭(各一/兩)甜𤓰子
　　僊靈脾　乳香(研各/半兩)防風　天麻　石斛(去根各/一兩)
　　酸棗仁(去皮/研)黄松節(酒/炒)細辛(各半/兩)
　共二十二味除别研外為末酒煮麫糊丸如梧桐子
　大每服十五丸酒下或荆芥湯不拘時
天麻丸方　治風氣攤緩等疾
　　天麻(二/兩)𤣥參　防風　地榆　乾浮萍(紫背者/洗焙)乾
　　薄荷　烏頭(去皮/臍)牛膝(酒浸各/一兩)不蚛肥皂莢(五挺/就地)
　　(坑内燒成黒灰瓷椀合定/侯冷用半兩細研入諸藥)牛黄　龍腦(各一錢/别研)
　共十一味除别研外為細末和匀鍊蜜和杵百餘下
　丸如鷄頭大每服一丸温酒下
牛黄丸方　治一切風及攤緩言語蹇澁搜風鎮心
　　牛黄(一/分)龍腦(一/錢)麝香(一/錢)雄黄(一/分)丹砂(五分五/味同研)天麻
　　烏犀　乾蠍(去土/炒)羚羊角(鎊/)羗活　獨活　防風
　　細辛　白芷　赤茯苓　蟬蜕　麻黄(去根/節)牛膝
　　(酒/浸)芎藭　五加皮(各半/兩)白附子(炮一/分)烏蛇(酒浸去/皮骨炙)
　　(一/兩)
　共二十二味研為末鍊蜜和杵一千下丸如鷄頭大
　每一丸嚼破温酒或荆芥茶下日三
沉香煎丸方　治攤緩不收體重無力肢節緩弱運動
不能
　　沉香　丁香　葫蘆巴(炒/)附子(去皮/臍)牛膝(去苖剉/酒拌炒)
　　補骨脂(炒/)蘹香子　石斛(剉酒/拌炒)芎藭　木香　青
　　橘皮(湯浸/去白)桂(去粗/皮)肉蓯蓉(酒炒各/半兩)
　共十三味搗羅為細末鍊蜜為丸如梧桐子大每服
　二十丸生薑鹽湯下酒亦可
　　　風嚲曳
論曰人假水穀之精化為血氣周流一身使四肢相隨
筋脈相續猶挈裘領無所不從若脾胃虚弱水穀不化
筋脈無所稟養復遇風邪外搏膚腠流傳筋脈縱緩則
肢體嚲曳其嚲則偏而不舉曳則弛而不隨是皆不能
收攝也
獨活湯方　治中風手足嚲曳不能言
　　獨活(二/兩)甘草(炙/)桂　生葛根　芍藥　栝樓根實
　　(各一/兩)
　右六味剉如麻豆每服五錢生薑三片同煎温服日
　三夜一
敗龜丸方　治中風手脚顫掉嚲曳
　　敗龜(塗酥炙/五兩)
　一味為細末研飯為丸如梧桐子大每服二十丸酒
　下
附子湯方　治風嚲曳手足不隨身體不能俛仰
　　附子(去皮/臍)乾薑　甘草(炙/)防風　獨活(各一/兩半)石膏
　　(碎/)白茯苓　白术　芎藭　柴胡　當歸(酒/浸)人參
　　(各一/兩)杏仁(去皮尖雙仁/炒研二十枚)細辛(一/兩)
　共十四味剉如麻豆每服五錢水酒共煎温服日三
　人羸弱者只用水煎服
羚羊角丸方　治中風手顫嚲曳語澀
　　羚羊角(一/兩)犀角(三/分)羌活　防風(各一/兩半)薏苡仁　秦
　　芃(各二/兩)
　右六味為末鍊蜜丸如梧桐子大毎服十丸煎竹葉
　湯下(加至三/十丸)
　　　中風四肢拘攣不能屈伸
論曰臓真散於肝肝藏筋膜之氣筋為肝所養筋得所
養則俯仰屈伸莫或乖戾若經絡偏虚風邪乘虚客於
機闗則筋脈縮急干於陽絡則肩背從而拘攣此皆邪
氣内盛正氣不能榮養諸筋故為四肢拘攣不能屈伸
夜合枝醖酒方　治中風手足不隨攣縮屈伸艱難
　　夜合枝　桑枝　槐枝　柏枝　石榴枝(各生用/荆五兩)
　　羌活(别杵/二兩)糯米(五/升)細麴(七斤/半)防風(别杵/五兩)黒豆(用𦂳/小者)
　　(生用/五升)
　共十味以水五斗浸五枝同煎取二斗五升去渣浸
　米黒豆一宿蒸熟與麴防風羌活二味拌和造酒依
　常醖法封三七日壓去糟滓取清酒三合至五合時
　飲之常令有酒氣物令過醉恐至吐悖亂正氣
乳香丸方　治中風四肢拘攣筋骨疼痛
　　乳香(細研/一兩)烏頭(去皮臍/半兩)羌活(一/兩)雄黄(細研水/飛半兩)白附
　　子　羚羊角(各一/兩)附子(去皮臍/半兩)原蠶蛾(炒/)防風
　　烏蛇(酒浸去/皮骨炙)白殭蠶(炒/)虎脛骨(各一/兩)膩粉　麝香
　　(各三/分)赤箭　牛膝(酒/浸)没藥(研各/半兩)
　右十七味為末再同和匀鍊蜜丸梧桐子大每服用
　豆淋酒下十丸如人行十里再服
地龍餅子方　治中風手足筋急攣疼痛
　　地龍(炒/)海蛤　硫黄(研/)烏頭(去皮臍/各半兩)鱗鯉甲(各一/兩)
　五味同研為末醋煮麫糊為丸如鷄頭揑作餅子暴
　乾每用一餅以葱白裹安手足節上以手帛繫住閣
　在一朽木桶上用熱湯淋之候覺骨中熱極方解去
　帛子後看手足未得舒展時再用熱湯淋之每一餅
　可用三次如用藥畢且着衣服葢之不得透風
酸棗仁煎方　治筋骨拘急及輭疼痛行履不得
　　酸棗仁(三兩半/生半炒)虎骨(酒炙一/兩半)海桐皮　羌活(各二/兩)
　　僊靈脾　赤箭　蓽薢　杜仲(去粗皮/炙斷絲)敗龜(酒/炙)蒺
　　䔧子　石斛　牛膝(酒/浸)巴㦸天　附子(去皮/臍)木香
　　熟乾地黄　酥(各一/兩)桑枝(一握一/尺長)白蜜(四/兩)
　共十九味搗羅十七味為末再研匀用清酒七升先
　煎桑枝令黄色去桑枝後下藥末更煎一二十沸次
　下酥蜜煎成膏看香氣得所用瓷盒盛每服一匙頭
　温酒調下日三服
　　　風痙
論曰風痙者以風傷太陽之經復遇寒濕故也其狀口
噤不開腰背強直如發癎葢風邪内薄於經則榮衛凝
泣筋脈𦂳急故令口噤不開卒然倒仆不知所以凡發
極則復甦甦則復作其或耳中策策而痛身背直而不
屈者不治也
天麻湯方　治風痙身如板直徧身鞭強
　　天麻(半/兩)羌活　人參　桂(去粗/皮)白术　麻黄(去根/節煎)
　　(掠去沫/焙乾)杏仁(去皮尖雙分/仁炒各一)附子(去皮臍/一枚)
　八味剉如麻豆毎服五錢生薑三片棗一枚同煎再
　入酒半盞煎熱服後以生薑稀粥投之取汗日三
甘草湯方　治風痙口噤不語肢體強直神識不明
　　甘草(炙/)羌活(一兩/一分)人參(半/兩)防風(一/兩)附子(半/兩)
　每服四錢入地黄汁一合煎再入荆瀝竹瀝各半合
　同煎温服日夜各一
　　　角弓反張
論曰風角弓反張之狀腰背反折不能俛也中風邪客
於諸陽之經邪正相搏風氣勝則筋脈縮急腰背反折
如弓之形也
麻黄飲方　治中風身如角弓反張四肢不隨煩亂口
噤
　　麻黄(去根節/三兩)防風　桂　白术　人參　芎藭
　　當歸　甘草(炙/)乾薑(各一/兩)附子(一/兩)杏仁(去皮尖雙/仁三十枚)
　每服五錢水煎温服不拘時
當歸湯方　治中風身如角弓反張口噤不開
　　當歸　細辛(各三/分)防風　獨活(各一/兩半)麻黄(去根節/一兩一)
　　(分/)附子(一枚/去臍)
　每服三錢水酒同煎温服如汗出慎外風若口噤即
　幹開口灌之
急風散方　治中風身如角弓反張狀
　　附子(一枚去/皮臍)烏頭(二枚去/皮臍)天南星(一/枚)藿香(去梗/)防
　　風　白芷(各半/兩)乾蠍(全者去/土炒)白附子(各一/分)
　共八味為散每服半錢豆淋温酒調下併二服未愈
　再服
　　　中風失音
論曰喉嚨者氣之所上下也㑹厭者聲音之門户其氣
宣通則聲音無所阻礙若風邪搏於㑹厭則氣道不宣
故令人失音入臟則不能言語也
羌活湯方　治中風失音不語
　　羌活(去蘆頭/兩半)甘草(炙/剉)人參(各半/兩)附子(去皮臍/一枚)荆瀝
　　竹瀝　生地黄汁
　共七味先將四味剉如麻豆毎服五錢入三件汁瀝
　同煎温服日三夜一
地黄湯方　治中風失音不語
　　生地黄汁　淡竹瀝(各半/盞)獨活(去蘆頭/一兩)附子(去皮/臍半)
　　(箇/)
　四味將二味剉如麻豆每服三錢入竹瀝地黄汁同
　煎温服空心日午夜臥各一
羚羊角湯方　治中風失音手足不隨
　　羚羊角(鎊/)芎藭　細辛(去/苖)木香　防風　麻黄
　　獨活　羌活　當歸(酒/浸)附子(去皮/臍)桂(去粗/皮)天麻(各/一)
　　(兩/)
　每服三錢水煎温服不拘時侯
竹瀝湯方　治中風失音不語昏沉不識人
　　竹瀝　荆瀝　梨汁(各二/合)陳醤汁(半/合)
　四味相和㣲煎一二沸再濾一徧令温細細灌入口
　中口噤幹開口灌之
竹豆湯方　治中風失音不語
　　新青竹(碎如等子/四十九莖)鳥豆(二/升)
　二味以水八升相和煮令豆爛去滓再煎取一升每
　服二合灌之或口噤不開者即幹口灌
羌活湯方　治中風舌強不得語手足舉動不得
　　羌活(一/兩)羚羊角(半/兩)麻黄(去根節/一兩)防風(半/兩)旋復花(炒/一)
　　(兩/)獨活(半/兩)龍腦(研半/兩)人參　白茯苓　當歸　麥
　　門冬(各半/兩)杏仁(湯浸去皮尖/雙仁一兩)
　每服一兩水煎温服空心日午夜臥各一服
竹瀝湯方　治中風舌強不得語心神煩悶
　　淡竹瀝(五/合)人乳汁(二/合)三年醤汁(半/合)
　三味相和調匀分三服口噤幹灌之立差
陳醋方　治中風不得語舌根澀鞕
　　陳醋(二/合)三年醤汁　人乳汁(各五/合)
　三味相和研以生絹濾絞取汁分為三服日夜服之
　服盡能語
三聖散方　治中風舌強不語
　　没藥(研/)琥珀(研各/一分)乾蠍(七枚全/者炒)
　三味研為末每服三錢用鵝梨汁半盞皂莢末半錢
　濃煎湯一合與梨汁相和調下須臾吐出涎毒便能
　語
雄黄丸方　治心脾中風舌強不語涎潮昏塞不省人
事
　　雄黄(研/)丹砂(研/)牛黄(研/)天南星(牛膽内/製者)白殭蠶(生/用)
　　天麻(生用各/半兩)麝香(一/分)金箔　銀箔(各五十片與/麝香同研)
　九味研為細末鍊密丸如梧桐子大每服十丸温薄
　荷汁化下不拘時
　　　風口噤
論曰風口噤者風寒客於三陽之筋使筋脈拘急口噤
不開牙闗𦂳急若不速治恐致他病以風者善行而數
變也
開闗散方　治中風目瞑口噤不能下藥者用此散以
中指㸃散子揩齒三二十次在大牙左右其口自開始
得下藥
　　天南星(生搗為/細末)龍腦(别/研)
　各等分研細五月五日午時合患者共使一字(若急/用亦)
　(不拘/端午)
烏梅飲方　治中風不語口噤吐痰頸項筋急
　　烏梅(二十七枚/并子搥碎)􁷟葜(碎剉搥/一兩半)白礬(生用/一兩)
　先以水一升煎􁷟葜根取三合去滓别盛又以别水
　一升煎烏梅至三合去滓别盛又以水五合煎白礬
　取三合别盛以物幹開口先灌􁷟葜湯次下烏梅湯
　又次下白礬湯旋消停服之良久久即吐惡疾毒涎
　如不吐以鵝毛攪喉口取吐
附子散方　治中風牙闗𦂳急徧身強鞭
　　附子(一枚一兩者慢/火炮製去皮臍)白附子
　共末為細散每服一錢匕温酒調下三服效
海帶散方　治風口噤牙闗不開
　　海帶(炒半/兩)烏梅肉　天南星(生各一/兩)麝香(二分别/研後入)
　為細末入瓷盒内勿令透氣如患急以半錢匕於顋
　裏牙闗上揩便自開口立效
治牙闗𦂳急方
　　甘草(比中指節截作五截於生油内/浸過炭火上炙候油入甘草用)
　以物幹開牙闗令咬定甘草可如人行五里時候又
　換甘草一截後灌藥極效
白神散方　治中風或吐瀉牙闗𦂳噤下藥不能
　　白梅末(不拘/多少)
　將揩牙立開葢酸能收斂自然牙骨易開也
　　　風口喎
論曰足陽明脈循頰車手太陽脈循頸上頰二經俱受
風寒筋急引頰令人口喎僻言語不正目不能平視又
云風入耳中亦令口喎葢經絡所繫然也診其脈浮而
遲者可治
治中風口面喎斜葛根湯方
　　葛根　防風　附子　麻黄(各一/兩炙)獨活(三/兩)杏仁(湯/浸)
　　(去皮四/十枚)松實(去殻/兩半)
　共剉如麻豆每用藥十錢匕以水二盞酒一盞入生
　薑三片煎一盞半去滓分三服日二夜一
防風湯方　治中風口面喎斜淚出失音
　　防風　防己　升麻　桂　麻黄　芎藭(各一/兩)羚
　　羊角(一兩/半)
　剉如麻豆每服三錢七以水一盞煎取六分去滓入
　竹瀝半合更煎三二沸熱服空心日午及臨臥各一
　服
治賊風吹著口眼喎斜一字散方
　　烏頭(生/用)青礬(各半/兩)
　共為散每用一字搐入鼻内取出涕吐涎
治風口喎方
　　萞麻油　巴豆油
　二味等分並相和如右喎即㸃左口角如左喎即㸃
　右口角仍急覷纔正當急揩去藥
治中風口面喎斜青松葉浸酒方
　　青松葉(一斤細剉/如大豆)
　木石臼中杵令汁出用生絹囊貯以清酒一斗浸二
　宿近火煨一宿初服半斤加至一升頭汗出即正
治中偏風口面喎斜石灰塗方
　　石灰(半/升)
　炒乘熱以醋調似泥塗於一邊緩處纔正急用温水
　洗去
人參丸方　治中風口眼喎斜手足無事語不謇澀止
緣坐臥處對耳有竅為風所中筋牽過一邊連眼皆𦂳
睡著一眼不合者服此藥二十日内眼口皆正矣
　　人參　草烏(生去/皮尖)牛膝(去苗酒浸焙乾各一兩喎/按牛膝入腦虚人口眼)
　　(用/之)
　搗羅為細末水煎麫糊丸如梧桐子大每服十丸炒
　黒豆淋酒下一日二服
治一切風口眼偏邪假蘇丸方
　　生假蘇(去/梗)生薄荷(用葉/一斤)
　二味並沙盆内研生絹絞取汁瓷碟内看厚薄日煎
　成膏餘滓三分去一分粗滓不用將二分滓晒乾杵
　為末將膏和為丸如梧桐子大每服二十丸温酒下
　　　破傷風
論曰破傷風者因卒暴傷損風邪襲之傳播經絡致使
寒熱更作身體反張口噤不開甚者邪氣入臟則不可
治諸瘡久不差榮衛虚弱肌肉不生瘡眼不合者風邪
亦能外入為破傷風之候
羌活湯方　治破傷風身如鐵石或如角弓反張口噤
不開宜幹齒灌藥
　　羌活　防己　羚羊角　升麻　黄芩　蔓荆實
　　(去皮各/一兩半)犀角(二/兩)茯神(去/木)葛根　甘草(各一兩/一分)防風
　　(三/分)麻黄(一/兩)
　麄𢷬篩每服三錢匕水一盞入地黄汁半合薤白二
　寸煎至八分去滓空心日午臥温服如病急不拘時
　服葢覆出汗即愈
羚羊角散方　治打擊破瘡或洗頭挑齒炙瘡狗咬等
中風
　　羚羊角　石斛　芎藭　知母　山萸　薏苡仁
　　白芷　曲棘鍼(生/用)甘草(炙/)芍藥　紫苑(去/土)天雄
　　防風　牛膝　枳實(去瓤/麩炒)蔓荆實　石南葉(酒醋/炒)
　　杏仁(浸去/皮尖)麻黄　龍骨(去/土)黄芩　防己　白术
　　蓽薢　乾蔓菁花　葛根　赤茯苓　羌活　蒼
　　耳心　車前子　桑白皮　菊花(不開/者)酸棗仁
　　當歸　丹參　烏蛇(酒浸去皮骨/炙各三分)陳橘皮(湯浸/去皮)
　共為散每服一錢半至二錢匕空心午時夜臥温酒
　調下要丸即鍊蜜丸如梧子大每服十丸豆淋酒下
治破傷風獨聖散方
　　蘇枋木(不拘/多少)
　共為細散每服三錢匕酒調服之立效一方用鰾膠
　白色炙令黄色為末熱酒調六錢
治破傷風身腫牙闗不開白殭蠶散方
　　白殭蠶(直者不/拘多少)
　生研為末每用生薑自然汁調以雞翎於瘡口掃之
　勿令乾斯須腫搨皮雛為效仍用生薑汁調半錢匕
　服
治破傷風打撲内損飲銀花散方
　　天南星(大者半/生半炮)白附子(半生/半炮)防風(去义/等分)
　為細末每服二錢匕重者童子小便調稍輕熱酒調
　下如外傷用此藥貼瘡口仍依法服之如破傷風先
　以小便温洗瘡口次用藥乾貼追出風毒立愈熱稍
　惡口噤者以童子小便調幹開口灌之如鬬打至死
　但心頭微煖者併灌三服即活常須合下以備急用
　(一方無/白附子)
　　　偏風
論曰人身所養者惟血與氣血氣均等則無過不及之
害稍至衰微則所運不周遂致體有偏復因風客身一
邊者謂之偏風其狀半體不知痛痒或􁟍痺不仁或縱
緩或痺痛是也
荆瀝湯方　治偏風不隨心中煩悶言語蹇澀
　　荆瀝(五/合)竹瀝(五/合)生薑汁(三/合)
　三味相和再煖每服三合以酒調下
防己湯方　治偏風半身不隨口眼喎斜不能言語筋
脈拘攣不得轉側
　　防己　芎藭　桂　黄芩　芍藥　人參　甘草
　　(炙/)麻黄(去根/節)附子(去皮/臍)防風(各一/兩)杏仁(去皮尖/四十枚)
　每用十錢生薑十片同煎温服三服日二夜一
生地黄湯方　治偏風手足一邊不收口目喎戾言語
蹇澀其藥不虚人老少並可服之
　　生地黄汁　竹瀝　荆瀝(各一升/五合)
　三味别作羌活防風各一兩去蘆頭并乂剉附子一
　枚重半兩者去皮臍生用作八九片入煎三汁中慢
　火煎取一升半毎用醇酒三合調化藥汁二合煖服
　之日二夜一無問冬夏並得服之
麻子仁湯方　治偏風手足不隨口面喎斜
　　麻子仁(炒二/合)黒豆(二合𦂳/小者炒)鴿糞(炒二/合)垂栁枝(二握/剉半)
　　(寸/長)
　四味先以酒七升煮栁枝及五升炒鴿糞麻仁黒豆
　等令黄乗熱便投栁枝酒内須㬰去滓令淨每服旋
　取温服二合至三合空心臨臥各一服
續命獨活湯方　治偏風半身不隨熱悶語澀
　　獨活　防風　人參　芍藥(各二/兩)防己(一兩/半)桂(一/兩)
　　羚羊角(鎊三/分)
　㕮咀如麻豆每服五錢入竹瀝半合同煎温服
安息香丸方　治偏風半體不仁縱緩不收或時痺痛
　　安息香(研一/兩)乳香(研一/兩)麻黄(去根節/二兩)胡桃仁(湯浸/去皮)
　　(研一/兩半)乾浮萍草(去土一/兩半)
　右五味先𢷬麻黄浮萍草為末與研藥拌匀鍊蜜和
　丸如彈子大每服一丸温酒化下以汗出為效
擬金丸方　治偏風半身不隨不知痛痒
　　草烏頭(生去皮臍/二兩半)骨碎補(去毛一/兩半)狗脊(去毛/一兩)五靈
　　脂(一/兩)馬藺花(一兩/半)地龍(去土/半兩)乳香(研一/兩)楓香脂(研/一)
　　(兩/)􁩍薢(一/兩)
　九味𢷬羅為末入研者二味和匀醋煮麫糊和丸如
　小豆大毎三丸至五丸荆芥湯下空心臨臥各一服
　　　風偏枯
論曰氣血不足腠理開疎風溼客於分肉之間久而不
差真氣去邪氣獨留乃為偏枯之疾其狀肢體不隨肌
肉偏枯細小而痛言語不變神智不亂乃可治也宜温
臥取汗益不足而損有餘診其胃脈沈而大心脈小而
牢急皆偏枯之脈也
當歸湯方　治中風手足偏枯口面喎斜疼痛一目不
能合
　　當歸　白芷　防風　白鮮皮　白术　芎藭
　　杏仁(去皮/尖)甘草(炙/)甘菊花　天雄(去皮臍/各一兩)人參(半/兩)
　每服五錢生薑半分同煎温服日三夜一與食相間
　服之
磁石湯方　治中風偏枯骨痠無力
　　磁石(燒赤醋淬/七徧三兩)防風(三/兩)五味子(二/兩)甘草(一/兩)𤣥參(二/兩)
　　附子(去皮臍/一兩)牡丹(去心/二兩)
　每用五錢入黒豆三十五粒同煎空心日午夜臥服
没藥丸方　治中風偏枯手足不隨言語蹇澀口眼喎
斜
　　没藥(研半/兩)天麻(酒浸一宿/焙乾二兩)烏頭(去皮臍/一兩)地龍(去土/炒一)
　　(兩/)羚羊角(鎊屑/一分)犀角(鎊屑/一分)丁香(一/分)木香(一/分)乳香(研/半)
　　(兩/)丹砂(研半/兩)龍腦(研一/分)麝香(研一/分)𤣥參(一/分)人參(半/兩)
　十四味𢷬研為末鍊蜜和丸櫻桃大毎服一丸温酒
　下食前服　重病者服一月差初患五七服即愈
　　　肉苛
論曰内經謂人之肉苛者雖近衣絮猶尚苛也以榮氣
虚衛氣實夫血為榮氣為衛氣血均得通流則肌肉無
不仁之疾及榮氣虚衛氣實則血脈凝澀肉雖如故而
其證􁟍重為苛也
苦參丸方　治榮虚衛實肌肉不仁病名肉苛
　　苦參(二兩搗/取粉)丹參(炙/)沙參(去麄/皮土)人參(一/兩)五加皮
　　防風(去义/剉)蒺藜子(炒去/角黄)烏蛇(酒浸/用肉)蔓荆實(去白/皮)敗
　　龜(塗酥/炙)虎骨(塗酥/炙黄)𤣥參(堅者各/一兩)
　右十二味搗羅為末别以不蚛皂莢一觔以水三升
　按取汁去滓於無油鐵器内煎成膏鍊蜜四兩拌和
　為丸如梧桐子大每食後良久及夜臥共三服各用
　荆芥薄荷酒下十五丸至二十丸
天麻丸方　治榮虚衛實肌肉不仁徧身􁟍重
　　牛膝(酒浸切/焙一兩)天麻(酒浸切/焙兩半)麝香(研/)桂(各一/分)乾蠍(炒/去)
　　(土/)白花蛇肉(酒炙各/半兩)㯽榔(剉/)獨活(各三/分)防風(一/兩)
　共九味鍊蜜和丸如桐子大每服十丸薄荷酒荆芥
　湯下不拘時
防風酒方　治榮虚衛實肌肉不仁病名肉苛
　　防風(去义/二兩)白术(一兩/半)山茱茰(并子用/一兩半)山藥(乾者/兩半)附
　　子(去皮臍/炙一兩)天雄(去皮臍/一兩半)細辛(去鬚葉輕/炒一兩半)獨活(去蘆/頭一)
　　(兩/半)秦芃(去土/兩半)茵芋(去粗莖/一兩半)杏仁(去皮尖雙/仁炒兩半)紫巴㦸
　　(一兩/去心)桂(二/兩)麻黄(去根節煎去/沫焙乾二兩)生薑(二兩/切焙)磁石(生槌/碎如)
　　(大豆粒浸/去汁半斤)薏苡仁(炒三/兩)生地黄(淨洗細切/焙二兩半)
　共十八味剉如麻豆生絹袋盛以無灰酒三斗浸六
　七日空心温飲四合至五合以知為度
五味子酒方　治榮虚衛實肌肉不仁病名肉苛
　　五味子　防風　牛膝　黄芩　白术　當歸
　　澤瀉　知母　白芷　五加皮　枸杞子(用根白/皮剉)
　　牡丹(去/心)肉蓯蓉(炒/)丹參(炙/)甘草(炙/)枳殻(麩/炒)厚朴(去/粗)
　　(皮薑汁/炙五遍)細辛(去鬚葉/輕炒)桂(各一/兩)
　共十九味剉如麻豆生絹囊盛用好酒二斗密封浸
　經七日每空心日午夜臥各温服五合久服加至七
　合及一升勿令醉吐
　　　歴節風
論曰歴節風由氣血衰弱為風寒所侵血氣凝澀不得
流通闗節諸筋無以滋養真邪相薄所歴之節悉皆疼
痛故謂歴節風也病甚則使人短氣汗出肢節不可屈
伸
防風湯方　治歴節風周身百節疼痛脚痿弱
　　防風(二/兩)白术(一/兩)白鮮皮(二/兩)桂(一兩/三分)黄茋(二/兩)薏苡仁
　　(炒二/兩)
　右六味𢷬篩毎服四錢生薑三片同煎温服日三夜
　一
没藥散方　治歴節風百骨節疼痛晝夜不可忍
　　没藥(研半/兩)虎脛骨(酒炙/三兩)
　二味搗研為末每服二錢温酒調下日三服
透闗散方　治歴節風四肢攣急疼痛難忍短氣汗出
　　麻黄根(五/兩)天南星(炮/)威靈僊(各半/兩)􁩍薢　當歸
　　人參　天麻(各一/兩)赤小豆(浸去皮/焙半兩)
　共八味𢷬羅為末每服半錢温酒調下
獨活散方　治歴節風
　　獨活(去蘆頭/一兩半)𤣥參(一/兩)生犀角(屑二/兩)升麻(三/兩)惡實根
　　(半/兩)豉(二/合)生乾地黄(半/兩)
　共七味𢷬羅為散每服三錢空腹米飲調下
乳香大丸方　治血氣衰弱風毒攻注歴節疼痛
　　乳香(研/)没藥(研各/一兩)五靈脂(去沙石/四兩)鳥頭(去皮臍/一兩半)
　共四味𢷬研為末再和匀滴水和丸如彈子大以丹
　砂為衣每服一丸薄荷酒化下日三服
　　　中風百節疼痛
論曰中風百節疼痛者由體虚受風風邪中於闗節故
令百節筋脈拘急疼痛寒熱更作不可屈伸此皆真氣
怯弱不勝風邪真邪相薄所以痛也
白花蛇散方　治中風肢節疼痛言語蹇澀
　　白花蛇(酒浸去皮/骨二兩)何首烏(去黒/皮)牛膝(三味用酒浸/半日焙乾)
　　蔓荆實(去白皮/各四兩)威靈僊　荆芥穗　旋復花(各二/兩)
　共七味𢷬羅為末每服一錢温酒調下空心臨臥服
羌活散方　治中風百節疼痛寒熱更作不可俛仰
　　羌活(去蘆頭/一兩)天麻(去蒂生/用一兩)芎藭(半/兩)酸棗仁(炒三/分)鹿
　　角膠(炒燥/半兩)蔓荆實(揉去白/皮一分)羚羊角(鎊屑/三分)人參(半/兩)白
　　附子(半/兩)牛膝(三/分)桂(半/兩)薏苡仁(一分/炒)烏蛇(酒炙用/肉半兩)犀
　　角(鎊屑/一分)白鮮皮(炙半/兩)地骨皮　栢子仁(生用/三分)
　右十七味𢷬羅為細末每日空心及夜臥各以豆淋
　酒調下一錢至錢半
白頭翁酒方　治諸風痛攻四肢百節
　　白頭翁草(一/握)
　一味爛研以醇酒投之頓服
又方
　生惡實根摩酒服痛止即住
又方
　　黒豆(炒去皮/半升)威靈僊(二/兩)桑根白皮(一/兩)
　三味用醇酒一升半煎取八合去滓頓服之
又方
　　杏仁(湯浸去皮尖雙/仁炒黄研半兩)虎骨(以酒塗酥炙黄/取半兩為末)
　二味用醇酒一升熱調頓服
　　　風走注疼痛
論曰風走注疼痛之病其痛無常處是也氣血流通筋
脈和同則骨肉滑利一有不調風邪乘虚與血氣偕行
使榮衛凝澀隨所注處悉為疼痛故謂走注痛也
虎骨散方　治風毒走注疼痛不定
　　虎脛骨(酥/炙)敗龜(酥炙各/二兩)麒麟竭(研/)赤芍藥　當歸
　　没藥(研/)防風　白附子　桂(去粗/皮)白芷　骨碎補
　　(去/毛)蒼耳(炒/)自然銅(火煆醋淬/研各三分)牛膝(酒浸切/焙去苗)天麻
　　㯽榔　五加皮　羌活(去蘆頭/各一兩)
　共十八味為散每服二錢温酒調下
芸薹散方　治風毒走注疼痛如虎嚙
　　芸薹子　天南星　草烏頭(並生用/各一兩)
　三味為散五錢量入生麫以釅醋生薑汁生油各少
　許調成膏攤紙上厚一分貼痛處即止
消毒膏方　治風毒走注疼痛筋脈拘急
　　馬牙硝(一兩燒/赤研)烏頭(大者二枚燒/存性三分研)
　二味同研令匀每用三錢白麫三錢生薑汁一盞同
　熬成膏攤於帛子上熱貼日二換之
乾地黄丸方　治走注疼痛
　　生乾地黄　白芷　當歸　没藥　烏頭(去皮/臍)防
　　風　木香　赤小豆
　共八味等分搗研為末水浸蒸餅心和丸如梧桐子
　大每服五丸冷酒下空心食前服日二
　　　白虎風
論曰白虎風之狀或在骨節或在四肢其肉色不變晝
静而夜發發則痛徹骨髓或妄言妄有所見者是也葢
風寒暑溼之毒乗虚而感播在經脈留於血氣畜聚不
散遇陽氣虚弱陰氣隆盛則痛如虎嚙故以虎名焉
羌活湯方　治白虎風痛甚如齧
　　羌活　防風(各一/兩)秦芃　芎藭　當歸(各一/兩半)牛膝(酒/浸)
　　(一/兩)附子(去皮臍/三分)大腹(連皮用/三枚)桃仁(湯浸去皮尖雙/仁炒二十一枚)
　九味剉如麻豆每服五錢入生薑一棗大同煎温服
　日二夜一
牛膝散方　治白虎風疼痛難忍
　　牛膝(酒/浸)當歸(各一/兩)虎骨(酥炙令/黄二兩)赤芍藥(一/兩)芒硝(别/研)
　　(半/兩)桃仁(去皮尖雙/仁三兩)芎藭(半/兩)
　七味為散每服空心用温酒調下一錢至二錢
抵聖散方　治白虎風骨髓疼痛至夜轉甚
　　虎脛骨(不計多少打破酒浸蘸/酒旋炙令黄脆為度)
　一味為散每服半錢入薄荷末一錢人參末半錢煎
　乳香酒調下
一神散方　治白虎風晝静夜發痛徹骨髓狂言妄見
　　防風　羌活　桂(去粗/皮)地骨皮　芎藭　細辛
　　虎骨(酒浸一宿/酥炙黄)
　共七味等分為散每服一錢温酒調下
烏頭散方　治白虎風走注疼痛
　　烏頭(去皮/臍)地龍　羌活　虎骨(酒/炙)延胡索　當歸
　　没藥(研/)防風(各一/兩)
　八味為散每服二錢冷酒調下空心食前日二服
　　　風不仁
論曰風不仁之狀皮膚搔之如隔靴是也由榮氣虚衛
氣實寒風入於肌肉血氣不相與凝痺結滯皮膚􁟍痺
厚無所覺知内經曰皮膚不榮故為不仁此之謂也
烏鵶丸方　治風虚皮膚不仁頭目昏痛利咽膈解昏
倦
　　烏鵶(一隻燒/為灰)麝香(别研/一分)虎骨(酥/炙)白殭蠶(炒/)乾蠍(去/土)
　　(炒/)防風(去/义)白附子　烏蛇(酒浸去/皮骨炙)藿香葉(各半/兩)
　除别研外搗羅為末入研者拌匀鍊蜜丸如梧桐子
　大每服十丸至十五丸温酒下茶清亦得
羌活湯方　治風不仁手足􁟍痛麻疼
　　羌活　獨活(俱去/蘆頭)防風　蔓荆實　人參　蒺蔾
　　子(炒去/角)芍藥　白茯苓　枳殻　芎藭　天蓼木
　　阿膠(炙令/燥)威靈仙(去苖土/各半兩)
　每服二錢空心豆淋酒調下或鍊蜜丸如梧桐子大
　豆淋薄荷酒下十五丸至二十丸
五參散方　治風不仁皮膚􁟍麻繞膝徧身似蛇皮黑
癮旋生旋沒通身􁟍痺
　　人參　丹參　沙參　苦參　𤣥參(堅者各/一兩)白花
　　蛇(酒浸去皮/骨一兩半)
　右六味為細散每服二錢食後温服調下加至三錢
　　　風瘙痒
論曰風瘙痒者表虛衛氣不足風邪乘之血脈留滯中
外鼓作變而生熱熱即瘙痒久不差淫邪散溢搔之則
成瘡
五白散方　治皮膚風瘙晝夜不止
　　白附子　白殭蠶(炒/)　白蒺䔧(炒/)白鮮皮(各一/兩)白
　　花蛇(酒侵去皮/骨炙三兩)
　右五味為散每服一錢空心臨臥温酒調下
枳殻散方　治風皮膚瘙痒麻痺
　　枳殻(去瓤麩/炒二兩)　苦參　蒺䔧子(炒去/角)蔓荆實(各一/兩)
　　荆芥穂　麻黄(去根/節)羌活(去蘆/頭)獨活(各等/分)
　每服二丸臘茶温酒調下食後臨臥各一服
天麻散方　治熱毒風攻徧體瘙痒癮疹皮膚􁟍痺肢
節疼痛四肢大腸不利
　　天麻　防風　羌活　甘菊花　杏仁(去皮尖雙/仁炒黄各)
　　(二/兩)甘草(一兩/炙)
　　每服三錢空心蜜酒調下日再服
天門冬丸方　治風熱皮膚癮疹痒生瘡如水疥或如
　　(粟/粒)
　　天門冬(去心焙/二兩)枳殻(去瓤麩/炒三兩)白术　人參(各一/兩半)
　　獨活　苦參(各一兩/一分)
　為末蜜為丸如梧桐子大每食後米飲下三十丸日
　二服
八味散塗𫝊方　治徧身瘡疥皮破肉痛或瘙痒膿水
　　蜀椒(去/目)吳茱萸(湯洗焙/乾炒)青鹽(研/)石硫黄(研/)膩粉(研/)
　　白殭蠶(炒/)檗皮(各一/兩)麝香(少許/研)
　八味搗研為散豬膽汁調塗之溼則乾𫝊
防風湯淋洗方　治瘙痒如蟲行或􁟍痺不仁
　　防風　益母草　苦參(各三/分)蒺䔧子(炒五/兩)荆芥穂
　　蔓荆實　枳殻(去瓤麩炒/各二兩)
　每用三兩水一斗煎至八升乘熱淋洗患處
　　　風㾦㿔
論曰風㾦㿔者由腠理不密三陽氣外泄發而為汗汗
出未已為風邪所搏風熱相併不得流行故結為㾦㿔
狀如麻豆甚者漸長瘙之成瘡
獨活丸方　治風癮疹㾦㿔腫起時痒時痛
　　獨活(去蘆/頭)天門冬　防風　蒺䔧子(炒去/角)桔梗(炒/各)
　　(一兩/一分)薏苡仁(炒/)黄連(去鬚各/一兩)桂(半/兩)枳實(一兩/半)
　為細末煉蜜丸如梧桐子大每服二十丸空心臨臥
　菊花湯下
景天花散方　治脾肺風毒徧身發㾦㿔瘙痒煩躁
　　景天花(慢火焙乾一錢/俗謂慎火草)紅麴(半/兩)
　同研為細末每服二錢食後臨臥服温水下
胡麻散方　治肺脾風毒攻注皮虜瘙痒手足生瘡及
徧身㾦㿔發赤黑靨子肌熱疼痛
　　胡麻(炒令/香熟)枳殻(各二/兩)防風　蔓荆實　威靈仙
　　苦參　何首烏(米泔浸透去/黒皮炒乾)芎藭　荆芥穂　甘
　　草(炙各/一兩)薄荷(用葉/半兩)
　為散每服二錢温酒下或鍊蜜丸如梧桐子每服三
　十丸温酒下
枳殻酒方　治風瘙癮疹皮膚生㾦㿔或如蟲行
　　枳殻(炒二/兩)秦芃　獨活　肉蓯蓉(各四/兩)丹參　蒴
　　藋(各五/兩)松葉(切三/斗)
　剉如麻豆用生絹袋貯以清酒二斗浸六宿每服半
　盞日三夜四
蒺䔧浴湯方　治風毒瘙痒癮􁁜漸成㾦㿔
　　蒺䔧子(炒/)茺蔚子　羊桃　蒴藋根苖　漏蘆(去/蘆)
　　(頭/)苦參(各半/斤)鹽(四/兩)
　　每全料用水三石煮取二石五斗去滓温室中淋
　　浴仍先飽食即入浴久浸最良可隔夜一浴乾衣
　　蓋取汗慎外風
桃仁塗方　治毒赤疹浮腫成㾦㿔
　　桃仁(去皮尖雙/仁生用)杏仁(去皮尖生/研各三兩)胡麻(生/研)　凝水石
　　(研如粉/各二兩)
　右四味各研細别研芸臺菜絞汁和以白蜜入前研
　藥攪為稀膏用塗患處乾則易之
　　　風瘙癮疹
論曰風瘙癮疹其狀有二皆縁肌中有熱若凉溼之氣
折之熱結不散則成赤疹若因風邪所折風熱相搏則
成白疹赤疹得熱則劇得冷則滅蓋熱氣鬰結於内故
惡熱宜冷白疹得隂雨則甚得晴暄則消盖熱氣散釋
於外故惡冷宜熱冷熱之證異其為癮疹則一盡身體
風瘙而痒搔之隠隠而起是也
秦芃丸方　治風瘙癮疹搔之愈甚
　　秦芃　防己　松脂(錬成者/各兩半)枳殻　蒺䔧子(炒去/角各)
　　(二兩/半)苦參　白术　芎藭　防風　附子　蒴藋
　　乾薑(炮各/一兩)
　共研為末鍊蜜和丸如梧桐子大每服二十丸酒下
　加至三十丸早食前各一服
蔓荆實散方　治風瘙癮疹手足麻木
　　蔓荆實　何首烏(各二/兩)羌活　威靈仙　荆芥穗
　　防風(各一/兩)苦參(一/分)
　為散毎服二錢温酒調下日三
茵陳蒿散方　治風瘙癮疹皮膚腫痒
　　茵陳蒿(一/兩)荷葉(半/兩)
　為散每服一錢蜜水下食後服
蒺䔧子散方　治風瘙皮膚癮疹痒痛或有細瘡
　　蒺䔧子(炒去角/二兩)枳殻　荆芥穗　羌活　防風(一/兩)
　　蒼术(泔水浸一/宿四兩)
　共為散每服一錢温酒或茶調下
石南酒方　治風瘙癮疹經旬不解
　　石南葉(去粗莖生/用三兩)
　一味搗羅為末每服半錢至一錢用酒三合煎一沸
　空心温服
白蜜酒方　治風瘙癮疹痒不止
　　白蜜(一/合)酒(二/合)
　二味相和煎温食前服(一方用松葉一斤酒一/斗煮三升日夜服出汗)
枳實丸方　治風熱頭面身體瘙痒癮疹
　　枳實(去瓤麩/炒兩半)天門冬　獨活　黄連　防風　蒺
　　䔧子(炒去/角)桔梗(炒各一/兩一分)薏苡仁(一/兩)桂(一/分)
　共為末錬蜜丸如梧桐子大毎服二十丸空腹米飲
　下日二
塗藥方
　　慎火草(大葉青厚/名景天)生薑(和皮不洗/等分研)鹽(重少/許)
　三味塗摩痒如徧身癮疹塗發處日再
芎藭粉摩方　治風癮疹痒痛難止
　　芎藭　白芷　麻黄根(各二/兩)藿香(一/兩)米粉(二/升)
　五味搗羅為粉摩病處立效
枳實熨方　治風白疹
　　枳實(生用/八兩)
　一味搗碎以醋浸令唈唈炒熱用熟帛包褁熨疹上
　冷即易分作二包子更相炒熨尤佳
　
　
　
　
　
　
　
　聖濟總録纂要卷一
欽定四庫全書
　聖濟總録纂要卷二
　　　　　　　　　　　　　　休寧程林纂
　　諸風門
　　　蠱風
論曰蠱風之狀在皮膚間一身盡痛若劃若刺淫淫躍
躍如中蠱毒故名蠱風皆由體虚受風侵傷正氣也
天麻丸方　治蠱風如皮膚刺劃
　　天麻　躑躅花　獨活　附子　白附子　原蠶
　　蛾(炒/)防風　蒼耳　蒺䔧子　烏頭(去皮臍/各一兩)麻黃
　　(去根/節)鳥蛇肉　麝香
　除研者外搗羅為末入麝香再研匀錬蜜和搗三二
　百下丸如梧桐子大每服二十丸温酒下不拘時候
　如有汗出即宜避風
石南湯方　治六十四種風注走皮膚中如蠱行痛如
刺劃狀似蠱毒及卒風面目腫起手不及頭口噤不能
言
　　石南　乾薑　黄芩　細辛　人參(各一/兩)桂　麻
　　黃(去根/節)當歸　芎藭(各一/兩)乾地黄(三/分)甘草(炙二/兩)食
　　茱莄(一兩/一分)
　㕮咀如麻大每服六錢水酒同煎温服得汗為度
何首烏散方　治蠱風
　　何首烏　威靈仙(各一/兩)苦參(半/兩)麒麟竭(一/分)
　並生搗為㪚入乳鉢内研三五百遍每服一錢用荆
　芥湯調下每日三服酒服尤妙
薄荷丸方　治蠱風皮膚苦盡痛若刀劃狀及頭目不
利風痰等疾
　　薄荷葉(一/觔)天麻(四/兩)威靈仙(三/兩)羗活(四/兩)山梔子仁(二/兩)
　　蔓荆實(三/兩)白芷　桔梗(炒/)防風(各一/兩)大黃(溼紙丧/煨令紙)
　　(乾一/兩)人參　赤茯苓(各三/兩)龍腦(研半/兩)
　搗研為末再和匀錬蜜丸如鷄頭實大每服一丸食
　後細嚼茶酒任下
　　　肌肉瞤動
論曰肌肉瞤動命曰㣲風葢邪摶分肉衞氣不通陽氣
内鼓故肌肉瞤動然風之入脉善行數變亦為口眼瞤
動偏喎之病也
虎骨丸方　治風虚肌肉瞤動手足顫掉
　　虎脛骨(酥/炙)松節(剉酒/炒)天麻　牛膝(酒/浸)赤箭　海桐
　　皮　獨活　石斛(去/根)防風　烏蛇(酒浸去/皮骨)酸棗仁
　　　當歸　仙靈脾　甜𤓰子(洗/焙)乳香(研/)五加皮(各/一)
　　(兩/)
　一十六味先以十五味搗羅為細末入研者乳香再
　和匀酒煮麫糊丸如梧桐子大每服十五丸至二十
　丸荆芥酒或茶酒任下不拘時候
天麻丸方　治循經絡肌肉瞤動頭目昏眩手足麻痺
　　天麻　芎藭(各/兩)一荆芥穗　雞蘓葉(各三/兩)白附子
　　甘草(各半/兩)
　右六味為末錬蜜丸如櫻桃大每服一丸茶酒任下
荆芥湯方　治風氣肌肉瞤動頭目昏眩四肢煩疼
　　荆芥穗　旋復花(各四/兩)前胡　甘草(炙/)麻黃(去根/節)
　　芍藥　芎藭　半夏(洗七遍/各一兩)
　每服三錢葱白三寸雞蘓二葉同煎温服
　　　風癲
論曰風癲之狀發無常時每發則仆地吐涎沬無所覺
知盖由血氣皆虚精神離散魂魄失守風邪入于隂經
故也又以胞胎之初其母卒大驚精氣併居能令子發
癲其證與風癲大率相似
丹砂煎方　治風癲疾時發時省涉厯年月
　　丹砂(細研水飛濾過後/焙研如粉三兩)石膏(五兩/研細)黄連(去鬚擣/篩一斛)生
　　地黃(研取自然/汗二升)
　共四味以清水一斗先煮石膏黄連取五升淨去滓
　次下生地黃汁又煎之如稠餳始下火取丹砂粉投
　入勺攪百餘徧貯於不津器中更攪待冷即住手每
　日兩度以温水調服約如半彈丸大服藥後只吃淡
　飯蔓菁菜等
雄黃丸方　治五癲各有聲牛癲若牛鳴馬癲若馬鳴
狗癲若狗鳴羊癲若羊鳴鷄癲若鷄鳴凡此五癲皆宜服
之
　　雄黃　丹砂　雌黃(三味各二兩碎同用生絹袋/貯之入十兩蜜内重湯煑待)
　　(蜜赤色滴如珠引若線為度取藥嚢出河水洗滌/淘漉出曝乾入乳鉢中研如粉為度其蜜即丸藥)
　　(用/)黒鉛(二兩大火化用錢匙掩掠去塵垢者用精/者一兩將無油淨器中下水銀及鉛同銷)
　　(鎔攪令匀瀉于熱鐵器内待冷先將前/三味石藥乳鉢内研次入鉛同研取匀)水銀(一/兩)
　共五味各如前修製畢便將前煮丹砂雄黄雌黄餘
　蜜再重湯煮散少少㸃入藥中漸漸和匀為丸如大
　麻粒每用桃柳栢桑木嫩條各長七寸寸剉以水一
　升煎至六合去滓分温下丸藥空心午時臨臥下三
　丸至五丸小兒一丸至二丸
羚羊角丸方　治風癲癎
　　羚羊角　犀角　遠志　人參　山藥　茯苓(各/一)
　　(兩/半)防風(一兩/三分)生地黄(三/分)金箔(研/)銀箔(研各一/百片)麥冬
　　　鐵粉(研/)天冬(各三/兩)龍齒(研三/兩)水銀(一分入金銀/箔龍齒鐵粉)
　　(五件同研水銀/無星子為度)
　共十五味先將十味搗羅為末入别研者用拌令匀
　錬蜜和丸如菉豆大用桃柳枝湯下二十丸日二夜
　一或人參茯苓湯亦可
　　　風癎
論曰風癎病者由心氣不足胸中蓄熱而又風邪乘之
病間作也其候多驚目童子大手足顫掉夢中呌呼身
熱瘛摇頭口噤多吐涎洙無所覺知是也然病發於陽
者易差發於隂者難治故經曰臓病難治腑病易治又
曰大人曰癲小兒曰癎
靈烏㪚方　治風癎多驚手足顫掉口吐涎沫
　　烏鵶(一隻臘月取于瓷瓶内盛以鹽泥固濟令/乾用炭火煨存性候冷取出去肚腸研)丹
　　砂(研一/分)細辛(二/兩)乾蠍(全者十/四枚炒)
　共四味將二味研末與别研二味同羅每服半錢匕
　午前温酒調下
安息香丸方治男婦暗風癎病
　　安息香(通明無/砂石者)鉛丹
　二味為細末入白羊心中血研匀丸如梧桐子大每
　服十丸空心温水下
神聖丸方　治風癎涎潮等疾
　　雌黄　鉛丹(各一/兩)
　細研以醋一斛熬稠丸如桐子大與惡實末同收每
　服十丸臨臥煎惡實末湯下
丹砂丸方　治風邪諸癎狂言妄走精神恍惚思慮迷
亂乍歌乍哭飲食失常疾發仆地口吐白沬口噤戴眼
魂魄不守年嵗深遠者
　　丹砂(光明者/研一兩)酸棗仁(微炒/研)乳香(光瑩者研/各半兩)
　合研令匀先令病人盡量飲酒沉醉次取藥五錢匕
　酒一盞調下於静室中安睡勿令驚動候其自覺(則/愈)
鐡粉烏鴉㪚方　治風癎
　　烏鴉(一隻去腸/肚及嘴足)鉛丹　黑鉛　鐵粉(研各/二兩)丹砂(一/兩)
　　(研先將鐵粉并鉛丹入鐵器内熟炒次入黒鉛一/處結成砂子入在烏鴉腹内縫合以罐子盛用物)
　　(盖定鹽泥固濟放乾用熟火一秤煆令同赤/取出搗為末次入丹砂更研如粉入後七味)天麻
　　　羗活　獨活　防風　芎藭　乾蠍　天南星
　　(各二/兩)
　共研為細末入麝香少許再研令匀每服半錢匕臨
　臥冷酒調下
五生丸方　治癎疾
　　乾薑(不/炮)烏頭(生去/皮臍)半夏(生/用)附子(生去皮臍/各一兩)大豆末
　　(生/用)
　共五味除大豆末外細剉為末以豆末煮糊為丸如
　桐子大每服三丸冷酒下
半夏丸方　治風癎痰盛瘛瘲口吐涎□
　　半夏(湯浸去滑生/為末五兩)白礬(生為末/二兩)丹砂(研/)鉛丹(研各/一兩)
　同研匀以粟飯為丸如梧桐子大每服食後生薑湯
　下二十丸
五枝煎方　治風癎多驚手足顫掉身熱瘛瘲
　　桃枝　柳枝　桑枝　夜合枝　槐枝(並剉如豆/大各一斗)
　　大豆(一升/淘過)
　共六味用水一石慢慢火煎候豆爛及嚼諸枝無味
　即濾汁於銀石器内煎令得所不可熬過以瓷器盛
　每服一匙頭許入盧會末少許温酒化破空心徐徐
　服
治風癎瘛瘲不省方
　　虎糞(曝/乾)野猪骨并蹄(炙各不/拘多少)
　共研為散每日空心以酒調下二錢忌一切有足之
　物
水銀丸方　治風癎
　　水銀(半/兩)雄黃(研/)龍腦(研/)牛黃(研各/一分)丹砂(研一/錢)
　再同研匀用糯米飲和丸如菉豆大每服五丸至七
　丸熟水下空心臨臥日再服
　　　風狂
論曰風狂之狀始發則少卧不飢自髙自賢自辨自貴
盖人之榮衞周身循環晝夜不窮一失其平則有血并
於隂而氣并於陽者有血并於陽而氣并於隂者隂陽
二氣虚實不調風邪乘虚而入并於陽則謂之重陽故
其病妄笑好樂妄行不休甚則棄衣而走登髙而歌或
至數日不食故曰狂也又肝藏魂魂則隨神往來悲哀
動中有傷於魂則為狂妄是亦血氣俱虚風邪乘之隂
陽相并也
眞珠散方　治風狂妄語心熱狂走不知人
　　真珠(研/)牛黃(研/)丹砂(研各/半兩)金箔(研/)銀箔(研各五/十片)麝
　　香(研一/錢)鐵粉(研/)天竺黃　人參　龍腦(研各/三分)黃芩
　　(一/兩)防風　犀角(鎊各/半兩)茯神(三/錢)麥門冬(一兩/半)遠志
　　白鮮皮　羚羊角(鎊各/半兩)甘草(炙/)胡黃連　甘菊花
　　　白附子(各三/分)
　除研外搗羅為末入研藥拌匀每服一錢加至二錢
　薄荷温水或梨汁調下
茯神湯方　治風狂失神少臥不飢笑樂無節棄衣登
髙
　　茯神(去/木)杏仁(湯去皮尖雙/仁各三兩)龍齒(六/兩)凝水石(一/片)升麻
　　(二/兩)石膏(碎二/十兩)沙參　白茯苓　白鮮皮(各二/兩)生麥
　　門冬(四/兩)
　剉如麻豆每服五錢水煎温服如病甚煎成入竹瀝
　半合再煎服
　　　腦風
論曰内經謂風氣循風府而上則為腦寒夫風生髙遠
始自陽經然督脉陽維之會自風府而上至腦戸腦户
者督脉足太陽之㑹也又太陽之脉起於目内眥上額
交巔上入絡腦今風邪客摶其經稽而不行則腦髓内
弱故項背怯寒而腦户多風冷也
石膏散方　治腦風邪氣留連頭痛不已
　　石膏(火煆/研)天南星(炮/)白殭蠶(炒/)
　三味等分搗研為㪚每服二錢匕葱白二寸臘茶一
　錢同連鬚葱煎湯頓服良乆再服
榖精草㪚方　治腦風頭痛吹鼻
　　榖精草(末/)銅緑(研各/一錢)硝石(半錢/研)
　共研和匀每用一匙吹入鼻内或偏頭疼隨病左右
　吹鼻中
通闗㪚方　治腦風鼻息不通不聞香臭或鼻流清涕
多啑肩項拘急頭目昏痛風府怯寒
　　原蠶蛾(瓦上炒/令黄)白附子(炮/)苦參　益智(去/皮)蒺藜子
　　(炒去/角)乾薄荷(各一/兩)
　共為㪚每服一錢匕温調下日三服
㸃頭散方　治腦風頭痛吹鼻
　　細辛　髙良薑　𤓰蒂(各一/分)硝石(半/兩)
　共研為細散用新水滿含一口搐藥半匙入鼻中良
　乆即定
遠志散方　治腦風頭痛不可忍
　　遠志(去心不/拘多少)
　為細散每用半匙先含水滿口即搐藥入鼻中仍揉
　痛處
羗活丸方　治腦風氣鼓或膈痰氣逆上冲於頭令頭
旋運
　　羗活(去蘆頭米泔浸一/宿切焙乾二兩半)白蒺藜(炒去/角)芎藭　乾鷄
　　蘇(各二/兩)白殭蠶(去頭角/炒一兩)
　共為細末錬蜜為丸如彈子大荆芥茶嚼下一粒不
　拘時候入龍腦麝香尤妙
何首烏丸方　治腦風鼻息不通清涕流出及諸風疾
　　何首烏(去黑皮/三兩)芍藥(一/兩)桂(去粗/皮)烏頭　芎藭　甘
　　草(炙/剉)藁本　甘松　羗活　天麻　陳橘皮(湯浸/去白)
　　縮沙蜜(去皮各/二兩)□(煆存性/一分)
　右一十三味共為末錬蜜和丸如櫻桃大每服一丸
　薄荷葱酒嚼下不計時候
芎藭湯方　治腦風鼻息不通或流清涕多啑
　　芎藭(二/兩)細辛(去苗/葉)黄芩(去黒心/各一兩)荆芥穗(二/兩)甘草(炙/剉)
　　(半/兩)
　毎服三錢水一盞入薄荷七葉同煎至七分去滓温
　服
吹鼻㪚方　治腦壅頭痛
　　盧會(研/)龍腦(研/)𤓰蒂(搗/)硝石(研/)
　四味等分為末每用一豆許吹之
勝金散方　治腦風頭痛鼻塞不通或流清涕多啑不
已
　　荆芥穗　薄荷葉(各四/兩)木賊(去節/二兩)蛇蛻(二条/炙)
　四味搗羅為㪚每服二錢清茶調下食後日三服
　　　風頭眩
論曰風頭眩之狀頭與目俱運是也五臓六腑之精華
皆見於目上注於頭風邪鼓於上腦轉而目系急使真
氣不能上達故虚則眩而心悶甚則眩而倒仆也
枳實湯方　治風頭運倒眼旋腦項急痛
　　枳實(去瓤/麩炒)防風　麻黄(去根節先煎/掠去沫焙乾)芎藭(各一/兩)杏
　　仁(去皮尖雙/仁炒一兩)半夏(為末生薑汁/和作餅曝乾)細辛(各二/兩)
　麄搗篩每服五錢匕以水一盞半煎至一盞去滓入
　竹瀝半合更煎沸早晩食前温服
人參湯方　治頭風眩但覺地屋俱轉目閉不開
　　人參　防風　白木　當歸(酒灑/切焙)麥門冬(去心焙/各一兩)
　　獨活(去蘆/頭)黄茋　桂(去粗/皮)芍藥(各一/兩半)
　麄擣篩每服五錢水一盞半煎至一盞去滓食前温
　服日再夜一
獨活湯方　治風頭眩仆地屋轉嘔吐痰涎惡聞人聲
　　獨活(去蘆/頭)茯神(去木各/半兩)甘草(炙/)當歸(酒洗/焙切)牡蠣(煆/)
　　白术　附子　肉蓯蓉(酒浸切焙/各一兩)黃茋(兩/半)防風
　　遠志(去心/三分)人參(二兩/半)
　剉如麻豆每服五錢匕水一盞半生薑三片棗一枚
　去核煎至一盞去滓温服不拘時
菊花湯方　治風頭眩悶起即欲倒頭痛眼疼視屋轉
動
　　甘菊花　細辛(去苗葉/各半兩)防風　前胡　茯神　白
　　术　麻黃(去根節/各一兩)芎藭　杏仁(湯浸去皮尖/雙仁各三分)
　每服五錢水一盞半煎至一盞去滓入竹瀝半合更
　煎沸食前温服
山藥㪚方　治風頭目眩眼痛耳聾
　　山藥　甘草　五味子　甘菊花(擇各/半兩)細辛　山
　　茱茰　升麻　蔓荆實(各三/分)防風(一/兩)
　為細㪚每服三錢匕空心温酒下
附子膏方　治風頭眩摩頭
　　附子(去皮/臍)鹽花(各半/兩)
　為細末以麻油和如稀餳洗頭摩之日三
守中丸方　治風頭眩腦轉目系急忽然倒仆
　　白茯苓(去黒皮/十兩)麥門冬(去心/三兩)白术　人參　甘菊
　　花(擇去/梗)山藥　枸把子(各二/兩)生地黄(二十斤/取汁)
　共入味將七味搗羅為末先用生地汁於銀器内入
　酥三兩白蜜三兩同煎逐旋掠取汁上金花令盡得
　五升許於銀器内拌炒前七味藥漸漸令盡候乾入
　白蜜同搗數千杵丸如梧桐子大每日空心或食後
　清酒下五十丸服百日後五臓充滿肌膚潤滑修合
　須擇四季旺相日或甲子日此藥亦名五芝地僊金
　髓丸
　　　風頭痛
論曰風頭痛之病由風邪客於陽經循風府而上至於
頭腦令人頭重疼痛心膈煩熱上焦壅滯頭面虚汗診
其脉左手寸口浮𦂳者是也
(石/)膏㪚方　治風壅頭痛眉骨疼
　　石膏(研/)芎藭　旋復花(各一/兩)白附子(炮/)細辛(去葉/苗)
　　甘草(炙各/一兩)
　共擣羅為㪚每服半錢匕臘茶調下不拘時候
清氣香芎湯方　治頭痛
　　芎藭(五/兩)細辛(去苖葉/二兩半)人參(一兩/半)半夏麴(一分用生/薑和半夏)
　　(末作/麴用)甘草(炙三/分)
　右五味㕮咀如麻豆每服三錢匕水一盞入生薑三
　片薄荷五葉同煎七分温服不拘時候
芎藭㪚方　治風頭痛
　　芎藭　莎草根(炒去毛/一兩)藿香葉　荆芥穗(各一/兩)石
　　膏(碎一/兩半)
　共為散每服三錢匕荆芥湯調下食後服
丹砂丸方　治諸風頭痛不可忍者
　　丹砂(别研/水飛)石膏(燒通赤地/上出火毒)白附子(炮為末/各一兩)龍腦(少/許)
　　(研/)
　共同研令匀粟米飯丸如菉豆大更以丹砂為衣每
　服五丸食後薄荷茶嚼下
六神散方　治頭痛眼睛痛
　　鷄蘇　芎藭　馬牙硝(研各/二錢)石膏(研/)乳香(研各/一兩)龍
　　腦(研一/匙)
　共研為細末每用一匙含水搐於鼻中
吹鼻麝香㪚方　治頭痛不可忍
　　藜蘆(和州者/一莖)
　一味暴乾研為散入麝香麻子許研匀吹鼻中
通頂㪚方　治鼻塞及頭痛
　　馬牙硝(研細/半兩)地黄汁(一/合)
　二味相和於銅器内用慢火煎乾取出研細每挑少
　許入鼻搐上吐痰即差
　　　偏頭痛
論曰偏頭痛之狀由風邪客於陽經其經偏虚者邪氣
凑於一邉痛連額角故謂之偏頭痛也
至靈散方　治偏頭痛
　　雄黃(研/)細辛(去苗葉為/末等分)
　二味再同研每用一匙左邉痛搐入右邉鼻右邉痛
　亦然
乳香㪚方　治偏頭痛不可忍
　　乳香(如皂/子大)髙良薑(如指/頭大)
　　二味於火上燒迎烟熏鼻隨痛左右用之
天南星㪚方　治偏頭痛
　　天南星(酸漿水煮透心/硬切曝乾一兩)菊花(三/分)自然銅(燒赤醋/淬一兩)防
　　風(半兩用水一挑同菊花自然銅防風三味煮/水盡為度去防風自然銅不用只单用菊花)芎
　　藭(一/兩)
　五味除二味不用外擣羅為細㪚每服半錢匕臘茶
　清少許調只作一口呷盡分作三嚥每嚥㸃頭一㸃
蓽撥㪚方　治偏頭痛
　　蓽撥
　一味為細末每用一匙先令病人含滿口温水隨病
　左右搐入鼻中
　　　漏風
論曰内經曰飲酒中風則為漏風漏風之狀或多汗不
可单衣食則汗出甚則身寒喘息惡風衣裳濡口乾善
渴不能勞事又曰身熱解惰汗出如浴惡風少氣亦名
漏風夫酒以養陽酒入於胃與榖氣相薄熱盛於中其
氣慓悍與陽氣俱泄使人腠理虚而中風故其證多汗
惡風不可单衣其喘息而少氣者熱薫於肺風客於皮
毛也其口乾善渴者汗出多而亾津液也其解惰而不
能勞事者精氣耗不能營其四肢也謂之漏風以汗出不
止若器之漏乆而不治轉為消渴
澤瀉㪚方　治漏風身熱解惰汗出如浴惡風少氣
　　澤瀉　白术(各二/兩半)麋銜(一/兩)
　為散每服二錢沸湯調食後服
黃蓍湯方　治風虚多汗夜臥尤甚牀席衣被並溼
　　黃蓍　人參(各二/兩)麻黃根　牡蠣(煆赤各/三兩)地骨皮
　　(二兩/半)龍骨(四/兩)
　每服三錢棗二枚同煎空心服日二
防風散方　治風虚多汗惡風
　　防風(一兩/一分)澤瀉　牡蠣(煆/赤)桂(各三/分)
　為細散每服二錢温酒調下空心服日再
杜仲散方　治風虚多汗夜臥尤甚
　　杜仲(炙炒/二兩)黃茋　牡蠣(煆赤各/二兩)麻黃根(五/兩)
　為細散每服二錢煎敗扇湯調下食後服日二
　　　勞風
論曰内經曰勞風發在肺下其為病也使人強上冥視
唾出若涕惡風振寒夫勞風之病腎勞則根勞於下經
所謂根弱則莖葉枮矣故目視不明而背反強腎之脉
入肺中故因皮毛感風而振慄也腎主唾故津液凝結
唾如涎涕治之以救其俛仰者戒其勞動也
麻黃湯方　治勞風胸膈不利涕唾稠黏上焦壅滯喉
中不快
　　麻黃(去根/節)荆芥穗　杏仁(去皮尖/雙仁)木香　當歸
　　黃芩(去黒/心)羗活　芍藥　茈胡　大黄(炮熟各/一分)半
　　夏(湯洗七遍/去滑一錢)牽牛子(半/兩)
　每服二錢生薑一片同煎食後温服
芎枳圓方　治勞風強上㝠視
　　芎藭(一/兩)枳殻(去瓤/麩炒)
　為末錬蜜丸如梧桐子大每服十丸食後温水下
萎蕤飲方　治勞風項強急痛四肢煩熱
　　萎蕤(三/兩)人參　羚羊角(鎊各/二兩)
　每半兩入豆䜴三合葱白一握以水煎分温空腹二
　服
　　　風頭旋
論曰風頭旋者以氣虚怯所禀不充陽氣不能上至於
腦風邪易入與氣相鼔致頭運而旋也又有膈胸之上
痰水結聚復犯大寒隂氣逆上風痰相結上衝於頭亦
令頭旋
松香㪚方　治風頭旋
　　松實(去/殻)白芷　當歸　芎藭　甘草(炙各/三兩)甜𤓰子
　　(洗一/升)
　同擣羅為細散每服二錢食後以荆芥薄荷清茶調
　下
荆芥丸方　治風頭旋目痛眩肢體拘急手足少力
　　荆芥穗(四/兩)細辛　芎藭　白殭蠶(炒各/一兩)天麻(一兩/半)
　　羌活　防風　蒺藜子(炒去角/各一兩)
　同為末煉蜜丸如鷄頭大每服一丸食後細嚼荆芥
　湯下茶酒亦得
人參丸方　治風頭旋目眩痰逆惡心胸膈痞滯欬𠻳
痰涎喘滿嘔逆不欲飲食
　　人參　甘草　白术　旋復花(炒各/一兩)麥門冬　前
　　胡　枳殻(各二/兩)木香(半/兩)
　同擣羅為細末以湯浸炊餅和丸如梧桐子大每服
　二十丸食後生薑湯下
袪痰丸方　治風頭旋痰逆惡心咽膈不利
　　天南星(生/)半夏(生/)赤茯苓　乾薑(炮/)陳橘皮(湯浸/去白)
　　(焙各/等分)
　稀麫糊丸如梧桐子大每服三十丸加至四十丸温
　米飲下
羚羊角湯方　治熱毒風上攻頭面目旋運耳内虚鳴
身體癮疹麻痺
　　羚羊角(二/兩)菊花(三/兩)防風(去/又)羌活　前胡　藁本
　　𤣥參　黄芩　杏仁(去皮尖/雙仁)菖蒲　甘草(炙各/一兩)
　每服五錢水煎食後温服
治頭旋腦悶鼻塞眼運貼膏頂方
　　萞麻子(去殻/研)杏仁(去皮/研)食鹽　芎藭(搗/末)松脂(研各/等分)
　先擣食鹽次下四味杵匀即塗於蠟紙上有病者先
　灸百㑹三壯訖將蠟紙藥於炙處貼之日一易得膿
　血出效
　　　風痰
論曰風痰之病得於氣脉閉塞水飲積聚其狀雖有冷
熱之異至於心胸痞隔飲食不化則一也盖風壅氣滯
三焦不和則水飲易至停積風能生熱壅亦成痰是故
有頭目不利神思昏濁之候其或嘔逆不納飲食者則
因於胃冷而得之其治固不可一槩也
半夏飲方　治風痰心腹煩滿嘔逆不欲飲食
　　半夏(湯浸/去骨)大腹皮　麥冬　赤茯苓　白术　桔
　　梗　前胡(各三/分)青橘皮(去/白)厚朴(薑汗炙各/一兩)防風　枇
　　杷葉(拭去毛炙/各半兩)
　每服三錢入生薑一棗大同煎稍熱服
澤瀉湯方　治風痰壅滯胸膈不利頭目昏眩不思飲
食
　　澤瀉　前胡　白术　赤茯苓　甘草　人參
　　半夏(湯洗七度切作片以生/薑汁浸焙乾炒各一兩)檳榔　陳橘皮(湯浸/去白)
　　(焙各/三分)枳殻(去瓤麩/炒半兩)
　每服二錢半生薑半分同煎温服不拘時候
鐵刷湯方　治風痰胃中有寒嘔吐痰涎胸滿氣逆
　　附子(五枚炮令微折地上以/盞子覆冷取去皮臍)半夏(湯洗七遍去/滑麩炒一兩)木
　　香(半/兩)
　剉如麻豆每服二錢入生薑一棗大大棗三枚同煎
　空心食前温服
天南星丸方　治風痰胸膈煩滿頭目昏眩
　　天南星(一觔每枚/重一兩者)
　用湯浸洗刮去浮皮并虚軟處令浮用法酒浸一宿
　以桑柴蒸不住添熱湯令釡滿甑内氣旺更不住灑
　酒常令藥潤七箇時滿取出用銅刀切開㨂大者㣲
　嚼看不麻人口即是熟未熟即便蒸候熟用銅刀子
　細切入石桕内木杵爛擣如泥入丹砂一兩水飛過
　者麝香一兩細研羅過丁香末一兩龍腦一兩同擣
　令勺丸如鷄頭大又用丹砂末一兩為衣每服一丸
　嚼破用薄荷荼或酒任下小兒驚風半丸合時忌鷄
　犬婦人見
前胡丸方　治風痰不㪚食逆嘔吐
　　前胡　白术　枳殻(去瓤/麩炒)半夏(湯洗七/遍去滑)赤茯苓
　　人參(各三/分)白礬(半兩/枯)丁香(一/分)
　為末棗肉和丸如梧桐子大每服二十丸煎生薑竹
　茹湯下食後服
遂痰丸方　治風痰壅盛每日早時多喜嘔吐
　　人參　赤茯苓　乾薑　半夏(湯洗七遍去/滑各一兩)
　為末以粟米飯和丸如梧桐子大每服二十丸空心
　生薑湯下日午再服
　　　胃風
論曰胃風之狀頸多汗惡風飲食不下膈塞不通腹善
滿失衣則䐜脹食寒則泄注形瘦而腹大盖胃者水榖
之海五臓六腑之大源因而食寒失衣則風邪入易感
故證頸多汗惡風者以人迎胃脉之所動也食飲不下
膈塞不通腹善滿者其經循腹裏其病在中焦也失衣
則䐜脹者重感於風邪傷肌肉也食寒則泄者風寒交
傷於胃故泄注也形瘦者精不營也腹大者氣不通也
豆蔲丸方　治胃風頸項多汗惡風飲食不下膈塞不
通腹善滿失衣則䐜脹食寒則泄形瘦而腹大
　　肉豆蔲(去殻/半兩)羌活　防風　桔梗(炒各/一分)陳橘皮(湯/浸)
　　(去/白)獨活(去蘆/頭)薏以仁　人參　草豆蔲(去/皮)芎藭(各/半)
　　(兩/)甘草　木香(各等/分)
　為細末煉蜜丸如梧桐子大每服三十丸至四十丸
　米飲下日三夜一
厚朴煮㪚方　治胃風冷氣攻心腹脹滿疼痛飲食不
消四肢羸瘦
　　厚朴(薑汁/灸)訶梨勒(煨去核/各一兩)木香　蒼术(米泔浸一/宿切焙)
　　枳殻　當歸　桔梗(炒各/一兩)陳橘皮(湯浸去/白二兩)
　為散每服三錢棗一枚同煎温服
　　　風秘
論曰風秘之病以大腸秘澀不通大腸者肺之腑通行
水榖傳導所出若三焦不和風熱所摶則腸胃乾燥津
液虚少糟粕結聚傳導不行令人心煩腹滿便秘不通
也
前胡丸方　治風氣潤利腸胃
　　前胡(二/兩)大黄　黄芩　木通　麻子仁　芍藥(各/一)
　　(兩一/分)
　共為末錬蜜為丸如豌豆大每服十五丸温水食前
　下
調中丸方　治大腸風熱秘澀不通
　　大黄　鼈甲(醋炙黄/去裙襴)朴硝　桃仁(湯浸去皮尖雙/仁麩炒各四兩)
　　皂莢(五挺去皮椎碎用水/一升投取汁濾過)莱菔(一觔椎碎/絞取汁)
　共六味將前四味為末以陳醋一升半同菜菔皂莢
　煎五七沸後入藥末同熬得所丸如梧桐子大每服
　二十丸米飲下
木香丸方　治腸胃風熱津液燥少大便秘澀
　　木香(半/兩)㯽榔(剉/)大黄(煨/)麻子仁(各二/兩)牽牛子(末/)郁
　　李仁(湯浸/去皮)枳殻(去瓤麩炒/各一兩)
　為末錬蜜丸如梧桐子大每服二十丸温米飲下食
　前
威靈仙㪚方　治老人風氣壅盛大腸秘澀五六日方
大便一次頭旋目暗發作無時
　　威靈仙(一兩酒/浸焙乾)羌活(去蘆/頭)芎藭(各半/兩)
　為㪚每服二錢空心葱湯調下
香枳㪚方　治大腸秘袪風順氣
　　枳殻(去瓤/麩炒)防風(各一/兩)甘草(炙半/兩)
　三味搗羅為㪚每服二錢沸湯㸃服
引飲導秘丸方　治風熱大腸秘澀不通心煩腹滿體熱
　　㯽榔　木香　芎藭　羌活　桂(各二/兩)大黄(濕紙/裹煨)
　　郁李仁(浸去皮尖/各四兩)
　為細末錬蜜丸如梧桐子大每服二十丸漿水下茶
　湯亦可
　　　􁣲瘍風
論曰􁣲瘍風之病其狀斑駮㸃㸃相連而大圓概似自駮
而稍㣲也皆由風邪熱氣摶於脾肺二經流散肌肉使
然也
烏蛇散方　治􁣲瘍風頸面斑駮
　　烏蛇(酒浸去皮/骨炙二兩)秦芁　芎藭(各一/兩半)桂　羌活　人
　　參　山梔子　枳殻　丹參　沙參　𤣥參　犀
　　角(鎊各/一兩)升麻　防風　木通　白鮮皮　黄芩
　　蒺藜子(炒去角/一兩)苦參(二/兩)
　共為散每日温酒調下三錢食後臨臥服
雄黄㪚塗方　治􁣲瘍風面頷頸忽生斑駮其狀如癬
　　雄黄　硫黄　白礬(並研如粉/各一分)
　三味合研匀以鍊成猪脂調和塗上
附子散塗方　治􁣲瘍風身體斑駮
　　附子(一枚大者/去皮生用)硫黄(研半/兩)蒼耳苗(一握/乾者)
　三味搗羅為末以米醋調先以布巾揩瘍上即以藥
　塗之乾再塗
巴豆塗方　治􁣲瘍風面頰頸項忽生斑駮如癬
　　巴豆(去皮生/用一分)釅醋(一/合)
　先以新布揩令赤如故沙盆内用醋磨巴豆如稀膏
　塗於患上
　　　白駮
論曰白駮之病其狀駮斑如癬過如􁣲瘍但不成瘡爾
皆由風熱摶於膚腠脾肺二經不和也
治白駮傳方
　　雌黄　石硫黄(各一兩/研如粉)蛇蛻皮(一條大/者燒灰)
　同研細用醋調成膏先以巴豆一粒中截以平處磨
　令皮起然後𫝊藥三兩徧即瘥
治頭項及面上白駮漸長如癬但不成瘡宜用此𫝊方
　　桂(去粗皮/一兩)
　研為末每用半錢或一錢以津唾和𫝊於白駮上日
　三
治面項身體白駮𫝊方
　　鮎魚(一頭約重半斤去腸肚净洗後一依鮓法用/鹽椒葱粳米飯匀拌即用青荷葉裹作三包)
　　(各用蒲/片撃)
　更用荷葉裏裹令大臭爛先以布拭白駮令赤次炙
　鮓包熱熨令汗出以綿衣包無令風冷所傷
蛇蛻皮方　治周身白駮漸長似癬但不成瘡
　　蛇蛻皮(一條/大者)
　炒熱挼摩白駮時時噀唾數百徧弃之田野草中
鰻鱺魚塗方　治頸項及面上白駮浸淫漸長如癬狀
但不成瘡
　　鰻鱺魚(一條/肥者)
　炙令脂出先將白駮用物揩拭之令小痛然後用魚
　脂塗
大蛇皮塗方　治面項身體白駮風
　　蛇蛻皮(大者燒/作灰)石硫黄(研/)槲皮(燒作灰/二錢)
　三味令研極細以清熟漆調和勿令稠鞭薄塗白駮
　處欲塗藥時先以巴豆中截用平處摩令皮㣲起然
　後𫝊藥
　　　白癜風
論曰白癜風之狀皮膚皴起生白斑㸃是也由肺臓壅
熱風邪乘之風熱相并𫝊流榮衛壅滯肌肉乆不消㪚
故成此疾也
烏蛇散方　治白癜風身體􁟍麻
　　烏蛇(酒浸去皮/骨炙三兩)白殭蠶(炒/)胡麻子　獨活　天麻
　　(各二/兩)烏頭(去皮/臍)細辛　防風(去/乂)桂　枳實　蟬蛻
　　　白附子(炮各/半兩)天南星(一/分)
　為㪚每服温酒調二錢不計時候
治白癜風方
　　杏仁(去雙仁不去/皮尖生用)
　每日早晨爛嚼二七粒於白㸃處揩夜臥再用
治白癜風方
　　鷄子(二枚和殻以米醋/三升浸七日取白)石硫黄(研半/兩)附子(去皮臍/生用一)
　　(枚重半/兩者)粟米(二/錢)
　共四味將後三味擣羅為末以前鷄子白調如稀糊
　臨用藥先以葛布揩患處令赤塗之
苦參膏方　治白癜風
　　苦參　鹽(各一/分)
　研為末先以酒一升煎至四合入藥二味攪匀慢火
　再煎成膏每用先以生布揩患處令赤塗之
　　　紫癜風
論曰紫癜風之狀皮膚生紫㸃搔之皮起而不痒痛是
也此由風邪挾溼客在腠理榮衛壅滯不得宣流藴瘀
皮膚致令色紫故名紫癜風
烏蛇㪚方　治􁟍麻紫癜風
　　烏蛇(酒浸去/皮骨炙)防風　羌活　人參　𤣥參　沙參
　　　苦參　丹參　白附子　蒺藜子(炒去角/各一兩)
　為㪚每服一錢温酒調下
附子硫黄㪚方　治紫癜風斑㸃
　　附子(生用去皮/臍一枚)石硫黄(别研/半兩)
　共研為細㪚入胡粉一分膩粉少許同繁柳汁和匀
　臨臥揩三五徧早晨温漿水洗不三五夜瘥
牡蠣㪚方　治紫癜風
　　牡蠣　膽礬(各半/兩)
　二味生用為㪚釅醋調摩患處
胡桃塗方　治紫癜風并白癜風
　　初結青胡桃(一顆取/外皮用)石硫黄(一皂子/研如粉)
　二味先取胡桃皮切研如膏入硫黄末和匀塗之
羊蹄根塗方　治紫癜風
　　羊蹄根(絞自然/汁半合)生薑(絞自然/汁半合)石硫黄(四錢研/如粉)
　三味將二汁與硫黄末同研令粘塗患處一日不得
　洗不過兩上差
　　　惡風
論曰惡風者皆五風厲氣所致也風有青白赤黒黄之
異其毒中人五臓則生蟲亦有五種蟲生息滋蔓入於
骨髓五臓内傷形貌外應故食肝則眉睫墮落食肺則
鼻柱倒塌食脾則語聲變散食腎則耳鳴如雷鼔之聲
心不受食食心則為不可治是故謂之惡風
五參㪚方　治惡風
　　人參　沙參　丹參　𤣥參　苦參　木通　蒺
　　黎子　烏蛇(浸去皮/骨炙)乾蝎　天麻　赤箭　何首
　　烏　陳橘皮(各一/兩)黄苓(半/兩)原蠶蛾(一/分)
　並生用為散每服三錢熱茶調下服及半料即减服
　二錢初服三日後先覺頭項脊膂身上疼痛乃藥力
　與病相擊也當安臥兩復時許即無事如或身上有
　瘡腫服藥一日後便覺漸减
何首烏丸方　治脾肺風并惡風等疾
　　何首烏　石菖蒲　荆芥穗　蒼耳　胡麻(炒各/一兩)
　　𤣥參　沙參　苦參　白花蛇(酒浸去/皮骨)烏蛇(酒浸/去皮)
　　(骨各/半兩)
　共搗研為末鍊蜜和丸如梧桐子大每服十丸茶酒
　任下如要作㪚每服二錢温酒調下不計時候
威靈仙散方　治惡風
　　威靈仙(二/兩)丹參(六/兩)羗活(一/兩)獨活(一/兩)蒼耳(四/兩)仙靈脾
　　𤣥參　人參　沙參(各二/兩)紫參(一/兩)甘草(一兩/生用)黄芩
　　(各二/兩)
　為㪚食後臨臥温水調下一錢若身體無瘡眼瞳人
　不斷鼻梁不塌服之一料可差
蔓荆實方　治肺臓風毒發作如癩變成惡風證
　　蔓荆實(去白皮生/用四兩)胡麻(研為末炒/熟半兩)天麻(二/兩)菊花(未/開)
　　(者良生/用四兩)天南星　枸把(生用/四兩)苦參(研取粉/四兩)
　為散每服温酒調下二錢日三夜一每服宜去食稍
　遠恐藥食相犯
　　　大風眉鬚墮落
論曰大風眉鬚墮落者盖癩病也皆由惡風染著榮衛
不清風溼毒氣浸漬肌肉致淫邪散溢痒瘙成瘡皮膚
瘍潰鼻柱倒塌鬚眉墮落
枳殻散方　治大風癩病眉鬚墮落熱毒風入五臓身
體頭面生瘡
　　枳殻(去瓤/麩炒)黄蓍　蒼耳　白术　蒴藋　白蒺藜
　　(炒/)防風(生/用)升麻(生/用)梔子仁(研三/分)漏蘆　黄連　人
　　參　天門冬　防已　乾薑　芎藭　丹參　麻
　　黄(去根節/煮去沫)白芷　甘草(炙/)葛根(各半/兩)𤣥參(堅者/三兩)烏
　　蛇(酒浸去皮/骨炙一兩)
　共為末㪚每服温酒調下二錢至三錢空心夜臥服
梔子散風　治大風癩疾眉鬚墮落徧身􁟍麻手攣縮
　　山梔子(二兩/半)芎藭(一兩/半)藁本(三/分)當歸　蔓荆實(各/一)
　　(兩/)桔梗(一兩/三分)羗活　白蒺藜　白茯苓　防風(各/一)
　　(兩三/分)側子　天麻(各半/兩)
　每日空心温酒調下二錢加至三錢夜臥時再服服
　至一料眉鬚再生
羚羊角飲方　治大風癩身上生瘡并面部浮腫眉鬚
墮落四肢􁟍痺
　　羚羊角(鎊/)甘草(炙各/三分)獨活　山梔子仁(各一/兩半)防風
　　(一/兩)枳殻　黄蓍　蒺藜子　丹參(去苗/少炒)𤣥參　木
　　通(各分兩/一)
　每服五錢水煎温服每日早食後及夜臥各一服
　　　大風出蟲
論曰蟲動物也皆風之所化風入五臟化生五蟲則成
五癩入肝其蟲青入心其蟲赤入脾其蟲黄入肺其蟲
白入腎其蟲黒四蟲皆可治惟黒蟲為難􁈛或所傷未
㴱専意治之亦差者
熟艾方　治大風癩熏出蟲
　　艾葉(别揉/令熟)砒霜(研/)水銀(與雄黄/同研)膩粉　硫黄　丹
　　砂(研/)阿魏(酒化去沙石/麫和作餅炙)附子　雄黄(研細入水銀/㸃醋再研令)
　　(星子盡始入膩粉砒霜/硫黄丹沙同研各一兩)麝香(研半/兩)豬牙皂角(一斤/去皮)
　　(研為/末)
　共十一味除艾葉皂角别搗為末外並合細研用紙
　四張先布次艾糝皂莢末次糝諸藥末卷刀切如餅
　餤著椀内燒以小木甑子籠椀以衣襯四邉坐於上
　熏以衣被遮壅定不令透出氣熱悶即俯伏
獨活散方　治大風癩出五蟲
　　獨活(三/分)雄黄(研半/兩)青黛(研一/分)麻黄(去根節煮/去沫半兩)水銀
　　(一分與丹砂雄黄㸃醋同/研以水銀星子盡為度)阿魏(生研/一兩)雷丸　丹砂
　　　滑石(研各/半兩)石膽　牛黄　紫石英(研各/一分)斑苗(四/十)
　　(枚與糯米同炒/去翅足米不用)芫青(四十枚與糯米同/炒去趐足米不用)
　共一十四味研為散每服一錢空心温酒調下不得
　飽食晩更服當有蟲從小便中出或當日或三四日
　至十日方出若瀉出赤蟲如爛櫻桃或如豆麥或瀉
　出黄蟲似黄涕青蟲似青涕菜汁白蟲似馬尾蟲遇
　藥氣即死或隨大便下唯黒蟲如豆豉汁此為難治
　　　大風癩病
論曰癩者内經為癘癘者榮氣熱其氣不清故使鼻柱
壊而色敗皮膚瘍潰其證不同其始則乍寒乍熱腠理
壅塞血氣精髓耗竭乆而不治令人􁟍痺汗不流泄手足
痠疼面目習習奕奕胸頸間狀如蟲行身體徧痒搔之
成瘡或身體錐刺不痛青赤黄黒如腐木形或痛無常
處流移非一或似繩縛拘急不可俛仰眼目浮腫小便
黄赤餘瀝心神恍惚而善噫也曰月浸乆其風化生毒
蟲蟲既變動外先食氣血膚革不澤其内則食五臓食
肝則眉睫墮落食肺則鼻柱損壊食脾則語聲㪚亂食
腎則耳聞雷鼓之音食心則死推癩病率皆風與蟲之
為害也
羚羊角散方　治大風癩疾
　　羚羊角(鎊/)吴茱茰(湯洗焙炒/各一分)羗活　獨活(各半/兩)麻
　　黄(去根/節炙)烏蛇(酒浸去/皮骨)蔓荆實(去白/皮)當歸　黄蓍
　　防風　附子　杏仁(去皮/尖)蒺藜子(炒去角/各半兩)犀角(鎊分/一)
　為散每服一錢空心服食前温酒調下
烏蛇丸方　治大風癩疾若眼脉斷指節冷落脚下有
瘡語聲嗄為不可治如未有此證宜服
　　烏蛇(一條酒浸去皮/骨首尾三兩)檀香　丁香　茜根　紫葛
　　　防風　苦參　獨活　沙參　梔子仁　酸棗
　　仁(生/用)槐子　白芷　附子　藁本　防已　羚羊
　　角　蒼术(醋/炒)犀角(鎊/)萆薢　秦芁　桃膠(生/用)無荑
　　仁(炒/)括樓根　烏藥(各三/分)桑根白皮(剉三/兩)木通(一/兩)
　　(半/)
　共擣羅為末錬蜜丸如赤小豆大每服空心温酒下十
　丸至十五丸日二如不飲酒薄荷槐白皮湯下如要
　速差宜用後湯藥下
桑枝湯方　治大風癩疾下藥
　　桑枝　柳枝　槐枝　枸把根　黄荆根　羚羊
　　角(鎊各/一兩)
　六味並生用剉如麻豆大每服用藥五錢以水一盞
　半煎七分下前丸藥服一月必覺四體皮膚痒痛不
　可忍但宜飲酒不得搔㧓仍頻飲食避外風如有汗
　必腥臭及有蟲從皮膚中出如麫塵或馬尾頭髪尖
　或如線絲尖或如麩皮片頭黒身白形色不定但痒
　之後仔細看之或從小便中出或從瀉泄中出者大
　效此疾稍退終身禁房室又忌動風物時以苦參湯
　洗浴須換新衣其舊衣并牀薦等並焚之
艾蒿醖酒方　治大風癩病身體面目俱有瘡痍惡汗
自出
　　白艾蒿(十束每束如升許/大净擇水洗細剉)
　一味煮取濃汁拌麯米一如常醖法酒熟去糟取清
　稍温飲之令常醺醺然
天門冬丸方　治大風癩病
　　天門冬(去心生用五/斗研絞取汁)
　一味内瓷器中蜜盖口以臘封勿失藥氣於净室中
　經一年取開其色赤如沙塘即入苦沙參粉及乾地
　黄末為丸如梧桐子大每服十丸温水下食後服
百花煎方　治大風癩疾
　　白蜜(二十/兩)石榴(七顆甜者/并皮用)生薑(去皮細/切八兩)
　三味先研生薑石榴絞取自然汁更濾令净入蜜盛
　於瓷瓶以蠟紙封口勿令通氣垂擊於釡中勿到底
　以重湯煎一復時成煎空心酒調二錢加至三錢日
　二夜一旬日内有惡物隨便而出是病根㪚矣
黄精丸煎方　治大風癩疾面赤疹起手足攣急身發
瘡痍指節落
　　黄精(生者十/二斤)白蜜(五/斤)生地黄(肥者/五斤)
　三味先將黄精生地黄洗浄細剉以木石杵桕搗熟復
　研爛入水三斗絞取汁置銀銅器中和蜜攪匀煎之
　成稠煎為度每用温酒調化二錢至三錢日三夜一
　乆服風癩痊平面如童子延年不老
婁金丸方　治大風癩病
　　金箔(五十/片)牛黄(研/)麝香(研/)龍腦(研/)白附子(炮/)天竺
　　黄(各半/兩)人參　白芷　細辛　芎藭　天南星(生/用)
　　(各三/分)天麻　白花蛇(酒浸/肉炙)防風(各一/兩半)黄茋　藁本
　　白殭蠶　羌活　麻黄　白茯苓　犀角(鎊/)羚羊
　　角　芍藥　甘草(炙各/一兩)甘菊(三/兩)
　共研為細末别用生地黄汁二升蜜半觔酒一觔酥
　三分慢火同煎成放冷和藥末匀丸如鷄頭大每服
　三丸細嚼茶酒任下
黄茋丸方　治大風癩疾
　　黄茋　防風　丹參　白术　白茯苓　芎藭
　　山梔子　赤芍藥　枳殻　細辛(各一/兩半)大復皮(一/兩)
　　(三/分)升麻　秦芁(各二/兩)蒺藜子　獨活　苦參(各三/兩)
　共為末錬蜜和丸如梧桐子大空腹煎枳殻湯下二
　十丸日再服
　　　烏癩
論曰烏癩初覺皮膚變異肌腠之間淫淫躍躍如蟲行
動眼前有物如系懸布時發驚恐言語錯亂皮肉􁁜疹
如桃李實或赤或黑手足􁟍痺不知痛所或脚下痛不
可踐地身體生瘡兩肘如縳此名黒癩皆由惡風日漸
傷損血氣不榮所致也
馬先蒿散方　治烏癩
　　馬先蒿(不計多少一名馬禾蒿/名爛石草細切焙乾用)
　搗羅為㪚每服一錢荆芥薄荷湯下
治烏癩浸酒方
　　苦參根白皮(五/斤)
　細剉如麻豆生絹袋貯好酒三斗冬浸七日夏浸四
　日每温飲二合至三合(日二夜一漸/加五七合)
露蜂房酒方　治烏癩
　　露蜂房(五/兩)苦參(四/斤)
　二味剉細用水三斗煑取一斗五升去滓浸麯四觔
　半炊黍米二斗如常醖法酒熟每服三合至五合日
　二夜一稍増無妨
雌黄散塗方　治烏癩
　　雌黄(半/兩)
　以米醋和鷄子清如膏塗瘡上乾即便塗
　　　白癩
論曰白癩之狀語聲嘶嗄目視不明四肢􁟍痺闗節熱
痛如火燔灼脊膂拘急肉如刀劈手足緩弱身體􁁜疹
鼻生息肉目生白珠肉色斑白故謂之白癩也
烏蛇散方　治白癩語聲嘶敗四肢􁟍痺瘙痒生瘡
　　烏蛇(酒浸去/皮骨炙)葛根(各一兩/一分)苦參　紫參　沙參
　　人參　芎藭　天麻　黄苓　木通　地骨皮
　　防風　防己　白术　蒴藋　黄連　莽草葉
　　木蘭皮　附子(炮去/皮臍)烏頭(炮去/皮臍)牛膝　萎蕤　㯽
　　榔(煨/)熟乾地黄　芍藥　桂　𤣥參　龍骨(研/)
　　石膏(研/)升麻　菊花(未開/者妙)蒺藜子(炒去/角)秦芁　細
　　辛(去苖/葉)天雄(炮去皮臍/各一兩)當歸(切/焙)甘草(炙/)遠志　巴
　　㦸天　蒼耳花(炒乾各/三分)吳茱茰(湯/洗)麝香(研各/半兩)
　右四十二味擣研細羅為散每服二錢空心温酒調
　下加至三錢晡時服
白花蛇散方　治白癩語聲嘶嗄目視不明四肢􁟍痺
闗節熱痛身體􁁜疹鼻生息肉
　　白花蛇(酒浸去/皮骨)天麻　槐子　羌活　防風　晩
　　蠶沙(炒/)蔓荆實　白鮮皮　威靈仙　枳殻(各一/兩)
　　甘草(炙半/兩)
　擣羅為㪚每服一錢温酒調下不拘時候
　　　諸痺綂論
論曰飲天和食地德皆隂陽也然陽為氣隂為血氣為
衛血為榮氣衛血榮通貫一身週而復㑹如環無端豈
鬱閉而不流哉夫惟動静居處失其常邪氣乘間曽不
知覺此風寒溼三氣所以雜至合而為痺淺則客於肌
膚深則留於骨髓陽多者行流㪚徙而靡常隂多者凝
泣滯礙而有著雖異狀殊態然即三氣以客之則所謂
痺者可得而察矣且痺害於身其為疾也初若無足治
至其蔓而難圖則偏廢弗舉四體不隨皆自詒伊戚者
也可不愼哉
　　　痛痺
論曰寒氣勝者為痛痺夫宜通而塞則為痛痺之有痛
以寒氣入經而稽遲泣而不行也痛本於寒氣偏勝則
陽氣少隂氣多與病相益治宜通引榮衛温潤經絡血
氣得温則宣流自無壅閼矣
茯苓湯方　治風溼痺四肢痛痺拘攣浮腫
　　赤茯苓　桑根白皮(各二/兩)防己　桂　芎藭　芍
　　藥　麻黄(去根節各/一兩半)甘草(炙一/兩)
　每服五錢棗一枚去核水煎温服連三服後以薑粥
　投之汗出為度
天雄丸方　治風溼痺皮肉不仁骨隨疼病不可忍者
　　天雄(去皮/臍)附子(去皮臍炙/各二兩)桂(一兩/半)乾薑(炮三/兩)防風
　　(三/錢)
　為細末錬蜜丸如梧桐子大每服二十丸温酒下曰
　三夜一
當歸摩膏方　治諸風寒濕骨肉痺痛
　　當歸　細辛(一兩/半)桂(一/兩)生地黄(一斤切研/絞取汁)天雄(十/枚)
　　(去皮臍/生用)芎藭(半/兩)白芷(三/分)丹砂(研一/兩)乾薑(三/分)烏頭(生/用)
　　(一兩/三分)松脂(四/兩)豬脂(四兩别/錬去滓)
　共十二味先將八味剉如大豆粒以生地汁浸一宿
　與豬脂松脂同慢火煎候煎白芷黄色以厚綿濾去
　滓瓷盒盛入丹砂末不住攪至凝即止每用藥用火
　炙手摩病處千徧
　　　著痺
論曰内經謂溼氣勝者為著痺地之溼氣感則害人皮
肉筋脉盖溼土也土性重緩榮衛之與溼俱留并以溼
勝則著而不移也其證多汗而濡者以隂氣勝也治宜
除寒溼通行經絡即差
天雄酒方　治寒溼著痺皮肉不仁至骨髓疼痛
　　天雄　附子(去皮/臍)防風　獨活　當歸　白术
　　五加皮　芎藭　桂　乾薑(二/兩)
　剉如麻豆以夾絹囊盛用無灰清酒一斗浸春夏五
　日秋冬七日温飲任性加减以醉為度
茯苓湯方　治風溼痺自著不去四肢􁟍麻拘攣浮腫
　　赤茯苓　桑根白皮(各二/兩)防己　桂　芎藭(各一/兩半)
　　甘草(三/兩)芍藥　當歸　麻黄(去根節煮/各一兩半)
　每服六錢棗三枚劈破同水煎温服如欲出汗以生
　薑熱粥投之汗出愼外風
治風溼著痺服藥雖多肌肉猶􁟍痺摩風膏摩之方
　　防風　羗活　芎藭　細辛　蜀椒(去目并/閉口)當歸
　　白斂　躑躅花(各半/兩)白芨　丹參　黒參　桂
　　附子　烏頭　皂莢　莽草(各一/分)杏仁(半/兩)苦參(一/兩)
　細剉如麻豆以米二升拌匀浸三宿熬乾同臘月豬
　脂二觔以文武火煎一日綿濾去滓瓷缾貯每用少
　許㸃摩􁟍痺處兼治一切風毒其膏年嵗深乆者(尤/佳)
龍虎膏方　治風溼著痺肌肉􁟍厚不知痛痒
　　龍骨(二/兩)虎骨(三兩酥/塗炙)當歸　桂(各一/兩)皂莢(半斤肥/者去子)
　共為末先别用好肥皂莢十挺以苦酒三升挼取汁
　去滓入鐺中煎減半即入前藥同煎如稀餳入瓷盒
　盛每用少許揩摩􁟍痺處
　　　行痺
論曰内經謂風寒溼三氣雜至合而為痺其風氣勝者
為行痺夫氣之在人本自流通所以痺者風寒溼三氣
合而為病然三氣之中各有隂陽風為氣善行數變故
風氣勝則為行痺其證上下左右無所留止隨其所至
氣血不通是也治法雖通行血氣宜多以治風之劑
防風湯方　治行痺行走無定
　　防風　甘草(各一/兩)黄芩(三/分)當歸　赤茯苓(各一/兩)秦
　　芁　葛根(三/分)桂(去粗/皮)杏仁(炒各/一兩)麻黄(去根節煎/去沫半兩)
　每服五錢棗二枚生薑五片酒一鐘水一鐘同煎温
　服
山茱茰丸方　治風痺遊走無常處亦治血痺
　　山茱茰(炒一兩/一分)生乾地黄(二/兩)山藥　牛膝　澤瀉
　　萆薢(各一/分)天雄　蠐螬　車前子　乾漆　狗脊
　　(去/毛)白术　地膚子(各三/分)茵芋(半/兩)
　共為細末錬蜜丸如梧桐子大每服温酒下二十丸
　加至三十丸
　　　皮痺
論曰風寒溼三氣雜至合而為痺以秋遇此者為皮痺
盖肺主皮毛於五行為金於四時為秋當秋之時感於
三氣遂為皮痺盖正言其時之所感者爾固有非秋時
而得之者皮膚不營而為不仁則其證然也
防風湯方　治肺中風寒溼項強頭昏胸滿短氣嘘吸
顫掉言語聲嘶四肢緩弱皮膚􁟍痺
　　防風　芎藭　麻黄(各一/兩)獨活　桂　前胡　五
　　味子　附子　杏仁　人參　茯神(各三/  分)甘菊花
　　黄茋　甘草(各半/兩)
　每服四錢生薑五片水煎温服
蔓荆實丸方　治皮痺不仁
　　蔓荆實(去浮皮/三錢)防風　羗活　桔梗　白附子
　　枳殻　蒺藜子(炒去角/各半兩)皂莢(半斤新水浸一宿絹/濾去滓入麫少許同)
　　(煎成/膏)
　七味為末入膏中和搗丸梧桐子大每服二十丸食
　後熱水下
天麻丸方　治皮膚􁟍痺
　　天麻(二/兩)𤣥參　没藥(研/)地榆　烏頭(各一/兩)麝香(研/一)
　　(分/)
　四味為末與二味研者和匀錬蜜丸如梧桐子大每
　服二十丸空心食前温酒下
　　　肌痺
論曰風寒溼三氣雜至合而為痺以至隂遇此者則為
肌痺其狀皮膚弗營肌肉􁟍痺而不仁是也
西州續命湯方　治肌痺津液開泄時復不仁或四肢
急痛
　　麻黄(去根節煎/去沬焙乾)當歸(切/焙)石膏(研各/二兩)芎藭　桂　甘
　　草　黄芩　防風　芍藥(各二/兩)杏仁(湯浸去皮尖/炒四十枚)
　每服四錢生薑一片棗二枚水煎温服不計時候
細辛湯方　治肌痺淫淫如蟲行或腠理開疎汗出皮
膚肉色不澤脣鼻黄
　　細辛　防風　白术　附子　桂(各一/兩)石膏(研/)黄
　　茋　麻黄(去根節煎掠去/沫焙乾各二兩)枳實(去白/麩炒)甘草(各半/兩)當
　　歸(一/兩)
　每服四錢生薑五片水煎温服
　　　血痺
論曰血痺之狀形體肌膚如被㣲風所吹者是也盖血
為隂邪入於血而痺故謂之血痺宜先鍼引陽氣後以藥
之
芍藥湯方　治風血痺身體不仁肉冷
　　赤芍　側子　桂　麻黄　萆薢　當歸　丹參
　　(各一/兩)細辛　甘草(各半/兩)
　每服三錢生薑五片水煎温服
黄茋湯方　治風血痺隂陽俱㣲寸口闗上㣲或只中
小𦂳其狀身體不仁如賊風所中
　　黄茋　芍藥(各一/兩)桂(三/分)
　每服五錢棗二枚生薑三片水煎早晨日午晩每各
　一服
萆薢丸方　治風邪遊走無定處名曰血痺
　　萆薢　山藥　牛膝　澤瀉(各一/兩)白术(三/分)地膚子
　　(半/兩)山茰(炒一/兩)狗脊(三/分)茵芋(一/分)熟乾地黄(三兩/半)
　共為末錬蜜和丸如梧桐子大每服十丸温酒下不
　拘時稍加至五十丸
　　　脉痺
論曰血性得温則宣流得寒則凝澀凝澀不行則皮毛
萎悴肌肉􁟍痺内經謂風寒溼三氣雜至合而為痺又
曰夏遇此者為脉痺痺則血凝不流可知也
人參丸方　治脉痺通行血脉
　　人參　麥門冬　茯神　龍齒　遠志　黄茋
　　菖蒲　赤石脂(各一/兩)熟乾地黄(二/兩)
　為末錬蜜丸如梧桐子大每服食後良乆以清粥飲
　下三十丸
防風湯方　治脉痺
　　防風　當歸　秦芁　赤茯苓　茵芋(去/莖)甘草(炙/)
　　桂(去粗/皮)杏仁(去皮尖雙/仁麩炒)獨活(各一/兩)
　每服五錢以酒水各半生薑半分同煎服
　　　筋痺
論曰經曰風寒溼三氣雜至合而為痺又曰以春遇此
者為筋痺其狀拘急屈而不伸是也筋痺不已復感於
邪内舍於肝是為肝痺其狀夜臥則驚飲多數小便上
為引如懐盖淫氣乏竭痺聚在肝治法以筋痺為先筋
痺既平則邪弗入於肝矣
天麻丸方　治筋風四肢攣痺
　　天麻　細辛　菖蒲　赤箭　地榆　人參(各二/兩)
　　附子　芎藭　木香(各一/兩)桂(一兩/半)苦參(三/兩)牛膝(酒/浸)
　　(二/兩)陳橘皮(湯浸去白/焙乾一兩)當歸(切/焙)赤芍　酸棗仁　威
　　靈仙(去/土)藁本　防風　獨活(各二/兩)
　共為細末錬蜜和杵為丸如梧桐子大每服温酒下
　二十丸至三十丸
牛膝湯方　治筋痺以筋虚為風所傷故筋攣縮腰背
不伸強直時痛
　　牛膝(酒/浸)防風　丹參　前胡(各二/兩)石斛(二兩/半)桂(塗/酥)
　　(炙/)秦芁(去苗/上)續斷(各一/兩半)陳橘皮(去白/一兩)大麻仁(一/合)
　除大麻仁外擣篩每服五錢煎熟别下麻仁末一錢
　再煎空心服日二
防風湯方　治肝痺頭目昏塞四肢不利胸腹虚煩
　　防風(一/兩)芎藭　黄茋　五味子　人參　茯神
　　獨活　羚羊角(鎊/屑)前胡(各三/分)細辛　酸棗仁　甘
　　草(各半/兩)
　每服三錢大棗三枚水煎温服
　　　骨痺
論曰經謂人有身寒湯火不能熱厚衣不能温然不凍
慄是人者素腎氣勝以水為事太陽氣衰腎脂枯不長
一水不能勝兩火腎者水也而生於骨腎不榮則髓不
能滿故寒甚至骨也所以不能凍慄肝一陽也心二陽
也腎孤藏也一水不能勝二火故不能凍慄病名曰骨
痺是人當攣節也夫骨者腎之餘髓者精之所充也腎
水流行則髓滿而骨強迨夫天癸虧凝澀則腎脂不長
腎脂不長則髓涸而氣不行骨乃痺而其證内寒也雖
寒不為凍慄則以肝心二氣為陽火一水不能勝之特
為骨寒而已外證當攣節則以髓少而筋燥故攣縮而
急也
石斛丸方　治腎虚骨痺肌體羸瘦腰脚痠疼飲食無
味小便滑數
　　石斛(去/根)牛膝(酒/浸)續斷(各三/分)兎絲子(酒浸/别研)石龍芮(炒/)
　　桂(各一/兩)肉蓯蓉(酒浸/三分)鹿茸(去毛酥/炙一兩)杜仲　白茯苓
　　熟乾地黄(各三/分)附子(一/兩)巴㦸天(半/兩)防風(三/分)桑螵蛸(炙/)
　　芎藭(各半/兩)山茱茰(三/分)覆盆子(半/兩)補骨脂　蓽澄茄
　　(各三/分)五味子(半/兩)澤瀉(一/兩)沉香　蘹香子(各三/分炒)薏以
　　仁(一/兩)
　共為末錬蜜和杵數百下丸如梧桐子大每服空心
　以温酒下三十丸日二服
􁅳乾地黄丸方　治腎虚骨痺面色萎黒足冷耳鳴四
肢羸瘦脚膝緩弱小便滑數補腎
　　熟乾地黄　肉蓯蓉(酒/浸)磁石(煆醋淬/二兩)山茱茰(三/分)桂
　　(去粗/皮)附子(各半/兩)山藥(三/分)牛膝(酒浸切/焙一兩)石南　白茯
　　苓　澤瀉　黄茋(各三/分)鹿茸(去毛酥/炙二兩)五味子(三/分)石
　　斛(一/兩)覆盆子(三/分)遠志(三/分)補骨脂(炒一/兩)蓽薢　巴㦸
　　天(各三/分)杜仲(一/兩)兎絲子(二兩酒/浸别研)白龍骨(一/兩)
　共為末錬蜜和杵數百下丸如梧桐子大每服空心
　以温酒下三十丸日三服
　　　腸痺
論曰内經曰腸痺者數飲而出不得中氣喘爭時發飱
泄夫大腸者𫝊導之官其所以𫝊導者皆冲和之氣今
風寒溼三氣乘虚客於腸間則邪留而和氣閉矣故其
證數飲而出不得中氣喘爭時發飱泄大小腸氣痺水
道不通故雖多飲而不得溲便并氣於大腸使糟粕不
故中氣喘爭時發飱泄也
草豆蔲散方　治腸虚寒溼内攻腹痛飱泄
　　草豆蔲　陳橘皮(湯浸去白/各一兩)桂　木香　白术
　　當歸(切/焙)白豆蔲仁　丁香　肉豆蔲仁　良薑(各/半)
　　(兩/)
　為㪚每服一錢生薑棗湯調下食前服
訶梨勒丸方　治腸痺飱泄復脇脹滿
　　訶梨勒(煨用皮/一兩)乾薑(三/分)當歸(炒一/兩)黄連(去鬚/一兩)白术
　　(一/兩)木香(三/分)厚朴(生薑汁/炙一兩)
　為末錬蜜和杵二三百下丸如梧桐子大每服三十
　丸粥飲下不拘時候
　　　周痺
論曰黄帝鍼經謂周痺者在於血脉之中隨脉以上隨
脉以下不能左右各當其所夫風溼寒之為痺本痺而
不通今乃能周身上下者以其邪中於血脉之間與脉
流通隨氣上下升䧏無礙也
黄芩湯方　治周痺身體不仁
　　黄芩　甘草　防風(各半/兩)秦芁　葛根　杏仁(麩/炒)
　　(各一/分)桂　當歸　赤茯苓(各半/兩)
　為散每服六錢水酒各半棗二枚生薑一片同煎温
　服日二夜一
續命湯方　治八風十二痺
　　羗活(三/分)茯神　薏以仁(炒各/一兩)
　每服六錢别入竹瀝一匙更煎數沸温服日二夜一
醍醐方　治寒溼周痺
　　醍醐(一/兩)
　每日空心以温酒五合和一匙服之
大豆蘖方　治周痺除五臓留滯胸中結聚益氣止毒
皮毛補腎
　　大豆蘖(一升炒/令香熟)
　為末每空心温酒調下一匙再加
野駞脂方　治周痺
　　野駞脂(錬了濾/過一斤)
　别入好酥四兩同錬攪匀每服半匙以熱酒半盞和
　化服之加至一匙空心食前各一服
　　　痺氣
論曰内經謂人身非衣寒也中非有寒氣也寒從中生
者何是人多痺氣也陽氣少隂氣多故寒如從水中出
夫陽虚生外寒隂盛生内寒人身隂陽偏勝則自然生
寒熱不必外傷於邪氣也痺氣内寒者以氣痺而血不
能運陽虚而隂自勝也血凝泣而脉不通故其證身寒
如從水中出也
温補鹿茸丸方　治陽氣虚隂氣盛痺氣内寒如從水
中出
　　鹿茸(酥炙/四兩)人參　天雄　五加皮　五味子　牛
　　膝(酒/浸)防風　遠志　石斛　山藥　狗脊(各一/兩)肉
　　蓯蓉(酒浸/切焙)熟乾地黄(各三/兩)蓽薢　石南　蛇牀子
　　白术(各三/分)巴㦸天　天門冬　杜仲(各一/兩半)乾薑
　　吴茱茰(炒/)桂　附子(去皮/臍)細辛　蜀椒(去目并合/者各三分)
　　白茯苓　兎絲子(酒浸别搗各/一兩一分)覆盆子　石龍芮
　　(各二/兩)
　除兎絲子别擣外擣羅為末再拌匀錬蜜丸如梧桐
　子大每服温酒下二十丸加至三十丸空心食前日
　三
補益黄茋丸方　治隂盛陽虚痺氣身寒如水中出
　　黄茋　鹿茸(酥/炙)白茯苓　烏頭(去皮/臍)乾薑(各三/分)桂
　　芎藭　當歸　熟乾地黄(各一/兩)白术　兎絲子(酒/浸)
　　(一宿/别搗)五味子　栢子仁　枸把根(各一/兩半)大棗(去核/廿枚)
　共十五味除兎絲子别搗外同搗羅再拌匀鍊蜜丸
　如梧桐子大每服空心温酒下十五丸日三
　　　熱痺
論曰内經於痺論有云其熱者陽氣多隂氣少陽遭隂
故為熱痺盖腑臓壅熱復遇風寒溼之雜至客摶經絡
留而不行遭其隂故􁟍痺熻熱而悶也
升麻湯　治熱痺
　　升麻　射干　甘草　芎藭　人參(各二/兩)赤小豆
　　(炒三/合)麥門冬　生薑　萎㽔(各三/兩)
　每服四錢生地黄汁半合青竹葉十五片水同煎温
　服不拘時候
犀角升麻湯　治熱痺
　　升麻(二/兩)茯苓　人參　防風　犀角(鎊/)羚羊角
　　羗活(去蘆頭/各二兩)桂(半/兩)
　每服四錢生薑一塊竹瀝少許水同煎温服
　聖濟總録纂要卷二
欽定四庫全書
○聖濟總録纂要卷三
　　　　　　　　　　　　　　休寧程林纂
　　傷寒門
　　　傷寒統論
論曰風寒暑溼飲食勞倦皆能為病是謂五邪冬傷於
寒者春必病温春傷於風者夏必飱泄夏傷於暑者秋
必痎瘧秋傷於溼者冬必欬𠻳是乃四時之氣也然五
邪所中雖不同本皆外邪大率同類唯多冬時嚴寒其
毒厲尤甚人或中之病在冬時則正名傷寒若邪毒藏
於肌膚至春之時乘温而發者温病若留連日久至夏
之時乘盛暑而發者為暑病所謂先夏至一日為病温
後夏至日為病暑是也其病之𫝊次先客於太陽其病
令人頭項痛腰脊强其脉尺寸皆浮太陽不已𫝊於陽
明其病體熱目疼鼻乾不得卧其脉尺寸皆大陽明不
已𫝊於少陽其病胸脇痛而耳聾其脉尺寸皆弦少陽
不已太隂受之其病腹滿體重其脉尺寸俱微太陰不
已少陰受之其病口燥舌乾而渇或背微惡寒其脉尺
寸俱沉少陰不已厥陰受之其病煩滿舌卷囊縮其脉
寸尺俱緩病之所𫝊不過三陰三陽而已其未滿三日
者邪在陽經未入於裏其病在表宜汗之而愈若經四
日者邪入陰經其病在裏宜下之而愈特其大畧爾葢
有一日而傳之數經者亦有數日而尚在太陽者陽病
雖宜發汗陽明之病反宜下之陰病雖宜下少陰之病
或宜温之由人之稟受虚盛其𫝊有遲速又有不𫝊經
者當審其脉證凡此六經受病五邪脉證各不同傷風
必惡風其脉浮緩傷寒者必惡寒其脉浮緊以至傷暑脉
虚傷溼脉濡人迎緊盛為傷寒氣口緊盛為傷食診得
五邪知其本也診得六經知其標也有病雖在表而不
可汗者或裏而不可下也或若汗之太多則津液燥竭
遂致亡陽下之太早則邪氣動膈乃成結胸清濁相干
則變為霍亂熱毒内瘀則變為瘀血又或為發黄者溼
熱相蒸也或為發斑者陽毒太盛也陽盛之人得之於
熱乃為陽毒陰盛之人得之於寒乃為陰毒蠱動則為
狐惑壞病之甚則為百合若勞復陰陽易之類雖差後
猶宜節慎變態多端不可備舉當以類求之皆以適當
為良唯兩感之病表裏皆受邪為難治其他或陰證似
陽陽證似隂或隂盛隔陽或陽盛隔隂者在診病者以意詳之
　　　傷寒可汗
論曰傷寒病汗之而愈者以初得病一日至三日陽經
受邪未傳諸陰其邪在表故當發汗此大約也然病數
日脉浮太陽證不罷者亦可汗之當以脉證為凖凡頭
痛發熱惡風振寒是為可汗之證其脉浮者是為可汗
之脉陽虚則惡寒脉浮為在表或浮而弱或浮而緊或
浮大而數皆宜汁之
麻黄湯方　治傷寒太陽病頭痛發熱身疼腰痛骨節
疼痛惡風發熱無汗而喘者
　　麻黄(去根節/三兩)桂(去粗皮/三兩)甘草(炙一/兩)杏仁(去粗皮雙/仁七十枚)
　㕮咀如麻豆大每服五錢水煎温服覆取微汗不須
　啜粥餘如桂枝法将息
大青龍湯方　治傷寒太陽中風脉緊發熱惡寒身痛
不汗出而煩躁
　　麻黄(去根節/六兩)桂(去粗/皮)甘草(各二/兩)杏仁(去皮尖雙/仁四十枚)生
　　薑(三/兩)棗(大者/十枚)石膏(一雞子/大碎)
　㕮咀如麻豆大每服五錢水煎温服脉微汗出惡風
　者不可服
桂枝麻黄各半湯方　治傷寒太陽病得之八九日如
瘧狀發熱惡寒熱多寒少其人不嘔清便一日二三度
發脉微緩者為欲愈也脉微而惡寒者此陰陽俱虚不
可更發汗更下更吐也面色反有熱色者未欲解也以
其不能得小汗出身必痒
　　桂(去粗皮/一兩半)芍藥　生薑　甘草　麻黄(去根節/各一兩)大
　　棗(四/枚)杏仁(三十四枚湯浸/去皮尖雙仁)
　㕮咀如麻豆大每服五錢水煎温服
桂枝湯方　治傷寒太陽病外證未解脉浮弱者當以
汗解
　　桂(去粗/皮)芍藥　生薑(各三/兩)甘草(二/兩)大棗(十二/枚)
　㕮咀如麻豆大每服五錢水煎温服須臾啜熱稀粥
　助藥力取微汗
麻黄附子甘草湯方　治傷寒少陰病得之二三日宜
微發汗以二三日無裏證故微發汗
　　麻黄(去根/節)甘草(各二/兩)附子(一枚炮製/去皮臍)
　㕮咀如麻豆大每服五錢水煎温服
葱䜴湯方　治傷寒初覺一二日頭項腰脊痛惡寒
　　葱白(十四/莖)䜴(半/合)乾薑(一/分)麻黄(去根/節)桂(去粗/皮)芍藥(各半/兩)
　㕮咀如麻豆大每服五錢水煎温服良久投葱䜴熱
　粥葢覆出汗
葱粥方　治傷寒服葱䜴湯後未得汗再服
　　葱白(十莖并/頭切)䜴(三合/炒)生薑(半兩/拍碎)
　水五盞煎至二盞半去滓入白米依常法煮粥入少
　鹽攪匀任意食之衣覆出汗未汗再服
麻黄葛根湯方　治傷寒初得一二日出汗
　　麻黄(去根節/一兩)葛根　柴胡(去苗各/一兩)芍藥(三/分)
　每服五錢水一盞䜴一百粒開口椒七粒連鬚葱白
　三寸薄荷二十葉同煎熱服服後葱䜴湯一盞投之
　衣覆取汗未快再服
葛根湯方　治傷寒初覺頭痛惡寒壯熱腹内熱脉洪
大一二日宜服
　　葛根　黄芩　柴胡(去苖各/半兩)葱白(五/莖)䜴(一/合)
　㕮咀每服五錢生薑一棗大拍碎同煎温服良久再
　服得汗即止
麻黄解肌湯方　治傷寒初患一二日體熱頭痛
　　麻黄(去根節/一兩)石膏(碎/)葛根(各一/兩半)甘草(一分/半)芍藥
　　杏仁(去皮尖雙仁/炒各一兩)桂(去粗皮/三分)
　每服五錢生薑五片水煎温服
葛根湯方　治傷寒一二日頭痛壯熱遍身疼痛其脉
洪數
　　葛根　白术　芍藥　乾薑(各半/兩)麻黄(去根/節)桂(去/粗)
　　(皮各/三分)甘草(炙一/分半)
　每服五錢水煎熱服如脉微即加附子半兩
石膏人參解肌湯方　治傷寒初得一二日頭疼壯熱
惡寒脉浮緊
　　石膏(碎/)麻黄(各一/兩)柴胡(去/苗)人參(各半/兩)桂(去粗/皮)甘草
　　(各一/分炙)葛根(二/兩)
　每服三錢入葱䜴生薑同煎熱服
十味人參湯方　治傷寒頭痛體疼寒熱不解
　　人參　厚朴(生薑/汁炙)桂　甘草　杏仁(去皮尖/雙仁炒)白术
　　　乾薑　白茯苓　陳橘皮(湯浸去白/各一兩)麻黄(去根/節湯)
　　(煮去沫/二兩)
　每服三錢生薑二片棗一枚同煎熱服纔覺傷風併
　三兩服汗出立差
羌活湯方　治傷寒表不解頭痛體疼發汗
　　羌活　獨活　柴胡　前胡　人參　白茯苓
　　桔梗　芎藭　甘草(炙各/一兩)枳殻(去瓤麩/炒一兩)
　每服三錢生薑二片薄荷少許同煎温服不拘時
葱䜴湯方　治傷寒一日至三日以前身熱脉大肢體
疼痛汗不出
　　蒼术(米泔浸去/皮麩炒黄)麻黄(去根節湯煮/去沫各二兩)甘草(炙/)桂(各一/兩)
　每服三錢葱白三寸鹽䜴二十粒同煎熱服不拘時
　候
　　　傷寒可下
論曰凡傷寒邪入於陰其病在裏法當下之諸腹滿大
大便或口燥舌乾而渴或潮熱譫語皆為可下之證諸
診得脈沈而實即為可下之脉但脈證已具不必拘以日
數急宜攻裏若病雖過經而裏證未備者未可下也故
經曰陽盛陰虚下之則愈其法謂此
陽明病不吐不下心煩者可與調胃承氣湯太陽病三
日發汗不解蒸蒸發熱者可與調胃承氣湯傷寒吐後
腹脹滿者可與調胃承氣湯
調胃承氣湯方
　　甘草(炙二/兩)大黄(以清酒/洗四兩)
　㕮咀每服五錢入芒硝一錢更煎一二沸温服
陽明病脉遲雖汗出不惡寒者其身必重短氣腹滿而
喘有潮熱者此外欲解可攻裏也手足濈然汗出者此
大便己鞭也與大承氣湯若汗多微發熱惡寒者外未
解也其熱不潮未可與承氣湯若腹大滿不通者可與
小承氣湯微和胃氣勿令至大泄下大承氣湯
大承氣湯方
　　大黄(酒洗/四兩)厚朴(炙半/斤)枳實(麩炒/五枚)
　㕮咀每服五錢入芒硝一錢同煎温服
陽明病其人多汗以津液外出胃中燥大便必鞭鞭則
讝語小承氣湯主之若一服讝語止者勿再服
小承氣湯方
　　大黄(四/兩)厚朴(二/兩)枳實(麩炒/大者)
　㕮咀每服五錢水煎温服初服湯當更衣不爾者盡
　飲之若更衣者勿服
柴胡湯方　治傷寒四日以後煩熱不解大小腸澀
　　柴胡(去/苖)黄芩(一/兩)犀角(鎊/)芍藥(各三/兩)山梔子仁(半/兩)大
　　黄(炒一/兩半)木通(三/分)朴硝(一兩/一分)
　每服五錢入竹葉三片同煎空腹服大小腸通為度
　如未效再服
大柴胡湯方　治傷寒十餘日熱結在裏往來寒熱者
　　柴胡(去苖/半斤)枳實(麩炒/四兩)黄芩　芍藥(各三/兩)半夏(二兩/半湯)
　　(洗七/遍)大黄(二/兩)
　㕮咀每服五錢入生薑十片棗三枚同煎温服
調胃承氣加橘皮湯方　治傷寒發汗不解蒸蒸發熱
　　陳橘皮(浸去白/半兩)大黄(醋炒/一兩)甘草(炙半/兩)
　每服四錢入芒硝一錢同煎温服
大青散方　治陽盛發狂有斑大小便閉澀
　　大青　知母　黄芩　大黄(煨/)山梔子仁　升麻
　　　黄連(各一/兩)甘草(炙半/兩)
　共為散每服三錢入朴硝一錢宻水調下
承氣丸方　治傷寒時氣温熱病大便不通
　　大黄(炒三/分)郁李仁(湯浸去/皮研)枳實(麩/炒)朴硝(研各/一兩)
　共研為末和匀煉蜜丸如梧桐子大毎服二十丸生
　薑湯下未利再服不計時候
　　　傷寒可吐
論曰諸病吐之而愈者邪在胸中也傷寒大法謂四日
以上若入陰經其𫝊未深邪氣髙而裏實客於胸膈下
之則動胃汗之則亡陽惟宜吐而出之然亦不必拘此
凡寒邪熱毒痰實在胸中及有宿食在胃脘者皆當吐
之但診其脉寸口或浮或滑或數或緊與諸部不同者
其證心胸痞滿鬱鬱而痛不能息多涎唾飲食入則吐
欲吐復不能出或手足厥冷及心下滿而煩飢不能食
吐下後心中懊憹者是也内經所謂其髙者因而越之
即其法也
𤓰蔕散方　治胸有寒病如桂枝證頭不痛項不强寸
脉㣲浮胸中痞鞭氣上衝喉咽不得息當吐之
　　𤓰蔕(熬/)赤小豆(各一/分)
　𢷬篩再和匀每服一錢䜴一合湯七合先漬之須臾
　煮作稀糜取汁調散放温頓服不吐少加之快吐為
　度亡血虚家不可與
撩膈湯方　治傷寒三四日胸中痰壅憎寒壯熱頭痛
　　桃枝(一握東引/者取稍)栁枝(一握/取稍)甘草(一分/取稍)烏梅(去核/三枚)山
　　梔子仁(一/分)
　各細剉同用奨水一大盞半煎至一盞空心分為二
　服相次再服取吐為度
三物湯方　服前撩膈湯吐後頭痛壯熱未退即服此
三物湯
　　薄荷(一/握)人參(半/兩)生薑(一/分)
　水煎空心温服晚再服
苦參散吐方
　　苦參
　為細散每服三錢温酒五合調服之即吐
人參湯吐方　治傷寒出汗後心胸妨悶煩熱未退
　　人參(半/兩)燈心(一小/束)枳殻(麩炒/一分)大腹皮(一/枚)茶末(二/錢)生
　　甘草
　除茶末外各細剉用淡􁁊水二大盞煎至一盞下茶
　末攪匀分温二服以紙撚子於咽喉中取吐為度
　　　傷寒可温
論曰傷寒病雖有三陰三陽然在陽則太陽病多在陰
則少陰病多以二經為表裏故也至於陽明太陰病頗
稀少而少陽厥陰病又少也然究觀古人治陽明則多
下於少陰則多温葢陽明者胃也胃受病則不惡寒反
惡熱濈濈汗出大便秘譫語潮熱須下之乃愈若乃氣
弱本虚人初中病腠理寒邪氣更不經三陽而便見少
陰證葢少陰者腎也腎受病則身冷惡寒四肢厥逆脉
微細心煩但欲寐或自利而渴須温之乃愈雖然三陰
病大約可温而古人特於少陰詳言之者則少陰病尤
宜温故也
附子湯方　治傷寒少陰病得之一二日口中和其背
惡寒者當灸之
　　附子(去皮臍/二兩)人參(一/兩)白术(四/兩)芍藥　白茯苓(三/兩)
　每服五錢水煎温服日二
四逆湯方　治傷寒少陰病脉沉者急温之
　　甘草(二/兩)乾薑(兩/半)附子(一枚/生用)
　剉如麻豆大每服五錢水煎温服强壯之人可倍加薑
　附
四逆湯方　治傷寒少陰病下利清穀裏寒外熱手足
厥冷脉微欲絶身反不惡寒其人面色赤或腹痛或乾
嘔或咽痛或利止脉不出者通脉加减四逆湯
　　甘草(各二/兩)附子(大者/一枚)乾薑(二/兩)
　各剉如麻豆大每服五錢水煎温服其脉即出者愈
　面色赤者加葱九莖腹中痛者去葱加芍藥二兩嘔
　者加生薑二兩咽痛者去芍藥加桔梗一兩利止脉
　不出者去桔梗加人參二兩病皆與方相應者乃服
　之
生薑湯方　治傷寒手足厥冷脉細欲絶其人内有久
寒者宜當歸四逆加吳茱茰生薑湯
　　當歸　芍藥　桂(去粗/皮)細辛(各三/兩)吳茱萸(湯洗/炒)甘
　　草(炙/)木通(各二/兩)
　剉如麻豆每服五錢入生薑半分棗三枚水酒同煎
　温服
通闗飲方　治厥陰傷寒脉弦長者生沉細不足者死
　　附子(一/兩)乾薑　羌活　桔梗　甘草(灸/)五加皮(各/半)
　　(兩/)桂(三/分)黄茋(一/分)防風(一分/半)
　剉如麻豆每服五錢水煎食前温服
迴陽湯方　治傷寒陰盛手足厥冷體寒脉微
　　延胡索(炒/)半夏(切生薑/汁炒黄)甘遂(麩炒各/一兩)陳橘皮(湯浸/去白)
　　附子(去皮/臍)桂(去粗/皮)麻黄(去根節湯煮/去沫各半兩)檳榔(一/枚)天南
　　星(一/枚)
　剉如麻豆每服二錢酒煎温服服後一次頃患人頭
　面渾身覺熱時便與衣服葢覆令出汗
温白丸方　治傷寒面青心下堅鞭開口出氣身體不
熱頭面多汗四肢厥冷
　　半夏(湯浸/去滑)白附子(炮/)硫黄(研各/一兩)
　共研為末用粳米飯𢷬和為丸如梧桐子大每服二
　十丸温酒下吐逆炒薑鹽酒下或艾醋湯下陰毒併
　喫二三服不計時侯
白术飲方　治傷寒伏陰胸膈妨悶吐逆不定手足厥
冷
　　白术　附子(去皮/臍)髙良薑(炮/)桂(去粗/皮)人參　乾薑
　　(炮各/一兩)霍香(去根/一分)
　剉如麻豆每服三錢水煎温服
吳茱萸散方　治傷寒渾身手足厥冷面青脣口無色
心中寒慄
　　吳茱茰(湯浸/焙炒)硫黄(研/)桂(去粗/皮)附子(去皮/臍)芎藭(各一/分)
　搗羅為散煎艾葉湯調下三錢陰盛者兼灸氣海數
　十壯
黒龍湯方　治傷寒陰盛隔陽身冷煩躁脉細沉緊
　　附子(一枚及半兩者燒存/性用冷灰焙去火毒)
　搗研細入臘茶一錢和匀分作二服每服以水一盞
　蜜半匙同放冷服須㬰躁止得睡汗出為效
返陰丸方　治傷寒陰盛手足多冷脉沉細助陽消陰
　　硫黄　消石　陽起石　太陰𤣥精石　白礬
　　石膏(各半/兩)
　研為未同入銚子内熬成汁為度放冷細研用水浸
　炊餅為丸如梧桐子大煎艾湯下十五丸
　　　傷寒過經不解
論曰傷寒為病六經受邪始𫝊於三陽病在表者可汗
其滿三日𫝊於三陰病入裏者可下其不兩感於寒更
不傳經不加異氣者至七日太陽病衰頭痛少愈八日
陽明病衰身熱少微九日少陽病衰耳聾微聞十日太
陰病衰腹滿減如故十一日少陰病衰渴止舌乾已而
嚏十二日厥陰病衰囊縱少腹微下大氣皆去病人精
神爽慧也故傷寒愈者皆在十二日若過此經病猶不
解者為邪熱結于裏其或譫言妄語或鬱鬱微煩或腹
滿吐下皆縁治之失宜邪氣稽留故病過經不能解也
當隨其證以治若更感異氣變為他疾者當依壞病法
療之
犀角湯方　治傷寒過經不解熱結在裏往來寒熱煩
渴躁悶
　　犀角(屑一/兩)柴胡(去/苖)吳藍(各三/分)大青　升麻(各一/兩)烏
　　梅(去/核)黄芩(各三/分)甘草(半/兩)
　每服五錢入竹葉三十片同煎食後温服
木通湯方　治傷寒十三日過經不解臍腹脹滿小便
淋澀煩悶燥渴
　　木通　葛根　青橘皮(湯浸去/白鹽炒)檳榔　滑石
　　瞿麥穗(各一/兩)
　每服五錢入葱白二寸同煎温服不計時候
柴胡湯方　治傷寒發汗下之後過經不解胸脇滿結
渴而不嘔但頭汗出往來寒熱小便不通宜服茈胡湯
　　柴胡(二/兩)桂　黄芩(各一/兩)牡蠣(生/用)甘草(各半/兩)括摟根
　　(一兩/半)木通(一/兩)
　每服五錢生薑半分葱白五寸同煎食後温服
　　中風傷寒　　傷寒溼温　　傷寒時氣
　　傷寒疫癘　　傷寒結胸
　　　中風傷寒
論曰中風傷寒三陽三陰候各不同太陽中風其脉陽
浮陰弱其證發熱自汗葢陽浮熱自發陰弱汗自出嗇
嗇惡寒淅淅惡風熻熻發熱鼻鳴乾嘔又曰太陽病發
熱汗出脉緩者名為中風不可燔灸若以火發其汗邪
風為火熱所刼血氣流溢榮衛失常兩陽熏灼其身發
黄陽盛即衂陰虚即小便難陰陽俱虚竭其身體枯燥
但頭汗出劑頸而還腹滿微喘口乾咽爛或不大便久
則讝語甚者至噦手足躁擾循衣摸牀其小便利者可
治陽明中風即陽明病能食為中風其證口苦咽乾腹
滿微熱惡寒脉浮而緊下之則腹滿小便難少陽中風
兩耳無聞目赤胸中滿而煩不可吐吐之則悸而驚太
陰中風四肢煩疼其脉陽微陰澀而長為欲愈少隂中
風其脉陽微陰浮為欲愈厥陰中風其脉微浮為欲愈
不浮為未愈凡此六經之病其狀雖異大抵其脉皆浮
經所謂浮為風是也
大青龍湯方　治傷寒太陽中風脈浮緊發熱惡寒身
痛不汗出躁煩
　　麻黄(去根節煮/去沫六兩)桂(去粗/皮)甘草(炙各/二兩)杏仁(去皮尖雙/仁四十枚)
　　石膏(如雞子/大碎)
　㕮咀如麻豆服五錢入生薑一棗大棗二枚同煎温
　服取微汗汗多者以温粉粉之
桂枝湯方　治中風傷寒陽浮陰弱陽浮者熱自發陰
弱者汗自出惡寒發熱鼻鳴乾嘔等疾
　　桂(去粗/皮)芍藥(各三/分)甘草(炙半/兩)
　每服五錢入生薑一棗大棗二枚同煎温服以汗為
　度未汗更服仍作生薑稀粥投之以助藥力
石膏湯方　治中風傷寒頭痛四肢􁟍痛身體沉重
　　石膏　甘草(炙/)麻黄(去根節/煎去沫)桂　芍藥(各二/兩)
　每服五錢入生薑一塊同煎空心温服
麻黄桂心湯方　治中風傷寒脉浮緊發熱惡寒身體
疼痛汗不出而煩
　　麻黄(去根節煎掠/去沫二兩)桂(去粗/皮)甘草　乾薑(炮各/一兩)石膏
　　　乾薄荷葉　杏仁(去皮尖雙/仁各半兩)
　每服五錢入棗二枚同煎食前温服
桂枝湯方　治中風傷寒初得其外證頭項疼腰背强
壯熱語澀恍惚唾涕稠黏遍身拘急
　　桂(去粗皮/三分)芎藭　半夏(湯洗七遍生/薑等分同搗)附子　菖蒲
　　　麻黄(去根節/煎去沫)羌活　細辛(各半/兩)白芷(一/分)
　剉如麻豆每服三錢入生薑一塊同煎食前温服葢
　覆取汗
麻黄細辛丸方　治中風傷寒頭痛惡寒四肢煩疼心
躁悶
　　麻黄(去根節/一兩)細辛　人參　白茯苓　甘草　白
　　术(各半/兩)括摟根(三/分)
　共研為末錬蜜和搗丸如雞頭大每服一丸薄荷蜜
　湯研下
　　　傷寒溼温
論曰傷寒有五其一為中溼葢風溼之氣中人為病發
熱與寒病相類故曰溼温也此因汗出當風或因取冷
過度致陰溼氣襲人肌膚流𫝊經絡其證喜汗出闗節
疼痛發熱而煩小便不利大便反快是謂中溼若風溼
相搏則一身盡疼日脯所劇微熱相蒸則身必熏黄凡
治風溼者欲其微汗即風氣解而溼自去溼甚者當利
其小便不可大發汗大汗則風去溼在其病不去亦不
可下之下之早則噦下之而利不止即死診其脈當沉
而細難經曰溼温之脈陽濡而弱陰小而急是也
麻黄杏仁薏苡仁甘草湯方　治溼温病一身盡疼發
熱日晡即劇此病傷於汗出當風或乆傷取冷所致
　　麻黄(去根節/三兩)杏仁(去皮尖雙仁/三十枚炒)薏苡仁(一/兩)甘草(炙/一)
　　(兩/)
　㕮咀每服五錢水煎温服
桂枝附子湯　治傷寒八九日風溼相搏身體疼痛不
能自轉側不嘔不渴脈浮虚而嗇者桂枝附子湯生之
若其人大便堅小便自利者术附子湯主之
　　桂(去粗皮/四兩)附子(三/枚)甘草(炙二/兩)
　㕮咀每服五錢入生薑五片棗二枚同煎熱服
术附子湯方
　　附子(炮製去皮/臍三枚)白术(四/兩)甘草(灸二/兩)
　剉如麻豆每服五錢入生薑五片棗二枚同煎温服
　初一服其人身如痺半日許復之三服後其人如冐
　狀勿怪此以附子术併走皮中逐水氣未得除故使
　之然耳法當加桂四兩此本一方二法以大便堅小
　便自利故去桂也以大便不堅小便不利當加桂附
　子三枚恐多也虚弱家及産婦宜減服之
甘草附子湯方　治風溼相搏骨節疼煩掣痛不得伸
屈近之則痛劇汗出短氣小便小利惡風不欲去衣或
身微腫者
　　甘草(炙二/兩)附子(二/枚)白术(三/兩)桂(四/兩)
　㕮咀如麻豆每服五錢水煎温服初服得微汗則解
　能食汗止復煩者少減服之千金方去身腫者加防
　風四兩悸氣小便不利者加茯苓三兩既有附子今
　加生薑三兩
治溼家身煩疼麻黄湯加术四兩發其汗為宜慎不可
以火攻之方
　　麻黄(三/兩)桂(二/兩)甘草(炙一/兩)杏仁(去皮尖雙/仁七十枚)白术(四/兩)
　㕮咀如麻豆大每服五錢水煎温服取微汗則解
防風黄茋湯方主之　治風溼脉浮身腫汗出惡風者
　　防風(四/兩)黄茋(五/兩)甘草(炙二/兩)白术(三/兩)
　㕮咀如麻豆大每服五錢入生薑半兩大棗二枚同
　煎温服日三喘者加麻黄胃中不和者加芍藥氣上
　衝者加桂下有陳寒者加細辛服後當如蟲行皮中
　腰以下如氷後坐被上又以一被遶腰下温令微汗
　差
杏仁湯方　治風溼身體疼痛惡風微腫
　　杏仁(去皮尖雙仁/炒二十五枚)桂(去粗/皮)麻黄(去根節先煮/一兩焙乾)芍藥
　　　天門冬(去心焙/各一兩)
　㕮咀如麻豆大每服五錢入生薑半分同煎温服
　　　傷寒時氣
論曰春温夏熱秋涼冬寒是為四時正氣非其時有其
氣人或感之病無分少長率相似者謂之時氣如春應
温而反寒夏應熱而反冷秋應涼而反熱冬應寒而反
温是也其候與傷寒瘟病相類但可汗可下之証比傷
寒温病療之宜輕爾
葛根湯方　治時氣二三日不解頭痛壯熱惡寒
　　葛根(一/兩)麻黄(去根節/炙二兩)陳橘皮(湯浸/去白)甘草(灸/)黄芩
　　知母　杏仁(去皮尖雙/仁各一兩)
　每服三錢入生薑二片同煎温服
七聖湯方　治時氣頭痛壯熱肢體煩痛
　　麻黄(去根節/炙三兩)蒼术(炒二/兩)橘皮(湯浸/去白)木通(各一/兩)桔梗
　　(一兩/半)山茵陳(一/兩)甘草(炙二/兩)
　每服三錢生薑三片同煎温服
八神湯方　治時氣一二日頭痛壯熱心神煩悶
　　麻黄(一兩/炙)大黄　當歸　甘草　白术　山梔子
　　仁(各半/兩)芍藥　荆芥穗(各一/分)
　每服三錢入薄荷三葉葱白一寸生薑二片同煎熱
　服
人參乾葛湯方　治時行表不解壯熱惡寒
　　人參　乾葛　白芍藥　桔梗(炒各/一兩)赤茯苓(三/分)甘
　　草(炙/)木香(各半/兩)麻黄(依前炙/三分)
　每服三錢水煎熱服併三兩服温覆出汗
五苓散方　治時氣解表出汗
　　赤茯苓　桂　澤㵼　白术(各一/分)豬苓(去黒皮/半兩)
　為散每服五錢以新汲水調頓服訖以葱䜴粥投之
　衣葢取汗
葱白湯方　治時氣傷寒發汗
　　葱白(研一/兩)生薑(二/兩)豉(一/合)細茶末(二/錢)
　先以水二盞煎葱并薑至一盞半次下豉煎少時即
　入茶末去滓頓服厚衣葢取汗
解表湯方　治初得傷寒時氣壯熱頭痛
　　甘草(炙二/兩)生薑(二兩/半)黒豆(二/合)
　㕮咀每服五錢煎頓服厚衣葢覆取汗
附桂散湯　治傷寒時氣
　　附子(去皮/臍)桂(各半/兩)
　為散每服三錢熱酒調頓服厚衣葢汗出為度
萬靈湯方　和養三焦調順陰陽升降痞滯祛遣寒邪
温中散寒煖胃和脾滋助氣血思美飲食虚寒痼疼痰
癖動氣心膈疼痛噎悶嘔逆一切氣疾不日全愈
　　前胡　柴胡　秦芁　甘草(炙各/半斤)蘹香子(炒/)木香
　　　桂(去粗皮/各一斤)檳榔(十/枚)白豆䓻(去殻/半斤)芍藥(半/斤)青橘皮
　　(半/斤)芎藭(半/斤)甜葶藶(半斤/微炒)桔梗(四/兩)
　每服三錢大棗二枚同煎食前温服
　　　傷寒疫癘
論曰人生天地間禀氣於陰陽氣和則安氣􁁊則病故
一嵗之内節氣不和寒暑乖候皆為疫癘之氣感而為
病故名疫癘其狀無問長少率皆相似俗又名天行其
病與時氣温熱等病相類各隨其證以方制之
前胡湯方　治時行疫癘壯熱欬𠻳頭痛心悶
　　前胡　升麻　麥門冬　貝母(去/心)紫苑(去苖/土)杏仁
　　(去皮尖雙仁/研各半兩)甘草(炙一/分)石膏(一兩/一分)
　每服三錢竹葉二七片同煎温服不拘時
葛根湯方　治時行疫癘兼風熱目疼心中妨悶
　　葛根(一/兩)芍藥(三/分)葱白(三/莖)豉(半/合)
　水煎温服再服
石膏湯方　治時行疫癘病壯熱頭痛脣乾
　　石膏(一/兩)葛根(三/分)芍藥　貝母　百合　升麻(各半/兩)
　　梔子仁　甘草(炙各/一分)
　每服三錢豆䜴五十粒葱白三寸同煎服
柴胡湯方　治時行疫癘一二日頭痛壯熱
　　柴胡(二/兩)芍藥(一/兩)梔子仁　黄芩(各半/兩)石膏　葛根
　　(各一/兩)
　每服五錢葱白三寸䜴三十粒同煎温服不計時候
　　　傷寒結胸
論曰傷寒病發於陽下之早邪毒之氣結聚於胸膈故
名結胸其證心下堅鞭按之則痛項强如柔痓狀或從
心下至少腹堅滿而痛其痛不可近其脉寸口浮闗上
自沈是其候也若正在心下按之即痛而脈浮滑亦名
結胸凡此本太陽病脉浮而動數醫反下之胃中空虚
客氣動膈令人短氣躁煩心中懊憹陽氣内陷心下堅
滿則為結胸又或因得病三二日不能卧但欲起者心
下必結若脈微弱者此素有積寒而反下之利止作結
胸但下之而脈浮者必結胸皆當下之脈促者不為結
胸也脈若浮即不可下下之則死結胸證悉具煩躁者
亦死又有水結在胸脇者又有臟結者結胸無大熱為
水結似結胸狀飲食如故時時下利陽脈浮闗脈小細
沉緊者為臟結舌上白胎滑者為難治若心下痞堅按
之不痛者非結胸乃痞也宜審察而各依其法治之
陷胸丸方　治傷寒結胸心下堅實大便不利
　　大黄(醋/炒)葶藶子(隔紙/炒)杏仁(炒各/二兩)朴硝(一兩研細與/杏仁同研令)
　　(如/膏)
　共為末再研匀入少錬蜜和更杵三五百下丸如彈
　子大每服一丸别入甘遂末半錢蜜一合水煎温頓
　服之一宿乃下如不下更服取下為效
大陷胸湯方　治傷寒結胸頭項强心下痛按之實鞭
　　大黄(醋炒/二兩)甘遂(溼紙裹/煨一錢)朴硝(另研/二兩)
　各𢷬研為末每服用水一鍾入大黄末二錢次下朴
　硝末一錢同煎一二沸次下甘遂末一匙攪匀温服
　取快利為度
小陷胸湯方　治傷寒小結胸病正在心下按之則痛
脈浮滑者
　　黄連(去鬚/一兩)半夏(湯洗七遍/焙二兩半)括摟實(大者/一枚)
　各細剉先以水五盞煎括摟實取三盞去滓入黄連
　半夏合一半煎取一盞分温三服
治傷寒寒實結胸無熱證者與三物小陷胸湯用前方
白散亦可服之
　　桔梗(炒三/分)巴豆(去皮心熬黒/研如脂一分)貝母(去心/三分)
　除巴豆外𢷬羅為散入巴豆合匀每服强人半錢弱
　羸之人减之並温熱水調服病在膈上必吐在膈下
　必利不利進熱粥一杯利不止進冷粥一杯身熱皮
　粟不解欲引衣自覆若以水潠之洗之益令熱却不
　得出當汗而不汗則煩􁓀令汗出己腹中痛與芍藥
　三兩如上法
葶藶湯方　治傷寒結胸心下痛如石堅鞭小便不利
　　葶藶子(隔紙炒/三分)檳榔(半/兩)桑根白皮(三/分)杏仁(去皮尖/雙仁)
　　大黄(醋炒各/半兩)朴硝(三/分)
　每服五錢水煎食前温服
増損理中丸　治傷寒下後虚氣不理毒復上攻毒氣
相摶結於胸中縱不下者毒已入胸胃中不通毒還攻
上心中結滿厥逆欲絶心起髙胸手不可近當先理其
氣
　　人參　白术　甘草(炙/)括摟根　枳實(麩炒/去瓤)赤茯
　　苓(去黒/皮)牡蠣(煅各/二兩)乾薑(一兩/半)
　搗羅為末鍊蜜丸如彈子大每服一丸熟水化下不
　過五六丸胸中豁然
陷胸青龍湯方　治傷寒結胸毒氣内盛手足逆冷腹
脹喘急大便不通
　　牽牛子(微炒一/兩半)人參(三/分)陳橘皮(浸去白/半兩)桂　檳榔
　　(各一/兩)大黄(醋炒/半兩)朴硝(一/兩)
　每服五錢入生薑半分同煎食前温服
　　傷寒譫語　　傷寒潮熱　　傷寒煩渴
　　傷寒煩躁　　傷寒厥逆
　　　傷寒譫語
論曰傷寒不應發汗而汗之遂至亡陽津液内竭胃中
燥實則令譫語此病或由津液不和内有燥屎或三陽
合病或瘀熱蓄血在裏或婦人熱入血室皆使譫語也
然譫語屬胃胃者足陽明經也陽明為病主身熱故譫
言妄語則身當有熱脈當洪大洪大亦陽脈也故其病
為煩滿譫語若手足厥脈反沉細而微者為逆也然又
有鄭聲者取其鄭重之意與譫語相類葢古人以此分
虚實醫者當以脈症叅合别之不可不慎故謂虚則鄭
聲實則譫語
小承氣湯　治傷寒陽明病人多汗津液外出胃中燥
大便必硬硬則譫語宜此湯
　　大黄(四/兩)紫朴(二/兩)枳實(三/枚)
　水煎五錢空心温服日二
大承氣湯　治傷寒陽明下血譫語此為熱入血室但
頭汗出者刺期門隨其實而瀉之濈然汗出則愈汗出
譫語以有燥屎在胃中此為風也須下者過經乃可下
之下之若早語言必亂以表虚裏實故也下之愈
　　大黄(四/兩)紫朴(半/斤)枳實(五/枚)
　水煎五錢去渣入芒硝末一錢再沸温服日二
白虎湯　治傷寒三陽合病腹滿身重難以轉側口不
仁而面垢譫語遺尿發汗則譫語下之則額上汗出手
足厥冷若自汗出者宜此湯
　　知母(六/兩)石膏(一/斤)甘草(二/兩)粳米(六/合)
　水煎五錢温服
柴胡湯　治傷寒熱實得汗不解腹滿脹痛煩躁譫語
　　柴胡(一/兩)大黄(炒/)片芩　白芍　半夏(三/分)枳殻(五/錢)
　薑水煎五錢温服
犀角湯　治傷寒邪熱在胃譫語妄言身體壯熱
　　犀角　大青　人參(三/兩)逺志　升麻(兩/半)片苓　柴
　　胡(一/兩)甘草(五/錢)
　薑水煎五錢入蘆根茅根各五寸温服
人參柴胡湯　治傷寒經六七日不解黙黙而煩心腹
乾燥大腸結澀譫語妄言
　　人參(三/分)柴胡(一/兩)白芍　知母　片芩　萎㽔　大
　　黄(炒/)半夏　甘草(五/錢)
　薑水煎五錢服日二
自愈方　治傷寒病汗多亡陽譫言妄語不可下與柴
胡桂枝湯以和榮衛以通其津液
　　柴胡(四/兩)白芍　人參　桂心　片芩　半夏　甘
　　草(一/兩)
　薑棗水煎五錢空心温服日二
　　　傷寒潮熱
論曰傷寒潮熱者謂潮作有時由邪氣入裏故病日晡
發潮熱已而微利者有微發潮熱而大便溏者有潮熱
而咳逆者有結胸而潮熱者大凡潮熱皆以邪氣内實
制方宜酌其輕重
小柴胡湯(詳譫/語)
柴胡加芒硝湯　治傷寒十三日不解胸脇滿而嘔日
晡潮熱已而微利此大柴胡症下之而不得利今反利
者知醫以丸藥下之非其治也夫潮熱者實也先宜服
小柴胡以解外後與此湯
　　柴胡　半夏　芒硝(二/兩)人參　片芩　甘草(二/兩)
　薑棗水煎五錢去渣入芒硝一錢沸服
大小承氣湯(詳譫/語)
柴胡石膏湯　治傷寒十日以上潮熱不退
　　柴胡　石膏　白术　赤茯苓　山梔　萎㽔
　　桑白皮(三/分)
　水煎五錢温服日二
鼈甲湯　治傷寒過經潮熱不解或作寒如瘧狀
　　鼈甲　柴胡　赤茯苓(一/兩)片芩　甘草　知母(五/錢)
　　桑白皮(三/分)
　薑棗水煎五錢服
秦芃湯　治潮熱不退發作無時
　　秦芃　鼈甲(一/兩)甘草(五/錢)
　生薑水煎五錢入豆百粒葱白三寸空心温服日二
　　　傷寒煩渴
論曰腎者水藏膀胱者津液之腑二經相為表裏傷寒
熱入于臟流于少陰之經則腎受病矣腎水惡燥熱盛
則燥故渴而引飲又傷寒邪氣非發汗吐下則不能除
若發汗吐下過甚則亡津液耗少熱氣内生亦令病人
煩渴也
白虎加人參湯　治傷寒用桂枝湯大汗出大煩渴不
解脉洪大者
　　知母(三/兩)人參(兩/半)石膏(八/兩)甘草(一/兩)粳米(二/合)
　水煎五錢至米熟温服日二
五苓散　治發熱六七日不解煩渴引飲水入則吐此
為水逆
　　猪苓　赤茯　白术　桂心　澤㵼(一/兩)
　共末熟水下二錢日二汗出乃愈
猪苓湯　治傷寒脈浮發熱渴欲飲水小便不利水入
則吐
　　猪苓　赤茯　阿膠　滑石　澤㵼(一/兩)
　水煎五錢空心温服以差為度
八味知母湯　治傷寒病數日不解心燥煩亂小腹脹
急臍下疼痛大渴喘乏
　　知母　白芍　麥冬　柴胡　澤㵼(三/分)片芩　甘
　　草(五/錢)石膏(兩/半)
　薑棗竹葉水煎五錢服
葛根散　治傷寒躁渴頭痛不得眠四肢痛
　　葛根　片芩　大青　石膏　人參(一/兩)甘草(五/錢)
　水煎三錢温服日二
人參湯　治傷寒下後除熱止煩渴
　　人參　麥冬　五味　石膏(一/兩)甘草(五/錢)
　水煎五錢服日二
黄芩蘆根湯　治傷寒吐下後内外有熱煩渴
　　片芩　蘆根　人參　赤苓(一/兩)桂心(五/錢)
　薑棗水煎五錢服
竹茹湯　治傷寒吐下後煩渴不止
　　竹茹(一/丸)人參(五/錢)烏梅肉(炒二/枚)
　水煎三錢服日二
茯苓地黄湯　治傷寒胃熱引飲煩渴不止
　　赤茯　生地　括摟(一/兩)知母(五/錢)麥冬(兩/半)
　水煎五錢入小麥百粒竹葉二七片棗二枚煎服
知母犀角湯　治傷寒煩渴飲水無度日漸消瘦
　　知母　犀角　升麻(五/錢)石膏(三/分)
　水煎五錢入竹葉三七片小麥五十粒土𤓰根汁括
　摟汁各半合服
　　　傷寒煩躁
論曰傷寒陽氣多陰氣少病發于陽經者故令煩躁其
候身熱而煩渴引水漿若胃中乾燥者必譫語亦有少
陰經煩躁者當辨之
大青龍湯　治傷寒太陽中風脈浮緊發熱惡寒身疼
痛不汗出而煩躁者此湯主之若脈微弱汗出惡風者
不可服服之則厥逆筋惕肉瞤此為逆
　　麻黄(去根節/六兩)甘草　桂心(二/兩)杏仁(去皮尖炒/四十枚)石膏
　　(三兩/研)
　薑棗水煎五錢温服出汗止後服
五苓散煩躁不得眠
白虎加人參湯大渴舌乾燥若飲水數升二方俱詳煩渴
茯苓四逆湯　治汗下後病仍不解煩躁
　　白茯(四/兩)人參　附子(一/兩)甘草　乾薑(二/兩)
　水煎五錢服
吳茱茰湯　治少陰病吐利手足逆冷煩躁欲死者
　　吳茱茰(洗炒/一升)人參(二/兩)
　大棗生薑水煎五錢服日二
蘆根湯　治陽毒五六日以上胸中煩熱乾嘔躁悶
　　蘆根(一/兩)甘草　知母　柴胡　括摟根(兩/半)片芩(兩/半)
　　生薑
　水煎三錢温服
梔子䜴湯　治陽明病脈浮而緊咽燥口苦腹滿而喘
汗出不惡寒反惡熱身重若發汗則躁心憒憒而反譫
語若加温針必怵惕煩躁不得眠若下之則胃中空虚
客氣動膈心中懊憹舌上胎者
　　山梔(肥大者/四枚)䜴(五/錢)
　水煎空心温服得吐便止
桂甘龍牡湯　治火逆汗下之因燒針煩躁
　　桂枝(一/兩)甘草　龍骨　牡蠣(二/兩)
　水煎五錢温服日二
　　　傷寒厥逆
論曰傷寒病手足厥逆其名曰厥此因陽氣衰陰氣盛
陰勝則陽脈逆而不通于四肢所以逆冷其症令人惡
寒不飲水下利清穀或清便自調或小便數外症黙静
是其候也宜温之灸之若灸而手足不温者為難治然
厥亦有熱者先發熱而後厥熱深厥亦深熱微厥亦微
脈雖沉伏按之當滑若或畏熱飲水或揚手擲足煩躁
不得眠大便秘小便赤外症昏憒者雖厥不可温也宜
下之
通脈四逆湯　治手足厥冷微喘脈不出
　　附子(五/錢)人參　甘草(一/兩)乾薑(兩/半)
　水煎五錢温服日二
當歸四逆湯　治傷寒手足厥冷脈細欲絶
　　川歸　白芍　桂心(一/兩)細辛(一/兩)甘草　木通(七/錢)
　大棗水煎五錢温服日二
芍藥湯治下利清穀内寒外熱汗出而厥腹痛兼嘔
　　白芍　附子(一/兩)人參　甘草(五/錢)
　薑水煎五錢温服日二
吳茱茰湯治手足厥冷脈細欲絶
　　吳茰　白芍　川歸　桂心(一/兩)甘草　細辛(三/分)乾
　　薑(五/錢)
　棗水煎五錢服日二
葱熨法　治傷寒病後氣虚陽脱體冷無脈氣息欲絶
不省人事及陰厥服百法不效者
　　葱(一斤水/洗浄)
　以麻縷扎如盞許大切去根及葉惟存白二寸許如
　大餅餤先以火熁一面令通熱乃以熱處放在病人
　臍中連臍下其葱上以熨斗滿貯火熨之令葱餅中
　熱氣透入肌肉中須預作三四箇餅子一餅壊不可
　熨又易一餅良久病人漸醒手足俱温有汗出更服
　四逆湯以温其内其病即差
　　傷寒頭痛　　傷寒喘　　傷寒上氣
　　傷寒咳𠻳
　　　傷寒頭痛
論曰傷寒頭痛者邪氣循陽脈上攻于頭也是以傷寒
傷風温病熱病風温病皆有頭痛病者葢頭痛乃陽症
也故太陽頭痛必發熱惡寒陽明頭痛不惡寒反惡熱
少陽頭痛脈弦細而發熱至于三陰脈從足至胸皆不
至頭惟厥陰脈挾胃屬肝絡膽循喉嚨上頏顙連目系
上出額故仲景止有厥陰頭痛一症治以吳茱萸湯是
也
桂枝湯　治太陽病頭痛發熱汗出惡風
　　桂枝　白芍(三/兩)甘草(炙二/兩)
　生薑大棗水煎五錢空心温服投以熱粥助藥力
小承氣湯　治傷寒六七日不大便頭痛有熱
　　大黄(四/兩)紫朴(薑汁炒/二兩)枳實(三/枚)
　水煎五錢温服
麻黄湯　治傷寒太陽頭痛發熱身疼腰痛一身骨節
俱痛惡風無汗而喘者
　　麻黄(三/兩)桂枝(二/兩)甘草　杏仁(去皮尖/炒一兩)
　水煎五錢稍熱服取汗
連鬚葱白湯　治傷寒已發汗或未發汗頭痛如破
　　葱白(連鬚/三莖)生薑(二/兩)
　分三服水煎通口熱服服不差用葛根葱白湯
葛根葱白湯　治頭痛不止
　　葛根　白芍　知母(五/錢)川芎(三/分)
　薑葱水煎五錢温服
小柴胡湯　治脈弦細頭疼發熱屬少陽少陽不可汗
　　柴胡(二/兩)片芩　人參　甘草(三/分)半夏(六/錢)
　薑棗水煎五錢空心温服日二
吳茱茰湯　治傷寒厥陰乾嘔吐涎沫頭痛
　　吳茱茰(洗炒/三兩)人參(兩/半)
　薑棗水煎五錢空心温服
茶調散　治頭痛不止
　　石膏(研二/兩)羌活　茵陳蒿　蒼术　甘草　荆芥
　　穗　川芎(一/兩)桂心(五/錢)
　共末用臘茶末一錢同葱煎湯下一錢
石膏湯　治頭痛不可忍
　　石膏　麻黄(一/兩)葛根(三/分)何首烏(五/錢)
　水煎三錢温服日二
𤓰蒂散　治頭痛胸滿發熱惡寒脈緊而不大是膈上
有涎
　　𤓰蒂(一/兩)
　為末熱水下一錢吐痰涎愈
前胡湯　治頭痛壯熱
　　前胡　半夏　桂心　𤣥參　甘草　桔梗(炒/)旋
　　復花　片芩　生地(一/兩)
　薑水煎五錢服
四白散　治頭痛身熱百節疼痛
　　白芷　白附子　白殭蠶(炒/)白蒺藜(炒各/等分)
　共末茶酒任下二錢
　　　傷寒喘
論曰傷寒喘其症不一有邪氣在表表未解無汗而喘
者有邪氣在裏汗出不惡寒腹滿而喘者有潮熱者有
心下有水氣而喘者古人各亦求其本故在表者當汗
在裏者宜下至于心下有水而喘又當利其小便若乃
陰症發喘是為無陽非炙之不可
小青龍加杏仁去麻黄湯　治心下有水氣咳而發喘
　　白芍　甘草　桂心　杏仁　五味　細辛　乾
　　薑(三/兩)半夏(二兩/半)
　水煎五錢服
麻杏草膏湯　治下後不可更行桂枝湯汗出而喘無
大熱
　　麻黄(去根節/四兩)石膏(八/兩)甘草(二/兩)杏仁(去尖五/十枚)
　水煎五錢服
麻黄湯　治太陽與陽明合病喘而胸滿不可下
　　麻黄(三/兩)桂心(二/兩)甘草(一/兩)杏仁(七十/枚)
　水煎五錢温服取微汗
大承氣湯　治傷寒陽明病脈遲雖汗出不惡寒其身
必重短氣腹滿而喘有潮熱者此外欲解可攻裏也手
足濈然汗出者此大便已硬也大承氣主之若汗多微
發熱惡寒者外未解也其熱不潮未可與承氣湯若腹
大滿不通者可與小承氣湯微和胃氣勿令至大泄下
大承氣湯方詳譫語
　　　傷寒上氣
論曰傷寒上氣者肺主氣手太陰是其經也病人肺氣
凡有不調又遇寒熱邪氣傷于其經則脹而氣逆不下
故令上氣
竹茹湯　治上氣喘滿客氣在臟乾嘔口生瘡不得飲
食
　　竹茹　葛根(一/兩)半夏　麥冬(三/分)甘草　陳皮(去白/炒五)
　　(錢/)
　薑水煎五錢温服日二
天門冬丸　治心肺熱上氣喘逆
　　天冬　白茯　杏仁(一/兩)生地　貝母　甘草　烏
　　梅肉(炒/)人參(五/錢)
　共末蜜丸彈子大含化一丸日可三五
葶􁟖湯　治上氣喘粗身面腫小便澀
　　葶􁟖(紙膈微/炒五錢)大棗(五枚/去核)
　水煎温服日二
貝母丸　治心肺有熱咳𠻳上氣喉中作聲痰涕口乾
　　川貝母(二/兩)杏仁(去皮尖/炒四兩)天門冬(一/兩)旋復花(五/錢)炙甘
　　草(三/分)
　共末蜜丸彈子大食後含化一丸
　　　傷寒咳𠻳
論曰傷寒咳𠻳者寒氣客于肺也肺受虚寒微則咳𠻳
然又有邪熱客于上焦其人必欲飲水水停心下水氣
乘肺而咳𠻳者當熟察之
麻黄湯　治咳𠻳日夜不止
　　麻黄(去根/節)赤茯　桑白皮(一/兩)葛根　五味子　紫
　　蘇葉　炙甘草　紫苑(五/錢)石膏(研兩/半)桂心(一/兩)葶􁟖
　　(炒一/分)
　薑棗水煎五錢空心温服日二
小青龍湯　治心下有水氣咳而微喘發熱或利或噎
　　麻黄(去根節/一兩)白芍　半夏(薑汁/製)桂心　細辛　炒
　　炒乾薑　五味子(炒/)甘草(五/錢)
　水煎五錢服日二
五味子飲　治傷寒咳𠻳
　　五味子(炒/)麻黄(去根/節)阿膠　陳皮(炒一/兩)甘草
　　杏仁(去皮尖/炒五錢)
　薑水煎三錢服
加减小柴胡湯　治五六日往來寒熱或微熱咳𠻳
　　柴胡(二/兩)片芩　半夏　甘草(三/分)黒乾薑(五/錢)五味子
　　(炒一/合)
　薑水煎五錢服
地黄飲　治毒氣攻肺咳𠻳咽喉生瘡
　　生地(二/兩)大黄　升麻　貝母　麥冬　甘草(一/兩)
　水煎三錢入蜜少許服
射干湯　治春冬月傷寒夏秋月中冷咳𠻳喉鳴聲嗄
乾噦咽喉不利
　　射干　杏仁　麻黄　桑皮(一/兩)半夏　甘草
　　桔梗(炒二/兩)陳皮　紫苑(五/錢)
　薑棗水煎五錢服
前胡飲　治肺盛寒痰𠻳不止心膈煩滿不能飲食常
多嘔逆
　　前胡　桔梗　𤣥參　人參　生地　甘草
　　旋復花　桂心(一/兩)半夏　紫朴(二/兩)
　薑水煎五錢服
　聖濟總録纂要卷三
欽定四庫全書
　聖濟總録纂要卷四
　　　　　　　　　　　　　　休寧程林纂
　　傷寒門
　　　傷寒乾嘔
論曰傷寒乾嘔者嘔而無所出也此因邪熱在胃或汗
解後胃中不和尚有蓄熱氣薫上焦心中痞結故令乾
嘔且諸邪氣在胃胃氣上逆皆發為嘔冷即寒痰凝結
嘔出涎沫熱即津液消爍獨其氣逆故乾嘔不巳施治
者不可不察
竹茹湯　治胃氣虚熱乾嘔不止
　　竹茹　半夏　甘草(五/錢)人參　蘆根(一/兩)前胡　葛
　　根(三/分)
　薑水煎五錢服
蘆根湯　治心脾虚熱乾嘔煩熱不下食
　　蘆根(二/兩)人參　赤茯　竹茹(一/兩)甘草(五/錢)
　水煎五錢入小麥一撮薑一分温服日二
枇杷葉湯　治乾嘔煩渴不止
　　枇杷葉(去毛/蜜炙)麥冬　人參　葛根(三/分)白茯(五/錢)甘草
　　(炙一/分)
　薑水煎三錢服
人參煮散　治胃氣虚冷乾嘔不止
　　人參(一/兩)白术　白芍(三/分)杏仁　陳皮　枳殻　髙
　　良薑　甘草　乾薑(五/錢)
　薑棗水煎三錢稍熱服相繼三服以熱稀粥投之以
　助藥力汗出乃差
白木飲　治邪熱雖退胃中不和乾嘔不己甚則吐逆
　　白术　蘆根　紫朴(一/兩)枇杷葉(去毛炙/五錢)
　薑水煎三錢空心温服日二
　　　傷寒嘔噦
論曰傷寒嘔噦者病在足陽明胃經也足陽明之脈厥
而上行令人氣逆氣逆故嘔噦仲景云嘔多雖有陽明
症慎不可下葢為此也又傷寒嘔噦有因熱壅胸中邪
氣之髙所致有因吐下後虚熱在内及飲水停積所致
症既不同治亦有異不可不察
半夏湯　治胃氣逆冷食巳嘔噦即欲吐
　　半夏　白茯(一/兩)人參　枳殻(五/錢)白术(炒兩/半)
　薑水煎三錢温服日三服
人參湯　治服冷藥過多胃寒嘔噦不下食
　　人參　白术　附子　白茯　陳皮(一/兩)桂心
　　乾薑(五/錢)丁香(一/分)
　薑水粳米煎五錢服
藿香人參湯　治嘔噦不止胸滿煩悶
　　藿香(三/分)人參(一/兩)甘草　陳皮(五/錢)
　薑水煎三錢服日二
通正散　治噦逆嘔吐虚氣妄行
　　丁香　乾柿蒂(一/兩)蓮肉(五十/枚)
　共末酒下二錢
四逆加薑湯　治少陰症嘔噦
　　甘草(炙一/兩)附子　生薑(切焙/兩半)乾薑(三/分)
　水煎五錢温服
　　　傷寒心悸
論曰傷寒心下悸者謂悸動不定也傷寒飲水過多水
停心下腎氣乘心則心虚氣弱故為之悸動皆由發汗
後又下之津液燥少若内生虚熱熱則飲水水氣停積
故必振寒而心下悸也
茯苓甘草湯　治傷寒厥心下悸先治其水服此湯却
治其厥不爾水漬入胃必作利
　　赤茯　甘草　桂心(一/兩)
　薑棗水煎五錢温服日二
桂枝甘草湯　治發汗過多其人乂手自冐心心下悸
欲按者
　　桂枝(四/兩)甘草(三/兩)
　水煎五錢温服日二
甘草湯　治脈結心悸
　　甘草　麥冬(一/兩)生地(四/兩)人參　桂心(五/錢)麻仁(一/合)
　薑棗酒水煎五錢去滓入阿膠一片令洋盡温服日
　二
桂枝湯　治水在心下心悸動欲得人按
　　桂枝(二/兩)赤茯(兩/半)白术(一/兩)甘草　陳皮(去白炒/五錢)
　生薑水煎五錢空心温服日二
　　　傷寒痞滿
論曰傷寒病發于陰醫悞下之邪氣入裏胃中虚客氣
上逆心下滿不痛按之不堅此為痞也法宜㵼心唯表
未解者未可攻之當先解表然後攻痞若表解而裏未
和或㵼心而痞不解其人口燥煩喝皆隨症處治其眩
冐而經脈動惕者久則成痿若表裏俱虚之人有氣痞
陰陽氣并竭無陽則陰獨復加火針因胸煩面青黄膚
膶者難治其脈微浮而氣上冲咽喉不能息者非痞乃
有寒在胸中故也治屬吐法
半夏㵼心湯　治心下痞但滿不痛者
　　半夏(一/兩)乾薑　人參(二/兩)片芩　川連　甘草(五/錢)
　大棗水煎五錢食後服日二
大黄黄連㵼心湯　治傷寒大下之後復發汗心下痞
惡寒者表未解也不可攻痞當先解表表解乃攻痞解
表宜桂枝湯攻痞宜此湯
　　大黄(二/兩)川連(一/兩)
　以麻黄沸湯漬三錢須㬰絞取汁温服　一方有片芩
　　(一/兩)
㵼心湯　治傷寒汗解後胃中不和心下痞硬噫食殠
脇下有水氣腹中雷鳴下利
　　人參　甘草(三/分)川連　乾薑(一/兩)片芩(一/兩)半夏(薑汁/炒二)
　　(兩/半)
　薑棗水煎四錢空心温服晚又服
甘草㵼心湯　治傷寒中風醫反下之其人下利日數
十行完穀不化腹中雷鳴心下痞硬而滿乾嘔心煩不
得安醫見心下痞謂病不盡復下之其痞益甚此非結
熱但以胃中虚客氣上逆故使硬也
　　炙甘草(四/兩)片芩　乾薑(三/兩)半夏(薑汁炒/二兩半)川連(一/兩)
　水煎四錢大棗二枚温服
旋復代赭湯　治發汗若吐下後心下痞硬噫氣不除
　　旋復花(三/兩)代赭石(一/兩)人參　半夏　甘草(炙二/兩)
　薑棗水煎四錢温服日二
蘇橘湯　治胸中痞滿心腹氣滯不思飲食
　　紫蘇葉　大腹皮　旋復花(一/兩)陳皮(二/兩)赤茯(兩/半)半
　　夏(五/錢)
　薑棗水煎五錢温服
異效丸　治五六日大下後心中痞滿氣息喘逆欲絶
　　人參　白术　甘草　枳殻　赤茯　括摟　陳
　　皮(炒/)木香(五/錢)乾薑(三/分)
　共末蜜丸桐子大空心米飲下二十丸至晚再加至
　三十丸
草豆䓻湯　治傷寒汗後胃氣不和心下結痞噫氣食
殠脇下虚滿虚鳴下利
　　草䓻　陳皮　枳殻(五/錢)人參　半夏　甘草　乾
　　薑(三/分)
　薑棗水煎五錢温服日二
　　　傷寒霍亂
論曰嘔吐而利病名霍亂此由邪氣在中焦使陰陽二
氣不能升降則心腹絞痛而作吐利其候先心痛則先
吐腹後痛則先利心腹俱痛則吐利並作古人以其病
迅暴揮霍之間便致撩亂故名霍亂傷寒霍亂亦由中
焦陰陽不和所致故其狀有熱而渴者有寒而不渴者
有發熱惡寒汗出厥逆者有病勢已而身體疼痛不休
者不可槩以一法治
理中湯　治霍亂吐利寒多不喜飲水
　　人參　白术　甘草　乾薑(二/兩)
　共末蜜丸彈子大沸湯化一丸温服日三夜二
五苓散　治霍亂頭痛發熱多欲飲水
　　猪苓　白术(三/分)桂心(五/錢)赤茯　澤㵼(一/兩)
　共末温水空心下二錢日二
蘆根人參湯　治霍亂心煩乾嘔
　　蘆根(二/兩)人參　麥冬　赤茯(一/兩)　枇杷葉(去毛炙/一分)
　水煎五錢入薤白三寸温服日三
藿香湯　治霍亂轉筋嘔吐不止
　　藿香　人參　附子　木𤓰　桂心　川歸(二/兩)
　生薑水煎三錢温服日二
吳茱茰湯　治霍亂吐利腹脹轉筋手足冷飲食不消
　　吳茱茰　紫朴(一/兩)桂心　丁香　木𤓰　甘草
　　藿香(五/錢)人參(三/分)
　薑水煎三錢服日二
白术湯　治霍亂吐利轉筋
　　白术　陳皮(一/兩)木𤓰(二/兩)
　薑水煎三錢温服日二
　　　傷寒小便不通
論曰傷寒小便不通者或因發汗過多津液虚少胃中
乾燥或小腸有伏熱氣道不宣皆令小便不通也方論
云胃中乾則無小便慎不可利葢言汗後亡津液也若
下焦有熱而小便不利又當隨症利之
赤茯木通湯　治下焦有熱小便不通
　　赤茯　木通　滑石　車前子(一/兩)
　水煎五錢温服日二
猪苓湯　治脈浮發熱渴欲飲水小便不利
　　猪苓　赤茯　滑石　澤㵼(一/兩)
　水煎五錢去渣入阿膠末一錢再沸温服日二
五苓散　治傷寒汗後小便不利微熱消渴
　　猪苓　赤茯　白术(三/兩)桂心(五/錢)澤㵼(一/兩)
　共末水下三錢
雞蘇湯　治小腹急痛小便不利
　　雞蘇(一/把)木通　滑石　杏仁(去皮/尖炒)冬葵子　石韋
　　(去毛/一兩)生地(二/兩)
　水煎五錢温服
　　　傷寒大便不通
論曰傷寒大便不通者胃腑實也因太陽病若汗若下
若利小便亡其津液胃中乾燥因轉屬陽明不更衣内
實大便難此陽明症也當下之然有陽明症不可下者
當問其小便日幾行若本小便日三四行今日再行故
知大便不久出為小便數少津液當還胃中故知不久
當大便如此則傷寒嘔多雖有陽明症不可下明矣凡
胃中有燥屎常以湯水和之湯入腹中轉失氣者此所
謂有結燥下之無害若不轉失氣者此但初硬後必溏
不可下下之則脹滿不能食也
小承氣湯　治陽明病潮熱若不大便六七日恐有燥
屎欲知之法少與小承氣湯湯入腹中若轉失氣者有
燥屎也乃可攻之若不轉失氣者但初頭硬後必溏不
可攻攻之必腹脹不能食也欲飲水者與水則噦其後
發熱者必大便硬而少也以小承氣和之
　　大黄(酒洗/四兩)紫朴(薑汁炒/二兩)枳實(三枚/炒)
　水煎五錢温服當更衣不爾者再服更衣者勿服服
　後若不轉失氣者不可攻
大承氣湯　治傷寒病不大便五六日繞臍痛煩躁發
作有時此為有燥屎宜此湯
　　大黄(酒洗/四兩)紫朴(薑炒/八兩)枳實(炒五/枚)
　水煎五錢去渣入芒硝一錢數沸温服仲景云少陰
　病症六七日不大便者此湯主之
麻仁丸　治傷寒跌陽脈浮而濇浮則胃氣强澀則小
便數浮澀相摶大便則硬其脾為約
　　麻仁(半/升)白芍(炒二/兩)紫朴(薑汁/炒)枳實(炒一兩/三分)杏仁(炒/二)
　　(合/)大黄(炒四/兩)
　共末蜜丸桐子大飲下十丸日三
蜜膽導　治大便秘澀服藥不通
　　白蜜(三/合)雄猪膽(一/枚)膩粉(研半/分)
　先将蜜入銅器中微火慢熬二十沸入膽汁將枇子
　不住手攪慢煎成膏入膩粉和丸如棗核大以薄綿
　包内下部中未通再用
　　　傷寒下利
論曰傷寒下利者其種固多端然皆由表實裏虚寒熱
溼氣乘虚客摶于腸胃之間故腸胃隨其所傷而下若
傷寒則下青白傷熱則下黄赤寒熱相雜則赤白俱下
若兼以溼毒則又下膿血如魚腦如爛肉也其候不同
有下利而脈虚者有下利而脈實者有濕毒勝而腹痛
者有熱氣盛而煩渴者有津液摶滯而腸垢者有屎燥
結聚而妄言譫語者其要在審别虚實以治之
白頭翁湯　治傷寒下利飲水者内有熱也及熱利後
重
　　白頭翁(五/錢)川連　川栢　秦皮(三/分)
　水煎五錢空心服日二
桃花湯　治傷寒小陰病二三日至四五日腹痛小便
不利下利不止及便膿血
　　赤石脂(四兩一半研/一半不用研)糯米(二合/半)乾薑(一/分)
　水一升煮薑米并不研石脂候米熟用汁一小鍾入
　石脂末一錢再沸温服日三
四逆湯　治自利不渴者屬太陰以其臓有寒故也當
温之
　　炙甘草(一/兩)附子(五/錢)乾薑(炒三/分)
　水煎五錢温服　又治傷寒後下利清穀不止身疼
　痛急當救裏
犀角湯　治熱毒不解日晡莊熱腹痛純下鮮血
　　犀角　片芩　川連　茜根　地榆(一/兩)山枝(五/錢)
　水煎五錢入薤白五寸温服
黄栢湯　治下痢膿血
　　川栢　阿膠(五/錢)川連(一/兩)山枝(一/分)
　水煎三錢食前服日二
龍骨丸　治臟腑虚冷下白膿腹痛
　　龍骨　乾薑　附子(一/兩)
　共末醋糊丸桐子大米飲下三十丸日二
竹茹湯　治利下血不止
　　竹茹　白芍　子芩(五/錢)木通(三/錢)升麻　黒木耳(燒/灰)
　水煎三錢去滓入生地汁一合温服
　　　傷寒陰毒
論曰陰氣獨盛陽氣暴衰陽為陰所勝内外皆陰故成
陰毒傷寒有初得病便成陰毒者有服藥經五六日不
差變成陰毒者以病本屬陰因服寒藥過多或臟腑内
外受寒陰氣轉盛陽氣不復所致其侯四肢逆冷臍復
築痛身如被擊嘔吐下利其脉微細而疾
陰毒甘草湯　治傷寒初病一二日便結成陰毒或服
藥後自變成陰毒身重背強腹中絞痛咽喉不利毒氣
攻心心下堅強短氣不得息嘔逆唇青面黒四肢厥冷
其脉沉細身如被杖五六日可治至七日不可治
　　甘草升麻桂心川歸(五/錢)川椒雄黄(一/分)鼈甲(炙兩/半)
　水煎五錢温服日二
氣壅喘悶方　治陰毒手足厥冷或生斑㸃
　　附子(二枚火燒黒/色出火毒)
　為末用沉香磨水米飲下二錢
正陽湯　治傷寒陰毒唇青面黒張口出氣心下硬身
不熱額上出汗煩渴不止舌黒多睡四肢逆冷
　　附子　甘草　乾薑(一/兩)皂莢(一枚去皮/子炙黄)麝香(一錢/研)
　共末水煎二錢稍熱服
正陽丹　治陰毒手足厥冷脉沉細面目青
　　硫黄　硝石　太陰𤣥精石(一/兩)
　同研入瓶内鹽泥封固陰乾火煆赤細研酒煮糊丸
　桐子大酒下二十丸
附子囘陽散　治傷寒陰毒面青唇黒四肢逆冷臍腹
痛身體如冰并一切卒暴冷氣
　　附子(二/枚)
　為末用生薑自然汁半鍾冷酒拌匀下三錢更以冷
　酒送下相次再服良乆臍下如火徧身和煖為度
　　　傷寒陽毒
論曰陽氣獨盛陰氣暴衰陰為陽所勝内外皆陽故名
為陽毒傷寒有得病便成陽毒者有服藥經五六日不
差變成陽毒者葢以病本屬陽或以大劫發其汗或因
炙􁃛陽氣轉盛陰氣内消所致其候面赤發躁狂走妄
言或發斑如錦絞或咽喉疼痛或涕吐膿血或下痢黄
赤其脉洪實滑促是其證也
升麻湯　治傷寒一二日便成陽毒或服藥吐下後變
成陽毒腰背疼痛煩悶不安面赤狂言或見鬼神或下
痢脉浮大數面赤斑紋如錦咽喉痛吐膿血五日可治
七日不可治
　　升麻　犀角　射干　人参　片芩　甘草(一/兩)
　水煎五錢温服少頃又服取汗未汗再服
枝子湯　治陽毒壯熱百節疼痛
　　枝子　赤芍　大青　知母(一/兩)石膏　片芩　杏
　　仁(炒二/兩)甘草(五/錢)柴胡(兩/半)
　薑棗水煎四錢入䜴百粒服
黑奴丸　治傷寒時行熱病六七日未得汗脉洪大或
面赤目脹身大熱煩躁狂言欲走渴甚又五六日以上
不解熱在胸中口噤不能言心下尚暖灌藥下咽即活
兼治陽毒及發狂
　　麥奴(山麥未熟時中有不成者上有/黑衣勃取下即名麥奴一兩)麻黄(去根節/三兩)大黄
　　(二/兩)片芩　芒硝　釡底煤　竈突煤　梁上塵(各一/兩)
　共末蜜丸彈子大取新汲水化下一丸渴者與冷水
　盡量飲之須㬰當寒寒過汗出即差若服藥日移五尺
　不汗再服一丸差即止須微利下此藥須病人大渴
　倍常燥盛者乃可與之不爾不可與
大青湯　治陽毒煩躁不解或下利危困
　　大青(二/兩)犀角　山枝　甘草　川連(五/錢)秦芁(一/兩)
　水煎五錢入豆百粒薤白七寸空心服
犀角湯　治傷寒陽毒初得身大熱目赤便黄心悶頭
痛煩渇不止四肢疼痛語言錯亂眠臥多驚
　　犀角(一/兩)赤茯　陳皮　甘草　麻黄　細辛　茵
　　陳蒿(五/錢)人参(三/分)
　薑棗水煎五錢服
　　　傷寒發斑
論曰傷寒發斑者陽盛故也其病在表或未經發汗或
已經發汗未解或吐下後邪熱不除毒氣内盛因表虚
熱毒乗虚出于皮膚發為斑疹如錦紋若色赤發在五
六日内者可治色黑過七日乃發者難治甚則身體喉
舌皆成瘡也
黄芩湯　治傷寒熱病十日内未得汗表裏有熱遂發斑
㸃時或狂言目色黄心中煩熱大便不利
　　片芩　大青　大黄　升麻　朴硝　山枝(一/兩)茵
　　陳蒿(一/兩)川連　甘草(五/錢)
　竹葉三七片水煎五錢服
石膏湯　治發黑斑
　　石膏(二兩/研)麻黄　葛根(一/兩)川連(三/分)故鞋(一隻去/土細切)川
　　椒(炒一/分)桂心(五/錢)
　水煎五錢温服取汗
　　　傷寒發黄
論曰傷寒發黄之狀身體盡變黑黄或如橘色是也凡
陽明中風太陽中溼皆令人發黄葢由得病無汗小便
不利寒溼不散則熱結脾胄腠理閉塞瘀熱之氣與宿
榖相摶而鬱蒸不能消散故二便結澀不通令人身體
面目皆變黄色其病腹滿身疼發熱若其人小腹滿急眼
澀疼鼻骨痛兩膊及項强腰背急者是也但得小便快利
漸愈仍不用大便多即令人心脹又有急黄者身體黄甚
卒然而發心滿氣喘命在須㬰故名急黄有初得病便黄
者初不知是黄死後方變黄者此病亦因脾胃瘀熱本天
行時氣所作宜細辨之但發熱心戰者乃是發黄之候
茵陳蒿湯　治陽明發熱汗出此為越熱不得發黄也
但頭汗出小便不利渴飲水漿此為瘀熱在裏身必發
黄下之宜此湯又傷寒七八日身黄如橘皮小便不利
腹微滿者宜此湯
　　茵陳蒿(六/兩)梔子(十四/枚)大黄(生三/兩)
　共為粗末水煎五錢三服後小便當利下如皂莢汁
　狀乃愈
麻黄連翹湯　治瘀熱在裏發黄
　　麻黄(去根節/二兩)連翹　生薑(焙二/兩)杏仁(四十枚去/皮尖炒)生
　　梓白皮(東引/一升)大棗(十二/枚)甘草(一/兩)
　水煎五錢熱服
梔子栢皮湯　治傷寒身黄發熱
　　梔子(十五/枚炒)黄栢(二/兩)甘草(一/兩)
　水煎三錢
抵當湯　治傷寒太陽身黄脉沉細小腹鞭小便利者
為無血也小便自利其人如狂者血諦證也
　　水蛭(三十/枚炒)䖟蟲(三十/枚炒)桃仁(十枚炒/去皮尖)大黄(三/兩)
　水煎三錢服
龍膽湯　治發黄煩熱皮肉皆黄小便赤不利
　　龍膽　枳殻　山枝　木通　知母　柴胡　地
　　骨皮　白芍　甘草　麥冬　升麻　羚羊角(一/兩)
　水煎五錢
黄芩湯　治傷寒發黄或先服利藥未差宜以内消以折熱氣
　片芩　茵陳蒿　升麻　犀角(一/兩)山枝　柴胡　龍膽草(五/錢)
　水煎五錢入生地汁一合
茅根湯　治傷寒發黄通身如金色
　　茅根　山枝　甘草　茵陳蒿　地骨皮(一/兩)
　薑水煎五錢入䜴三七粒熱服
枝子湯　治傷寒急黄
　　山枝　柴胡　朴硝(另/研)茵陳蒿(五/錢)
　水三大鍾煎二大鍾去渣入硝分三服取利
茵陳蒿散　治傷寒時氣急黄疼痛
　　茵陳蒿　片芩　枝子　大青(一/兩)大黄　朴硝(五/兩)
　　白蘚皮　葛根　升麻(兩/半)
　共末新汲水下二錢得利差
　　　傷寒發豌豆瘡
論曰傷寒熱毒内盛多發皰瘡者以病人表虚裏實故
也裏實則毒氣不能内消表虚故乗虚發于肌肉而成
瘡其瘡大小形如豌豆其包或白或赤若頭作瘭漿戴
白膿者其毒則輕若紫黑色作根隠隠在肌肉裏者其
毒則重甚者周匝徧身五内七竅皆有也
参麻湯　治傷寒熱病生豌豆瘡并皰瘡煩悶昏迷
　　𤣥參　升麻　乾藍葉(一/兩)甘草(三/分)犀角(鎊五/錢)
　水煎五錢入葱白三寸䜴一撮熱服日二
豌豆瘡四邉赤腫
　　胡荽(一/把)生地
　二味搗取汁空心服盞許
犀角湯　治復寒熱毒氣盛瘡如豌豆
　　犀角(二/兩)麻黄　川連(兩/半)木香(一/兩)
　水煎五錢日二
内消散　治傷寒熱病欲生豌豆瘡毒未出令不成
　　京墨(燒去烟/一分)
　用酒三合磨令頓服
紫草湯　治傷寒斑疹豆瘡
　　紫草　惡實　荆芥穂(一/兩)
　水煎三錢熱服日二
　　　傷寒發狂
論曰重陽者狂謂陽氣獨盛也傷寒熱毒既盛内外皆
熱則陽憤嗔而發為狂越使人狂走妄言或罵詈不避
親疎或妄見妄聞棄衣而走登髙而歌或數日不食踰
垣上屋葢四肢諸陽之本熱盛而四肢實是為重陽故
所上之處皆非素所能而病乃能也若乃因火為邪而
發為驚狂及内有瘀血而外症如狂其為病雖不同然
其為陽氣有餘則一也
犀角湯治傷寒十數日頭戰掉大汗出恍惚狂走眼見鬼神
　　犀角　山枝(五/錢)白芍　生地　麥冬　茯神(一/兩)茵陳蒿(三/分)
　水煎五錢入竹葉二十一片食後服
羚羊角湯　治汗後熱毒未盡因有所驚狂言欲走
　　羚角　犀角　防風　片芩　升麻　𤣥参　茯
　　神(五/錢)龍齒　甘草(一/兩)人参　竹茹　骨皮(三/分)
　水煎五錢
抵當湯　治太陰病六七日表症仍在脉微沉反不結
胸其人發狂者以熱在下焦少腹當滿小便自利者下
血乃愈所以然者以太陽過經盡而瘀熱在裏故也
　　水蛭(十枚/炒)䖟蟲(十枚去/翅足炒)大黄(酒浸炒/一兩)桃仁(七枚/炒)
　水煎五錢服當下瘀血不下再服
絳雪丸　治傷寒發狂眼赤二便血出身如金色兼治
六七日狂躁發熱
　　硝石(一/兩)丹砂(一/分)
　研細粟米飯丸彈子大砂糖冷水下一丸服藥後便
　睡移時汗出為效
　　　傷寒剛痓
論曰傷寒病發汗過多因致痓其狀令人搖頭發熱頸
項强急惡寒背反張瘈瘲口噤謂之剛痓者特以無汗
而反惡寒故也
葛根湯　治傷寒太陽病無汗小便反少氣上冲胸口
噤摇頭欲作剛痓
　　葛根(四/兩)白芍　麻黄(去根節/二兩)甘草　桂心(二/兩)
　薑棗水煎五錢熱服取微汗
大承氣湯　治傷寒剛痓胸滿口噤臥不着蓆脚攣急
必齘齒
　　大黄(四/兩)枳實(一/兩)紫朴(五/錢)
　水煎五錢去渣入芒硝五分二沸服
羚角升麻湯　治傷寒剛痓仰目壯熱筋脉不舒牙闗
𦂳急不欲見食
　　羚角　升麻　白鮮皮　龍齒(五/錢)木通　百合
　　防風(一/分)石膏(一/兩)
　水煎五錢入豉百粒葱白五寸
小續命湯　治傷寒剛痓無汗惡寒口噤背强
　　麻黄　桂心　甘草(五/錢)白芍　白术　人参　川
　　芎　附子　防己　防風(一分/半)
　薑水煎五錢日三夜二
　　　傷寒柔痓
論曰柔痓之狀摇頭發熱頸項强急腰身反張或瘈瘲
口噤與剛痓同然謂之柔痓者特以其自汗不惡寒故
也痓又謂之痙者葢以痙一類古之時以强直名之
桂枝加葛根湯　治傷寒柔痓項背强几几反汗出惡
風
　　桂枝(二/兩)葛根(四/兩)麻黄　白芍(三/兩)甘草(二/兩)
　薑棗水煎五錢取汗
桂术湯　治傷寒柔痓手足厥冷筋急汗不止
　　桂心(一/兩)白术　人参　附子(三/分)甘草　防風　乾
　　薑(五/錢)
　水煎五錢日二
五味子湯　治柔痓汗出身體强直手足多寒
　　五味(炒一/兩)木香　附子　檳榔(三/兩)白术　甘草
　　乾薑　桂心(五/錢)
　水煎五錢日二
柴胡飲　治柔痓四肢逆冷汗不止腹中痛筋脉急
　　柴胡　赤茯(三/分)桂心　良薑(一/分)檳榔(煨/)五味子(炒/五)
　　(錢/)
　水煎五錢服
　　　傷寒壊病
論曰傷寒太陽病三日已發汁吐下温針仍不解者多
變為壊病又陽病轉入少陽已吐下發汁少陽症罷此
為壊症知犯何逆以法治之此由傷寒病在諸經絡發
汁吐下而病症不除又感異氣有寒暑燥溼風不同病
亦隨變故謂之壊病又有傷寒過經再受邪熱留蓄臓
腑病候多變者及傷寒解後虚羸少氣餘症未除者皆
謂之壊病
知母麻黄湯　治傷寒壊病差後或十日二十日終不
惺惺精神昏語言亂又無寒熱醫作鬼祟或作風病多
端治藥弗效或朝夕潮熱頰赤或似瘧由發汗未盡餘
毒在心包絡間所致
　　知母(兩/半)白芍　麻黄　甘草　片芩　桂心(五錢/署月)
　　(減/半)
　水煎五錢半日内可相次三服取汗末汗再服若心
　煩不眠欲飲水者稍稍與之令胃中和即愈
黑奴丸　治壊病頭與骨肉俱疼狂言妄語醫所不治
　　麻黄　片芩　甘草　芒硝　竈突墨(一/兩)䜴(炒一/合)
　共末蜜丸彈子大新汲水下一丸(考此丸與陽毒/黑奴丸不同)
麥冬湯　治傷寒壊病經乆不差潮熱不退身體沉重
昏憒煩悶
　　麥冬　赤茯　甘草　鼈甲(醋炙/一兩)
　水煎三錢入烏梅肉一枚小麥五十粒温服日二
　　　傷寒狐惑
論曰狐惑之病初得狀似傷寒或因傷寒而變皆蟲症
也蟲蝕其喉為狐使人聲嗄蟲蝕其下部為惑使人咽
乾其候皆黙黙欲眠不得臥起居不得安惡飲食面目
乍赤乍白乍黑是也由傷寒病腹内熱飲食少腸胃空
虚而蟲為之不安故隨食上下部而病名狐惑也
赤小豆當歸散　治傷寒變成狐惑脉數無熱微煩黙
黙欲卧汗出得之三四日眼赤得之七八日目四眥黑
能食者膿已成也
　　赤小豆(一升/浸洗)川歸(一/兩)
　共末水煎三錢温服日二
黄芩湯　治傷寒不發汗變成狐惑脉數無熱微煩二目
赤但欲眠睡咽乾不能食
　　片芩　射干(一/兩)甘草　竹茹　知母　前胡(五/錢)川
　　連(炒三/分)
　水煎五錢日二
黄連犀角湯　治病後瘡出下部
　　川連(五/錢)犀角(一/兩)木香(一/分)鳥梅(七/枚)
　水煎三錢日二
木通湯　治傷寒陰陽不和變成狐惑目如鳩赤面色
斑紋如錦
　　木通(一/兩)甘草　桂心　細辛(五/錢)吳茱莄(洗炒/三兩)
　薑棗水煎五錢葱白五寸
雄黄導氣湯　治傷寒狐惑下部􁥥瘡
　　雄黄(研/)青葙子　川連　苦参(五/錢)桃仁(炒一/分)
　共末生艾汁和如棗大綿裹導下部扁蓄汁更好冬
　月無艾蓄用根
撩膈湯　治傷寒狐惑病在上焦
　　苦参(一/兩)甘草(五/錢)
　作一服水煎五更服良乆即吐
薫洗四皮湯　治狐惑攻下部肛内生瘡
　　槐白皮　桺白皮　桑白皮　桃白皮(二/兩)
　水煎四兩薫洗下部
檳榔丸　治未汗變狐惑毒蝕肛門痒不止下膿血
　　檳榔　丹砂(五/錢)麝香(一/錢)杏仁(四十九/枚炒)
　共末用飴糖和如棗核大先用椿根槐白皮各二兩
　水煎洗肛門將藥内之
雄黄薫方　治狐惑蟲食下部肛外如􁥥痛痒不止
　　雄黄(研五/錢)
　用瓶一箇口稍大者入灰半瓶灰上放火將黄末燒
　之候煙出坐瓶口上薫之良
　　　傷寒百合
論曰傷寒百合者謂百脉一宗悉致其病也其狀欲食
復不能食常黙黙欲得卧又不能臥欲出行又不能行
食欲有時美亦有時不美如有寒又如無寒如有熱又
如無熱口苦小便赤黄得藥則吐利者是也此由傷寒
及大病後臟腑俱虚榮衛耗弱不能平復變成斯病然
以百脉一宗悉致其病又無復經絡故其病症變異治
之各隨其症
百合雞子湯　治傷寒病吐之後
　　百合(七/枚)雞子黄(一/枚)
　水漬合一宿更水煎去渣入子黄攪服
百合知母湯　治傷寒已經汗後
　　百合(七/枚)知母(一/兩)
　水浸百合一宿更水煎分二服
百合滑石散　治傷寒變發熱
　　百合(一/兩)滑石(兩/半)
　共末空心飲下二錢日二
百合地黄湯　治傷寒不經汗吐下後病形如初
　　百合(七/枚)生地黄汁(一/鍾)
　水煮百合取汁和生地汁温服中病勿更服大便當
　如漆
百合半夏湯　治傷寒病不差不思食欲成勞
　　百合(二/兩)半夏　人参　赤茯　川連(炒/)知母(一/兩)生
　　地(兩/半)
　薑水煎五錢日二
百合紫苑湯　治傷寒病似勞形狀如瘧
　　百合(二/兩)紫苑　柴胡　杏仁　白茯　半夏　甘
　　草
　薑水煎五錢日二
　　　傷寒陰陽易
論曰凡傷寒大病後氣血未復若房事太早不特令病
人勞復因爾染易男病傳女女病𫝊男由轉易然故名
陰陽易其狀身體重少氣熱上冲胸頭重不能舉目昧
四肢拘急若小腹急痛力弱著牀不能轉側舉動凴人
不急治則死或經嵗月漸至羸困亦死
枳實湯　治傷寒勞復陰陽易
　　枳實　山枝(一/分)䜴(炒二/合)雄鼠糞(十七/粒炒)
　水煎二服未效又服
燒裩散　治傷寒陰陽易身腫氣少小腹急陰中拘攣
熱上冲胸頭重不欲舉眼目生花膝脛拘急
　　女人中裩(取對陰户者水洗燒灰/研末女人病取男人者)
　水服方寸匕日三服小便利陰頭腫愈
立效湯　治陰陽易身重小腹裏急陰頭微腫
　　韭白(一/把)雄鼠糞(二十七/枚炒)
　水煎一日服汗出愈
萎蕤湯　治陰陽易氣冲心胸頭重不舉
　　萎蕤(一/兩)木香　桂心(三/分)荆芥穂(五/錢)雄鼠糞(二十七/枚炒)
　水煎五錢温服日二
二灰散　治傷寒陰陽易
　　手足指甲(二十大片男病/用女女病用男)裩襠布(水洗一片男病/用女女病用男)
　燒灰研末分三服酒下
犀角湯　治病未平復陰陽易壯熱頭痛鼻出血
　　犀角　竹茹　丹参　葛根(一/兩)石羔(三/兩)
　水煎五錢日二
　　　傷寒衂血
論曰傷寒衂血者由熱氣藴甚血溢妄行葢心生血肝
藏之肺主氣鼻則通之心肝為熱邪所傷則血隨氣妄
行所以從鼻出也人謂陽盛則衂者葢陽盛則熱盛熱
盛則宜衂葢傷寒太陽症衂血乃解謂是故也至于陰
病則不宜衂葢陰症自無熱安得而衂故少陰病但厥
無汗强發之必動其血或從口鼻耳目出者是謂下厥
上竭為難治
茅花湯　治傷寒衂血不止
　　茅花
　水煎濃汁温服如無花以根代之
黄連散　治熱病鼻衂不止或兼吐血
　　川連　竹茹　伏龍肝(三/分)片芩(一/兩)山枝　甘草(炙/五)
　　(錢/)
　薑棗水煎五錢入生地汁半合亂髪灰五分一沸食
　後服
阿膠湯　治衂不止此陽毒攻肺
　　阿膠　片芩(一/分)葱白(五/寸)熟艾(五/錢)䜴(四十九/粒炒)
　作二服水煎温服入生地汁一合
刺薊湯　治傷寒衂血吐血心中堅硬一身疼痛四肢煩
悶
　　刺薊　麥冬　生地(一/兩)竹茹　紫蘇　白茯苓(五/錢)
　薑棗水煎五錢服
黄土湯　治衂血去五臟熱毒
　　黄土(竈中/者)白芍　川歸　片芩　甘草　川芎(三/分)
　　生地(兩/半)桂心(一/分)竹茹(五/錢)
　水煎五錢服
髪灰散　血衂不止
　　髪灰　麝香
　同研極細新汲水下一錢又吹鼻中少許
四生飲　治衂血心胸煩悶
　　生地(汁三/合)生藕(汁二/合)生薑(汁半/合)白藥子(一/分)生刺薊
　　(汁一/合)
　五共微温分二服
升麻湯　治衂血不止頭痛壯熱
　　升麻　紫蘇　白芍(一/兩)青蒿　犀角　芒硝(三/分)
　水煎三錢入生地汁一合
生地汁飲　治時疾壯熱頭疼血衂不止
　　生地(汁/)生藕(汁/)生薑(汁/)白生蜜(各二/合)
　和匀分三服微煎食後臥服
　　　傷寒吐血
論曰傷寒吐血者熱在陽經邪盛于表應汗而不汗熱
毒入深結于五臟遂成瘀熱薫蒸于上焦血隨氣妄行
并入胸中胃得血則滿悶氣逆故爾吐血也
麥冬湯　治傷寒頭疼手足煩熱吐血不止
　　麥冬(兩/半)生地　片芩　甘草　呉藍　茅根　薺
　　苨(一/兩)
　水煎五錢入豆百粒
黄連湯　治吐血不止由心肺積熱血得熱即妄行
　　川連(炒兩/半)荷葉(微炒/一兩)熟艾葉(微炒/五錢)側栢葉(微炙/三分)
　水煎五錢入生地汁一合温服
紫河車散　治吐血煩躁
　　紫河車(瓦上炙/三分)朴硝　甘草(五/錢)蛤粉(一/分)
　共末新汲水和沙糖下二錢日二夜一
蜜汁方　治傷寒病後餘毒不解心臟熱極吐血不止
　　生藕汁　生地黄　惡實根汁　刺薊根汁(各二/合)
　　生白蜜(一/合)
　和匀頻頻温服一二合
　　　傷寒瘀血
論曰傷寒病在表當汗不邪邪無從出熱結在裏皆成
瘀血然太陽病不解熱結膀胱其人如狂者少腹硬滿
小便自利下血乃愈又陽明病其人喜忘者本有瘀血
大便雖硬反易其色必黑或赤病人腹不滿反自言其
滿者亦為瘀血在裏皆宜下之待瘀血得下即愈診其
脉沉結者亦瘀血病也
抵當湯　治傷寒陽明症喜忘者必有蓄血所以然者
本有瘀血故令善忘大便雖硬反易其色必黑
　　水蛭(三十/枚炒)䖟蟲(三十枚去/翅足炒)桃仁(二十一枚/去皮尖炒)大黄(炒/一)
　　(兩/)
　水煎五錢空心服不下更服
桃仁承氣湯　治太陽病不解熱結膀胱其人如狂血
自下者愈其外不解者尚未可攻當先解其外外已解
但少腹急結者乃可攻之
　　桃仁(十二/枚炒)大黄(一/兩)桂枝　甘草　芒硝(五/錢)
　水煎五錢去渣入硝再沸分三服
芍藥地黄湯　治傷寒病温應發汗而不發内有蓄血
衂血吐血不盡面色黄大便黑
　　白芍(三/分)地黄　丹皮(二/兩)犀角(一/兩)
　水煎三錢入生地汁三合再沸服日二如發狂加黄
　芩一兩
　　　傷寒口舌生瘡
論曰傷寒口舌生瘡此脾經受熱薫于口舌又或因冬
時發汗吐利後重亡津液表裏俱虚熱勢不已毒氣攻于
于上焦致口中糜爛生瘡
升麻湯　治口舌瘡赤爛
　　升麻(一/兩)麥冬(三/分)丹皮　甘草(五/錢)
　水煎五錢入竹葉二十一片大棗二枚温服日二
苦酒湯　治少陰病咽中生瘡語聲不出
　　半夏(十四/枚)雞子(一枚去黄留白/入苦酒于蛋中)
　又以半夏入苦酒内以雞殻放剪刀環中安火上煮
　二沸少少含咽
羚羊角湯　治病後餘熱上冲口舌生瘡
　　羚角　射干　麥冬(三/兩)白芍　木通　蘆根(三/兩)升
　　痳(兩/半)
　水煎五錢食後服
　　　傷寒舌腫脹
論曰傷寒舌腫脹者病在三陰也太陰之脉連舌本散
舌下少陰之脉循喉嚨挾舌本厥陰之脉循喉嚨之後
又手少陰心經其氣通于舌凡此經絡為風熱所乗隨
脉至舌熱氣留于血血氣壅澀故令舌腫脹胗其脉數
急者是其候也
升麻湯　治熱病喉嚨閉寒連舌根腫痛熱氣聚于胸
中
　　升麻　麥冬　石膏(一/兩)竹茹　木通　黄栢(五/錢)朴
　　硝(二/兩)𤣥参　前胡(三/分)
　水煎五錢服
犀角湯　治脾肺虚熱毒氣壅塞喉咽連舌根腫痛
　　犀角　川歸　白芷(一/兩)升麻　甘草　杏仁　射
　　干(五/錢)
　水煎五錢日二
治心脾熱舌腫痛
　　生地汁(半/斤)生白蜜(八/兩)
　慢火煎稠含化半匙日二三
　　　傷寒咽喉痛
論曰傷寒咽喉痛者少陰受邪邪毒壅遏于上焦微則
咽喉痛甚則痛而生瘡又傷寒過經邪熱内盛薫于上
焦亦令人咽喉痛各隨症治
甘草湯　治傷寒少陰二三日咽痛
　　炙甘草(二/兩)
　水煎空心分作四服
桔梗湯　前服甘草湯不差者服之
　　桔梗(炒五/錢)炙甘草(一/兩)
　水煎分二服
苦酒湯　治少陰咽痛生瘡不能言語聲不出
　　半夏(十四枚/洗七次)雞子(一/枚)
　將雞子去黄用白和苦酒半夏復入蛋中安火上令
　三四沸少少嚥之不差再服
半夏湯　治少陰咽中痛
　　半夏　桂心　甘草(一/兩)
　水煎放冷少少咽之
地黄煎　治時氣肺熱咳𠻳咽痛
　　地黄汁(半/斤)白芍　𤣥参　升麻　貝母(三/分)麥冬
　　柴胡　竹葉(一/兩)白蜜(五/兩)
　水五大鍾煎去渣入蜜汁慢煎日三
　　　傷寒毒攻手足
論曰傷寒毒攻手足者熱勝則腫也熱毒之氣客于腑
臟邪結在裏循經而出注于四肢故令人手足煩熱赤
腫疼痛也
連翹湯　治毒氣攻手足腫滿疼痛心神煩悶
　　連翹　麥冬　犀角　片芩　枳殻　川歸(一/兩)大
　　黄(炒/)木香　防風　羗活　惡實(五/錢)射香(一/錢)
　共末水煎服
又方　治毒氣攻手足虚腫疼痛欲死
　　蒼耳子(五/把)
　搗爛絞取汁漬洗手足
鉊丹膏　治毒氣攻冲手足虚腫
　　鉊丹(五兩/飛過)明松香　乳香(炙去/油)黄蠟(一/兩)麝香(一分/叧研)
　先將松香煉化次入黄蠟化去渣入鉛丹乳末慢煎
　成膏入麝香攪匀候冷用絹攤貼腫處凡一切腫毒
　并宜貼此膏
　　　傷寒後夾勞
論曰傷寒差後復夾勞者由病人先有風疹因汗下之
後榮衛虚弱氣不充足形體羸瘦時有盗汗寒熱不常
喘𠻳痰唾鼻中臭氣飲食不消肢體痠痛面黄頰赤不
即治之則致危殆
人参湯　治夾勞骨節疼痛渾身壯熱氣力虚乏
　　人参　白茯　白术　白芍　桔梗　大茴香
　　紫苑(一/兩)柴胡　陳皮　蒼术　羗活(二/兩)甘草(兩/半)秦
　　芁(三/分)
　共粗末薑棗水煎二錢不拘時温服
黄芪鼈甲湯　治傷寒病差後夾勞形體羸瘠或寒或
熱病如瘧狀四肢煩疼等症
　　鼈甲　黄茋(一/兩)白术　甘草　陳皮(三/分)知母　桑白
　　皮(五/錢)
　葱白薑水煎五錢食後服
柴胡湯　治夾勞五心煩熱背膊痠痛手足無力不能
飲食
　　柴胡　黄芪　鼈甲　赤茯(一/兩)秦芁　枳殻(去白/炒)
　　地骨皮　片芩　葛根(五/錢)人参　甘草(三/分)
　薑水煎三錢服
人参鼈甲湯　治傷寒差後夾勞寒熱往來進退不時
頭疼體痛口苦咽乾不思飲食
　　人参　鼈甲　附子　柴胡(一/兩)白芍　知母　烏
　　梅肉(炒/)五味　桃仁(炒/)桂心　陳皮　羗活　秦
　　芁　川歸(五/錢)
　薑水煎三錢温服
　　　傷寒後勞復
論曰内經謂熱病少愈食肉則復多食則遺此其禁也
葢傷寒病新差後脾胃尚虚氣血尢弱榖氣未復津液未
通若將養失宜輒嗜肉食則脾虚不能消釋或因勞形
于事皆令邪熱乗虚還入經絡復成大病故名勞復當
隨其症候或表或裏依法治之
知母湯　治新差後勞動用力或飢食過傷勞復
　　知母　鼈甲　柴胡(兩/半)麻黄　葛根(三/分)雄鼠糞(炒/焦)
　　(五七/枚)
　水煎五錢入豆百粒葱白五寸食後温服喫葱粥取
　汗
石膏黄芩散　治食肉勞復如初壯熱頭痛心煩欲吐
小便赤黄
　　石膏(一/兩)片芩　山枝　人参　川連　知母　葛
　　根(五/錢)
　共末葱白竹葉湯下二錢空心服日二以差為度
知母湯　治勞復小腹硬卵縮疼痛欲死
　　知母　柴胡　麥冬　甘草(半/分)葱白(三/莖)
　水浸一宿煎至小半入童便二盞䜴心半合再煎五
　六沸入地黄汁二合更煎微沸空心頓服微利即差
　　　傷寒後骨節煩疼
論曰傷寒後骨節煩疼者由津液不足血脉皆虚餘毒
客于經絡榮衛澀滯于骨節之間故今骨節煩疼診三
部脉細而遲澀者乃其候也
柴胡飲　治傷寒病後骨節疼痛咳𠻳不能食口舌乾
燥乍寒乍熱唇口生瘡
　　柴胡　升麻　人参　白芍　茯神　百合　地
　　骨皮　片芩　麥冬　犀角(五/錢)鼈甲　石膏(一/兩)
　　甘草(一/分)
　水煎五錢入竹葉生薑食後服日二
百合湯　治差後四肢煩熱骨節疼痛
　　百合　知母　鼈甲　柴胡　葛根　桑白皮(一/兩)
　水煎五錢入生地汁一合食後服日食
羗活湯　治傷寒病差後下焦風虚骨髓痠痛腰脚頑
痺不仁不能乆立日漸消瘦
　　𦍑活　防風　丹参　白芍　棗仁　牛膝　五
　　加皮　𤣥参　木通　川歸　檳榔　麻黄　獨
　　活(五/錢)黄茋　桂心(三/分)
　薑水煎五錢空心服日二
　　　傷寒後虚煩
論曰傷寒病後煩躁者有虚煩有榖煩陽氣偏多謂之
虚煩病差後食榖太早新虚不勝榖氣胃内蒸熱謂之
榖煩若陰陽和調則虚煩自己損其榖食則榖煩者差
竹葉湯　治傷寒後虚煩狀似傷寒病但身不疼痛不
惡寒内外皆不可攻者
　　淡葉葉(半/把)石膏(四/兩)人参　甘草(五/錢)麥冬(二/兩)半夏(薑/汁)
　　(製三/分)
　生薑水煎三錢入粳米百餘粒温服
梔子䜴湯　治傷寒汗後虚煩不得眠劇者必反覆顛
倒心中懊憹　又治傷寒發汗若下之虚煩心中窒痛
　又治下利後更煩按之心下軟為虚煩
　　山梔(十四枚/去皮炒)䜴(四/合)
　水煎三錢不拘時服日二
五苓散　治傷寒中風發熱六七日不解心煩躁悶有
表裏症具渴欲飲水水入内即吐名曰水逆
　　猪苓　赤茯　白术(三/分)桂心(五/錢)澤㵼(一/兩)
　共末湯下二錢
猪苓湯　治少陰病下利六七日咳而渴嘔而煩不得
眠
　　猪苓　赤茯　阿膠　滑石　澤瀉(一/兩)
　水煎三錢温服
麥冬湯　治傷寒病後餘熱不解或寒或熱四肢瘦弱
虚乏飲食不入胸中煩滿悶虚躁等症
　　麥冬　赤茯　人参　白术　黄茋　陳皮　地
　　骨皮(一/兩)甘草　桂心(五/錢)
　水煎三錢温服
六神湯　治病後虚煩不安
　　人参　黄茋　白茯　山藥　百合　防風(二/兩)
　薑棗水煎五錢不拘時服日二
　　　傷寒後盗汗
論曰汗者心之液傷寒差後眠寢有汗者由心氣偏虚
榮衛不足腠疎表弱因寝寐之間汗出故名盗汗乆不
已日漸羸瘐肢體痿弱
人参湯　治傷寒病後體氣虚弱夜臥汗出不止頭旋
惡心日漸羸瘐不思飲食
　　人参　半夏　黄茋　麻黄根(一/兩)牡蠣(火煆章便/淬三次二)
　　(兩/)防風(三/兩)
　生薑水煎五錢温服
杜仲湯　治病後虚弱夜多盗汗
　　杜仲(二/兩)人参　甘草(三/分)白术　黄芪　白茯　白
　　芍(炒/)蓯蓉(一/兩)牡蠣　麻黄根(兩/半)
　水煎五錢温服
白木散　治盗汗不止
　　白术(二兩陳/壁土炒)
　為末菖蒲湯下二錢不計時服
粉汗方　治病後盗汗腠理開疎
　　牡蠣(燒紅童便/淬八兩)麻黄根(水洗焙/一兩)
　共末寝寐中有汗使人𫝊之
　　　傷寒後驚悸
論曰傷寒後心氣不足風邪乗之則令人精神不寧恍
愡驚悸由於憂忍思慮致心氣虚邪氣内乗故神氣不
得泰定而生驚悸也
前胡湯　治伏熱在心怔忡驚悸
　　前胡　茯神　人参(一/兩)逺志(兩/半)丹砂　甘草(一/分)
　薑棗水煎服
人参茯神湯　治心虚驚悸恍惚不寧
　　人参　茯神(一/兩)陳皮(三/分)杏仁(去皮尖/炒一分)
　生薑水煎三錢服
茯神丸　治心力勞倦四肢羸弱心忪驚悸吸吸短氣
補虚
　　茯神　麥冬　熟地(一/兩)人参　丹皮　黄茋(三/分)澤
　　瀉　甘草　牛膝　桂心(五/錢)
　共末蜜丸桐子大食前酒下二十丸
　　　傷寒後失音不語
論曰傷寒後失音不語由風寒客于㑹厭㑹厭為音聲
之尸邪氣傷之故卒然無音又肺主聲而通于氣人之
五臟有五聲皆禀氣而通之若邪客于肺則氣道不調
亦令人語無聲音當隨其輕重治之
杏仁煎　治暴𠻳失音語不出
　　杏仁(炒研/二兩)百合　木通　五味　貝母　紫苑
　　桑白皮(一/兩)薑汁(五/錢)白蜜　沙糖(四/兩)
　水五大鍾煎六味去渣下杏仁薑汁蜜糖沙糖微煎
　收如餳様収貯水煎半匙不拘時服
豆竹湯　治失音不語
　　黑豆(半/升)青竹(去節如算大四十九/莖毎莖長四寸洗淨)
　用水五大碗同豆煮熟為度温服三服
羚羊角散　治失音不知人口眼不正舌强
　　羚羊角(一/兩)麻黄(去根/節)石膏(五/錢)片芩　防風　麥冬
　　升麻　乾葛(三/分)
　水煎五錢温服日二
二瀝湯　治失音不語
　　竹瀝(用綠竹去節/火燒取瀝)荆瀝(同/上)梨汁(二/合)陳醬汁(半/合)
　各濾過和匀分四服早晩用
桂心湯　治邪氣傷肺失音不語
　　桂心(二/兩)石菖蒲(一/兩)
　水煎三錢温服取微汗未退再服
芥子酒熨方　治肺中風冷失音不語
　　白芥子(五合洗/乾研)
　用白酒三鍾煮令半熟以布帶熱包裹令人熨頭項
　周遍冷則易之
　　　傷寒後咽喉閉塞不通
論曰咽喉閉塞不通者脾肺壅滯風毒藴積内摶經絡
上攻咽喉也足太陰之脉上膈夾咽而喉則肺氣之所
通故脾肺壅熱則咽喉閉塞凡傷寒後餘毒未盡上攻
喉喉故亦令閉塞不通
黄苓湯　治咽喉瘡痛口瘡煩躁頭痛毒氣上攻
　　黄芩　大青　山枝　甘草(五/錢)升麻　麥冬(一/兩)
　水煎三錢入竹葉食後服日三
升麻湯　同
　　升麻　木通(一/兩)白芍　射干　羚羊角(五/錢)蘆根(一/握)
　水煎三錢食後温服
葛根湯　治傷寒後咽喉疼痛
　　葛根　竹茹(一/兩)倉粳米(一/合)
　生薑大棗水煎三錢食後服
貼喉膏　治喉痛舌强邪熱上攻
　　白蜜(半/斤)甘草(二/兩)猪脂(四/兩)
　以脂蜜煉化入甘草煎赤黒色濾去渣收貯頻取半
　匙含化
射干煎　治咽喉痛閉塞不通
　　射干(研朱/半斤)猪板脂(一斤/切)
　先煎脂化盡下干熬黒色濾過再熬成煎收貯綿裹
　彈子大含化
又方　熱病後喉痛閉塞不通毒氣上攻腫病
　　黄明膠
　如掌大一片用水煮軟貼頸外差
　　　傷寒後變成瘧
論曰傷寒後變成瘧者因病差後外邪未散其臟尚虚
因為勞事致二氣交爭陰勝則振寒陽勝則發熱陰陽
更勝則往來寒熱休作有時也一日再發者得汗必解
若傷寒八九日得之熱多寒少其人不嘔清便自調者
欲自愈也或陽明症煩熱汗出日晡所發熱者脉浮宜
解表脉實宜攻裏又婦人熱入血室發熱而更作寒者
當詳辨之
升麻前胡湯　治變成瘧寒熱躁渇
　　升麻　前胡(兩/半)白芍　知母(三/分)木通　朴硝　烏
　　梅肉　山梔(五/錢)甘草(炙一/兩)
　生薑大棗水煎五錢去滓入生地汗二合煎二三沸
　食後服日二
黄芩鼈甲湯　治傷寒後變成勞瘧乆不差
　　片芩　柴胡　山梔　烏梅肉(炒五/錢)鼈甲(醋炙/一兩)甘
　　草(一/分)
　生薑大棗桺枝尖七枚大䜴半合藥五錢入童便同
　浸一宿次早五更煎減半去滓入生地汁一合沸服
茯苓飲　治寒熱不退變成瘧
　　赤茯　鼈甲　地骨皮(二/兩)知母　紫胡(兩/半)枳殻(去/白)
　　(炒一/兩)
　水煎五錢去滓入生地汁一合再沸食後良乆服如
　人行五六里再服
　　　傷寒後脚氣
論曰傷寒後脚氣者縁其人腎經本虚風溼毒氣乗虚
客入腎腎主腰脚故邪氣沉滯則脚弱而痛雖傷寒已
差邪熱未盡風溼毒氣與熱相摶上冲于心肺其狀令
人心胸煩滿上氣息急甚者致死胗左尺脉洪而數者
脚氣也服藥後脉沉而緩者愈
羚羊角湯　治脚氣上冲心膈煩悶
　　羚羊角　白茯(一/兩)片芩　半夏(薑汁/炒)陳皮(去白/炒)呉
　　茱茰(洗/炒)檳榔(五/錢)
　生薑水煎五錢空心服
紫蘇木香湯　治脚氣冲心心神煩亂嘔逆减食脚膝
痠疼
　　紫蘓　白芍　沉香　木通(一/兩)木香　赤茯(五/錢)
　　吳茱茰(洗/炒)檳榔　陳皮
　薑水煎三錢食前服
赤小豆湯　治脚膝腫滿氣急大便秘澀
　　赤小豆(半/合)桑白皮　檳榔(五/錢)紫蘇(一/兩)
　水五鍾薑一分煎减半空心分二服
吳茱茰散　治脚氣心腹妨悶脹痛坐臥不安
　　吳茱茰(洗炒/一分)木香　川歸　檳榔　郁李仁(炒三/分)
　水煎三錢空心温服日二
　　　傷寒後利下膿血
論曰傷寒後變成膿血利者因本病差後熱毒未散乗
虚客于腸胃之間與津液相摶故下利膿血毒氣盛則
臟熱而痛兼以溼氣加之則所下如魚腦或如爛肉雞
鴨肝之屬寒未解陰病下利便膿血者亦溼熱相摶故
也
地榆湯　治熱毒不解日晩壯熱腹痛下利膿血
　　地榆　川連　片芩　犀角　茜根(一/兩)山梔(五/錢)
　水煎三錢入薤白二寸不拘時服
桃花湯　治傷寒少陰病二三日至四五日腹痛小便
不利下利膿血不止
　　赤石脂(四/兩)乾薑(炒一/分)糯米(二合/半)
　水煎五錢温三服得愈止
黄連湯　治熱病差後下利膿血不止
　　川連　阿膠(一/兩)片芩(三/分)梔子(一/分)
　水煎三錢空心服日二
赤石脂湯　治下利膿血腹痛不止
　　赤石脂　黒乾薑　附子　川歸(五/錢)白芍(一/兩)
　水煎五錢空心温服日二
　　　傷寒後慝瘡
論曰傷寒後􁥥瘡者因腹中有熱其人少食胃中空虚
三蟲須食或食五臟或食下部隠僻有瘡故名􁥥瘡其候
齒無色舌上盡白四肢沉重忽忽喜眠甚則唇裏有瘡
其瘡在上唇裏如粟米心内懊憹痛者此蟲食五臟之
症若下唇裏有瘡其人喜眠者此蟲食下部之症若肛
爛見五臟者死故名曰􁥥瘡
桃仁湯　治傷寒後􁥥瘡
　　桃仁(去皮/尖炒)槐角子(炒/)熟艾(一/兩)大棗(十五/枚)
　水煎分三服
槐角子丸　治溼􁥥蟲食下部心中煩懊
　　槐角子(炒/)苦参(一/兩)乾漆(炒三/分)木香　檳榔(一/兩)桃仁
　　(去皮尖/炒二兩)熊膽(五/錢)
　共末蜜丸桐子大空心荆芥湯下二三十丸
羚羊角散　治心中煩躁唇口生瘡蟲食下部
　　羚羊角　黄茋　𤣥参　紫胡(三/分)草龍膽　升麻
　　(五/錢)
　共末用槐角子湯空心下二錢日二
雄黄散　治􁥥蟲
　　雄黄(醋研/一分)川連　苦参　青葙子(兩/半)桃仁(去皮尖/炒研三)
　　(分/)
　共末空心飲下一錢五分􁥥在下部以綿裹少許内
　之
桃皮湯　治蟲食下部
　　桃白皮　榧實　槐角子(一/兩)石榴根皮(五/錢)
　大棗水煎五錢空心温服日二以差為度
天行下部􁥥瘡
　　烏梅肉(五錢/搗)獨蒜(一枚/搗)屋塵(三合/研)
　用苦酒一升于銅噐中共煎候可丸即丸如棗核大
　内下部中少頃易之差
　傷寒不究心仲景則變證不知雜證不識今總録中
　變證備載仲景祖方一無遺漏按方療治神明在人
　矣本家藏發明仲景傷寒書自郭白雲龎安常成無
　已後約五十餘家節菴非仲景衣鉢不與焉行將欹
　劂傷寒集註公諸宇内則學有淵源方有祖法為醫
　家大宗匠此余之所厚望於來學也
　康熙辛酉花朝靜觀居士程林識於維揚三一齋中
　　　辟瘟疫令不相𫝊染
論曰凡時行瘟疫皆四時不正之氣感而病者長少大
率相似此病苟不辟多致𫝊染宜方術預防
敗龜板湯　治辟時行瘟疫令不相𫝊染
　　敗龜板(酥炙/五錢)山梔　大青　白芍　羚羊角　馬
　　牙硝　紫苑　前胡(一/兩)
　水煎五錢空心温服日二
蒼耳子散　宜預先服之辟瘴疫時氣
　　蒼耳子(午日乾/三兩)
　為末空心井華水下二錢
又方
　　蕪青(不拘多少/水洗淨)
　搗取汁立春後值庚子日合家大小宜温服一二鍾
　則永除瘟疫之患
塗𫝊方　辟瘟疫時氣
　　雄黄(一/兩)丹砂　鬼臼　石菖蒲(一/兩)
　共末井水調和塗五心及額上鼻中耳門辟瘟甚騐
調中丸　治四時疫癘非時之氣
　　大黄(炒五/兩)麻仁(研一/兩)枳殻(炒/)白茯苓　白芍藥
　　前胡　片芩(一/兩)
　共末蜜丸梧桐子大空心飲下二十丸微利臥服佳
　
　
　
　
　
　
　
　
　
　
　
　
　
　聖濟總録纂要卷四
欽定四庫全書
　聖濟總録纂要卷五
　　　　　　　　　　　　　　　休寧程林纂
　　瘧疾門
　　　諸瘧統論
論曰夏傷于暑秋成痎瘧該于夏而作也方夏之時隂
居于内暑雖入之勢不能動候得秋氣陽為之動變汗
出遇風乃成此疾故名曰痎瘧皆生于風蓄作有時其
氣隂陽上下交爭虚實更作隂陽相移也陽併于隂則
隂實而陽虚陽明虚則寒慄鼓頷巨陽虚則腰背頭項
痛三陽俱虚則陰氣勝隂氣勝則骨寒而痛寒生于内
故中外皆寒陽盛則外熱陰虚則内熱内外皆熱則喘
而渇故欲冷飲因傷于暑熱氣盛藏於皮膚之内腸胃
之外此榮氣之所舎也令人汗空疎腠理開因得秋氣
汗出遇風及得之于浴水氣舎于皮膚之内與衛氣並
居衛氣者晝行于陽夜行于隂此氣得陽而外出得隂而
内薄内外相薄是以日作日作者氣之所舎深也作之
早晏者隨風腑日下一節也是以或先寒後熱或先熱
後寒或但熱無寒或本于痰或本于瘴癘或本于鬼神
或本于邪氣大㮣外傳經絡内入五臟症既不同治法
亦異凡治瘧者不辨陰陽虚實概以吐藥投之有非痰
實而真氣受斃者固多其内經論五臟諸經之瘧本以
刺法補瀉其寒熱先後與夫正發早晏又皆不同明指
邪氣所傳不可一槩而論今備載諸症本末恭以治之
輕重要在隨症而施庶幾乎無一曲之蔽也
　　　寒瘧
論曰寒瘧之狀内經謂先寒而後熱病以時作是也葢
傷暑汗出腠理開發因遇夏氣凄滄之水寒其氣藏于
皮膚腠理之中秋傷于風則病成矣其症先起于毫毛
伸欠乃作寒慄鼓頷腰脊俱疼寒去則内外皆熱頭痛
飲冷是也
檳榔湯　治寒瘧神効
　　檳榔　常山　桂心　陳皮(去白/炒)甘草(炙一/兩)
　酒水合煎三錢未發時先服
鼈甲常山酒　治瘧先寒戰解即壯熱
　　鼈甲(醋炙/一分)淡竹葉(一/兩)甘草　常山(三/分)
　酒半鍾浸藥一宿次早加水煎未發時温服得吐為
　效
蜀漆散　治寒瘧
　　蜀漆(水洗去/腥焙)雲母(火煆一/晝夜)龍骨(一/兩)
　共末未發時漿水下五分
烏梅丸　治寒瘧不止
　　烏梅肉(炒/)桃仁(去皮/尖炒)常山　豉(炒三/分)升麻　肉蓯
　　蓉(酒浸/洗)人参　甘草(炙/)桂心(一/兩)
　共末密杵丸桐子大空心酒下二十丸至三十丸
虎骨丸　治一切寒瘧無問逺近
　虎骨(酥油/炙)人参　甘草　桂心　烏梅肉(炒五/錢)桃仁
　(去皮/尖炒)肉蓯蓉　常山　升麻(三/分)附子(五/錢)麝香(研一/錢)豉
　　(炒一/合)
　共末蜜丸桐子大未發時飲下三十丸
二薑散　治寒瘧不差
　　黑乾薑　髙良薑(一/兩)
　同炒黑為末空心酒下一錢日三
寒瘧塗方
　　鼈甲(醋炙/五錢)烏賊魚骨(去/甲)附子　常山　炙甘草(一/兩)
　酒煎五錢次日以酒塗手足并背上如不發即止發
　時飲此酒一鍾
又方
　　附子(一枚/生用)
　為末用酒和塗病人背心上佳
　　　温瘧
論曰温瘧之狀内經所謂先傷于風後傷于寒其症則
先熱後寒病以時作是也葢風為陽氣寒為隂氣風氣
大勝故先熱而後寒得之冬中風寒氣藏于腎内至骨
髓至春陽氣大發邪氣不能自出至夏大暑腦髓爍肌
肉消腠理發洩或有所用力邪氣與汗俱出故氣從内
之外其法宜先治其陽後治其陰則瘧疾自除
蘆根湯　治初壯熱後寒戰骨節痠疼口乾煩渇
　　蘆根　石膏(一/兩)麥冬　升麻　葛根(三/分)山梔(五/錢)
　水煎五錢入竹葉十片未發前連三服
知母湯　治瘧骨節疼痛時嘔朝發暮解暮發朝解
　　知母(二/分)甘草(一/兩)石膏(三/兩)桂心(五/錢)粳米(一/合)
　水煎五錢入米一撮候未熱未發時先服
常山飲　治温瘧壯熱微寒
　　常山(如雞骨/者五錢)淡竹葉(一/把)小麥(一/合)
　水浸一宿次早煎未發時空心温服　老年乆病之
　人及虚弱者煎三錢服
　　　寒熱往來
論曰陰陽相勝而寒熱互作者以邪氣相并也故氣并
於陰則為寒氣并於陽則為熱寒則振慄鼓頷以陰實
陽虚故也熱則渇而飲冷以陰衰陽勝故也
柴胡桂枝湯　治瘧寒熱往來
　　柴胡(四/兩)桂枝　人参　片芩　白芍(兩/半)甘草　半
　　夏(一/兩)
　薑棗水煎六錢温服日二
人参湯　治寒熱瘧時作面色黄
　　人参　常山(五/錢)甘草　陳皮(去白炒/三分)
　水煎五錢入茶末燈心去滓入酒半鍾未發時先服
　取吐如未吐再服以痰盡為度
鼈甲大黄丸　治瘧寒熱往來乆不差
　　鼈甲　大黄(生/)附子　人参　甘草　常山　蜀
　　漆　白薇(一/兩)
　共末蜜丸桐子大竹葉湯平日服十五丸良乆又服
　　　癉瘧
論曰癉瘧之狀内經所謂但熱不寒陰氣先絶陽氣獨
發少氣煩寃手足熱而欲嘔是也得之邪熱畱于身中
厥逆上冲氣實而不外洩因有所用力腠理開疎風寒
客于皮膚之内分肉之間而發發則陽氣盛不及于隂
故但熱不寒氣内藏于心外舎于分肉之間令人消爍
肌肉名曰癉瘧以單陽無隂故也
白虎加桂湯　治瘧疾陰氣孤絶陽氣獨發脉微少氣
煩滿手足熱欲嘔但熱而不寒邪氣内藏于心外舎于
分肉之間令人消爍肌肉
　　石膏(研一兩/六錢)知母(鹽酒炒/六錢)甘草(蜜炙/二兩)粳米(炒半/合)
　用汲水一升煮藥五錢入粳米一撮以米爛為度去
　滓入桂末三錢再煎取四合作一服稍熱服取汗先
　寒發熱汗出愈
豉心湯　治癉瘧但熱不寒
　　豉心(一/合)雄鼠屎(炒二/錢)童便(三升/半)黑山枝(三/分)柴胡
　　鼈甲(一兩/一分)甘草(五/錢)烏梅肉(七枚/炒)生地汁(二/合)生薑汁
　　(一/分)桃枝心　桺枝心(各一/把)
　除鼠糞地薑汁小便將藥入小便浸一宿于星月下
　次早煎去滓入鼠屎地薑汁煎分三服一日用
石膏湯　治癉瘧熱甚不差
　　石膏(研二/兩)白粳米(五十/粒)常山(三/分)
　水煎五錢入竹葉二七片空心欲發與正發時各一
　服靜臥勿與人語俟過發時再洗手面飲食七日内
　禁房事及酒麫熱物乆瘧不過二劑
車前草湯　治癉壯熱不止渇欲飲水
　　車前草　常山　生甘草　升麻　大豉(炒五/錢)粳
　　米(半/合)
　水浸五錢于星月下露一宿上横刀一把次早五更
　煎空心温分二服良乆即吐吐定以漿粥止之
常山飲　治癉瘧但熱不寒煩渇不止
　　常山　生甘草　烏梅肉(炒/)青蒿(五/錢)竹葉(二十/一片)
　以童便白酒各一大鍾微煎露星月下一夜上横刀
　一把次早空心温服及當發時各一服以差為度
　　間日瘧　痰瘧　痎瘧　勞瘧　乆瘧　鬼瘧
　　瘧母
間日瘧
論曰間日瘧者邪氣著于陰不得與陽氣俱出也衛氣
晝行於陽邪氣不得出故必再㑹而後發是以間日乃
作
醇醨湯　治間日瘧
　　大黄(炒三/分)常山　甘草(炙兩/半)
　水煎三錢未發先服
常山酒　同
　　常山(一/兩)蒜(獨頭者/一枚)糯米　黑豆(百/粒)
　共粗搗以白酒一升浸上件露星月下一宿上横刀
　一口次早煎未發時三分飲一分如未吐更服一分
　得吐差
糯米煮散　同
　　糯米(四十/九粒)常山　淡竹葉　鳥梅肉(炒/)炙甘草(五/錢)
　　石膏(二/兩)
　共末水煎五錢未發時先服
神聖丸　治間日瘧先寒後熱
　　黑豆(小者二/十一粒)白砒(細研/一錢)大棗(三枚飯上/蒸去皮核)
　共研極細須於五月五日或七月七日修合丸如豌
　豆大丹砂為衣隂乾冷茶清下三丸忌食熱物一伏
　時　合丸時忌女僧尼姑雞犬
痰瘧
論曰痰瘧之狀胸中不利頭痛振寒怢慄而不能食食
即嘔吐寒去則内外皆熱更作心下支滿痰積胸中氣
逆煩嘔故謂之痰瘧
石膏飲　治一切痰瘧
　　石膏(三/兩)常山(二/兩)淡竹葉(三/兩)生甘草　烏梅肉(二/兩)粳
　　米(半/合)
　水煎五錢空心温服吐痰差　如熱甚加大黄一兩
犀角散　治痰瘧嘔吐
　　犀角　升麻　𤣥参　常山(五/錢)細辛　甘草(生/)松
　　羅　山枝(一/分)
　水煎五錢空心徐徐温服取吐痰涎效
　　　痎瘧
論曰痎瘧者以瘧發該時或日作或間日作也夫衛氣
流行合于晝夜隂陽邪氣内舎于榮隨衛氣以出入而
應于風府其作之早晏皆以時發寒温癉瘧動作亥時
故内經統謂之痎瘧其狀伸欠乃作寒慄鼓頷腰脊痛
寒去則内外皆熱頭痛如破渇欲冷飲
麻黄丸　痎瘧發作有時
　　麻黄(去根節/一兩)常山　甘草　知母　大黄(生五/錢)
　共末宻杵丸小豆大未發前空心飲下五七丸臨發
　再下
鼈甲漬酒　治痎瘧以時發
　　鼈甲(九肋/醋炙)附子　甘草(一/兩)常山(二/兩)烏賊魚骨(去甲/二兩)
　酒三鍾漬藥五錢明早先以酒塗五心次温飲一二
　鍾
常山酒　治痎瘧先寒戰後壯熱日發及間日作者
　　常山　淡竹葉(一/兩)鼈甲(醋炙/一兩)甘草(三/分)
　共粗搗酒浸五錢於星月下露一宿次早水煎未發
　時先温服取吐效
知母丸　治一切瘧
　　知母　烏梅肉(炒二/兩半)常山　肉蓯蓉　豉(炒二/兩)炙
　　甘草　人参　桂心(兩/半)
　共末蜜丸桐子大酒下二十丸
枙虎膏　治痎􁁜
　　胭脂　阿魏(一大豆/許同研)
　入大蒜肉研和為膏用大核桃一枚劈開去仁取一
　片以藥填核内發時將藥核覆在手虎口上男在女
　右令藥着肉以帛縳定過宿乃去
　　　勞瘧
論曰勞瘧者以乆瘧不差氣血俱虚病雖間歇勞動即
發故名曰勞瘧葢邪氣日深則氣息愈耗袁裏既虚故
令人食减肌瘦色悴力劣而寒熱如故也治宜補養氣
血
柴胡湯　治勞瘧經乆不差
　柴胡(一/兩)　人参　黄茋　片芩　甘草　括樓根(五/錢)
　薑棗水煎五錢未發時先服日二
袪勞湯　治瘧經年不差寒熱痿瘦
　　鼈甲　柴胡　常山　知母　甘草　青蒿　枳
　　殻(炒/)桂心(一/兩)木香(五/錢)
　薑棗水煎三錢入桺枝心七段葱白三寸煎空心温
　未發先服已發又服
柴胡枳殻湯　治勞瘧經乆不差熻熻發熱骨節疼痛
　不下食小便赤澀日漸消瘦
　　柴胡　枳殻　升麻　麥冬　鼈甲　甘草　桃
　　仁(一/兩)
　水煎三錢未發先服日二
常山丸　治積勞寒熱
　　常山　知母　蜀漆葉　白薇　炙甘草　烏梅
　　肉(炒/)麥冬　升麻　地骨皮(三/分)鼈甲　萎蕤(五/錢)大
　　豉(炒一/合)石膏(一/兩)
　共末鍊蜜丸如小豆大空心飲下十丸未發前再服
　加丸數以差為度
烏梅丸　治積年虚不差顔色羸瘦無力
　　烏梅肉(炒/)人参　桂心　炙甘草　升麻(五/錢)桃仁
　　(去皮/尖炒)肉蓯蓉　常山(三/分)頭(微炒/一分)
　共末蜜杵丸桐子大空心飲下二十丸未發前服三
　十丸
牛膝飲　治瘧經乆不差
　　牛膝(生一/兩)
　水煎空心分二服
常山湯　治瘧經年不差
　　常山　知母　鼈甲　甘草　柴胡　青蒿　枳
　　殻(炒/)桂心(一/兩)桃枝心　桺枝心(各一/把)
　水煎五錢入葱白薤白各三寸空心温服日二
烏梅五補丸　治瘧經年不差狀如勞疾
　　烏梅肉　黄茋　桂心　肉蓯蓉(一/兩)柴胡　桃仁
　　(去皮/尖炒)赤茯苓　人参　升麻　川歸(酒/洗)常山　懐
　　生地(一/兩)甘草(炙兩/半)麝香(五/錢)
　共末蜜杵丸小豆大空心酒下二十丸加至三十丸
二物湯　治乆瘧食少肌瘦
　　童子小便(半/升)白蜜(一/兩)
　同入磁瓶内煎數沸分三服
　　　乆瘧
論曰乆瘧者瘧疾經乆不差發汗吐下過甚真氣虚耗
邪氣㴱沉以内摶衛氣不應故積嵗月而難治雖有虚
痞不可攻治當先其發時用湯液以發汗葢浸漬薫蒸
邪氣方出出則微汗令小便利者袁裏俱和則乆瘧自
差矣
黄茋㪚　治瘧四肢虚汗出不止
　　黄茋　牡蠣　人参　知母　麻黄根(各一/兩)
　共末未發前小麥湯空心下三錢未差又服
車前草湯　治乆瘧憎寒壯熱不止渴欲飲水
　　車前草　常山　升麻　甘草(五/錢)大䜴(㣲/炒)白糯米
　　(炒半/合)
　水浸三錢露星月下一夜上横小刀一口次早煎空
　心温服相次又服良乆得吐吐定即食稀粥
枝子湯　治乆瘧經年不差
　　枝子(一/兩)常山(三/分)車前子葉(炙五/錢)粳米(半/合)
　水煎五錢空心温服以吐利為度
常山湯　治乆瘧不止
　　常山　烏梅肉(炒一/兩)生甘草(三/分)
　薑水煎三錢空心温服發時再服以差為度
　　　鬼瘧
論曰鬼瘧者外邪之所乘也凡人真氣内虚神守不固
則鬼邪投間而入故恍惚喜怒寒熱更作若有所持而
屢發屢止治宜禳解兼以祛邪安神之劑即愈
獨勝丸　治鬼瘧經乆不差
　　桃仁(大者/一枚)
　和皮尖劈二片一片書奉勅斬鬼四字一片書奉勅
　殺鬼四字合作一枚以彩線紥定五更新汲水吞下
三聖丸　治鬼瘧
　　雄黄　雌黄　大黄(生各/一兩)
　各研末用井華水浸蒸餅丸小豆大發日清晨取汲
　水向東方下二丸宜五日午時修合
阿魏雄黄丸　治鬼瘧經乆不差
　　阿魏　雄黄(五/錢)桺枝心　桃枝心(取向東者各/十七寸為末)丹
　　砂(一分外一/分為衣)
　共末以三家粽角小豆大丹砂丸為衣發日用淨器
　磨一丸塗中指尖上男左女右未退冷水下一丸
　　　瘧母
論曰瘧母者因病瘧乆不差結為癥瘕是也邪伏于陰
故也治以破結削瘕之劑陰其病本則瘧自除
鼈肉煎丸　治瘧乆不差結為癥瘕名曰瘧母
　　生鼈肉(半斤治/如食法)片芩　葶藶子(紙/炒)柴胡　蜣螂(去/頭)
　　(翅足炒/五錢)桃仁(湯炮去皮/尖另研)大黄(生/)牡丹皮紫苑　瞿
　　麥穂(去/梗)半夏(湯炮去皮/薑汁炒)人参　黒乾薑大㦸　阿
　　膠(蛤粉/炒)海藻(水洗去/醎汁)䗪蟲(炒/)鼠婦(炒去/足)紫朴(一/分)桑
　　螵蛸(炒一/兩)石韋(去毛淨用羊/脂炒焦黄)桂心　射干(取紫色/者用米)
　　(泔浸/一日)赤芍藥(一/分)
　共末取竈下灰三升白酒二升用竹籮盛灰以酒淋
　取灰汁澄清用汁煮鼈肉令爛絞去肉將汁入藥末
　同煎成膏試可丸即止丸如桐子大未發前空心酒
　下二十丸
雄黄丸　治逺年瘧結成癥瘕
　　雄黄(醋煮/研)丹砂　麝香(五/錢)鼈甲(醋浸/炙)白薇　虎頭
　　骨(酥/炙)木香　羚羊角　知母　鳥犀角　麻黄(去/根)
　　(節/)防風　柴胡　茯神　草龍膽　川歸(酒/洗)牡蠣
　　(童便/淬)赤芍藥　猪苓　升麻　檳榔　龜甲(醋/炙)𤣥
　　参　烏梅肉　地骨皮(洗/淨)山枝　川連　安息香
　　阿魏(醋研入麫/作餅炙)萎蕤　桃仁(去皮/尖炒)龍齒(各三/分)
　共末入蜜杵丸如梧子大未發時空心飲下二十丸
　臨發再下
　瘧疾發熱身黄小便不利　瘧痢　瘴氣　瘴瘧
　　　瘧疾發熱身黄小便不利
論曰寒熱凌瘧于人名為瘧病瘧而發熱小便不利者
身必發黄此葢熱氣下迫入于小腸水道既澀故小便
不利
常山飲　治手足苦煩發熱渴躁通身悉黄小便不利
　　常山　柴胡　山枝　甘草(一/兩)石膏　赤茯　蜀
　　漆(炒/)鼈甲(二/兩)
　水煎五錢入竹葉二七片豉百粒
知母湯　治發熱煩渴咽乾口燥身黄怠惰小水澀
　　知母　升麻　人参　麥冬　柴胡　犀角　地
　　骨皮(一/兩)鼈甲　石膏(二/兩)甘草(兩/半)赤茯(三/兩)
　水煎四錢入豉五十粒
柴胡湯　治大渴煩躁引飲身黄小便不利
　　柴胡(二/兩)人参　麥冬　知母　杏仁(去皮尖/炒一兩)炙甘
　　草(五/錢)
　水煎四錢服以利為度
赤茯湯　治發熱煩躁身面黄小便不利
　　赤茯　片芩　桂心(一/兩)升麻　甘草　常山
　　蜀漆(炒五/錢)
　水煎五錢服以利為度
赤茯苓湯　同前
　　赤茯苓　白芍(炒一/兩)白术(土炒/三分)木通　瞿麥穂(一/兩)
　生薑葱白水煎五錢温服以利為度
　　　瘧痢
論曰瘧痢者瘧乆不差寒熱邪氣内搏腸胃間也其病
寒熱往來利下膿血赤白相雜腸中切痛隨其隂陽而
治之
黄連犀角丸　治傷寒病瘧兼痢疾無問下赤白水穀
　完出及下鮮血并皆主之
　　川連　犀角　豉(炒二/兩)龍骨(火煆/四兩)牡蠣(醋淬/五錢)
　共末蜜丸桐子大飲下三十丸日二
前胡丸　治傷寒瘧氣急黄并利
　　前胡　赤茯苓　片苓　白芍　枳殻(去白炒/五錢)大
　　麻仁(兩半/研)大黄(生一/兩)
　共末蜜丸小豆大空心飲下十丸以溏利為度又利
　服十五丸
　　　瘴氣
論曰傳言瘴氣乃山川毒厲之氣又云江山霧氣多瘴
凡以其氣鬱蒸而然也閲諸方論治瘴氣之法不一或
謂其症與傷寒相類有在表可汗者有在裏可下者有
在膈可吐者或以治瘧法治之者葢原廣南山川地形
瘴氣所生之因及春夏之交又瘴氣所起之時與夫人
染瘴氣拯治之法悉著于篇庶可考焉且陽生于子盛
于己隂生于午盛于亥陽不極則隂不萌陰不極則陽
不長而廣南位當己午則陰陽之氣藴積于此可知矣
天不滿西北地不滿東南西北陰也土地髙厚東南陽
也地土卑下而廣南屬東南則土地之卑下可知矣以
土地卑下而陰陽二氣所藴積是以四圍之山崇髙相
環百川之流悉皆歸赴及秋草木不凋瘁冬令蟄蟲不
伏藏寒熱之毒藴積不散霧露之氣易以傷人此岐伯
所謂南方地下水土弱葢霧露之所聚也故瘴氣獨盛
于廣南然瘴氣所起其名有二孟夏之時瘴名芳草而
終于秋孟冬之時瘴名黄芒而終于春四時皆能傷人
而七八月間山嵐煙霧蛇虺鬱毒之氣尤甚當是時疾
瘴大作不論老少或因飢飽過傷或因榮衛虚弱或冲
煙霧或渉溪澗但呼吸斯氣皆成瘴疾其狀頭疼體痛
胸膈煩滿寒熱往來咳𠻳多痰全不思食發渴引飲或
身黄腫脹眉髪脱落此皆毒厲鬱蒸之氣所致夫生于
凌者安于凌其土人宜無所慮矣然且日食檳榔葢檳
榔之性破堅毒除藴積故耳治法先以磁石下收其陰
次以丹砂上正其陽陰陽氣正中滿自消然後以檳榔解
其餘藴毒斯愈矣
磁石丸　治瘴氣下收其陰
　　磁石(三兩醋/淬七次)
　研極細醋煮糊丸小豆大汲水下三十丸日二
丹砂㪚　治瘴氣上正其陽
　　丹砂(明亮者/三兩飛)
　蜜水下五分旦一服
秦芁湯　治山嵐瘴氣如瘧狀
　　秦芁　柴胡(半/分)常山(一/分)糯米(一/撮)鳥梅肉(炒三/枚)
　共作一服水煎半分二服取吐利
元氣十補丸　治傷寒瘴氣人虚弱面黄不思食或困
　或省心腹脹滿痞氣耳鳴
　　巴㦸天　肉蓯蓉　白术　石斛　五加皮(一/兩)鹿
　　茸(去毛酥/炙五錢)兎絲子(酒/煑)人参　栢子仁　甘菊(三/分)
　共末蜜丸桐子大空心酒下二十丸日二
香椿㪚　治瘴氣惡心四肢痛口吐酸水不思食憎寒
　壯熱發過引飲二廣閩中多山嵐煙霧蛇虺鬱毒之
　氣當秋七八月之間芒華發時此疾大作俗謂之黄
　芒瘴又謂之芳草瘴是也葢人或因飢飽或因虚怯
　或冲煙霧或渉溪澗遂得此疾謂之黑脚瘴蝦蟆瘴
　啞瘴其名不一並皆治之
　　香椿嫩葉(酒浸/三兩)炙甘草　南壁土(取向/日者)臘茶(一/兩)
　共末酒下二錢如患乆者加入柴胡甘遂各五錢空
　心臨臥服
菖蒲㪚　治瘴氣乆治不差
　　石菖蒲　川芎　白术(炒/)蒼术(炒/香)荆芥穂　炒山
　　梔(一/兩)呉茱茰　甘草　硝石　側栢(炒/黄)荷葉(五/錢)
　共末用薄荷湯下二錢如患熱疾薑棗煎服
煮黒豆丸　治山嵐一切瘴氣
　　白术　蒼术　甘草　貫衆(二/兩)
　共末蜜丸彈子大用黑豆一合入銚内令平將藥安
　豆中入水髙豆一指許慢火煮乾復暴乾以絹袋盛
　之用新汲水吞二十粒有患處空心一服如渉逺遇
　飢水下五十粒至百粒可充飢餒
烏藥湯　治嵐氣一切瘴氣
　　烏藥(炙一/斤)半夏(半斤薑/汁炒)桂心　甘草(二/兩)馬鞭草(半/斤)
　　陳皮(去白/炒)荆芥(四/兩)
　薑水煎三錢服
　　　瘴瘧
論曰人與天地流通萬物一氣故有感于山川毒癘之
氣而為病者瘴瘧是也以其寒熱相似于瘧故名瘴瘧
傳謂兩山夾水多瘧葢陰氣多而陽氣少則易為寒熱
之疾也
白薇湯　治瘴瘧經百日并一年者
　　白薇　知母　升麻　龍膽草　炙甘草　蜀漆
　　葉(炒/)片芩　苦参(五/錢)常山　大黄(微炒/一兩)淡竹葉(三/兩)
　　鼈甲(醋/炙)豉(一/合)獨蒜(三/枚)石膏　赤茯(三/分)
　酒水合煎三錢先時及發時各一服仍以藥汁塗手
　心并面
木香丸　治一切瘴蠱毒等瘧
　　木香(一/分)升麻　𤣥参　猪苓(三/分)甘草　檳榔　炙
　　鼈甲　犀角(五/錢)豉(一合/炒)
　共末蜜丸小豆大空心酒下三十丸日二
砒霜丸　治山嵐瘴氣寒瘧解邪毒
　　白砒(一/分)澱花(二/兩)鐵砧上末(四兩水/淘浄)
　共研入麝香少許金銀箔各十片糯糊丸芡實大酒
　下一丸吐瀉差
常山㪚　治瘴瘧寒熱往來二三日一發
　　常山　紫朴(一/兩)草豆蔲(二/枚)檳榔　炙甘草(五/錢)烏梅
　　肉(七/枚)
　水煎三錢候冷未發前先服如熱服即吐
保安湯　治瘴瘧乆不差
　　常山　桃仁(五/錢)知母　青蒿(一/兩)
　薑水煎二錢稍熱服
　中熱暍　中熱悶絶
　　　中暍統論
論曰盛夏炎熱人多冐渉路途熱毒易傷微者客於陽
經令人嘔逆頭眩心神懊悶汗出惡寒身熱發渴即時
不治乃至熱氣伏留經絡嵗乆不除遇熱即發俗名暑
氣甚者熱毒入内與五臟相併客邪熾盛鬱瘀不宣致
陰氣卒絶陽氣暴亾經絡不通故奄然悶絶謂之中暍
此乃外邪所撃真臟未壊若遇藥救氣通則甦但治熱
暍不可飲以冷物冷則熱不流通若外以冷觸則熱藴
積於内反不得宣發故也
　　　中熱暍
論曰熱暍之病由冐犯暑熱邪氣其脉弦細芤遲其狀
汗出惡寒身熱而渴身重疼痛小便已則灑灑然毛聳
四肢厥冷微勞動則熱口開齒燥經所謂脉虚身熱是為傷
暑不可汗下若汗下則惡寒更甚宜以去熱邪藥治之則愈
白虎湯　治中熱暍頭痛汗出惡寒發熱而渴
　　知母(去毛/六兩)石膏(研一/斤)甘草(生二/兩)糯米(六/合)
　水煎五錢空心温服　一方加人参
小香薷飲　治伏暑吐逆中暍
　　香薷穂(二/兩)人参(一/兩)白扁豆(炒五/錢)
　水煎三錢空心温服
竹茹湯　治中暍煩渴不止
　　竹茹(一/合)甘草(一/分)烏梅肉(炒二/枚)
　水煎時時細呷愈
消暑㪚　治中暑煩躁多困乏力
　　人参　白麫(一/兩)
　共末空心汲水下二錢
甘露㪚　治暑氣
　　川連(一/兩)呉茱茰(五錢/洗)
　同炒茰黒色地上去火毒去茰用連為末食後茶清或
　汲冷水下五分
甘露丸　治中暑熱躁悶
　　寒水石(大煆放井中浸/七日研四兩)天竺黄　馬牙硝(二/兩)生甘
　　草(一/兩)氷片(研五/錢)
　共末糯米粥丸茰實大薑蜜水下一丸
救生㪚　治中暑毒煩躁渴悶
　　脂麻(新者三兩/慢炒黒色)
　為末用新汲水下三錢以差為度凡暑熱外不可以
　冷物逼之得冷即死
　　　中暍悶絶
論曰中暍之病令人悶絶者乃熱毒傷于臓也葢心臓
神而惡熱若冐觸暑毒藴蓄于五臓則隂陽不能升降
經絡不能宣通故奄然悶絶然真臟未壊救療有方使
呼吸之氣宣通即甦亦不宜待其自甦又不可使之犯
冷若外犯冷則與熱氣相拒令氣反不通而速斃宜慎
之
熱暍欲死悶氣方
　　生地汁(一/鍾)
　令旋旋灌之即甦
中暑毒熱暍不省方
　　上白麫
　用熱湯和三錢令人灌之即差
中熱不省人事方
　　大蒜(去衣/搗爛)
　用新汲水調和灌之差
又方
　以溼泥圍中暍人臍使二三人溺其中不可使流去
　此路上無湯可用乃令人溺取温有湯不必溺也仲
　景不云泥及車缸葢此物必冷暍人忌冷若得熱湯
　和泥及火燒平缸可用也
又方
　　生菖蒲
　搗取汁微温一鍾令人灌之愈
又方
　掘池作小坑子以蜜半鍾傾坑内入新汲水二三鍾
　攪匀取起放碗内澄清水漿一鍾灌之差
中熱暍死方
　取路上熱塵土以壅其心冷復易之候患人氣通乃
　止
陳皮湯
　　陳皮(去白/炒)黑乾薑　炙甘草(一/兩)
　水煎三錢稍冷嚥勿頓與之中暍垂死備急救生
　　霍亂吐利　　霍亂嘔吐不止　　霍亂四逆
　　霍亂心腹痛
　　　霍亂統論
論曰三焦者水榖之道路氣之所終始也因風冷或飲
食傷内至中焦不和則正氣不守而邪得内干揮霍之間
便至撩亂故名霍亂葢清濁相干于腸胃之間便至撩
亂腹痛即利甚者吐利俱發其不吐不利謂之乾霍亂
亦以冷食暴爭於中而不得出也然脉必代者以氣不
足也脉大能言者為可治若脉微氣劣而不欲言為難
治
　　　霍亂吐利
論曰霍亂吐利者以三焦氣不升降而清濁相干於腸
胃五内悶亂先心痛則吐先腹痛則利心腹並痛則吐
利俱作治此者當清中焦為本中焦既和則清濁自分
而吐利止矣
藿香湯　治吐利不止
　　藿香(五/錢)白芷　砂仁(一/兩)丁香(一/分)
　水煎三錢稍熱呷
大豆飲　治吐利不止
　　大豆　陳皮　香茹　竹茹　前胡　蘆根　枇
　　杷葉
　薑水煎五錢服以差為度
理中湯　治霍亂吐利虚冷
　　人参　白术(三/兩)甘草　乾薑(二/兩)
　水煎五錢温服若胸滿腹痛吐下者加川歸紫朴薑
　炒各二兩
四順湯　治吐下虚冷厥逆腹痛乾嘔
　　乾薑　人参　甘草(二/兩)附子(一/枚)
　水煎五錢空心温服　一方下甚者加龍骨二兩
　腹痛不止加川歸二兩
香茹丸　治冷熱不調霍亂吐下
　　香茹(兩/半)扁豆　木香(一/兩)丁香皮(二/兩)益智仁(一/分)零陵
　　香　藿香(五/錢)
　共末糊丸桐子大蘇湯下二十丸
青金㪚　治吐逆手足厥冷面青諸藥不效者
　　硫黄(一兩溶/作汁)水銀(一兩與硫汁/溶結成沙子)
　研細用冷木𤓰湯下二錢米飲下亦可
和氣煮㪚　治吐下冷熱不和
　　胡椒　菉豆(一/兩)人参(一/分)
　共末水煎三錢空心稍熱服日二
　　　霍亂嘔吐不止
論曰霍亂嘔吐不止者胃氣逆故也胃氣逆則氣上而
不下故嘔吐不止也若上下升降陰陽和平而吐自止
矣
　　藿香　紫朴(二/兩)人参　白茯　乾薑　青皮　枇
　　杷葉　半夏(薑/炒)甘草(一/兩)丁香(五/錢)草豆蔲(六/枚)
　薑水煎三錢熱服　定嘔逆止心腹刺痛進飲食化
　痰益氣
香茹湯　治吐逆不止煩悶
　　香茹(陳者/一斤)扁豆　紫朴(薑汁炒/半斤)
　水酒合煎五錢汲水坐頓冷分二服未效再服
紫朴湯　治嘔吐不思食
　　紫朴(薑汁炒/二兩)人参　白术　半夏(薑/炒)陳皮(一/兩)
　薑棗水煎三錢空心温服日二
返魂湯　治嘔逆手足厥冷
　　食鹽(一/分)生薑(一/兩)
　用童便碗半煎一碗分三服
人参湯　治下焦熱氣逆上嘔吐不止名曰走哺
　　人参　山枝　片芩　知母　萎蕤(一/兩)白茯　陳
　　皮　白术　石膏(兩/半)
　薑水煎三錢服日二
四汁煎　治吐嘔不止
　　生藕汁　生葛汁　木𤓰汁(一/合)生薑汁(半/合)
　同慢火煎如餳頻服一二匙含化徐徐津液咽下
藿香㪚　治吐逆開胃和氣
　　藿香(一/兩)人参　丁香(五/錢)訶勒皮(十/枚)石蓮心(二百/枚)糯
　　米(三百/粒)
　共末煨生薑大棗煎濃湯下二錢
　　　霍亂四逆
論曰四肢為諸陽之本陽氣之所通也霍亂吐利陽氣
暴厥故四肢逆冷而脉微欲絶也古法治四逆専于通
脉葢榮衞流行氣道升降則手足自和逆者順矣
理中湯　治傷寒霍亂嘔逆四肢厥冷煩悶汗出食不
　化心腹虚滿拘急短氣
　　麥冬　乾薑(六/兩)人参　白术(五/兩)附子　白茯(三/兩)甘
　　草(四/兩)
　水煎三錢空心温服少頃又服
龍骨湯　治吐利手足逆冷
　　白龍骨　黑附子(一/兩)黑乾薑　人参　炙甘草(兩/半)
　生薑水煎三錢空心温服以差為度
　　　霍亂心腹痛
論曰霍亂心腹痛者由脾胃虚弱客風冷之氣使隂陽
不和致水榖相并清濁莫分變亂于腸胃之間令人心
胸煩懊悶亂不安故名霍亂然邪氣上干於陽絡則心
痛而嘔吐下搏於陰經則腹痛而瀉利故謂之霍亂心
腹痛也
桂心湯　治心腹痛煩嘔不止
　　桂心(三/兩)紫朴(薑汁炒/四兩)枳實(麩炒/五兩)
　薑水煎三錢温服日二
抵聖散　治霍亂宿食不消心腹疼痛
　　紫朴(薑汁炒/四兩)白术(土炒/二兩)人参　白茯　髙良薑(炒/)
　　木香　呉茱茰(洗/炒)草豆蔲　枳殻　甘草　陳皮
　　(去白炒/一兩)
　共末空心沸湯下二錢日二
石菖蒲汁湯　治霍亂心腹痛急如中惡
　　石菖蒲(生者/四兩)
　水洗搗取汁一鍾分四服熱湯和汁温服
厚朴湯　治霍亂心腹痛煩不止或嘔
　　紫朴(薑汁/炒)桂心　枳殻(去白炒/二兩)白芍(炒/)檳榔(微煨/一兩)
　生薑水煎三錢空心温服
縮砂㪚　治心腹冷痛嘔逆惡心滑泄不止
　　砂仁　陳麯　白术　赤石脂　黑乾薑　呉茱
　　茰(洗/炒)川芎　龍骨(一/兩)
　共末熱米飲下二錢
　　乾霍亂　中惡霍亂　霍亂乾嘔　霍亂轉筋
　　　乾霍亂
論曰乾霍亂之狀中氣喘爭而不吐不利是也葢腸胃
挾實與正氣相搏正氣暴衰神志昏冐上下隔塞白汗
自出治之稍緩則不可救
鹽便湯　治不吐不利冷汗自出氣悶將絶
　　食鹽(半匙/熬)童便(一/鍾)
　和匀温服少頃吐下即愈
紫蘓丸　治乾霍亂
　　紫蘓　陳皮　人参　桂心　髙良薑(一/兩)
　共末蜜丸梧子大　氣滿惡心欲吐不吐乾嘔酒下
　二十丸日二
人参湯　同上
　　人参　白茯　紫朴(一/兩)桂心　甘草　髙良薑(炒/五)
　　(錢/)
　薑水煎三錢温服日二
黍米飲　治乾霍亂
　　黍米(二/合)
　水研澄清取白汁呷盡即差
不得吐利方
　　食鹽(一/合)汲水(一/升)
　同煎令鹽消服之吐出涎沫便愈如不吐又如上法
　飲之令吐佳
活命飲　治脾元虚損霍亂不吐利腹脹如鼓心胸痰
　壅
　　食鹽(一/合)生薑　葛根(五/錢)丁香(七/枚)炙甘草(一/分)
　作一服用童便煎温分二服未差再服
　　　中惡霍亂
論曰中惡霍亂者由客邪内干正氣暴亂使胃中食物
不化氣道否澀不得宣通令人心腹卒痛吐利煩悶甚
則精神冐昧靡所知識此得之鬼氣所作也
麝醋方　治中惡霍亂
　　麝香(細研/一錢)米醋(半/鍾)
　共和勻分二服
白术湯　治中惡吐利手足痳痺轉筋
　　白术(土/炒)人参　木𤓰(一/兩)炙甘草　黒乾薑(五/錢)
　生薑大棗水煎三錢温服日二
　　　霍亂乾嘔
論曰霍亂乾嘔者胃氣逆也本於吐利之後脾胃俱虚
三焦不理氣時逆上但嘔逆而無所出故名乾嘔
木𤓰湯　治乾嘔
　　木𤓰(一枚/去瓤)人参　乾薑(一/兩)紫朴(五/錢)
　水煎五錢温服日二
薤白湯　治乾嘔不止
　　薤白(一把/切)
　水煎二服以止為度
厚朴湯　治胃弱嘔吐不止
　　紫朴(四/兩)白术(五/兩)人参　白茯(三/兩)扁豆葉(乾二/兩)
　水煎五錢服
　　　霍亂轉筋
論曰霍亂轉筋者縁風冷傷于三焦傳于脾胃脾胃得
冷則陽氣不得宣行致四肢筋絡不得舒緩此由中氣
不足其候冐悶不安脛筋攣結腨肉𦂳痛反急于上葢
足陽明之經膀胱之脉寒也然足陽明之脉其支者起
胃下口循腹裏下至氣衝中而合以下髀闗抵伏兎下
入膝臏中下循髀外亷足太陽之經其脉循髀外後亷
下合膕中貫腨内是動則病髀不可曲轉膕如結腨如
裂治宜調胃腑温膀胱則小水得宣行寒冷自下胃腑
温和霍亂可愈轉筋之疾無由作也
川椒湯　治轉筋
　　川椒(炒出汗/一分)烏梅肉(炒七/枚)
　水煎入蜜少許頓服老人亦可
肉豆蔲湯　治霍亂轉筋
　　肉豆蔲(麵煨/熟)人参(二/兩)桂心　呉茱茰(洗炒/一兩)
　薑水煎三錢服
雞屎白湯　治轉筋悶絶欲死
　　鷄屎白(一合/炒)胡椒(二十/粒)木𤓰(六/兩)白术　桂心　髙
　　良薑(一/兩)生薑(六/兩)
　水煎五錢温服日二
木爪湯　治轉筋吐利不止
　　木𤓰(一/兩)青菉銅錢(四十/九枚)烏梅肉(炒五/枚)
　水煎分二服
蘹香子散　治吐利轉筋煩悶
　　木𤓰(一/兩)蘹香子(炒/)人参　陳皮(五/錢)甘草　石菖蒲
　　(一/兩)
　共末冷米飲下三錢頃再下
生薑酒　治轉筋入腹欲死
　　生薑(五兩/切片)
　酒一升煎八合頓服差
雞屎白湯　同
　　雞屎白(炒一/兩研)
　水煎二錢頓服勿令病人知
附子湯　治轉筋淋足
　　附子(一/枚)葱白(半/斤)生椒(綿/裹)生薑(切各/一分)
　水一斗煎數沸去渣以鹽漿水解之淋洗立差
鹽搨法　同
　　食鹽(三/合)
　水五升煎三升浸青棉布搨轉筋上
苦酒絮裹足法　同
　　苦酒(二/升)
　以絮内酒中煮酒裹患處差
又方
　　木𤓰(二枚/切)
　水煎湯以青棉布漫裹
神聖香薷飲　治胃氣虚霍亂吐利轉筋腹痛
　　香薷穗(兩/半)川連(微/炒)紫朴(薑汁炒/二兩)白扁豆(炒一/兩)
　用生薑汁四兩慢炒連朴紫黒色入二味同搗粗末
　酒水合煎五錢用器乗入井中浸冷連進二服至死
　者亦可救
治轉筋方
　　糯米(二/兩)人参　生甘草　乾薑(二/錢)
　共為末用新汲井水下三錢以差為度
　
　
　
　
　
　
　聖濟總録纂要卷五
欽定四庫全書
　聖濟總録纂要卷六
　　　　　　　　　　　　　　休寧程林纂
　　泄痢門
　　　泄痢統論
論曰脾與胃合其象土外榮肌肉内熟水榖風寒水濕
襲於外則留連肌腠𫝊于脾胃若飲食不節害於内腸
胃乃傷不化糟粕皆能為病所得之源不一故立名多
端且乆風入中則為飱泄濕勝則為濡瀉寒中則為洞
泄暑勝則為毒痢而又或冷或熱或赤或白或色雜或
腸垢或滯下或休息或疳或蠱之類種種不同悉由養
攝失宜飲食不慎致腸胃不調邪氣交攻施治之法則
有宜調補宜攻化宜收斂宜渗泄各隨所宜以治
　　　水瀉
論曰内經謂諸厥洞泄皆屬于寒暴注下廹皆屬于熱
葢為冷熱不調氣不相濟也脾胃怯弱水榖不分濕飲
留滯水走腸間禁固不能故令人腹脹下痢有如注水
之狀謂之注泄名為水瀉
紫朴散　治一切水瀉冷痢
　　紫朴　白术　乾薑(一/兩)甘草(五/錢)陳皮(三/分)
　共末飲下三錢日二霍亂吐瀉新汲水下
肉豆蔲㪚　治水瀉無度腸鳴腹痛
　　肉蔲(一/兩)薑汁(二/合)白麫(二/兩)
　將蔲為末用汁和麫裹末煨熟飲下二飲
黄蠟丸　治水瀉不止傷冷虚極
　　硫黄　黄蠟(一/兩)
　研硫化蠟和勻丸梧子大汲水下五丸
紫朴㪚(又/方)治暴水瀉不止
　　紫朴(一/兩)白术　川連　甘草　赤茯　乾薑　白
　　豆蔲(三/分)訶勒(一/兩)
　共末飲下二錢
訶梨勒丸　治水瀉腸滑不禁
　　訶勒　龍骨　乾薑　赤石脂(一/兩)
　共末糊為丸如梧子大飲下二十丸
正氣㪚　治水瀉腹痛日夜不止
　　砂仁　附子　白术　人参　龍骨　石榴皮
　　甘草　肉蔲　吳茰　地榆　乾薑　赤石脂(一/兩)
　共末飲下三錢
又方　治水瀉水榖不化日夜不止
　　熟艾(半/斤)
　慢炒合熱包裹坐之冷再炒
　　　濡瀉
論曰内經云濕勝則濡瀉甲乙經曰寒客下焦傳為濡
瀉夫脾為五臟之至陰其性惡寒濕今寒濕之氣内客
于脾則不能俾助胃氣腐熟水榖致清濁不分水入腸間
虚莫能制故洞泄如水隨氣而下謂之濡瀉
肉豆蔲散　治腸胃受濕濡瀉不止
　　肉蔲　川連　訶勒(三/分)白术　甘草　赤茯　乾
　　薑(五/錢)紫朴(一/兩)
　共末飲下二錢
又方　治腸胃受濕濡瀉不止
　　紫朴　甘草(一/兩)肉豆蔲(五/枚)
　共末飲下二錢日二
附桂丸　治濡瀉水痢不止
　　桂心　附子(一/兩)乾薑　赤石脂(二/兩)
　共末蜜丸梧桐子大飲下二十丸
白术丸　治脾胃受濕濡瀉不止
　　白术　人参　乾薑(炒黑/三分)紫朴(用生薑仝/炒一兩)
　共末蜜丸梧子大飲下二十丸
生薑黄連㪚　治水瀉乆泄瀉
　　生薑(四/兩)川連(一兩/咀片)
　將薑切片與連仝入鍋慢炒薑赤色去薑用連為末
　臘茶下二錢二服止
　　　飱泄
論曰内經云清氣在下則生飱泄又曰乆風為飱泄夫
脾胃土也其氣冲和以化為事今清濁交錯風邪之氣
得以干胃故冲氣不能化而食物完出夕食謂之飱以
食難化者尤在于夕故食不化而泄出則謂之飱泄此
俗所謂水榖痢也
白术湯　治風冷入中飱泄不止脉虚而細日夜數行
　口乾腹痛
　　白术　紫朴　熟艾　龍骨　川歸(一/兩)
　姜水煎三錢温服
　　　洞泄寒中
論曰内經云謂長夏苦病洞泄寒中洞泄者謂食已即
泄乃飱泄之甚者此因春傷于風邪氣留連至夏發為
飱泄至長夏發為洞泄葢當春之時陽氣在表為風邪
所中入客于經未至臟腑夫風者陽氣也東方木也木
能勝土脾胃受之仲夏則陽盛之時以陽邪之氣逢陽
盛之時重陽必陰病在脾胃故為飱泄陰生于午至未
為甚是長夏之時脾土當旺脾為陰中之至陰故陰氣
盛陰氣既盛則生内寒故令人臟腑内洞而泄是為洞
泄寒中之病
附子丸　治洞泄寒中注下水榖或痢赤白食已即出
　食物不消
　　附子　烏梅肉(一兩/炒)川連(二兩/炒)乾薑(炒兩/半)
　共末蜜丸梧子大飲下二十丸
温中丸　治脾胃虚寒洞泄不止
　　附子　乾薑　龍骨　硫黄　肉豆蔲(二/兩)
　共末糊丸梧子大食前艾湯下二十丸
火輪散　治脾胃氣寒大腸虚滑日夜不止
　　附子(一/枚)肉蔲(五/錢)乾薑(一/分)
　共末空心飲下二錢
　　　騖溏
論曰脾氣衰則鶩溏葢陰中之至陰脾也為倉廩之官
若脾胃氣虚弱為風冷所乗則陰氣盛陰氣盛則臟寒
致糟粕不化故大便色黒狀如鶩溏也又大腸有寒亦
令鶩溏
吳茱茰丸　治脾氣不足鶩溏青黑
　　吳茰　乾薑　陳麯　川歸　赤石脂(三/分)　紫朴
　　(一/兩)
　共末蜜丸梧子大飲下二十丸
龍骨黄連湯　治脾氣不足鶩溏青黑
　　龍骨(五色者/一兩煆)川連(三分薑/汁炒)川歸　乾薑　甘草(炙/五)
　　(錢/)
　薑水煎三錢空心温服日二
　　白滯痢　冷痢　熱痢　赤痢
　　　白滯痢
論曰白滯痢者冷痢之類葢腸虚受冷留而不去與津
液相摶結滯如膿或如凝脂而下故曰滯痢
人参湯　治白滯痢及小便色白
　　人参　龍骨　白茯　川歸　甘草　乾薑(五/錢)紫
　　朴(一/兩)
　水煎五錢溫服日二
赤石脂㪚　治白滯痢
　　赤石脂(一/兩)乾薑(三/分)
　共末飲下一錢未差再服
薑附子丸　治臟寒下痢白膿心腹痛
　　乾薑　附子　龍骨　訶勒皮(一/兩)
　共末飲下二錢
　　　冷痢
論曰下痢其色或青或白或黑者皆冷痢也此因腸胃
虚弱寒氣乗之故令人大便痢下青黒若其痢色白而
食不消者寒中也當診其脉沉則生浮則死其人素有
積寒即乆冷痢有膿也
牡蠣湯　治冷痢腹痛
　　牡蠣(燒紅/醋淬)白术　川歸　乾薑　龍骨(煆三/兩)赤石
　　脂(一/兩)附子(炮去/皮臍)人参　白芍　甘草(五/錢)
　水煎三錢温服若下膿加紫朴嘔逆加陳皮
肉豆蔲丸　治冷痢青白色黒者
　　肉豆蔲　炙甘草(二/兩)
　水煎三錢温服日二
訶勒湯　治脾胃虚冷下痢滑泄不思食及一切冷氣
　　訶勒　紫朴　白术　甘草　陳皮　草豆蔲(一/兩)
　生薑大棗水煎三錢温服日二
呉茱茰丸　治冷痢下膿血臍腹痛脹滿食不化
　　吳茱茰　乾薑(兩/半)紫朴　川歸(四/兩)陳麯　赤石脂
　　(一/兩)
　共末蜜丸梧子大飲下二十丸
赤石脂丸　治多年冷痢飲食不化或青或黄四肢沉
　重起即目眩手足逆冷
　　赤石脂　熟艾(一/兩)乾薑　川椒(炒出汗/兩半)鳥梅肉(炒/五)
　　(兩/)
　共末蜜丸梧子大飲下二十丸
四白散　治一切冷痢
　　白龍骨　白石脂　胡粉(炒/)枯礬(五/錢)
　共研極細飲下二錢
　　　熱痢
論曰凡痢色黄赤並熱也甚則下血汁此由腸胃虚弱
邪熱氣乗虚入客于腸間故其症下痢兼黄赤或血雜
下腹中熱小便赤澀身熱煩渴故名曰熱痢
生地黄湯　治熱痢不止
　　生地(五/錢)甘草(一/分)地榆(三/分)
　水煎三錢空心温服日二
甘草湯　治夏月暴下熱痢
　　甘草(五/錢)生薑(一/分)白蜜(一/合)
　漿水五合煎分二服日二
蒲根湯　治熱痢
　　蒲根(二/兩)粟米(二/合)
　水煎三錢温服日二
黄連湯　治熱痢腹痛日夜百行氣欲絶者
　　川連(一/斤)附子(一/兩)白术　龍骨　赤石脂　乾薑
　　阿膠　川歸(一/兩)
　水煎五錢空心温服日二
　　　赤痢
論曰熱痢之盛者為赤痢本由腸虚為風邪所傷又挾
邪熱血得熱而妄行乗虚必凑渗入腸中與痢相雜其
色純赤名為赤痢若腸虚不復則又為乆赤痢變成嘔
噦疳慝之候矣
黄柏丸　治痢下黄赤水或黄赤膿四肢煩皮膚冷
　　川柏　片芩(一/兩)川連(二/兩)熟艾(五/錢)
　共末蜜三兩蠟一兩化丸梧子大飲下二三十丸
六神湯　治赤痢腹痛或下純血
　　川連　車前子(二/兩)陳皮(去白炒/一兩)山枝　甘草(炙/)地
　　榆(五/錢)
　水煎五錢空心温服日二
　　血痢　膿血痢　赤白痢
　　　血痢
論曰邪氣客於血脉之中腸胃虚弱血隨熱行流渗腸
間因便血下故名血痢其脉見虚小者生身熱疾數者難
治
茜根湯　治痢下鮮血
　　茜根　川連　地榆(一/兩)山枝(二十/一枚)犀角(剉末/一分)
　水煎三錢入薤白三寸香豉一撮温服
艾葉飲　治血痢不能止小腹刺痛
　　艾葉　川連　川歸　龍骨　訶勒皮(二/兩)
　水煎三錢温服
三物散　治一切血痢
　　胡黄連　烏梅肉　竈下土(一/兩)
　共末茶下二錢
葛粉飲　治血痢日夜無度
　　葛粉　白蜜(一/兩)
　汲水四合和勻服
地榆湯　治血痢日夜無度
　　地榆(二/兩)甘草(炙五/錢)
　水煎五錢温服日二
人参散　治一切血痢腹痛
　　人参　肉豆蔲　烏魚骨(二/兩)
　共末飲下二錢
通聖散　治血痢腹痛日夜無度
　　大棗(去/核)烏梅肉(七/枚)甘草(一/尺)乾薑(三/錢)
　共末薑棗水煎三錢服
　　　膿血痢
論曰春傷于風邪氣留連夏為洞泄若遇熱氣乗之則
血隨熱行渗入大腸與腸中津液相摶致積熱結血化
為膿膿血相雜故成膿血痢秋冬診脾脉微澁者是也
其脉滑大或微小沉細虚遲者皆生若懸絶或實疾或
數大身熱者皆死
黄連丸　治下痢膿血羸瘦
　　川連　龍骨　苦参　紫樸(一/兩)熟艾　枯礬　赤
　　石脂　甘草　陳麯　乾薑(五/錢)
　共末蜜丸如梧子大飲下二十丸
柏葉丸　治膿血乆痢腹痛
　　側柏葉　川黄連　阿膠　地榆　川歸(五/錢)
　共末蜜丸梧子大飲下二十丸
乾薑丸　治膿血痢日乆不止
　　乾薑　川連　川柏(一/兩)附子　甘草　熟艾　烏
　　梅肉(三/分)
　共末蜜丸如梧桐子太飲下二十丸
二宜散　治新乆痢下膿血
　　川連　吳茱茰(二/兩)
　各製為末赤膿多茰末一錢連末倍之白膿多連末
　倍于茰末俱飲下
　　　赤白痢
論曰赤白痢者由腸胃虚弱冷熱相乗客于腸間變而
為痢葢熱乗于血流渗腸内即赤冷氣入搏津液凝滯
則白其候裏急後重數至圊而不能便膿血相雜故名
赤白痢重者狀如膿涕而血雜之輕者血膿上有赤脉
薄血狀如魚脂腦世謂之魚腦痢
黄連散　治赤白痢腹中痛口乾或作寒熱
　　川黄連(炒三/分)白术　片芩　甘草　乾薑　川歸
　　烏梅肉(五/錢)阿膠(一/兩)
　共末水煎三錢温服
白术丸　治赤白痢及水榖冷熱氣痢
　　白术　川歸　龍骨　犀角　赤白脂　烏梅(三/分)
　　紫朴　川連(一/兩)乾薑　甘草(五/錢)
　共末蜜丸梧子大飲下二十丸
烏梅散　治赤白痢乆不止腹痛下血脱肛
　　烏梅肉　川歸　地榆　赤石脂　川連　樗根
　　白皮(五/錢)乾薑(三/分)甘草(一/分)
　共末飲下二錢
加減薑黄丸　治冷熱赤白痢
　　乾薑　川連(炒一/兩)
　各末糊丸各收　白痢冷瀉薑丸三十丸　連丸減
　半空心飲下　赤痢下血薑丸十五連丸倍之　赤
　白相雜薑連各半
龍骨散　治赤白痢腸胃虚滑
　　龍骨(五/錢)川連　牡蠣(一/兩)烏梅肉(三/分)
　共末飲下二錢
阿膠丸　治赤白痢
　　阿膠　枳殻(五/錢)川連　白芍　木香(半生/炒)訶勒皮
　　乾薑　甘草(一/兩)川歸　地榆(兩/半)
　共末酒糊丸梧子大飲下二十丸
黄連散　治赤白膿血痢
　　川連　龍骨(二/兩)人参(三/分)地榆　紫朴　乾薑(一/兩)片
　　芩(一/兩)赤石脂(兩/半)
　共末飲下二錢
艾葉丸　治赤白痢多痛不可忍
　　艾葉　木香(半生/半炒)川連　肉豆蔲(三/分)地榆(一/兩)阿膠
　　(蛤粉/炒)川歸(五/錢)
　共末蜜丸梧子大飲下二十丸
阿膠丸　治赤白痢腹痛不止
　　阿膠(三/兩)川連(二/兩)胡粉　川歸(一/兩)
　共末糊丸飲下二十丸
黄連丸　治赤白痢不問逺近
　　川連　川柏　赤茯　當歸(一/兩)
　共末蜜丸如梧桐子大飲下二十丸
四神散　治赤白痢後重腸痛
　　川連　乾薑　川柏　川歸(一/兩)
　共末烏梅湯下二錢赤痢加黄柏　白痢加乾薑
　後重腸痛加黄連　腹痛加當歸大凡泄痢宜食酸
　苦葢酸收苦堅故也
木香散　治一切赤白痢
　　木香　檳榔　肉蔲(一/兩)乾薑(五/錢)
　共末飲下二錢
和中散　治冷熱痢腹痛裏急
　　附子　川連(一/兩)乳香(一/分)
　各為末冷痢熱痢連附末共一錢乳末一字飲下未
　止用青皮湯再下一服　赤痢附末五分連末倍之
　乳末一字白痢附末一錢連末減半乳末仝前
黑豆湯　治赤白痢服藥不止
　　黑豆(半升炒去皮/為末四合)甘草(一/兩)
　用綿裹入湖水三升煎一升分二服
白礬丸　治赤白痢
　　白明礬　鉛丹(二/兩)
　仝入瓶中封固火煆為末糊為丸如梧桐子大飲下
　一二十丸
　氣痢　休息痢　蠱痢　乆痢
　　　氣痢
論曰氣痢者由冷氣停于腸胃間致冷熱不調脾胃不
和腹脅虚滿腸鳴腹痛便痢赤白名為氣痢治宜厚腸
胃調冷熱補脾氣痢當自愈
縮砂丸　治氣痢胃與腸虚不能制伏日夜無度黄瘦
食不生肌困重無力眼目昏澁多年不愈
　　砂仁　陳皮　川歸　赤石脂(一/兩)川連(二/兩)肉豆蔲
　　(五/錢)
　共末蜜丸梧子大飲下二三十丸
黄連丸　治乆氣痢不止或差或劇
　　川連　川歸　烏梅肉　訶勒皮(一/兩)
　共末蜜丸梧子大厚朴湯下二三十丸日二
猪肝丸　治冷勞氣痢乆不差
　　雄猪肝(一具去/筋膜切)陳皮　烏梅肉　乾薑　訶梨勒
　　(煨取/皮)桂心　川歸(一/兩)川連　紫朴(薑炒/二兩)大蒜(煨熟/二枚)
　共末用肝蒜研糊丸梧子大飲下二十丸
木香丸　治氣瀉不止
　　木香　丁香　砂仁　肉豆寇(一/兩)赤豆脂　訶梨
　　勒(五錢/煨)藿香(五/錢)
　共末糊丸梧子大飲下三十丸
木香丸　治一切氣痢不止
　　木香　肉豆蔲　砂仁　赤石脂(五/錢)
　共末用棗肉為丸如梧子大飲下三十丸
香艾丸　治氣痢腹痛臥眠不安
　　熟艾　陳皮(一/兩)
　共末酒糊丸梧子大鹽湯下二十丸
烏梅丸　治氣痢不止瘦劣痢成冷勞
　　烏梅　草蔲　紫朴(一/兩)甘草　川歸　訶勒皮
　　肉蔲　乾薑　蓽撥(三/錢)桂心(五/錢)猪肝(一大葉醋/煮研糊)
　共末肝糊丸如梧子大飲下三十丸
木香砂仁散　治氣痢腹脹虚鳴
　　木香(二兩/五錢)砂仁(兩/半)枳殻　訶勒皮(三/兩)
　共末飲下二錢
肉豆蔲散　治氣痢腹脹不下食
　　肉蔲　訶勒　木香(一兩仝上俱/半生半炒)甘草　白术(三/分)
　　蓽撥　乾薑(五/錢)
　共末飲下二錢
蓽撥煎　治氣痢乆不差及諸痢困弱者
　　蓽撥(三錢/研末)牛乳(半/升)
　慢煎其半頓服神効
　　　休息痢
論曰腸中宿挾固滯每遇飲食不節停飲不消即乍差
乍發故取名為休息痢治藥當加之以治飲消削陳寒
痼滯之劑即愈
阿膠湯　治休息痢
　　阿膠　川連　龍骨(一/分)艾葉(五/錢)倉米(二合/炒)
　水煎三錢温服
黄丹散　治休息痢諸藥無効
　　黄丹(三兩/炒)棗肉(三十枚仝丹搗/紙包煨研末)川連　枳殻(五/錢)
　共末飲下
砂仁丸　治休息痢
　　砂仁(一/兩)肉豆蔲(五/錢)羊肝(半斤/切)
　共末拌匀麫包紙裹煨熟研米糊丸梧子大飲下三
　十丸
黄連湯　治休息痢
　　川連　龍骨(五/錢)熟艾　阿膠(五/錢)
　水煎三味去滓入阿膠再沸分二服每服後濃煎艾
　湯飲之
玉液丹　治休息痢
　　枯礬(二/兩)硫黄　硝石(五/錢)
　仝研化研末糊丸小豆大飲下一二十丸兼治腸風
　下血
砂仁丸　治冷氣腹痛不止休息氣痢勞損消化水榖
温脾胃冷滑下痢不禁
　　砂仁　附子　乾薑　紫朴　陳皮　肉豆蔲(五/錢)
　共末蜜丸梧子大飲下二三十丸
四神丸　治多年休息痢者
　　川歸　龍骨(五/錢)川連(一/兩)烏梅肉(二/枚)
　共為末用薤白取汁杵丸小豆大温水下二十丸
當歸丸　治多年休息痢
　　川歸　川連　烏梅肉(一/兩)
　共末薑汁丸梧子大厚朴湯下二十丸
金石散　治多年休息痢
　　石灰(風化/者)鉊丹(炒一/分)糯米(炒黑/一合)
　將灰丹仝入鍋慢炒一炊乆入米仝研末空心飲下
　二錢
　　　蠱痢
論曰凡下痢膿血間雜瘀黑有片如鷄鴨肝與血皆下
者蠱痢也此由嵗時寒暑不調濕毒之氣襲人經脉漸
至臟腑毒氣挾熱與血相摶客于腸間如病蠱注之狀
故名蠱痢
茜根飲　治蠱痢下血如雞鴨肝腹痛難忍
　　茜根　升麻　片芩　犀角　川栢　桔梗(三/分)白
　　蘘葉　地榆(一/兩)
　水煎三錢温服
升麻湯　治毒痢下血片臍下刺痛
　　升麻　地榆　片芩　茜根(兩/半)犀角(一/兩)山枝(二十/一枚)
　水煎五錢入生地薤白香豉温服日二
　　　乆痢
論曰乆痢不差則元氣日耗腸胃損傷濕氣散入肌肉
浮腫以胃土乆虚故也蟲因虚動上食于膈則嘔逆煩
悶下蝕腸中則肛門瘡爛乆而不差變成疳慝或下赤
汁水血相半腥不可近者是謂五臟俱損其病難治
紫朴湯　治久痢經年不差
　　紫朴　川連　熟艾　乾薑　阿膠(炒/)石榴皮(炒一/兩)
　水煎三錢温服
茯苓丸　治久痢脾胃虚弱食不消腸鳴痛
　　白茯　龍骨　川歸　乾薑　川栢　赤石脂(三/分)
　　陳麯　川連(一/兩)附子　人参　甘草
　共末蜜丸如梧子大飲下二十丸
黒神散　治腸滑久痢神効無比
　　酸石橊(一枚劈四塊火燒煙盡不/令作灰碗葢存性出火毒)
　研末水煎石橊一辦取汁下二錢　乆瀉亦治
乆痢不止
　　生薑(切/)砂糖(一/兩)
　拌匀紙煨五更初作一服以臘茶嚼下
　　泄痢門
　　　下痢裏急後重
論曰下痢裏急後重者有瘕聚也經所謂大瘕泄者裏
急後重數至圊而不能便莖中痛是矣法當和氣而袪
藴滯則脾胃平和飲食腐化膿血自消大腸自固也
當歸黄連湯　治後重下赤白滯下腹内結痛
　　川歸　犀角　赤茯(三/分)川連(兩/半)甘草(五/錢)紫朴　地
　　榆(一/兩)
　薑棗水煎三錢温服
聖功散　治冷熱不和下痢赤白臍腹痛裏急後重
　　乾薑　五倍子(一/兩)甘草　訶勒皮(五/錢)
　共末飲下二錢
白頭翁湯　治熱痢下重
　　白頭翁　川連　川栢　秦皮(三/兩)
　水煎三錢温服
當歸湯　治冷痢裏急後重
　　川歸(酒/炒)胡椒　乾薑　阿膠(一/兩)川連　紫朴(二/兩)
　共末醋熬膠末為膏丸梧子大陳皮湯下二十丸
通神丸　治膿血雜痢後重疼痛乆不差
　　没藥　乳香　五靈脂(一/錢)巴霜(五/分)
　共研水丸小豆大木𤓰湯下五七丸　小兒减半
　　　痢後脱肛
論曰下痢脱肛者因大腸虚弱冷氣偃滯致不能便極
力于下肛門脱出故名脱肛温其藏則愈古方有坐湯
温熨之藥皆良法也
黑聖散　治痢乆脱肛痛
　　大蜘蛛(一枚入泥合燒/黑色勿太過)
　研末入黄丹少許先用白礬葱椒湯洗拭乾渗藥在
　軟帛上挼托肛頭即不下
猪肝散　治洞瀉脱肛
　　猪肝(一片/炙)川連　阿膠　川芎(一/兩)烏梅肉(二/兩)艾葉
　　(醋炒/五錢)
　共末酒下二錢
壁土散　治脱肛
　　故室東壁上土(五/合)皂莢(三/枚)
　共末𫝊肛上取皂莢灰煖更互熨入
枳實熨方　治積冷下痢脱肛
　　枳實(一/枚)
　石上磨令滑澤鑚安柄子蜜塗炙令煖熨之冷易肛
　入即止　一方以猪脂和蒲黄𫝊肛上手按令入日
　二三愈
　　　疳􁥥
論曰疳有五種乆變為蠱蠱􁥥一曰白疳令人皮膚乾
燥而無潤澤之氣二曰赤疳令人毛髪枯焦三曰燒疳
令人腰脊强重四曰疳慝令人下部攣急背强不能俯
仰五曰黑疳患者必死令人五臟俱損或下瘀血此葢
腸胃俱虚嗜肥甘過度致脾胃緩弱榖氣衰微衛氣虚
損腸間諸蟲因虚而動蟲蝕于上則手足煩疼心中懊
憹嘿嘿不欲飲食腰脊無力食不知味精神恍愡夜夢
倒顚咽喉生瘡齒齗黒㸃損爛膿血俱出胃氣逆則變
嘔噦下蝕腸胃便痢膿血或下瘀黑乆不已則肛門爛
開漸至危殆
治積年疳痢面黄瘦
　　硫黄　川連　熟艾(一/兩)白蜜(一/合)
　水一升煮連艾取汁入黄末數沸綿濾過入蜜數沸
　分三服
疳痢乆不差羸瘦欲死
　　羊屎(一/升)
　水一斗浸一宿明旦絞汁頓服至日午惟食水煮飯
　極重不過三服差
二白湯　治乆痢變疳下部生惡瘡惡寒壯熱
　　桃白皮　槐白皮(一/升)若参(五/合)大棗(十/枚)熟艾(五合要/五月五)
　　(日取者/方炒)
　用水五升煮半入熊胆一棗大攪勻以一升灌下部
　餘分三服
治乆痢成疳　百方不差
　　丁香　麝香　川連(一/分)
　共末用竹筒吹入下部
　　　溼􁥥
論曰凡下痢不止或發之餘為水溼所乗客于腸胃令
九蟲皆動侵蝕臟腑故為溼􁥥之病所謂􁥥者蟲動于
匿而難尋故也謂蟲因溼而動故名溼􁥥其症上蝕唇
口下食肛門上唇生瘡是蟲蝕五臟令人心煩懊憹下
唇生瘡是蟲蝕下部令人肛門傷爛若胃虚氣逆則變
為嘔噦甚則臟腑被傷齒上下齗皆生瘡齒色暗黑是
其候也下痢出瘀血者不可治
黄連湯　治疳溼􁥥蝕口齒及下部
　　川連(四/兩)熟艾(二/兩)苦参　槐白皮(三/分)
　水煎五錢重者不過三服
猪膽煎　治疳􁥥下部上攻除熱殺蟲
　　猪膽(一/枚)米醋(五/合)
　煎醋百沸入膽汁再熬滿口飲之蟲死差
塗方　治疳􁥥無問所在皆治
　　死蝦蟆(一隻/燒灰)
　研末麻油和塗患處
丁香散　治疳溼􁥥洗熨下部
　　丁香(一/分)麝香(一/錢)甘草　犀角(三/分)
　共末以鹽椒各三合豆二合水三升煮乗熱用用綿
　蘸洗熨
　
　
　
　
　
　
　
　
　
　
　
　
　聖濟總録纂要卷六
欽定四庫全書
　聖濟總錄纂要卷七
　　　　　　　　　　　　　　休寧程林纂
　　咳𠻳門
　　　咳𠻳
論曰肺主皮毛皮毛先受寒邪乃為咳𠻳五臟六腑又
皆禀氣于肺故以其時感寒而受病亦能為咳形症不
同治亦隨異學者審之
桑白皮湯　治咳𠻳胸滿氣急
　　桑白皮　半夏　川貝母　知母　五味子
　　欵冬花　紫蘇(一/兩)　人參　炙甘草　紫朴(五/錢)
　薑水煎三錢服日二
百部煎　治咳𠻳久不已
　　百部汁　生薑汁　生地汁　百合汁(如無以藕/汁代之)
　　白蜜(各一/種)　麥冬汁(仝/)　大棗肉(四/兩)
　將諸汁入砂鍋内慢煎下蜜又將棗肉搗爛入汁内
　收成煎湯化日頻服
貝母散　治咳𠻳
　　貝母(一/兩)　甘草　阿膠(五/錢)
　共末空心飲下二錢日二
訶勒散　治咳𠻳
　　訶梨勒(煨取/皮)
　為末每以二錢用雄猪胰一枚去脂切摻末入烏梅
　肉一枚令匀以芭蕉包紙裹煨􁋑慢嚼
五味子湯　治咳𠻳晝減夜増不得眠食即吐逆
　　五味子　白石脂　桑白皮　百合　麻黄(去根/節)
　　白蒺藜　杏仁(去皮/尖)　川貝母　柴胡　欵冬花
　　旋復花　枳殻(炒/)　紫苑　桂心(五/錢)
　薑水煎三錢入糯米一撮温服
　　　暴𠻳
論曰肺感于寒微者即成咳𠻳葢肺主皮毛寒傷膚腠
則肺先受之其狀咳𠻳語聲嘶破咽喉不利也
杏仁湯　治中冷暴𠻳上氣喘逆惡寒出清涕
　　杏仁　紫苑　片芩　甘草　川歸　陳皮
　　麻黄　桂心(五/錢)　木香(一/分)　大黄(炒兩/半)
　水煎三錢温服日二
貝母煎　治暴𠻳胸膈不利痰逆喘急
　　川貝母(去/心)　紫苑(蜜浸/焙)　杏仁(去皮/尖炒)
　　桑白皮(炙一/兩)　甘草(蜜/炙)　百部(去心酒/浸炒)
　　五味子(炒/)　白前(甘草湯浸/焙乾五錢)
　用水一斗入諸味煎取汁二升濾去滓入生地汁五
　合麥冬汁五合白蜜三合牛酥二兩慢煎成餳頻頻
　含化一匙飲下
餳糖煎　治暴𠻳肺寒
　　飴糖　乾薑(炒兩/半)　豉(炒二/兩)
　分二劑煎去渣入糖薑末服
　　　久𠻳
論曰肺主皮毛易感風邪寒邪傷于肺則為咳𠻳五臟
各以其時受之為五臟之欬久不已傳於六腑六腑不
已三焦受之是為久𠻳其人咳而腹滿不欲飲食多唾
而腫氣逆乃其症也
人參煎　治積年咳𠻳
　　人參(一/兩)　酥油　括樓(搗/)　蜜糖(二/兩)
　飯上蒸九次晒乾為末空心湯下一匙日二
蛤蚧丸　治久咳𠻳喘急
　　蛤蚧(一對/酥炙)　半夏　杏仁(去皮尖/一兩炒)　括樓(大者二/枚去子)
　　(取肉/蒸研)　阿膠(蛤粉/炒)　人參(五/錢)　青皮(去白炒/一分)
　　乾薑(煮二/兩)
　共末蜜丸如小豆空心飲二十丸
阿膠散　治久咳𠻳
　　阿膠　人參　黄茋　炙甘草　杏仁(去皮/尖炒)
　　桑白皮(炙/)　紫苑　桔梗(一/兩)
　共末用猪胰一枚去油膜切拌末二錢葱白三寸鹽
　少許溼紙包煨􁋑細嚼酒下
欵冬花散治肺寒久咳𠻳
　　欵冬花(不拘/多少)
　為末燒煙令病人吸之愈
阿膠飲　治久咳𠻳
　　阿膠(一/兩)　人參(二/兩)
　共末用豆汁入葱白煎三錢若𠻳頻呷
蒺藜貝母湯　治久咳𠻳
　　白蒺藜　川貝母　百合　赤石脂　紫苑
　　麻黄(去根/節)　天雄　枳殻(兩/半)　五味　川連
　　地榆　桑根白皮(東引/者炙)　桂心　貫衆(一/兩)
　　片芩(五/錢)　旋復花(炒三/兩)
　薑水煎三錢服
　　　冷𠻳
論曰形寒飲冷内外合邪因而客之則為肺咳葢肺主
氣外合皮毛其經環循胃口故内外得寒皆能傷之而
為冷痰𠻳其候吸呼氣寒口如飲氷雪嘔吐冷沫胸中
急痛晝静夜甚得温則止遇寒即發是也
乾薑湯　治冷痰嗽
　　乾薑　麻黄(去根節/二兩)　桂心　炙甘草(一/兩)　紫苑
　　五味子(五/錢)　杏仁(去皮尖炒/三十枚)
　水煎三錢空心温服
細辛散　治肺寒咳𠻳喘滿
　　細辛　甘草　五味子　乾薑(三/兩)　赤茯苓(四/兩)
　共末湯下二錢蜜丸亦可
乾薑飴糖煎　治冷嗽及一切嗽
　　乾薑(炒研末/三兩)　膠飴糖(一/斤)
　化飴糖拌末勻蒸􁋑頻含化一匙
杏仁丸　治冷嗽呼吸氣寒嘔吐冷沫胸中急痛
　　杏仁(去雙仁皮尖/炒香一升)　生薑(一斤切/片炒乾)　陳皮(去白炒/五兩)
　共末蜜丸如梧子大空心酒下二十丸
　　　熱𠻳
論曰熱嗽之狀嗽而少涎由邪熱薫於上焦客于肺經
使津液内燥搏于咽嗌喉嚨不利隨其吸呼而咳嗽也
百部丸　治肺氣熱嗽胸膈煩悶
　　百部　黄茋　杏仁　桂心(一/兩)　天冬　括樓(五/兩)
　　馬兠鈴　紫苑　紫蘇(四/兩)　𤣥參(二兩/半)
　共末蜜丸如梧子大烏梅甘草湯下二十丸
阿膠丸　治客熱嗽止嗽化痰
　　阿膠　人參　硼砂(二/分)　丹砂　甘草(五/錢)
　　氷片(二/錢)
　共末蜜丸如芡實大含化一丸日二
華葢湯　治上喘咳𠻳兼治膈熱
　　桑白皮　陳麯(炒/香)　桔梗(炒一/兩)　人參　百合(三/分)
　　杏仁(去皮/尖炒)　炙甘草(五/錢)
　水煎三錢温服日二
涼膈散　治肺熱咳嗽
　　甘草(生二/兩)
　雄猪膽汁浸五日炙香為末蜜丸如梧桐子大薄荷
湯下二十丸
馬兠湯　治肺熱嗽氣急喘悶
　　馬兠鈴(微/炒)　桑白皮(炙一/兩)　苦葶藶(桑紙/炒)
　　炙甘草(五/錢)　半夏(薑汁製/三分)
　薑水煎三錢空心温服
　　　呷嗽
論曰呷嗽者而胸中多痰結于喉間與氣相擊隨其吸
呼呀呷有聲故名呷嗽宜調順肺經仍加消痰破飲之劑
射干丸　治久呷嗽喉中常作聲發即偃卧不得
　　射干(一/兩)　半夏　陳皮　百部　欵冬　細辛
　　乾薑　五味子　貝母　白茯　皂莢(去皮/子炙)
　　郁李仁(一/兩)
　共末蜜丸如梧子大空心飲下二十丸
杏仁丸　治呷嗽有聲
　　杏仁(去皮/尖炒)　甘草(炙一/兩)　大黄(蒸/)　牙硝(熬五/錢)
　共末蜜丸如梧子大空心薑湯下二十丸
紫苑杏仁煎　治肺臟氣積呷嗽不止因肺虚損致勞
疾相侵或胃中冷膈上熱者
　　紫苑　酥(二/兩)　杏仁(去皮尖/半升)　貝母　薑汁(三/兩)
　　大棗(去皮核/半斤)　五味子　人參　白茯　甘草
　　桔梗　地骨皮(洗一/兩)　白蜜(一/斤)　生地(汁五/合)
　共末與蜜汁同煎百沸器盛蒸三五次成飴煎仰卧
　含化一匙日二
　　　五臟諸咳嗽
論曰内經謂肺咳之狀咳而喘息有音甚則吐血心咳
之狀咳而心痛喉中介介如梗狀甚則咽腫喉痺肝咳
之狀咳而兩脅下痛甚則不可以轉轉則兩胠下滿脾
咳之狀咳而右脅下痛隂隂引肩背甚則不可以動動
則咳劇腎咳之狀咳則腰背相引而痛甚則咳涎五臟之
咳久而不已乃傳六腑六腑之咳内經論之詳矣
前胡湯　治五臟諸咳嗽
　　前胡　五味　生地　澤㵼　半夏(二/兩)　貝母
　　麻黄　人參　山藥　白术　白茯　杏仁
　　甘草　葛根　烏梅(去核炒/一兩)
　薑水煎三錢空心温服
五靈脂湯　治肺咳嗽及諸嗽
　　五靈脂　馬兠鈴(一/兩)　人參　五味　甘草(炙/)
　　桑白皮(蜜/炙)　陳皮(去白/炒)　杏仁(去皮炒/五錢)
　薑水煎三錢空心温服日二
人參桔梗散　治心咳嗽咽喉腫痛
　　人參(一/兩)　桔梗(炒四/兩)　白茯　牛旁子(炒三/兩)
　　甘草(炙兩/半)
　共末薑湯空心下二錢日二
木乳散　治肝咳嗽兩脇下滿(木乳即皂莢樹根皮/)
　　木乳(酥炙/三兩)　杏仁(去皮/尖炒)　貝母(去心/二兩)　甘草(炙一/兩)
　共末薑橘湯下二錢
半夏陳皮湯　治脾咳嗽
　　半夏　陳皮　杏仁(一/兩)　赤茯　柴胡　麻黄(一/兩)
　　生薑　甘草(五/錢)
　水煎三錢空心温服
四味散　治腎咳嗽
　　補骨脂(炙/)　牽牛子(半生/炒)　杏仁(一/兩)　郁李仁(五/錢)
　共末茶下二錢
黄茋散　治大腸咳嗽
　　黄茋　人參　白茯　桑白皮(二/兩)　甘草(三/兩)
　共末湯下二錢
半夏桔梗湯　治脾肺寒熱勞咳痰盛嘔逆
　　半夏　桔梗　桑白皮　膽南星(二/兩)
　薑棗水煎三錢温服
阿膠散　治肺胃不調久咳不差
　　阿膠　甘草　桔梗(炒/)　桑白皮(五/錢)　細辛(一/錢)
　共末空心薑湯下二錢日二
鹿角膠湯　治大腸咳嗽
　　鹿角膠　杏仁(去皮尖/炒研)　甘草　半夏(薑汁/製)
　　麻黄(去根節/二兩)
　薑水煎三錢空心温服
人參丸　治脾胃虚弱痰壅咳𠻳
　　人參　木香　訶梨勒(煨取皮/一分)
　共末蜜丸梧子大空心飲下二十丸
　　　咳𠻳上氣
論曰諸氣皆屬於肺肺氣和平則升䧏自若若為寒邪
所傷則肺氣壅不得宣通故咳𠻳而上氣其症咳𠻳多
涕唾甚者面目浮腫久而不已肺氣虚極風邪停滯令
人胸背痛以至唾膿血也
潤膈丸　治積年咳𠻳上氣涎吐稠黏五心煩躁不思
食肺經留熱
　　阿膠　熟地　人參　山藥　五味
　　白茯　逺志　防風(一/兩)　麥冬　貝母
　　杜仲　丹參　茯神　栢子仁　百部(五/錢)
　共末蜜丸如彈子大水煎一丸服
香豉豆湯　治三十年咳𠻳上氣
　　豉(炒五/錢)　細辛　杏仁　甘草　呉茱茰(洗炒/一兩)
　　紫苑(二/兩)
　共末蜜為丸如梧桐子大含化日二
郁李仁煎　治積年上氣咳𠻳不得卧
　　郁李仁(去皮/二兩)
　水二升研如杏酪去滓煮令無辛氣入酥二棗許和
　匀空心頻頻温服
㯽榔湯　治上氣腹脹胸脅痛咳𠻳不下食
　　㯽榔(十四/枚)　白蜜(二/合)　生薑　酥(三/兩)
　　乾薑(一/兩)　　枇杷葉(一把去/毛蜜炙)
　水三升煎一升去滓入酥蜜再沸分三服
柴胡桑皮湯　治咳𠻳上氣促急心躁寒熱四肢煩痛
夜甚
　　柴胡　桑白皮　天雄　枳殻　大腹皮
　　麻黄(去根/節)　羗活(兩/半)　川黄連　甘草
　　桂心　川歸(一/兩)　白梅(去核/四枚)　片芩
　　旋復花(五/錢)
　薑水煎三錢服
紫苑湯　治咳𠻳上氣
　　紫苑　欵冬　枳殻　桔梗(一/兩)　赤芍
　　赤茯　陳皮　百合(兩/半)　大腹(二/枚)
　水煎三錢服
四神散　治肺氣不和上氣咳𠻳
　　百部　白薇　川貝母　欵冬花(二/兩)
　共末蜜丸如梧子大空心桑白皮湯下二十丸
地黄煎　治上氣咳𠻳肺氣壅熱不和
　　懐生地(升/半)　　麥冬汁　　天冬汁
　　生薑汁(五/分)　　𤣥參　　　柴胡
　　黄牛酥　　赤茯苓(五/兩)　五味子
　　欵冬花　紫苑　黄茋　　川貝母
　　桂心(二/兩)　　杏仁(去雙仁皮/尖炒五兩)　人參(二/兩)
　共末將酥汁蜜慢煎入末和勻熬成煎用磁瓶盛貯
　甑上蒸頻服一二匙湯下　内有白蜜五兩
　　　咳嗽唾膿血
論曰咳嗽唾膿血者由肺感寒氣咳嗽傷于陽也心主
血肺主氣血隨氣上逆故咳而有血寒邪壅熱于肺間
津液相搏凝滯藴結故化為膿因咳而咯吐膿血也
百部丸　治咳嗽上喘吐膿血胸膈不利咽喉腫痛
　　百部　天冬　貝母　桔梗　紫苑　欵冬花(二/兩)
　共末蜜丸如梧桐子大甘草烏梅湯下三十丸
桑白皮湯　治咳嗽吐膿血痰涎
　　桑白皮　麥冬　欵冬花(一/兩)　貝母　甘草
　　黄明膠(五/錢)
　水煎三錢温服
菜菔子湯　治咳𠻳唾膿血痰涎
　　菜菔子(五錢/研)　白蜜　牛酥　桃仁
　　杏仁(二味同去皮尖/爛研成膏一兩)　飴糖(二/兩)
　熬酥蜜入飴糖膏酥成煎湯化一匙
蛤蚧湯　治咳嗽咯血吐膿
　　蛤蚧　人參　貝母　杏仁　甘草　知母
　　鹿角膠　葛根　桑皮　枇杷葉(炙一/兩)
　水煎三錢温服
五味子湯　治咳嗽吐膿血連胸膈痛
　　五味子　生地　桔梗　桑皮　紫苑　續斷
　　赤小豆　甘草(五/錢)
　水煎三錢入竹茹一丸煎温服
薤白湯　治久咳嗽肺虚吐血將成勞病
　　鼈甲　阿膠　甘草　鹿角膠(二/兩)
　水煎三錢入薤白三寸服
括樓湯　治咳嗽咯血喘滿肺痿
　　括樓(二枚去穰入/蛤粉炒)　葛根　防己　杏仁　貝母
　　馬兠鈴　甘草　阿膠(二/兩)
　水煎三錢入蜜少許温服
杏仁湯　治肺氣壅熱咳嗽上氣吐膿血
　　杏仁　桑皮　柴胡(三/分)　甘草　桔梗　紫苑
　　麻黄(去根/節)　欵冬　川連　茜根　半夏(五/錢)
　薑水煎三錢温服
　　　咳嗽失聲
論曰咳嗽失聲者葢肺氣上通於喉嚨喉嚨者肺之系
肺感寒㣲者成咳嗽咳嗽不已其氣奔迫窒塞喉中故
因而失聲也
杏仁煎　治咳嗽失聲語不出
　　杏仁(一升去皮/尖炒研)　五味子　木通　貝母
　　紫苑(一/兩)　桑白皮(五/兩)　薑汁　飴糖(一/升)
　分三劑每水四鍾煎去滓入杏汁糖三之一成煎貯
　器中含化一匙
補肺人參湯　治氣虚咳嗽言語聲嘶飲食減少日漸
消瘦
　　人參　黄茋　􁋑地　桂心(一/兩)　白术　紫蘇(三/分)
　　乾薑　杏仁　紫苑　五味(五/錢)　鹿角膠(一/兩)
　棗水煎三錢温服
漏聲散　治咳嗽聲不出
　　五味子　欵冬　人參　木通　細辛　竹茹
　　石菖蒲　牛酥(三/兩)　杏仁　白蜜　薑汁(一/升)
　　棗肉(二/升)　桂心(三/兩)
　水煎諸味去滓入酥汁蜜棗慢煎稠酒下一匙日三
紫苑丸　治肺感風冷咳嗽聲嘶
　　紫苑　貝母　欵冬　桂心(兩/半)　杏仁　甘草(二/兩)
　　陳皮　人參　白茯　百部(一/兩)
　共末蜜丸如梧子大空心飲下三十丸
　　　風冷聲嘶
論曰其風冷聲嘶者其聲嘶嗄不通暢也葢肺象金金
主聲音人五臟有五聲皆禀肺氣而通之今風冷乗于
肺經則氣道不調故聲音不出而嘶嗄也
杏仁煎　治風冷失聲語音不出
　　杏仁(去皮尖爛/研成膏)　桂心(二/兩)　五味子　貝母
　　細辛　紫苑(一/兩)
　共末水煎去滓入蜜飴糖薑汁杏膏慢煎酒下一匙
石菖蒲散　治風冷摶肺氣塞不通聲嘶不出
　　菖蒲　五味子　細辛　陳皮　紫苑　乾薑(五/錢)
　　訶梨勒　杏仁(一/兩)
　共末酒下二錢
通聲辛甘煎　治肺氣虚為風寒所傷語聲嘶嗄氣息
喘急不通痰逆上氣咳嗽
　　真酥　白蜜　飴糖　薑汁　百部汁
　　棗肉(一/斤)　杏仁(一升/研)
　用㣲火慢煎成煎酒下一匙
　　諸氣門
　　　諸氣綂論
論曰内經云百病所生生於五臟肺之所生獨主於氣
不足有餘葢由虚實故所病不同其症亦異怒則氣逆
甚則嘔血及飱泄故氣逆也喜則氣和榮衛通利故氣
緩也悲則心系急肺布葉舉使上焦不通榮衛不散熱
氣在内故氣消也恐則精怯怯則上焦閉閉則氣還還則
下焦脹故氣不行也寒則腠理閉氣不行故氣収也熱
則腠理開榮衛通汗大洩故氣洩也驚則心無所倚神
無所歸慮無所定故氣亂也勞則喘息汗出内外皆越
故氣耗也思則心有所存神有所歸正氣留而不行故
氣結也
七氣丸　治寒熱愁怒驚思恚氣
　　大黄(二兩/半)　人參　半夏　細辛　柴胡　乾薑
　　吳茱茰　桔梗　菖蒲(五/錢)　赤茯　川芎　甘草
　　石膏　桃仁(去皮/尖炒)　川椒(三分/炒)
　共末蜜丸如梧子大飲下三十丸　一方加桂心
麝香丸　治一切氣逆胸膈否悶中脘不快痰癖留滯
　嘔吐惡心肢體倦不思飲食
　　麝香　丹砂　紫朴　木香　肉䓻(五/錢)　半夏
　　㯽榔(二/兩)　丁香　乳香(一/兩)　桂心(三/分)
　共末用薑汁煮半夏末為膏丸小豆大陳皮湯下二
　十丸
藿香湯　治諸氣不調胸膈痞滯升降不勻
　　藿香　紫朴　乾薑(一/兩)　甘草　青皮(三/分)
　　桂心(五/錢)　枇杷葉(一/兩)
　生薑大棗水煎五錢空心温服日二
　　　上氣
論曰凡人一日一夜共一萬三千五百息呼隨陽出氣
於是升吸隨隂入氣於是乎降一升一降隂陽交通氣
乃和融所謂上氣者葢氣上而不下升而不降喘息有
聲是也本于肺臟之虚復感風邪肺脹葉舉諸臟氣又
上冲而壅遏此所以有上氣之候也
地黄煎　治上氣乏急
　　生地汁(升/半)　生薑汁　牛酥(半/升)　白蜜(一/升)
　　淡竹葉(半/升)　杏仁(去皮尖/二兩半)　炙甘草　貝母(去/心)
　　蘇子(二/兩)　赤茯苓　紫苑(兩/半)
　水四升煮竹葉甘茯蘇苑去滓入汁蜜熬成煎重湯
　煮攪稀飴含化一匙
欵冬花湯　治上氣咽中不利
　　欵冬　五味子　半夏(二/兩)　射干　細辛
　　紫苑(一/兩)　麻黄(三/兩)
　薑棗水煎三錢空心温服
酥蒜煎　治上氣喘急
　　酥(半/斤)　大蒜(三/枚)
　以酥煮蒜煮去蒜入薑汁成煎頻服一匙
雙仁丸　治上氣喘急不安
　　桃仁　杏仁(俱去皮/尖炒)
　爛研水和生麫為丸如梧桐子大薑蜜湯下二十丸
　　　上氣喉中如水雞聲
論曰肺主氣上通於喉嚨肺經客寒則喉嚨不利痰唾
凝結氣道奔迫喘息有聲聲如水雞
半夏丸　治上氣咳嗽喉中作聲坐卧不得
　　半夏　紫苑桑皮(一/兩)　百部　欵冬　射干
　　陳皮　五味　貝母　皂莢(炙/)　赤茯(三/分)
　　杏仁(兩/半)　細辛(五/錢)
　共末蜜丸如梧子大薑棗湯下二十丸
射干湯　治咳而上氣喉中如水雞聲
　　射干　半夏　五味　欵冬　紫苑(二/兩)　細辛
　　麻黄　生地(四/兩)
　大棗水煎五錢温服
　　　短氣
論曰短氣不足以呼吸者肺虚也倚息短氣不能卧其
形如腫者飲也短氣上喘氣道促急者肺虚而寒邪實
也如是者不可概而論之
紫蘇湯　治卒短氣
　　紫蘇(二/兩)　陳皮(五/錢)
　大棗酒水煎三錢温服
枸把湯　治短氣
　　枸把
　薑棗水煎三錢温服
　　　陽厥
論曰内經云有病怒狂者生于陽也陽氣者因暴折而
難决故善怒也病名曰陽厥夫隂陽未可偏勝則氣逆
陽厥者陽勝而氣逆不調也葢陽氣暴折則鬰而不散
故多怒而狂怒則氣上故頸脉動而大疾者為陽厥之
症也其治奪食即已葢食入於隂長氣于陽陽盛故厥
逆怒狂奪食者所以平其氣也
鐵落飲　治陽厥善怒除煩下氣
　　鐵落(即染皂鐵/漿是也)
　每服重湯温一鍾飲之
竹瀝石膏湯　治陽厥多怒狂躁不安上攻頭頸
　　竹瀝　石膏(兩/半)　山枝　生地　𤣥參　赤茯
　　升麻　知母(三/分)
　薑水煎三錢入竹瀝服
犀角丸　治陽氣偏勝氣厥多怒如發狂狀心胸煩滿
　忿忿多怒頸脉疾動
　　犀角　防風　甘草(一/兩)　枳殻　石膏(五/錢)
　　升麻　萎蕤(三/分)
　共末蜜丸如梧子大飲下二十丸
定神丸　治陽厥怒狂
　　白茯　逺志　人參　防風　栢子仁(一/兩)
　　甘草(一/兩)　龍骨(兩/半)　牡蠣　棗肉(一/兩)
　共末蜜丸如梧子大湯下二十丸
羚羊角湯　治陽厥氣逆善怒狂妄不常
　　羚角　五味子　沙參　棗仁　茯神　逺志
　　萎蕤(一/兩)　龍骨(煆五/錢)
　為粗末薑水煎三錢服日二
　　積聚門
　　　積聚綂論
論曰積者五臟所生氣之所積名曰積其始發有根本
其痛不離其部由隂氣所生也聚者六腑所成氣之所
聚名曰聚其始發無根本其痛亦無常處由陽氣所生
也然又有癥瘕癖結者乃積聚之異名也症狀不一原
其病本大約相類但從其所得或診其症狀以立名爾
且癥者為隱現腹内按之形症可騐也瘕者為瘕聚推
之留移不定也癖者癖側于脅肋結者沉服結强于内
然有得之于食有得之于水有得之于憂思恚怒有得
之于風寒種種不一凡使氣血沉滯留結而為病者治
須漸磨漬削使氣血流通則病自愈矣
　　　積聚
論曰經云病有積有聚何以别之夫積者隂氣也聚者
陽氣也隂沉而伏陽浮而動故氣之所積名曰積氣之
所聚名曰聚然積者五臟所生聚者六腑所成積之為
病其始發有常處其痛不離其部上下有終始左右有
所窮盡聚之為病其始發無根本其痛亦無常處上下
無留止此積聚之分别也
鼈甲丸　治腹内積聚心肋氣滿時吐清水惡寒不下
食
　　鼈甲(醋/炙)　大黄(炒/)　㯽榔(二/兩)　人參　附子
　　前胡　白术　黒乾薑　枳殻　防葵　川歸
　　桔梗　甘草(一/兩)　食茱茰　紫朴(三/兩)
　共末入蜜杵丸如梧子大空心酒下三十丸
萬靈丸　治積聚滯氣胸膈痞悶心腹刺痛
　　雄黄　陳皮(去白/炒)　大黄　白丑(一/兩)　肉蓯蓉
　　京三稜(煨/)　杏仁　巴豆(去皮/心油)　乾漆(炒/烟)　青皮
　　(五/錢)　訶勒皮(三/分)　天南星(薑/製)　木香　藿香葉
　　白术(炒一/分)　胡椒(半/分)
　共末薄荷汁糊為丸如小豆大　傷食薑湯下三
　五丸　傷酒薑湯下十丸
大五積丸　治五積胸膈痞悶腹脅脹滿宿食不消積
　　氣成塊心腹痛不能飲食
　　磠砂　芫花　乾漆(炒烟/一兩)　木香(仝後/末)　巴豆(去/皮)
　　(心/油)　皂莢(去皮/子尖)　烏頭(去皮臍三分仝上五/味入醋三升熬膏)　大
　　黄(炒/)　京三稜(煨/)　鼈甲(醋/炙)　川歸　陳麯　青
　　皮(去白炒/一兩)　桂心(三/分)
　共末用膏丸如小豆大茶酒任下五七丸欲疏利服
　　十丸
十味五積丸　治五積氣嘔吐酸水心腹脹悶不思食
　　沉香　陳皮(去白/炒)　甘松　京三稜(五/錢)　芫花(醋/炒)
　　(焦/)　牽牛(搗取/末)　木香　甘遂(連珠/者)　大㦸
　　薑黄(一/兩)
　共末糊為丸如梧子大用陳皮湯空心下二三十丸
木香丸　治五種積聚成塊
　　木香　㯽榔　人參　郁李仁　訶勒皮　大黄
　　(㣲煨/三兩)　蘇子　白芍　赤茯　枳殻(去白/炒)　黑乾
　　薑　硝石(二/兩)
　共末入蜜為丸如梧子大酒下二三十丸
牛膝芍藥丸　治積聚癥癖氣塊
　　牛膝　白芍藥　大黄(炒/)　桔梗　赤茯苓　訶
　　梨勒(取/皮)　柴胡　紫朴(薑炒/三兩)　枳殻　㯽榔　陳
　　皮(去白炒/一兩)
　共末入蜜杵丸如梧子大空心大棗湯下二三十丸
　　　肥氣
論曰凡人積氣在左脇下如覆杯有頭足者名曰肥氣
乃肝之積也葢肝藏血故隂多而陽少發為積氣由肺
病傳肝肝傳脾脾以季適王而不受傳是邪氣留于
肝故積為積氣久不愈令人發欬逆痎瘧連歲不已此
隂盛陽虚故也
蓬纍根湯　治久積結癖氣不散左脇下如覆杯吐酸
　水面色黄此名肥氣并女人血瘕
　　蓬纍根　懷生地(二/兩)　川歸　赤芍藥(一/兩)　丹皮
　　枳殻(炒/)　桂心(三/分)　生薑(焙五/錢)
　水煎三錢空心温服日二
青蒿汁湯　治久積肥氣寒熱痎瘧
　　青蒿汁(一/合)　生薑汁　童便(半/合)　常山　柴胡(三/分)
　　烏梅肉(炒/)　鼈甲(醋/炙)　炙甘草(一/分)
　水煎五錢去滓入三汁少許沸服日二
酸棗仁丸　治肝積肥氣久不已變成寒熱痎瘧令人
熱多寒少小便赤澀咳逆
　　酸棗仁(生/)　蘇子　木通　薏苡仁　黄茋
　　枳殻(麥麩/炒)　木香　坐拏草　升麻　大黄
　　麥門冬　赤茯苓(一/兩)
　共末入蜜杵丸如梧子大麥冬湯下二三十丸日二
石韋丸　治肝積肥氣
　　石韋(去/毛)　京三稜　附子　陳皮　川椒(去目/炒)
　　吳茱茰(炒一/兩)
　共末入蜜杵丸如梧子大荆芥湯下二三十丸
　　　伏梁
論曰内經謂病有小腹盛上下左右皆有根名曰伏梁
裹大膿血居腸胃之外不可治治之毎切按之至死又
曰人有身體髀股胻皆腫環臍而痛病名伏梁此風根
也夫氣之所聚名曰聚氣之所積名曰積聚陽氣也故
無留止積隂氣也故有形狀伏梁心之積也起于臍上
故小腹盛上下左右皆有根裹大膿血居腸胃之外故
環臍而痛此為風水之病使身體髀胻皆腫名曰伏梁
以其若梁之隱於伏也其症有淺深居臍上為逆以邪
氣之逆上行也居臍下為從以邪氣之順下行也治法
不可動動之為水溺濇之病故曰論在刺法中
鼈甲湯　治伏梁積氣
　　鼈甲(醋/炙)　白芍　京三稜　大腹皮(一/兩)　懷生地
　　柴胡　川歸(兩/半)桂心　生薑(三/分)
　水煎三錢入木香少許服日二
桃奴散　治伏梁積氣
　　桃奴
　暴乾為末空心温酒下三錢未差再服
訶梨勒丸　治憂積伏梁氣
　　訶勒皮(二/兩)　㯽榔　大黄(炒三/兩半)　防葵　柴胡
　　枳殻(去白/炒)　羚羊角　川連　赤茯苓　生薑(兩/半)
　　子芩　木通(一/兩)
　共末入蜜杵為丸如梧子大空心飲下三十丸日二
　　　痞氣
論曰凡積氣在胃脘覆大如盤者脾積也痞結不通故
名痞氣此本肝病傳脾脾當傳腎腎以冬適王而不受
邪氣留于脾故結為積久不愈令人四肢不收發為黄
疸使飲食不為肌膚所以然者脾藏肌肉之氣能與胃
行其津液以榮養四肢若為積氣所留則不能榮養故
有四肢不收飲食不為肌膚之症也
平氣丸　治脾積痞氣腹脅膨脹心胸悶痛不思食
　　㯽榔(㣲煨/一枚)　京三稜　砂仁　胡椒(五/錢)　青皮(炒/一)
　　(兩/)　烏梅肉(炒兩/半)　巴豆(二錢去/皮心油)
　共末糊為丸如小豆大薑湯下三丸
白术湯　治脾積痞氣脅肋滿悶
　　白术　紫朴(薑汁/炒)　桂心　柴胡(三/兩)　炙甘草(一/兩)
　　㯽榔(十枚/㣲煨)
　生薑水煎三錢空心温服日二
勻氣湯　治脾積痞氣胃脘不安肌瘦減食
　　大腹皮(二枚/全用)　白术　桂心　牽牛(半生/半炒)　麥蘖
　　紫朴(薑汁/炒)　郁李仁(半生/半炒)　甘草　陳麯(一/兩)
　　高良薑(五/錢)
　生薑大棗水煎五錢空心温服再晚服
　　　息賁
論曰凡積氣在左脅下覆大如杯者肺積也氣上賁衝
息有所妨名曰息賁此本心病傳肺肺當傳肝肝以春
適王而不受邪氣復賁于肺故結為積若久不已令人
灑淅寒熱喘咳發肺癰所以然者肺主氣外合於皮毛
今肺氣留積故有咳喘寒熱肺癰之病
枳實湯　治肺積息賁上氣冲胸滿咳逆
　　枳實(麩炒/黄)　木香　㯽榔　炙甘草　葶藶(紙/炒)
　　吳茱茰(炒五/錢)　杏仁(去皮尖/炒二分)
　薑棗水煎三錢空心温服日二
桑白皮湯　治肺積息賁上氣脹滿咳嗽涕吐膿血
　　桑白皮　麥門冬(兩/半)　桂心　甘草(五/錢)　陳皮(炒/)
　　皂牙(去皮尖/一兩)
　生薑水煎三錢温服日二
　　　賁豚
論曰凡積氣發于小腹上至心下若豚狀或上或下來
徃無時者腎積也葢腎水乗心其狀賁衝如豚名曰賁
豚此本脾病傳腎腎當傳心心以夏令適王而不受邪
氣復留于腎故結為積久不已令人喘逆骨痿少氣所
以然者腎藏骨髓之氣若其氣留積不能榮養骨髓故
變為喘逆骨痿之病也
四味丸　治久積賁豚氣時攻膀胱痛
　　川椒(炒出/汗)　附子　肉蓯蓉　蘹香子(一/兩)
　共末蜜丸如梧桐子大酒下
桃仁丸　治腎積氣賁豚
　　桃仁(去皮尖二兩研用/酒二升煎成膏)　木香　青皮(去白/炒)
　　蘹香子(炒/)　桂心(五/錢)　㯽榔(三/分)　黒乾薑(一/分)
　共末膏丸梧子大酒下三十丸
化氣沉香湯　治腎積
　　沉香　木香　人參　附子　黄茋　烏藥
　　甘草　五味　大茴　牛膝　石斛　陳皮
　　髙良薑　巴㦸天　桂心(五/錢)
　生薑水煎三錢温服日二
李根白皮湯　治賁豚氣冲心汲汲短氣發作有時
　　李根白皮(炙八/兩)　人參　附子　甘草(二/兩)　半夏
　　(七/兩)　赤茯　黒乾薑　桂心(三/兩)
　水煎三錢温服日二
吳茱茰湯　治賁豚氣上冲心胸逆渴
　　吳茱茰(一/而)　人參　甘草　半夏(四/兩)　桂心
　薑棗水煎服
木香散　治一切風及腎臟賁豚氣上冲心胸滿悶
　　木香(一/兩)　白芷　沉香　杉木節　蓬莪茂
　　蘹香子(炒/)　桂心　青皮(五/錢)　木𤓰　枳殻(炒三/分)
　共末薑湯下二錢
磁石散　治賁豚冷氣上冲昏亂四肢軟弱不收
　　磁石　木香　㯽榔　肉豆䓻(一/兩)
　共末葱白酒下二錢日二
壓氣木香丸　治賁豚氣上冲胷膈
　　木香　丁香　肉豆䓻　白豆䓻　吳茱茰(炒/五)
　　(錢/)　沉香(三/分)　青皮(一/分)　麝香(二/錢)
　共末用硇砂猪膽汁和丸梧子大酒下二十丸
木香㯽榔散　治腎積氣不散結伏賁豚發即上冲心
胸令人喘逆骨痿少氣等疾
　　木香　㯽榔　白芷　沉香磁石　大茴　川芎
　　訶勒皮　牡蠣(五/錢)　桂心　陳皮(三/分)
　共末生薑鹽湯下二錢
　　　諸癥
論曰積氣在人腹中久不差則牢固推之不移者癥也
此由寒温失宜飲食不節致臟腑虚弱食飲不消按之
其狀如杯盤牢結久不已令人體瘦而腹大至死不消
診其脉弦而堅其狀不轉動者此其症也
鼈甲丸　治諸癥塊冲心氣滿不下食手足煩悶
　　鼈甲　訶勒皮(二/兩)　人參　炙甘草　防葵
　　大黄(㣲炒/兩半)　白术　郁李仁　桂心　杏仁(去皮/尖一)
　　(兩研/成膏)
　共末入蜜杵丸梧子大酒下二三十丸
夾食丸　治癥癖食氣食勞五膈痰逆
　　乳香　木香　川歸　肉䓻　乾薑　京三稜(煨/)
　　附子　丹砂　青皮　巴豆(去油/一兩)　紫苑　鼈甲
　　(醋炙/二兩)　丁香
　共末入蜜杵丸小豆大丹砂為衣酒下三五丸
　　　結瘕
論曰結瘕者積聚之類也聚積久不散謂之結浮流腹
内按抑有形謂之瘕結之症候形體瘦瘁飲食不作肌
膚遇隂寒冷溼之氣則發而腹脅塊硬隱隱然痛者是
也瘕之症候腹中氣痛動轉横連脅下有如癖氣遇脾
胃有冷陽氣不足而發動者是也
紫葛丸　治結瘕腹脹堅硬如石肚上青筋浮起
　　紫葛　郁李仁(一/兩)　木香　桔梗　訶勒皮(三/分)
　　大黄(炒兩/半)　紫苑(三/分)　牽牛子(五錢半/生半炒)
　共末入蜜杵丸梧子大木通大棗湯下二十丸
　　　痃氣
論曰痃氣謂臍腹左右𦂳硬而痛横逆如臂取象如弓
弦之急故謂之痃氣葢因寒温失宜房勞過度真陽虚
􁁄隂冷内生所以水飲入於胃而不能銷鑠流於脅下
經久不去遂成痼疾若遇隂寒或食冷物則作痛久之
則不能飲食致肌膚消瘦
訶梨勒丸　治痃氣胸脅滿大腸常澀
　　訶勒　桂心　白芍　大黄(炒/)　甘草　烏藥
　　防葵(一/兩)　鼈甲(二/兩)
　共末入蜜杵丸如梧子大薑湯下二三十丸
附子草䓻丸　治痃氣急痛嘔吐酸水
　　附子　草豆䓻(二/兩)　桂心　吳茱茰(一/兩)　木香(五/錢)
　　桃仁(三兩去/皮尖炒)　丁香(三/分)
　共末入糊丸梧子大薑橘湯下二三十丸
大黄丸　治痃氣急痛嘔吐酸水大便不通滿悶
　　大黄(二兩用酒二/升熬成煎)　丁香　㯽榔(煨三/分)　木香
　　訶梨勒(煨取/皮)　桂心(一/兩)
　共末同煎杵丸小豆大酒下二三十丸
京三稜丸　治五積痃癖氣塊
　　京三稜　木香　青皮　㯽榔　石三稜
　　鷄爪三稜(五/錢)　肉豆䓻(二/枚)　硇砂(三/分)
　共末用薑汁糊丸梧子大薑湯下二三十丸
緩中丸　治痃氣急痛腹脹胃脘痛不下食嘔逆
　　乾薑　甘草(一/分)　人參　附子　白芍　陳皮
　　㯽榔　桂心　枳殻　鼈甲　半夏　紫朴(五/錢)
　薑水煎服
　　　酒癖
論曰胃弱之人因飲酒過多酒性辛熱善渴而引飲遇
氣道否塞酒與飲俱不化停在胸肋結聚其癖其狀按
之有形或按之有聲脇下弦急脹滿或致痛悶肌瘦不
能食因酒得之故謂之酒癖
乾薑丸　治酒痃癖水飲不消兩脅脹滿時嘔吐腹中
水聲
　　乾薑　葛根　枳殻(一/兩)　白术(二/兩)　陳皮(三/分)
　　甘草(五錢/炙)
　共末入蜜杵丸梧子大飲下三四十丸
栝蔞散　治酒癖脅下脹滿不能下食
　　栝蔞實(一/兩)　陳麯(炒香/五錢)
　共末空心葱白下二錢日二
　
　
　
　
　
　
　
　
　
　
　
　
　
　
　聖濟總録纂要卷七
欽定四庫全書
　聖濟總録纂要卷八
　　　　　　　　　　　　　　休寧程林纂
　　吐血門
　　　吐血綂論
論曰吐血病有三種一則縁心肺藴熱血得熱則妄行
下流入胃胃受之則滿悶氣道賁衝故令吐血二則虚
勞之人心肺内傷恚怒氣逆肝不得藏血乗虚而出因
怒氣逆甚則嘔血三者縁酒食過飽胃間不安或强吐
之氣脉賁亂損傷胃心血隨食出此名傷胃
黄茋散　治吐血
　　綿黄茋　白芨　白斂　黄明膠(粉炒/四兩)
　共末空心飲下二錢
緑雲散　仝前
　　百合　人參　側柏葉　阿膠(粉炒/二兩)
　共末空心飲下二錢
神效鹿角散　治吐血咯血
　　鹿角膠　川柏(炒五/錢)　杏仁(二十一枚/去皮尖)
　共研入白麫水下二錢
阿膠散　治咯血吐血
　　阿膠　白芨　白芷　白斂　川柏(蜜炙/一兩)
　共末飲下二錢
藕汁茯苓散　治吐血不止
　　生藕汁　白茯苓　懷生地　炒黒蒲黄(等/分)
　以三味共末調藕汁下二錢
補肺煮肺散　治吐血咯血等
　　杏仁(一百二十枚去雙/仁皮尖研極爛)　百合(四/兩)　葱白(三/莖)
　　􁋑糯米(三/合)
　共和勻用猪肺一具去筋管膜仝煮􁋑蜜湯下
異攻散　治吐血不差
　　人參(一/兩)
　研極細五更時打雞子清和服二三錢
黄藥子散　治吐血
　　黄藥子　防己(等/分)
　共末用小麥湯下一錢吐甚者一服減二服止
艾灰散　治吐血
　　艾葉
　燒灰存性為末新汲水空心下二錢
竹葉芍藥湯治吐血衂血大小便出血
　　淡竹葉(六/合)　赤芍　甘草(炙一/兩)　阿膠(三/兩)
　　川歸(兩/半)
　水煎五錢温服日二
地黄藕汁飲　治心肺熱極喘悶吐血
　　生地汁　生藕汁　生薑汁　小薊根汁
　　生牛㫄子汁　生白蜜(等/分)
　共和勻徐呷數口
地黄飲　治吐血不止
　　懷生地(一兩/取汁)　鹿角膠(一兩/炙)
　童便五合煎沸入汁末十數沸分三服
　　　吐血不止
論曰藏真髙于肺而主氣藏真通于心而主血藏真散
于肝而藏血是三者或因憂愁思慮與夫恚怒氣逆傷
之則氣亂而血妄行下入於胃胃受之則脹滿其氣賁
衝于上故吐血不止也
白金散　治吐血肺元受損
　　上白麫　石菖蒲(一/兩)
　共末空心水下二錢暑毒氣薑汁蜜水下
白斂湯　治吐血咯血不止
　　白斂(二/兩)　阿膠(炒二/兩)
　用酒水合煎三錢去滓入生地汁半合沸服
生犀桔梗散　治吐血似鵝鴨肝晝夜不止
　　生犀角　生桔梗(一/兩)
　共末空心温酒下二錢晩下一錢
補肺百花煎　治吐血不止兼咳嗽
　　生地汁　生藕汁(一/升)　生薑汁(半/升)　乾青柿(五枚/研作)
　　(糊/)　黄牛乳(升/半)　胡桃肉(十/枚)　大棗(二十/枚研)
　好白酒一升仝上數味煎如餳入後藥
　　黄明膠(炙研/五錢)　杏仁(去皮尖/研三兩)　秦艽(五錢/研末)
　仝上合煎減半入蜜四兩養成煎空心用糯米飲下
　一二匙日三服酒下亦可
阿膠湯　治吐血不止
　　阿膠(炒/研)　熟艾(三/兩)　白芍　地榆(四/兩)　小薊根(五/兩)
　水煎五錢
土馬騣湯　治心肺藴熱恚怒氣逆便血妄行日夜不
止
　　土馬騣(焙二/兩)　人參　白茯　秦艽　炙甘草
　　枳實(麩/炒)　懷生地(酒/洗)　柴胡(一/兩)
　水煎五錢空心温服日二
　　　嘔血
論曰憂愁思慮則傷心恚怒氣逆上而不下則傷肝盖
心主血肝藏血二臟俱受傷則血溢妄行流散不止氣
逆則嘔吐而出血也
三汁飲　治吐血嘔血衂血等
　　麥冬汁　生地汁　生藕汁　􁋑冷水(各一/鍾)
　　白藥(一/兩)
　和勻温服一二鍾以差為度
生地黄湯　治憂愁恚怒嘔吐出血煩悶少氣胸中痛
　　懷生地(半/斤)　阿膠(粉炒/研)　炙甘草(兩/半)
　用大棗水煎五錢空心温服日二
荆芥穗飲　治嘔血不止
　　荆芥穗　山枝仁　片芩　蒲黄(一/兩)
　水煎五錢空心温服晩再服以差為度
　　　唾血
論曰邪熱薫于肺則損肺恚怒氣逆傷于肝則損肝肺
肝傷動故令人唾血如唾中有若紅縷者屬肺臟如脇
下先苦痛而後唾鮮血者屬肝經俱可析而治之
紫苑散　治肺氣内傷邪熱薫積欬唾有血
　　紫苑　川歸　川芎　附子　欵冬　五味子
　　白术　桂心　生地　甘草　細辛　側柏葉
　　杏仁(去皮尖/炒研)　貝母(一/兩)
　共末入蜜少許和滚湯空心下二錢晩再下
蒲黄散　治唾血不止
　　蒲黄(一兩/生)
　研羅細末用冷水和三錢空心下日二
　　　舌上出血
論曰心主血在竅為舌若心臟藴熱血得熱而妄行或
溢于心之竅故有舌上出血之症甚者出如涌泉
升麻湯　治心臟有熱舌上出血勢如涌泉
　　升麻　茜根　小薊根(兩/半)　􁋑艾(一/把)　凝水石(三/兩)
　水煎三錢去滓入生地汁半合再沸服日二
阿膠散　治舌上出血不止
　　阿膠(粉炒/研末)　黄茋(蜜/炙)　蒲黄(新者/一兩)
　共末用生地汁空心下二錢
熟艾葉湯　治心臓熱舌上出血及一切失血
　　􁋑艾葉(用糯米/仝炒)　松黄　側柏葉(炙一/兩)
　水煎三錢空心温服日二
　　　汗血
論曰内經云臟經通于心血脉之氣行焉又曰肝臟血
故人卧血歸于肝然血雖藏于肝而妄則行之若肝心
二臟俱傷于邪則血隨心液為汗而出是為汗血也
人參湯　治肝心二臟傷邪汗血
　　人參　赤芍　白术　甘草　桂心(一/兩)　川歸
　　淡竹茹　川芎　子芩(二/兩)
　水煎三錢空心温服日二
神白散　治血汗從膚腠中出
　　人中白
　用瓦上炙乾研成末入麝香末少許和勻空心酒下
　二錢
如聖散　治汗血不止
　　郁李仁(去皮尖/研爛)
　用梨取汁下一錢日二
竹茹湯　治吐血汗血尿血
　　竹茹　人參　白芍　生地　甘草　川歸
　　桔梗(炒/)　川芎　桂心(一/兩)
　水煎三錢空心温服以差為度
　　　鼻衂
論曰脾移熱于肝則為驚衂是木剋土也葢脾土熱氣
移于肝木則神魂驚恐而血行不由其道夫肺主氣開
竅于鼻血隨氣上今血既妄行故于鼻出而為衂也
生地藕節湯　治邪熱上攻鼻衂
　　懷生地　生藕節(一/兩)
　水煎五錢空心温服以差為度
蒲黄散　治鼻衂
　　蒲黄　㯶櫚(燒灰/存性)　川歸　阿膠　亂髪灰
　　柏子仁(燒研/一錢)
　共末用藕節汁空心下二錢　如肺損傷吐血生地
　汁下　腸風下血樗根皮湯下　女人赤白帶艾葉
　湯下日二服
貼背膏　治上焦肺壅熱鼻衂
　　京三稜(大者/一枚)
　溼紙包煨􁋑乗熱爛搗用醋煮糊貼背上第三椎骨
貼鼻方　同前
　　鹿角膠
　用沸湯浸軟一薄片貼鼻㘭上差
紥耳方　治肺壅熱鼻衂
　　𤣥胡索
　為末綿包紥耳内左衂紥右右衂紥左左右俱衂兩
　耳俱紥
吹鼻方　同前
　　石榴花(取百/葉者)
　隂乾為末用少許吹鼻中即差
葱白汁　同前
　　葱白汁
　以汁入酒少許㸃二三匙滴入鼻中愈
　　　衂不止
論曰榮衛之行常與胃氣相隨則氣與血未嘗一刻相
離葢肝藏血肺主氣榮衛和平則氣血調順若人臟腑
有熱熱乗血氣血性得熱流溢妄行夫肺開竅于鼻故
其發為鼻衂衂不止者臟虚血盛故也内經又云脾移
熱于肝則為驚衂葢脾土也肝木也今脾移熱于肝則
木不能制土明矣肝藏血其神魂故為驚衂之病
髪灰散　治衂不止
　　亂髪灰(一/錢)　人中白(炙研/五分)　麝香(研一/字)
　共研用少許吹鼻中立愈
車前子散　治衂血不止欲死者
　　車前子　牛耳内垢(等/分)
　用車前子為末與垢同研和成挺子塞耳中差
柳枝散　同前
　　柳枝(寒食日收/者一兩)　人參(一/分)
　共末空心温水下二錢日二
人參蓮心散　治血衂不止
　　人參(一/錢)　蓮子心(一/分)
　共末空心温水下二錢以差為度
玊粉散　治鼻衂日夜不止頭痛心煩
　　石膏(研/)　牡蠣(童便/淬)
　共研極細温水下二錢日二
二花散　同前
　　酸石榴花　黄蜀葵花(一/兩)
　共末水煎三錢温服日二
栗灰散　治衂不止
　　生栗(取獨顆或中心者/七枚連皮燒灰末)
　入麝少許研勻酒下三錢日二
法紙散　治衂血不止
　　衂血
　以紙接血將紙焙乾燒灰温水和服但不可與病人
　知
燈心散　同前
　　燈心(一兩/為末)　丹砂(飛過/一錢)
　共末空心飲下二錢頃再服
大蒜貼足　治衂血不止諸藥無效者
　　大蒜(去皮/苖)
　研爛用帛攤錢大左竅出貼左足心右竅出貼右足
　心兩鼻並出二足並貼血止即洗去
通神散　治衂不止心神悶亂頭旋欲倒
　　亂髪燒灰　伏龍肝(一/兩)
　共末用温水空心下二錢頃再服
茅花湯　治血衂不止
　　茆花
　用水煎濃汁二碗分二服如無花以根代之
　　　大衂
論曰大衂者口耳皆出血是也葢血為榮而藏於肝氣
為衛而生於肺肺開竅於鼻三者相為流通若熱氣乗
血熱盛則氣血妄行與衛氣錯溢於上竅故鼻衂不已
而口耳皆出血也是名大衂
南天竺飲　治血妄行九竅皆出服藥不止者
　　南天竺草(生瞿麥者/是一大把)　山枝(三十/枚)　生薑(一/兩)
　　燈心(一/把)　炙甘草(五/錢)　大棗肉(五/枚)
　用水一大碗煎減半空心温服
苦參湯　治大衂口耳皆出血不止
　　苦參　川連(一/兩)　山枝(七/枚)　大黄(㣲炒/兩半)
　水煎五錢去滓入生地汁服
阿膠湯　治大衂不止
　　阿膠(粉炒研/一兩)　蒲黄(五/錢)
　水煎三錢去滓入生地汁服急用帛繫兩乳
白龍骨散　治大衂不止
　　白龍骨(煆/)
　為末用少許吹鼻中立止
生地飲　治大衂出血血上心胸氣急勞熱
　　懷生地(四/兩)　子芩　赤芍藥　青竹茹(三/兩)
　　蒲黄(三/合)　地骨皮(五/兩)
　水煎五錢空心温服晩再服以差為度
　　　衂衊(汗血/)
論曰内經謂膽移熱於腦則酸頞鼻淵傳為衂衊瞑
目夫血得熱則涌溢得寒則凝泣若膽受胃熱循脉而
上乃移熱于腦葢陽絡溢則血妄行在鼻為衂在汗空
為衊衊者皆熱厥血溢之過也今之治衂衊者專于治
血不知血之行留氣為之本猶海水朝夕兩潮乃隂陽
之氣使然也明夫經絡順逆則血與氣俱流通而無妄
行之患矣
青竹茹湯　治熱盛所致衂血汗血
　　青竹茹　子芩　懷生地(二/兩)　白芍藥
　　麥門冬　蒲黄(一/兩)
　水煎五錢空心温服以差為度
地黄散　治血汗不止
　　懷生地　阿膠(炒研/三兩)　蒲黄(二/兩)
　共末空心飲下二錢日二
刺薊湯　治熱氣上行衂血汗血
　　刺薊　紫蘇(二/兩)　川連　犀角　懷生地(一/兩)
　水煎五錢温服
獨聖湯　治血熱妄行或衂或衊
　　子芩
　用酒浸㣲炒水煎七錢空心温服立差
　　脚氣門
　　　脚氣綂論
論曰風毒中人隨處悉能為病偏著于脚何耶葢五臟
經絡心肺起于手十指肝腎脾起于足十指地之蒸溼
毒氣足先受之久而不差漸至四肢腹背頭項古人所
謂㣲時不覺痼滯乃知所以謂之脚氣其症不一或見
食嘔吐憎聞食臭或腹痛下利或二便秘塞不通或胸
中忡悸不欲見明或精神昏憒或善㤀語錯或壯熱頭
疼或身體冷痛或時覺轉筋或小腹不仁或髀腿頑痺
或縱緩不隨或腫或不腫或百節攣急凡是之症皆脚
氣候也治法固多唯孫思邈云不得大補亦不得大㵼
故須湯劑為治法之最學者宜加意焉
　　　風毒脚氣
論曰内經謂暑勝則地熱風勝則地動溼勝則地泥寒
勝則地裂寒暑風溼之氣皆本乎地人或履之所以毒
亦易中于足也因病從脚起故謂之脚氣况五臟流注
脾與腎肝之經絡皆起足指故有風毒脚氣之病其症
或見食嘔吐或腹痛下利或便溲不通或胸中驚悸不
欲見明或言語錯㤀或頭痛壯熱或身體冷疼轉筋脛
腫􁟍痺緩縱其狀不一治不可緩稍緩氣上入腹或腫
或不腫胸中逆滿上氣肩息者死不旋踵寛者數日必
死不可不急治也但看心下急氣喘不停或自汗數出
或乍寒乍熱其脉促短而數嘔吐不止者死故不可緩
也
木𤓰虎骨丸　風毒脚氣疼痛少力筋脉拘急行歩艱
難
　　木𤓰　虎脛骨　沒藥　當歸　麒麟竭　骨碎
　　補　木香　自然銅(醋淬/七次)　敗龜板　楓香　安
　　息(重湯/酒熬)　桂心　甜𤓰子(一/兩)　地龍(二/兩)　乳香(五/錢)
　　(仝沒藥麟竭研入木𤓰内用黒豆/一斗水洗安木𤓰于中蒸爛研膏)
　共末膏丸入酒少許丸梧子大木𤓰湯下三十丸(日/二)
大續命湯　脚氣脾攣不隨風毒攻四肢壯熱如火頭
項攣急氣冲胸中
　　當歸　人參　防風　麻黄(去根/節)　石膏(二/兩)
　　芎藭　杏仁(炒㣲/黄)　赤芍　黄芩　炙甘草
　　桂(一/兩)
　薑水煎四錢
越婢湯　風毒脚痺攣行歩不遂
　　麻黄　石膏(四/兩)　白术(二/兩)　附子　炙甘草(一/兩)
　薑水煎四錢
木香散　脚氣緩弱大肉頑痺肢節疼痛
　　木香(三/兩)　牛膝　萆薢　羚角　陳皮　杏仁
　　獨活　丹參　杜仲　秦芃　桂(一/兩)　車前(五/錢)
　薑水煎三錢日三
犀角丸　風毒脚氣上冲散入四肢虚腫無力
　　犀角(二/兩)　白术　㯽榔　人參　川芎　赤茯
　　羗活　木香　防風　石斛　牛膝(一/兩)
　蜜丸梧子大酒下二十丸日二
五柔丸　腎虚冷腎風或頭風兼風毒脚氣
　　大黄(一斤蒸/三次)　前胡(二兩/半)　白芍　半夏　蓯蓉
　　葶藶(紙/炒)　赤茯　細辛　當歸(四/兩)
　蜜丸梧子大飲下五七丸日二以利為度
蘆根湯　風毒脚氣昏煩壯熱頭疼嘔吐口乾
　　蘆根(生兩/半)　赤茯　葛根　知母　淡竹葉
　　麥冬(三/分)　炙甘草(五/錢)
　水煎五錢日二
淋渫方　風毒脚氣腰膝􁟍痺腫行履不得皮膚如小
䖝行
　　羊桃　蒴藋　蒺藜　蒼耳　海桐皮　柴胡
　　白茯　桞木蠧末　水紅花(一/兩)
　水五斗煎二斗去滓淋洗慎避風冷
淋洗方　風毒脚氣腰膝􁟍痺腫行歩不得皮膚如䖝
　　行
　　水葒　附子　露蜂房　茵芋(二/兩)　川椒(一/兩)
　　蒴藋(四/兩)
　水五斗煎取汁三斗避風淋洗
　　　脚氣痺攣
論曰脚氣痺攣者寒氣多也寒摶於筋脉結而為病則
筋急不能轉側行歩艱難甚則不可屈伸也
肉蓯蓉丸　風溼脚氣寒摶筋脉痺攣不仁
　　蓯蓉　牛膝　天麻　黄茋　何首烏　木𤓰(各/十)
　　(兩酒五斤浸一/日曬入後藥)　狗脊　續斷　萆薢(三/兩)
　共末用木𤓰三枚剜空入青鹽一兩閉口飯上蒸研
　膏入上件和丸如乾加酒糊丸梧子大鹽湯酒任下
　三十丸
秦芁湯　脚氣行歩痺攣
　　秦芁　枳殻　白术　丹參　羗活　人參
　　柴胡　陳皮　紫蘇　薏仁　桑皮(兩/半)　防風
　　石斛　大麻仁　炙甘草(二/兩)
　水煎五錢日二
石南丸　脚氣攣痺去風溼活血脉益元氣
　　石南　白术　牛膝(同上/酒浸)　天麻　防風　枸把
　　黄茋(二/兩)　鹿茸　桂(兩/半)
　共末用木𤓰一枚去皮瓤蒸爛搗膏入糊丸梧子大
　酒下三五十丸
大腹湯　脚氣痺攣寒搏筋脉不能轉側
　　大腹(四/枚)　防己　青皮　木通　羗活　紫蘇
　　萆薢　川芎　地骨　訶勒皮(五/兩)　木香(五/錢)
　　五加皮(二兩酒/浸炙)
　薑棗水煎三錢日二
　　　脚氣疼痛不仁
論曰脚氣疼痛皮膚不仁者葢人之氣血得温則流通
遇寒溼則凝澁今脚氣之疾縁風寒􁊨毒客於氣血榮
衛虚弱不能宣通故有脚氣疼痛痳痺之症
牛膝丸　下經氣弱風溼毒氣與氣血相摶皮膚不仁
足痛不能履地上攻眼目迎風流淚
　　牛膝　山萸(兩/半)　防風　羗活　烏頭　川芎
　　地龍(炒/)　㯽榔(一/兩)
　共末酒糊丸梧子大鹽湯下二十丸
整痛膏　脚氣腫痛行履無力及打撲傷折痛
　　烏頭(生/)　乾薑(生/)　五靈脂(生一/兩)　浮麥(炒黑/一分)
　共末用醋一鍾入藥三錢熬成膏攤紙上傳患處又
　以麩醋炒熱裹熨痛處如患脚氣先燒熱砧將藥在
　砧上脚心熨之引脚中氣消腫止痛
敗龜散　脚氣及筋骨疼痛
　　敗龜(醋/炙)　白芥子(研/)　芸苔子(研/)　木别子(去殻/研)
　　自然銅(醋淬七/次五錢)　地龍(炒/)　硫黄(一/兩)
　共末用末與麫醋和貼
牛膝丹參酒方　脚氣入冬即苦脚痺弱或筋骨疼不
能屈伸皮膚􁟍痺不仁手脚指節腫滿悶或四肢腫腰
頸直
　　牛膝　丹參　薏仁　生地(八/兩)　白术　生薑
　　五加皮(五/兩)　側子　赤茯　萆薢　防風(四/兩)
　　獨活　石斛(九/兩)　茵芋葉　人參　天雄　石南
　　葉(炙/)　川芎(三/兩)　細辛　升麻(二/兩)　磁石(醋淬七/次一斤)
　　桂(三/兩)　白酒五斗(浸/服)
柴胡湯　風寒溼毒脚氣痛皮膚不仁緩弱􁟍痺足脛
腫滿心下急大便澁
　　柴胡　猪苓　紫蘇(兩/半)　防己　陳皮　郁仁(炒/)
　　大麻仁(炒一/兩)　桑皮(二兩/半)
　水煎五錢日二
　　　脚氣上氣
論曰風溼毒氣之中人多從下起定先受之故名脚氣
毒氣循經上入於肺則氣道奔廹升降不順故令上氣
喘滿
桑白皮湯　脚氣面目腫上氣眠卧不得氣欲絶
　　桑皮(炙二/兩)陳皮(一/兩)　葶藶(炒研/二兩)
　共末水煎薑棗湯入末三錢再沸温服頃又服當利
　一二行腫氣下即差三五日服一次
大腹湯　脚氣脹滿
　　大腹(四枚/連皮)　杏仁(三七/枚炒)
　童便水煎三錢日二
枳實散　脚氣上氣
　　枳實(炒二/兩)　白术　赤茯(一/兩)　桂(四/兩)
　共末酒下二錢日二
烏豆湯　洗脚氣上氣擡肩喘冲心痛
　　烏豆
　水五斗煮汁二斗半入甕中浸足令人從膝上向下
　淋洗百遍病者不過再洗差服後丸
加减木香丸　洗脚後服
　　木香　白芍　枳殻　大黄(炒二/兩)　㯽榔(四/枚)
　　桂(五/錢)
　共末蜜丸梧子大酒下十五丸日二漸加至三十丸
　大便利為度
杏仁煎方　脚氣乗肺上氣喘促
　　杏仁(炒/)　百合(一分水二/升令研細)　甘草　麻黄
　　射干(五/錢)
　共末入百合汁中煎一升去滓日服二合此藥不得
　久停惟旋合
木香㯽榔丸　脚氣冲心煩悶上氣喘滿
　　木香(三/分)　㯽榔(五/錢)
　葱水煎三錢去滓下紫雪二錢薑汁中合童便一合
　(紫雪治脚氣最/妙方在虚勞門)
淋洗豌豆湯　脚氣擡肩喘
　　豌豆(二/升)　葱白(十/根)　川椒(三/分)
　水五斗煮半令人從膝上淋洗下百遍患極者洗三
　次效
　　　脚氣腫滿
論曰脚氣風溼毒氣克摶腎經腎者胃之關也關門不
利則聚水而生病水性就下故令腎氣不化小便不利
溼寒之氣下注足脛腫脹不消故謂之脚氣腫滿
赤茯苓湯　脚氣上攻身體腫滿小便赤澁
　　赤茯　防己　桑皮　陳皮(兩/半)　旋復(五/錢)　杏仁
　　麻黄(去根/節)　白术　紫蘇(一/兩)
　用水煮黒豆汁鍾半煎藥五錢薑半分
旋復花湯　脚氣腫滿上冲心胸煩悶氣急
　　旋復　犀角(一/兩)　前胡　杏仁　桑皮　紫蘇
　　赤茯(兩/半)
　薑水煎三錢
大豆湯　脚氣足脛胕腫上氣徧身痰脹風引
　　大豆(合半/炒香)　附子(三/兩)　枳殻　澤㵼　陳皮(四/兩)
　　炙甘草　赤茯苓　防風(二/兩)
　水煎黒豆取汁煎藥三錢日三若腫痛止去大豆澤
　㵼
　　　脚氣心腹脹滿
論曰風毒之中人也必先中脚久而不差徧及四肢其
氣淫溢則腹脅脹滿小便不利氣喘息髙者其病為重
也
訶梨勒丸　治脚氣疼痛發熱腫悶上攻心腹脹滿吐
逆
　　訶勒皮　木香　防己　大腹(連皮/煨)　紫蘇(一/兩)
　　白芍　杉木節　羗活　沉香(五/錢)
　水煎五錢日二
羚羊角丸　脚氣心腹妨悶兩脅虚脹不思食漸覺心
滿氣隔不通
　　木香　防風　升麻(二/兩)　大麻仁　赤茯(三/兩)
　　旋復　羚角　茯神(二/兩)　獨活(二兩/半)　大腹(七枚/連皮)
　共末蜜丸梧子大酒下四十丸日一服　如腹内先
　冷加附子(二/兩)　大腸秘澁加大黄(炒兩/半)　氣滯加㯽
　榔(二/兩)　心胸膈熱加麥冬(三/兩)　筋急掣痛加牛膝(二/兩)
　皮膚風痒心下妨悶加枳殻(炒兩/半)　臟氣羸弱加黄
　茋(三/兩)
前胡飲　脚氣攻心腹脹滿嘔吐不下食
　　前胡　生薑　羚羊角　半夏　大黄(炒/)　赤茯
　　(五/錢)　枳殻(三/分)
　水煎五錢去滓下朴硝一錢
松節湯　脚氣入腹心腹脹急煩躁腫痛
　　松節(炒/黄)　桑皮　紫蘇(一/兩)　炙甘草(五/錢)　㯽榔(三/分)
　水煎三錢入燈心生薑童便日二
　　　脚氣衝心
論曰脚氣衝心之狀令人胸膈滿上氣喘急甚者嘔吐
是也葢風溼毒氣初從足起縱而不治上入于腹小腹
􁟍痺不仁毒氣上冲是謂腎水尅心火故名脚氣衝心
孫思邈云凡小覺病候有異即須大怖畏决意急治之
不可概以腫為候亦有不腫者正謂此也
吳茱茰湯　脚氣衝心煩悶腹脹氣急欲死
　　吳茱茰　木𤓰　㯽榔(二/兩)
　水煎五錢入竹葉一把以快利為度
獨活湯　脚氣衝心
　　獨活　犀角　石斛　側子　川芎　防風
　　當歸　防己　炙甘草(二/兩)　丹參　白芍(三/兩)
　　赤茯(四/兩)　桂(兩/半)
　薑水煎五錢日三凡服一二劑後隔五日一服若覺
　服内氣散兩脅有力行動無妨宜常服香豆酒
香豆酒方　同前
　　香豆(一/升)
　酒三升浸隨量頻飲覺利多即止
吳茱茰㯽榔湯　脚氣毒氣攻心欲死者
　　吳茰(炒四/升)　㯽榔(七/枚)　木𤓰　陳皮(一/兩)　厚朴(二/兩)
　竹葉水煎三錢
木𤓰湯　脚氣風溼毒氣攻心煩悶手足脉絶
　　木𤓰　吳茰(等/分)
　水煎三錢頃又服
犀角湯　脚氣若風熱輕但毒氣入胃唯心胸煩熱索
水灑胸面乾嘔好呌氣欲斷絶者
　　犀角　木香　人參　羚角　竹茹　沉香
　　射干　麥冬　赤茯(二/兩)　雞舌香　麝香(一兩/另研)
　　石膏(三/兩)
　水煎四錢去滓入麝末五分再沸服頃又服覺眼明
　心悟是效若嘔逆不下食加半夏(二/兩)　生薑(一/兩)　陳
　皮(兩/半)
木香湯　脚氣攻心悶絶欲死
　　木香　㯽榔(一/兩)　赤茯　郁仁　牛膝　大黄(炒/)
　　吳茰　桂(三/兩)
　水煎桑皮木通汁入藥三錢服如重又服
木香湯(又/方)　脚風毒攻心悶亂狂躁口乾氣欲絶或秘
澁
　　青木香　生黒豆皮(二/兩)　大黄(炒/)　紅雪(一兩即/紫雪)
　水煎五錢入紅雪三錢分二服頃再服當下燥糞
烏豆湯　風毒脚氣攻心心悶倒仆失音不語困甚者
　　烏豆(一升水四升/煎汁二升)　甜竹葉(一/把)　桑皮(三/兩)
　　大腹(七/枚)
　用豆汁浸藥一日次早煎分二服頃再服已死者幹
　開口灌之愈及灸脚心七壯男左女右
麻仁湯　脚氣冲心上氣二便澁小腹急痛
　　大麻仁(㣲/炒)　赤小豆(半/升)
　水七升煎二升半分三服過二日又一劑
朴硝湯　脚氣攻心悶絶
　　朴硝　白芍　柴胡　旋復　紫蘇(五/錢)　大腹
　　桑白皮(炙三/分)　㯽榔(二/枚)　生薑(一/兩)
　作三貼水煎去滓入朴硝二錢分二服
礬石湯　脚氣冲心
　　白礬(一/兩)
　漿水一斗五升煎浸脚良
九味木香丸　脚氣冲心胸膈煩滿喘急嘔吐
　　木香　訶勒　枳殻　桂(二/兩)　白芍　柴胡(兩/半)
　　厚朴(薑汁/炒)　㯽榔(二兩/半)　大黄(炒三/兩)
　共末蜜丸梧子大酒下二三十丸
　　　脚氣語言蹇澁
論曰風毒脚氣語言蹇澁者脾腎氣虚風涇中其經絡
也腎之經循喉嚨挾舌本脾之經挾咽連舌本散舌下
二經為風溼所中故令舌本强硬語言蹇澁也
大八風湯　脚氣上攻心脾語言蹇澁
　　當歸　大豆(三/兩)　白芍　烏頭　黄芩　逺志
　　獨活　五味　防風　川芎　麻黄　人參　秦
　　芁　乾薑　甘草　杏仁　石斛　白茯　升麻
　　紫苑　黄茋　桂(二/兩)
　酒水煎三錢
桂心湯　風毒脚氣􁟍痺不仁語言蹇澁
　　桂心(三/分)　麻黄　當歸(一/兩)　防風　升麻　犀角
　　㯽榔(二/兩)　黄芩　赤茯(兩/半)
　棗水煎三錢
　　　乾溼脚氣
論曰脚氣有乾溼之異者葢隂陽所以分也在臓為隂
在腑為陽然皆由風溼毒氣乗虚而入其症大同小異
故乾脚氣之狀血脉痞澁皮膚􁟍痺脛細痠疼食减體
瘦臟腑秘滯上冲煩悶溼脚氣之狀脚先腫滿或下注
生瘡肌汗流下兩脚疼上攻心腹咳嗽喘急面浮膝腫
見食嘔吐
四根湯　年深十九種乾溼脚氣
　　桑麻根節心　松木根節心　栢木根節心　杉
　　木根節心(並細剉炒/黒各一兩)　肉蓯蓉(酒浸/二兩)　五靈脂
　　石龍芮(炒一/兩)　天雄(泡裂去皮/臍二兩)　紫檀香　地龍
　　(炒/)　木香(各一/兩)　麝香(五/錢)　乳香　沒藥(一/兩)
　共末木𤓰酒下二錢日三
立應湯　乾溼脚氣冲注四肢
　　大腹(煨/)　木香　防己　紫蘇　白芍　羗活
　　訶勒皮　木𤓰　杉木節　沉香(一/兩)
　水煎五錢日二
四斤丸　乾溼脚氣差後常發令永不發
　　牛膝　木𤓰　蓯蓉　天麻(一/斤)
　酒五升浸一日晒乾為末用浸酒熬膏丸梧子大酒
　下三十丸
杉木節湯　乾脚氣頭痛腰脚痠痛心躁渴悶汗出氣
喘
　　杉木節(一/升)　橘葉(一/升)　大腹(七枚/連皮)　童便(三/升)
　同煮取半分二服如一服快利便止唐桞宗元乾脚
　氣夜半痞絶左脅有塊如大石且死困天寒不知人
　三日家人皆號哭滎陽鄭洵美傳此方服之半食間
　氣通立愈
防己湯　乾脚氣脚膝腫滿
　　防己　猪苓　郁仁　㯽榔(三/分)　木通　枳殻
　　紫蘇(五/錢)　赤茯　炙甘草(一/兩)
　薑水煎四錢
海桐皮散　溼脚氣及腎臟風下注滿脚瘡疼痛膿水
出
　　海桐皮　草烏(鹽/炒)　地龍(炒/)　蒺藜(炒一/兩)
　共末酒下二錢日二
　　　脚氣變成水腫
論曰昔人論脚氣謂脾受陽毒即熱􁟍腎受隂溼即寒
痺是知脚氣之病脾腎得之為多今變成水腫者亦縁
脾腎俱虚乏葢腎虚則不能行水脾虚則不能制水故
水氣散溢滲于皮膚流于四肢所以通身腫也
葶藶丸　脚氣成水腫上氣氣急咳嗽二便苦澁所服
利水藥反利大便小便反澁
　　葶藶(三/兩)　防己　炙甘草(一/兩)　杏仁　貝母(一兩/半)
　為末棗肉丸梧子大大棗桑皮粳米飲下三十丸小
　便未快加十丸
㯽榔散　脚氣浮腫漸變成水心腹脹滿二便不通氣急
喘息
　　白㯽榔(五/枚)　大腹皮(七/枚)　木香(一/兩)
　大腹細剉二味為末用童便一鍾煎大腹一枚香末
　二錢去滓入㯽榔末三錢再沸服日二
猪苓湯　脚氣兼水氣膈氣通身腫滿氣急小便不通
　坐卧不得
　　猪苓　防己　赤茯(三/分)　木香　郁仁　澤㵼(二/兩)
　　桑皮(五兩/炙)　大腹(七枚/和皮)
　水煎五錢服下小便立効日三
　　　脚氣大小便不通
論曰脚氣二便不通者中風溼之氣摶于脚膝上攻胸
腹脅肋填滿榮衛痞膈三焦之氣升而不降所以傳導
變化皆不能出而二便不通葢腎氣化則二便利脚膝
者腎之候今脚氣上攻則腎氣不得化腎氣不化致二
便不通也
桑白皮湯　男女風毒脚氣及徧身拘急刺痛二便赤
澁不思食嘔逆或寒熱
　　桑皮　木通　青皮　紫蘇　羗活(一/兩)　荆穗
　　蘹香子根　木𤓰　獨活　枳殻(二/兩)　大腹(大者/三十)
　　(枚/)
　薑葱水煎三錢日二
㯽榔湯　脚氣腫滿坐卧不得上冲心二便秘澁
　　㯽榔(七/枚)　木香　郁仁(二/兩)　桑皮(炙/)　木通(三/兩)
　水煎三錢去滓入牽牛末一錢二便利氣快為度
　　　江東嶺南瘴毒脚氣
論曰内經謂南方者其地下水土弱霧露之所聚也江
東嶺南大率如此春夏之交山水蒸欎風溼毒氣為甚
足或感之遂成瘴毒脚氣其候脚先屈弱漸至痺疼膝
脛㣲腫小腹不仁頭痛煩心痰壅吐逆時作寒熱便溲
不通控心而勢迫治不可緩支法存所以留意經方編
善斯術者豈非江左嶺表此疾得之為多歟
犀角湯　江東脚氣小欲動作漸覺心悶脚脛痠痛煩
熱不止
　　犀角　木香　前胡(一/兩)　竹茹(三/分)　麥冬(兩/半)
　　大腹皮(三枚/全用)
　用水煎五錢
羚羊角湯　江東脚氣盛發上冲脾胃胸膈煩悶意氣
不暢口乾目不知人
　　羚角　犀角(兩/半)　木香　升麻　旋復(一/兩)
　　麥冬　大腹(五/枚)　枳殻　前胡(一/兩)
　水煎五錢快利為度
旋復花飲　乍處嶺南未伏水土食飲不宜兼卑溼脚
氣發動時復心悶面目脚膝浮腫氣乏唇口青黒胸膈
煩熱見食吐嘔心腹妨痛冷氣結聚如有此疾急服
　　旋復　前胡　郁仁(一/兩)　半夏　赤茯(二/兩)
　　大腹(五枚/全)　吳萸(三/分)
　薑水煎五錢日二要疎利加㯽榔末
犀角湯　脚氣之疾先起嶺南稍來江東皆由卑溼得
之或㣲覺疼痺或二脛腫滿行起痺弱或上入腹不仁
或時作冷熱皆其候也若先覺此症食嘔不下氣上逆
者宜急服
　　犀角　旋復(一/兩)　赤茯　陳皮(兩/半)　紫蘇(半/握)
　薑棗水煎五錢豆一合
獨活酒　嶺南脚氣發動地氣鬱蒸熱毒風盛脾肺常
有風溼
　　獨活　生地(三/兩)　海桐皮(二/兩)　惡實根(生/)
　　桂(一/兩)　黒豆皮(生/)　大麻仁(炒一/大升)
　生白酒三斗浸頻服
　　　脚氣雜治膏藥淋渫等
論曰脚氣症候不一隨症用藥備載于前然有一方兼
治數症者有膏酒淋傳者皆昔經騐用之多効今復詳
類於後
木𤓰丸　脚氣諸疾
　　木𤓰(四/枚)　乳香(二/兩)　甘菊(一/兩)　青鹽(一/錢)
　將𤓰去瓤子入末封固蒸研丸梧子大酒下五十丸
　日三汗香為騐并膝脚等疾皆治
桑葉煎　脚氣會用諸方苦脚弱宜服
　　白桑木(用生桑椹者採/軟枝切一石)
　水一石煎五斗又加水五斗煎去滓慢煎成膏約二
　升即止收貯頻含化一匙服七日覺四肢通暢頻頻
　洩氣已後兩脚或腫勿怪乃是得藥力病差之候
牛膝酒　脚氣極冷着厚衣葢覆不覺煖
　　牛膝　生地(半/斤)
　紙包泥裹又用紙包泥固乾灰火養半日次以火燒
　一伏時取出漬酒服
蒜酒　初覺似有脚氣宜服
　　蒜(二升/切炒)　桃仁(一升去/皮尖炒)　豆(一升/炒香)
　酒一斗浸服
石斛酒　脚氣痺弱筋骨疼痛
　　石斛(四/兩)　人參　丹參　川芎　杜仲　白术
　　黄茋　五味子　防風　陳皮　甘草(炙/)
　　白茯　乾薑　　山藥　當歸　桂(二/兩)　牛膝(三/兩)
　酒五斗浸服
菝葜酒　脚氣屈弱積年腰脊攣痺及腹内堅結
　　菝葜(五斗水石/半煮七斗)　麯(十斤用上汁/二斗浸二日)　白糯米(一石/淘)
　蒸攤入汁麯拌匀内甕中常法取酒服
脚氣發心膈悶宜此方
　　取新磚(二/塊)
　中心鑿孔如毬子大勿令透過將火燒紅用醋撥之
　便入川椒于孔内以物葢看温煖以脚踏磚上立愈
麻黄裹足方　久藴風熱足多冷麻隱痛難行夜常轉
筋如風所吹皆脚氣之症
　　麻黄(二斤/炒)
　令極熱以帛包貯裹二足勿透氣良久脚上有汗候
　麻黄温不用却着棉襪無令風吹如此數次永除病本
芥子膏　風溼脚氣腫痛無力
　　白芥子　萞麻　木别　芸苔子　白膠香(一/兩)
　　胡桃(五/枚)
　搗千杵成膏如彈子大塗患處
黒豆煎　脚氣
　　黒豆(五/升)　桑皮(五兩水三升/同豆煮汁)　羗活　蒺藜
　　吳茰　海桐皮(五/錢)
　共末入汁煎膏酒下
　
　
　
　
　
　
　
　
　
　
　
　
　
　聖濟總録纂要卷八
欽定四庫全書
　聖濟總録纂要卷九
　　　　　　　　　　　　　　休寧程林纂
　　膈氣門
　　　膈氣綂論
論曰胸中者氣之府呼吸升降之道也隂陽升降順理
則氣道通調胸中乃治喜怒寒熱不調則氣聚於胸而
為膈氣夫膈氣有五憂膈恚膈氣膈寒膈熱膈是也憂
膈之病胷中氣結煩悶津液不通飲食不下羸瘦無力
恚膈之病心下若實嘔輒噫醋心食不消心下痞澀積
結在于胸中大小便不利氣膈之病胸脇逆滿咽塞不
通惡聞食臭寒膈之病心腹脹滿咳逆膈上苦冷臍腹
常鳴食不生肌熱膈之病臟有熱氣五心中熱肉爛生
瘡骨煩四肢重唇口乾躁身體頭面手足或熱腰背疼
痛胸痺引背水榖不消不能多食羸瘦少氣此五膈為
病之症也人之和氣一有憂思恚怒寒熱飲食悉皆傷
之致隂陽不和臟腑生病氣痞于胸腑之間故曰膈氣
諸方之論不一又有十膈症各不同其發之原不越于
此也
　　　五種膈氣
論曰人之胸膈升降出入無所凝滯命曰平人若寒温
失節憂恚不時飲食乖宜思慮不已則隂陽拒膈胸脘
痞塞故名膈氣曰憂曰恚曰氣曰寒曰熱五種雖殊其
為膈病則一
建中丸　治男女五種膈氣及一切氣不思食
　　白豆䓻　胡椒　甘草　陳皮　髙良薑　蘹香
　　子(炒一/兩)　紅豆䓻　人參　川芎　蒟醬　黒乾
　　薑　藿香葉(五/錢)
　共末入蜜杵丸芡實大酒下二丸薑湯下亦可
備急沉香散　治霍亂吐㵼氣逆結胸膈氣刺痛不思
食
　　沉香　丁香　京三稜　黒乾薑　蓬莪茂(五/錢)
　　肉豆䓻　人參　木香　赤茯苓　藿香葉
　　桂心(一/兩)　髙良薑　甘草　胡椒(一/分)
　共末用鹽㸃茶下二錢
五膈丸　治五種膈氣噎塞胸中滿悶不下食
　　白术　木香　陳皮(去白/炒)　訶勒皮　桃仁(去皮/尖炒)
　　裩布(洗燒灰/三分)　桂心　大黄　半夏(薑汁/炒)　枳實
　　(麩/炒)　檳榔(㣲/煨)　琥珀(研一/兩)
　共末入蜜杵丸如梧子大薑棗湯下三十丸
人參白术湯　治膈氣咽塞憂結不散
　　人參　白术　甘草　京三稜　訶勒皮　陳皮
　　(去白/炒)　木香　桂心　檳榔　草豆蔲　赤茯苓
　　枳殻(炒五/錢)
　生薑水煎三錢温服日二
人參丸　治膈氣咽喉噎塞不下食
　　人參　檳榔　紫朴(薑汁/炒)　枇杷葉(一/兩)
　　半夏(薑炒/五錢)
　共末糊丸如梧子大薑湯下二三十丸日二
導氣散　治膈氣咽塞不下
　　虎頭骨　人參　紫朴　羚羊角　蓽撥(一/兩)
　共末飲下二錢
裩布丸　治膈氣噎塞不下食
　　裩布(洗浄燒/灰一兩)　樁杵頭細糠一合
　共研用老牛涎一合生柏葉汁一合慢煎入蜜攪成
　膏與末杵丸芡實大每用一丸含化嚥下
　　　膈氣嘔逆不下食
論曰膈氣嘔逆不下食者由胃氣不足風熱乗之或憂
恚氣結不得宣通故令膈脘痞滿氣塞胸中縱能食而
卒不下或入胃中多致不消與留飲相擊則變為嘔逆
也
丁香丸　治膈氣嘔逆不下食壅悶惡心
　　丁香(二十/一枚)　木𤓰　木香(一/兩)　檳榔(㣲煨/一枚)　肉豆
　　䓻(一/枚)　青皮(去白炒/七枚)　半夏(薑炒/一分)
　共末入蜜杵丸梧子大薑湯下二十丸
人參赤茯丸　治膈氣嘔逆不下食或憂恚氣不宣通
　　人參　赤茯苓　細辛　白芍藥　枳殻(去白/炒)
　　黑乾薑　桂心　炙甘草(一/兩)　㯽榔　訶勒皮(兩/半)
　共末入蜜杵丸如梧子大用酒下二十丸　如覺有
　物在喉中即丸三五丸如彈子大津嚥含化一丸
五膈丸　治胃氣素弱因于憂恚膈氣虚弱嘔逆不思
飲食
　　人參(一/兩)　附子　川椒　細辛　逺志　乾薑(五/錢)
　　炙甘草　麥冬　桂心(三/錢)
　共末入蜜杵丸如彈子大食後含化一丸津液嚥下
　覺胸中氣逆即服一丸日三
　　　膈氣痰結
論曰膈氣痰結者謂結痰在胸膈之上喉間噎塞咳唾
稠濁氣滿胸中妨害飲食葢縁脾肺久虚氣道痞澀不
能升降水飲停結聚而為痰久不差則變虚弱上喘之
病
木香丸　治膈氣痰結嘔吐酸水
　　廣木香　青皮　白术　桂心　益智仁　肉豆
　　䓻(煨一/兩)　吳茱萸　細辛　黑乾薑(五/錢)
　共末用酒煮陳米糊丸如小豆大生薑湯下十五丸
　至二十丸日二
玅紅散　治膈氣痰結嘔逆吐食
　　紅麯(炒/)　人參　丁香　白茯　藿香(五/錢)
　共末飲下二錢日二
五膈丸　治膈痰結胸中不利
　　赤茯苓　陳皮　桑白皮　紫蘇(一/兩)　㯽榔(煨八/枚)
　　紫朴(薑炒/一兩)　生薑(焙二/兩)　旋復花(兩/半)
　共末入蜜杵丸如梧桐子大飲下二三十丸
　　嘔吐門
　　　嘔吐綂論
論曰人之隂陽升降三焦調順脾胃和匀乃能腐􁋑水
榖變化糟粕傳㵼行導下走腸間若脾胃虚冷水榖不
化則隂陽痞膈三焦不調濁隂之氣不能下行冲奔于
上故發為嘔吐然吐逆之病有得之于膈實者有生于
中滿者有發于下焦者種種不同悉本于胃氣逆則嘔
吐葢胃者水榖之海三焦者乃水榖之道路胃氣宣通
則上焦如霧中焦如漚下焦如瀆命曰平人若胃氣虚
弱水榖遲化停滯三焦格拒升降不匀其氣虚滿得食
則嘔而又有朝食暮吐暮食朝吐者有食已即吐者有
嘔吐榖不得前者有但嘔而無所出者有先嘔却渴者
有先渴却嘔者有嘔家本渴而反不渴者治求其本各
有不同假令内格拒逆食不得入是有火也病嘔而吐
食久反出是無火也舉此二者乃知嘔吐之名則一而
治藥之法各異雖治有冷熱有虚實之别要在安胃氣
為本使隂陽升降呼吸平均嘔吐之病順而愈矣
　　　嘔吐
論曰嘔吐者胃氣上而不下也譬之空缾小口頓溉不
入乃升氣所礙人病嘔吐其理如此葢脾胃氣弱風冷
干動使留飲停積飲食不化胃氣虚脹心下淡淡其氣
上逆故令嘔吐也
厚朴丸　治脾胃虚寒痰盛嘔吐
　　紫朴(去皮一斤/薑汁炒)　半夏(半/斤)　生薑(三斤取汁又入/水三碗搗絞汁)
　將汁仝朴半共入砂鍋内慢火煮乾為末棗肉丸如
　梧子大酒下二十丸
藿香散　治脾胃虚寒痰盛嘔吐不止飲食不化
　　藿香　紫朴(一/兩)　桂心　炙甘草(五/錢)　青皮(去白/炒三)
　　(分/)　枇杷葉(去毛炙/一分)　乾薑(兩/半)
　薑棗水煎三錢服
七寶湯　治脾胃虚冷嘔吐痰涎胸膈痞悶不思食
　　人參　白茯　甘草(一/兩)　大腹皮(全/用)　半夏(薑製/二兩)
　　草豆䓻(四枚/煨)　訶勒皮(五/枚)
　薑棗水煎三錢服
濟急丸　治脾胃虚寒痰飲留滯嘔吐不止
　　附子(大者一/枚剜空)　丁香(四十九枚入/附子孔内封)
　以薑自然汁浸附子於器中重湯煮乾為末每服一
　錢津液嚥下
和胃湯　治食飲不下嘔逆清水面目虚腫
　　人參(二/兩)　赤茯苓(兩/半)　半夏　茅草根(一/兩)　木通
　　青竹茹(三/分)　甘草(五/錢)
　薑棗水煎三錢空心服
人參半夏丸　治嘔吐不下食頭痛
　　人參　半夏(湯泡七次薑/汁製二兩)　前胡(一/兩)
　　鉛丹(水飛過/五錢)
　共末蒸大棗去皮核杵成丸如梧桐子大空心薑湯
　下二十丸晩再服
　　　乾嘔
論曰嘔而欲吐吐而無所出故名乾嘔此由隂陽不和
胃中虚弱氣逆上行不能下降故有乾嘔之症
麝香平氣丸　治胃氣虚弱乾嘔心胸痞悶痰逆惡心
吞酸噫食腹脇疼痛和脾胃進飲食辟除邪氣
　　麝香　木香　沉香　肉豆䓻　乳香(生薑汁煮/研成膏)
　　丁香　丹砂　桂心　紫朴(薑汁/炒)　半夏(薑汁/製)
　　㯽榔(一/兩)
　共末入膏糊丸如梧子大空心飲下二十丸
四倍散　治胃氣不和乾嘔惡心
　　訶梨勒(煨取皮/一兩)　人參(二/兩)　白茯(飯上蒸/四兩)
　　白术(陳土炒/八兩)
　共末鹽湯下二錢或薑棗水煎服之大補虚損
安中散　治乾嘔
　　小麥(炒四/兩)　甘草(炙/)　陳麯(五/錢)　乾薑(炒一/兩)
　共末空心棗湯下二錢日二除邪熱和胃氣進飲食
桂苓湯　治乾嘔煩悶不下食
　　桂心　人參　白术　乾薑(五/錢)　砂仁　紫朴(一/兩)
　　陳皮　甘草(二/分)
　薑棗粟米水煎三錢服
和安湯　治胃氣上逆乾嘔不止
　　陳皮(去白炒/一兩)　甘草(炙二/兩)　乾薑(炒五/錢)
　薑水煎三錢空心温服
參粟湯　治乾嘔不下食
　　人參(一/兩)　半夏(湯泡七/次四兩)　生薑(五大/片)　陳粟米(二/兩)
　仝入碢慢炒搗為粗末薑棗水煎三錢空心服
胡椒湯　治胃氣上逆乾嘔煩悶
　　胡椒(二十/一粒)　木香(二/錢)　􁋑糯米(一/合)
　仝炒􁋑分三服水煎空心下
　　痰飲門
　　　痰飲綂論
論曰人之有形藉水飲以滋養水之所化憑氣脉以宣
流葢三焦者水榖之道路氣之所終始也若三焦調適
氣脉平均則能宣通水液行入于經化而為血灌溉周
身設三焦氣澀脉道閉塞則水飲停滯不得宣行因之
聚成痰飲為病多端古方論痰飲有四痰飲懸飲溢飲
支飲是也若其人素盛今瘦水走腸間瀝瀝有聲謂之
痰飲水流脇下咳唾引痛謂之懸飲飲水流行歸于四
肢當汗出而不汗體身疼重謂之溢飲其人咳逆短氣
倚息不得卧其形如腫謂之支飲此飲疾之大概也然
又有五飲及水在五臟病各立名不同與夫聚而不散
曰留飲癖于脇肋下曰癖飲流移不定曰流飲沉伏于
内曰伏飲因酒多而成名曰酒癖因寒多所致即曰冷
痰因熱邪所傷即曰熱痰病雖多端悉由三焦不調氣
道否澀而生病焉是以氣行即水行氣滯即水滯故知
飲之為病在人最多善治者以宣通其氣脉為先則水
飲無所凝滯所以治痰飲者當以温藥和之葢人之氣
血得温暖則宣流也及結而成堅癖則兼以消痰破飲
之劑攻之堅癖自消痰飲自愈
　　　痰癖
論曰痰癖之病由三焦氣不升降水飲停滯留于脇下
寒氣乘之則令脇肋堅脹按之瀝瀝有聲有時而痛妨
害飲食久不施治令人肢體羸瘦謂之痰癖
枳殻丸　治痰癖脇肋刺痛勻氣寛膈
　　枳殻　人參　五味子　柴胡(五/錢)　甘草
　　石斛　訶勒皮(一/兩)
　共末蜜丸如梧子大飲下三十丸
消飲白术丸　治痰癖及飲酒停痰積聚不利嘔吐目
昏耳聾腸中水聲
　　白术　半夏(薑汁搗餅/炙乾三兩)　枳殻(去瓤炒/四兩)
　　乾薑(炒二/兩)
　共末蜜丸如梧子大空心飲下三十丸
　　　支飲
論曰水飲停積胸膈不能消化支乗于心故名支飲其
狀令人心下築悸咳逆喘息飲食不下身體虚浮形如
水腫是也
參茯丸　治支飲不消胸膈滿悶
　　人參　赤茯　膽南星(三/分)　半夏　生薑
　　晉礬(一/兩)
　將生薑南星半夏搗成餅慢炙黄與藥共末糊丸如
　梧子大薑湯下二十丸
甜葶藶丸　治支飲氣喘不得息
　　甜葶藶(紙上/炒)　木香　半夏(薑汁/製)
　共末薑汁糊丸如梧子大空心薑棗湯下二十丸
㯽榔丸　治支飲胸膈痞滿悶
　　㯽榔　肉豆䓻(麫包煨/五錢)　半夏(薑汁/製)　青皮(去白/炒)
　　乾薑(炒黒/一兩)
　共末薑汁糊為丸如小豆大薑湯下五丸以差為度
　　　留飲
論曰留飲之病得于三焦壅痞氣脉凝澀致飲水不消
留聚胸膈之間令人痞滿短氣脇下脹滿喜渴數飲是
其候也
赤茯湯　治膈間留飲嘔逆多眩短氣多渴
　　赤茯　柴胡　白术　枳殻　㯽榔(一/兩)　杏仁
　　半夏(三/分)　人參　旋復花(五/錢)
　薑水煎三錢空心服
半夏湯　治留飲不除胸中痰冷
　　半夏(五/兩)　人參　附子　桂心　甘草　赤茯(二/兩)
　　白术(三/兩)
　薑水煎三錢空心服日二
枳實湯　治留飲不消心下痞堅時復作痛
　　枳實(麩炒/二兩)　白术(土炒/三兩)　桂心(一/兩)
　薑水煎三錢空心服日二
沉香茯苓丸　治留飲
　　沉香(一/兩)　白茯苓　半夏(薑汁/製)　人參(去/蘆)　丁香
　　(二/兩)　甘草　陳皮(去/白)　肉豆䓻(煨/)　㯽榔(五/錢)
　共末蜜丸如梧子大薑湯下二十丸温脾胃利胸膈
　和氣血
蓽撥煮散　治留飲食癖
　　蓽撥　炙甘草　大腹皮　丁香　訶梨勒
　　乾薑(炒五/錢)　白术　草豆䓻　陳皮(去白炒/一兩)
　　桂心(三/分)
　共末薑水煎三錢服
　　痰飲門
　　　冷痰
論曰氣為陽陽不足者不能消爍水飲遇脾氣虚弱氣
道否膈則聚飲而成痰浸漬腸胃上為嘔逆吞酸下為
洞泄寒中久不已則令人消瘦倚息短氣妨害飲食昔
人治痰飲多以温藥和之為此故也
半夏湯　治冷痰癖飲胸膈痞滿嘔逆不止
　　半夏(湯泡七次/薑製三兩)　人參　白术　附子　甘草
　　赤茯　桂心(二/兩)
　薑水煎三錢服日二
吳茱萸湯　治胸中塞痰心下煩悶欲吐不下食
　　吳茱茰(洗/炒)　人參　半夏(薑汁/炒)　桂心(二/兩)
　　甘草(一/兩)
　薑棗水煎三錢空心温服日二
半夏湯　治胃中冷痰嘔逆消食温胃止逆
　　半夏　杏仁　陳皮(二/兩)　桂心　甘草(一/兩)
　　木香　乾薑(五/錢)
　薑水煎三錢空心温服
吳茱茰湯　治胃中冷痰吐酸水胸中不快
　　吳茱茰(湯洗/炒)　附子　半夏(薑汁炒/二兩)
　用薑水煎三錢空心温服
丁香半夏丸　治胃中冷痰利胸膈和脾胃進飲食
　　丁香(一/兩)　半夏(薑汁炒/二兩)　人參　木香　藿香(五/錢)
　　肉豆䓻(煨二/枚)　陳皮(五/錢)
　共末薑汁糊為丸薑湯下二十丸
法製半夏　治冷痰利胸膈一切諸痰並治
　　半夏(八兩湯泡/酒浸一日)　白礬(四/兩)　丁香皮　草豆䓻(三/兩)
　仝入酒浸春夏七日秋冬十五日取夏洗過焙乾毎
　嚼五六粒茶酒任下
　　　熱痰
論曰熱痰者由氣滯壅塞津液不通熱氣與痰水相摶
聚而不散若咽喉乾躁或寒或壅頭目昏重咳唾稠濁
面目赤熱是其症也
鵝梨煎丸　治熱痰涼心肺利胸膈解毒補元益氣
　　鵝梨(大者二十枚/去皮渣取汁)　皂莢(十條去皮/水揉取汁)　懷生地黄
　　(八兩水/搗取汁)　薄荷(生搗/取汁)　白蜜(八兩仝上/汁煎成膏)　人參
　　白茯苓　木香　肉蓯蓉　白蒺藜(炒去/刺)牛膝
　　半夏(一/兩)　雲白术　羗活(三/分)　㯽榔(煨三/分)　山藥
　　青皮(去白/炒)　防風　炙甘草　桔梗(三/分)
　共末搗膏為丸如梧桐子大荆芥湯下二十丸
千金散　治熱痰壅盛胸膈不利
　　半夏(薑汁/製)　蛤粉(五/錢)　甘草　羗活　凝水石(三/錢)
　　(煆/過)
　共末水下三錢空心服以利為度
丹砂丸　治熱痰壅盛虚煩躁渴
　　丹砂(半為/衣)　膽南星　枯礬(一/兩)　炙甘草(五/錢)
　　半夏(二兩薑汁/製水作糊)
　共末用薑汁糊為丸如梧桐子大丹砂為衣毎服薑
　湯下二十丸
麥冬湯　治胸間熱痰不思食
　　麥冬　人參　前胡　葛根　犀角(一/兩)　桔梗(五/錢)
　　蘆根(二/兩)
　水煎五錢空心服日二
　　　膈痰結實
論曰膈痰者氣不升降津液痞澀水飲之氣聚于膈上
久而結實故令氣道奔廹痞滿短氣不能眠卧甚者頭
目旋運常欲嘔吐是也
金箔丸　治膈痰結實咽喉不利咳嗽喘息
　　金箔(五十/片)　牛黄　麝香(五/分)　氷片　珍珠(無油/而白)
　　(者入豆腐/中水煮研)　硼砂(一/錢)　丹砂(一/兩)　甘草(二/兩)　馬牙
　　硝(一/錢)
　共末蜜丸如芡實大金箔為衣人參湯或薄荷湯下
　一丸
半夏丸　治膈痰結實滿悶喘逆化痰
　　半夏(薑汁製/五兩)　皂莢(五挺去皮揉/水煮半夏)　生薑(五兩與/半夏搗)
　　(作餅/炙乾)
　為末蜜丸如梧子大薑湯下二十丸
犀角湯　治膈痰結實頭目昏運不思食咳嗽煩渴
　　犀角　人參　片芩　柴胡(一/分)　麥冬　白茯
　　升麻(五/錢)　甘草(半/分)
　薑水煎三錢空心服
八珍丸　治膈痰結實滿悶喘逆不能眠卧者
　　丹砂(研半/兩)　犀角(鎊/)　羚羊角(鎊/)　茯神　牛黄
　　(研/)龍脑(研各二/錢半)　牛膝　南星　硼砂(研各/一兩)
　右為細末研匀蜜丸如雞頭大每服一丸食後細嚼
　人參荆芥湯下
神仙墜痰丸　治膈痰結實滿悶或痰飲否塞等症
　　皂角(不蛀者去皮弦酥炙黄/色去子净一兩六錢)　白礬(一兩/生用)
　　黒牽牛(一觔取頭/末四兩)
　右為末滴水丸如梧子大每日服三十丸漸加至百
　丸空心温酒送下
　　　膈痰風厥頭痛
論曰痰生於脾胃宜實脾燥濕又隨氣而升宜順氣為
先分導次之風動於肝肝宜疎泄如治之未當則脾受
木制而痰由自生久而欝結胸膈隨火上升以致頭痛
發暈甚而至於風厥風厥者即肝厥也凡治此者宜豁
其痰而燥其脾踈其肝而和其胃則痰自不生厥自愈
而痛自止矣
玊壺丸　治膈痰風厥頭痛目眩等症
　　天南星(生/)　半夏(生各/一兩)　天麻(半/兩)　頭白麵(三/兩)
　右為細末滴水為丸如梧桐子大毎服三十丸用水
　一大盞先煎令沸下藥煮五七沸候藥浮即􁋑漉出
　放温别生薑湯下不計時服
玊真丸　治膈痰厥逆不可忍
　　硫黄(二/兩)　石膏(煆通/赤研)　半夏(湯/洗)　硝石(研各/一兩)
　右為細末研勻生薑汁為丸如桐子大隂乾每服二
　十丸薑湯或米飲下更灸關元百壯虚寒甚者去石
　膏用鐘乳粉一兩
芎辛導痰湯　治痰厥頭痛
　　川芎　細辛　南星　陳皮(去/白)　茯苓(以上各/一錢半)
　　半夏(二/錢)　枳實(麩/炒)　甘草(各一/錢)
　右作一服水二鍾薑七片煎至一鍾食後服渣再煎
　服甚者三四服必止
川芎丸　治膈痰頭痛眩暈
　　川芎(一/觔)　天麻(四兩用鄆/州者佳)
　右為末蜜丸毎兩作十服每服一丸細嚼茶酒下取
　効最速
　　　消渴
論曰消渴一症有標本之異當審其所起辨其所發而
施治焉庶不舛錯悞人若六氣為病其本有之三隂三
陽為病其標有之一曰消渴以渴而不利引飲過甚言
之二曰消中以不渴而利熱氣内消言之三曰腎消以
渴而復利腎燥不能制約言之此久不愈能為水腫癰
疽之病宜慎此者服藥之外當以絶嗜慾淡滋味為本
　　　消渴
論曰消渴者渴而引飲乃復溲少是也得之五石之氣
内燥津液腎氣不化故渴甚而溲少也久之不治則經
絡壅澀留于肌肉變為癰疽腫毒瘡癤之候
桃紅散　治三消渴病
　　石膏　鉛丹　赤石脂　白石脂　括樓根(一/兩)
　　炙甘草(五/錢)
　共末空心温水下二錢日二
沃焦散　治三消渴病飲水無度小便短少
　　泥鰌魚(十條隂乾去/頭尾燒灰研)　荷葉(隂乾/研)
　共研勻用新汲水下三錢日二不思水即止
葛根丸　治消渴日飲水數斗不止
　　葛根　附子　括樓根　鉛丹(炒一/兩)
　共末入蜜杵丸梧子大用茅根湯下二三十丸
神應丸　治消渴津液内耗飲水不休溺少
　　桂府滑石(飛/過)　寒水石(研五/錢)
　用鷄子一枚取孔去黄將清和末如膏入殻封固外
　以鹽泥包裹曬乾煆赤以藥細研大人飲下二錢小
　兒五分
止渴括樓飲　治因好熱麫炙磚及熱藥并乳石三焦
氣膈心肺乾熱口乾舌焦飲水無度小便數多心欲狂
亂服此急救
　　括樓(一枚要黄􁋑者/去皮用瓤并子)　冬𤓰(中様大者一枚去/蒂入括樓瓤子)
　用黄土泥裹𤓰半指厚隂乾以火燒通赤去泥就熱
　將𤓰爛研絞汁約七八合入蜜二兩和勻稍冷分作
　三服臟腑熱竭即不思水小便自無如括樓未􁋑時
　獨燒冬𤓰服之亦妙
生津丸　治消渴疾津液内耗飲水不止溲少
　　青蛤粉　白滑石(飛過/一兩)
　共研勻用黄顙魚涎和丸小豆大陳粟米飲下二三
　十丸日二
猪脊骨飲　治消渴久不差
　　雄猪脊骨(五/寸)　炙甘草　黒乾薑(半/分)　大棗肉(二十/枚)
　用水三升煎二升發時和􁋑水不拘時服以差為度
竹龍散　治消渴引飲不止溲少服之止渴利便
　　五靈脂(醋化濾/去沙石)　黒豆(五/錢)
　共末用冬𤓰湯下二錢無𤓰時用葉與子煎湯日二
　小可渴只用一服差差後不可服熱惟宜服八味丸
　仍用五味子代附子
八味丸　治消渴愈後復發時服之俱玅
　　懷􁋑地(四/兩)　山藥　山茰肉　白茯苓　牡丹皮
　　(二/兩)　澤㵼　五味子　桂心(一/兩)
　共末入蜜杵丸梧子大鹽湯下二三十丸
甘露散　治消渴飲水不止
　　猪胞(乾者/十枚)
　煎破洗浄以火燒烟止研末空心酒下一二錢日二
生津液梅蘇丸　治消渴膈熱煩躁
　　白鳥梅　紫蘇　鳥梅肉(五/錢)　人參(一/分)　炙甘草
　　(兩/半)　訶勒皮(一/兩)　百藥煎(三/兩)　麥冬(三/分)
　共末用黄蠟汁和丸芡實大津化一丸嚥下　暑月
　行路止渴甚妙
人參煎方　治消渴
　　人參(一/兩)　葛根(二/兩)
　共末發時用燖猪湯一升入末三錢蜜二兩慢煎取
　汁三合自稠如餳收貯夜飯後含化一匙津下重者
　不過三服
牛膝丸　治消渴下元虚損經久不止
　　牛膝(五兩/為末)　生地汁(五/升)
　以汁浸末夜浸日曬汁盡為度入蜜杵丸梧子大酒
　下三十丸久服壯筋骨駐顔色黒鬚髪
薑魚丸　治消渴飲水不止
　　生薑
　切片焙乾為末用鯽魚膽汁和丸梧子大米飲下七
　丸至十丸
鷄膍胵散　治久渴不差旬日見效
　　鷄膍胵黄皮　鷄腸(五具/炙)　鹿角膠　白龍骨(煆/)
　　白石脂(一/兩)　桑螵蛸(二十一/枚炙)　土𤓰根(三/兩)　川黄
　　連　牡蠣(童便/汁)　苦參(二兩/半)　漏蘆(炙一/兩)
　共末空心飲下二錢日二
黄連牛乳丸　治消渴
　　川連(一斤/去鬚)　麥冬(二/兩)　牛乳　生地汁
　　生葛汁(四/兩)
　二味共末用乳汁煎沸杵丸梧子大空心飲下二三
　十丸日二
竹葉湯　治消渴飲水不輟多至數斗
　　甘竹葉(切/)　大麻仁(炒/)　赤秫米(各一/升)　鹿蹄(四/隻)
　　(湯泡去皮毛/骨細研肉)　白茯苓(一/兩)　薤白(切二/兩)
　共分八服先以水三鍾煎麻仁竹葉取汁入藥煎一
　鍾㣲㣲飲之渴止為度
　　　消渴煩躁
論曰消渴煩躁者陽氣不藏津液内燥故令煩渴而引
飲且躁也内經謂諸躁狂越皆屬于火葢以心腎氣衰
水火不相濟故也
蘆根湯　治消渴心脾中熱煩躁不止下焦虚冷小便
多羸瘦
　　蘆根(一/斤)　括樓根　牡蠣(便/淬)　黄茋(二/兩)　知母(三/兩)
　　生麥冬(六/兩)
　水煎三錢空心温服日二
翠碧丸　治煩渴不止咽乾躁熱昏悶
　　青黛　麥冬　葛根　懷生地(二/兩)　括樓根(三/分)
　　寒水石(煆三/兩)　膽星　知母(五/錢)
　共末用陳米糊丸梧子大金箔為衣煎人參竹葉湯
　下十五丸至二十丸日二
天冬煎方　治消渴煩躁引飲無度驚悸不安
　　生天冬(半斤/去心)　白蜜(五兩/煉)
　用水五鍾煎天冬至三鍾以汲水淘數次别以熱水
　一鍾入蜜攪匀浸天冬五日毎食後食天冬一兩差
白茅根飲　治丹石并熱藥發動毒氣不宣心肺躁熱
煩渴飲水不止旋作小便久之即為癰疽腫毒
　　白茅根　麥冬(兩/半)　白茯苓(三/兩)　桑白皮(二/兩)
　　露蜂房(炙黒/一兩)
　共粗末如黍米大水煎四錢淡竹葉十二片大棗二
　枚温服日二
　　　消渴小便白濁
論曰消渴飲水過多久則滲漏脂膏脱耗精液下流胞
中與水液渾濁隨其所之與小便利下凝膏故謂之消
渴小便白濁也
腎瀝湯　治消渴小便白濁如脂
　　白羊腎(一對去/脂膜切)　五味　杜仲　生薑　黄茋(兩/半)
　　懷生地(一/兩)　人參(五/錢)　大棗(五/枚)　磁石(三兩打碎/洗去黄水)
　　(綿裹/煎)
　藥分二劑先以水四升煎腎與磁石二升入藥再煎
　八合去滓分二服
山茱茰丸　治消渴飲水極多肌體瘦弱小便如米泔
腰膝冷痛諸方不能治者
　　山茰肉　括樓根　苦參　土𤓰根　龍骨(研兩/半)
　　川連(三/兩)
　共末用生括樓汁搗丸梧子大飲下三十丸日二
肉蓯蓉丸　治消渴下焦冷小便如脂泔
　　肉蓯蓉　丹皮　川歸　五味子　巴㦸天　地
　　骨皮　白龍骨　韭子　甘草　懷􁋑地　澤㵼
　　(一/兩)　磁石(醋淬/七次)　赤石脂　人參(兩/半)　白术　禹
　　餘粮(煆三/分)　桑螵蛸(炙四/十枚)
　共末入蜜杵丸梧子大牛膝湯下二三十丸日二
　　　久渴
論曰消渴之病本於腎氣不足下焦虚熱若病久不愈
者邪熱藴積榮衛滯澀精血衰㣲病多傳變宜知慎忌
凡忌有三一飲酒二房室三鹹食及椒麫炙煿又消渴
病經百日以上者當忌針刺若妄針灸則瘡上漏水變
成癰疽矣
腎瀝湯　治久消渴飲水不絶
　　逺志　赤茯　人參　川歸　龍骨　澤瀉　懷
　　􁋑地　川芎　片芩　桂心(二/兩)　五味(三/分)　麥冬
　　(二兩/半)　羊腎(一/對)
　用水三鍾煮羊腎取汁煎藥五錢入薑棗温服日二
升麻黄芩丸　治久渴不止
　　升麻　片芩　麥冬(五/兩)　人參　生地(三/兩)　苦參
　　(八/兩)　括樓根(七/兩)　川連　川栢(五/兩)
　共末用牛乳和丸梧子大飲下三四十丸
　　　消渴後成水
論曰脾土也土氣弱則不能制水消渴飲水過多脾土
受濕而不能有所制則泛溢妄行于皮膚肌肉之間聚
為浮腫脹滿而成水也
瞿麥穗湯　治消渴欲成水氣面目膝脛浮腫小便不
利
　　瞿麥穗　澤㵼　滑石(飛過/五錢)　子芩　大黄(炒一/分)
　　桑螵蛸(炒四/十枚)　防己(三/分)
　水煎三錢温服頃又服
赤茯苓湯　治消渴後頭面脚膝浮腫胃氣虚弱不能
下食心胸不利或時吐逆
　　赤茯　人參　白术　前胡　紫蘇(一/兩)　陳皮
　　㯽榔　木香　桂心(三/分)　甘草(五/錢)
　薑棗水煎三錢服
　　　消渴後成癰疽
論曰消渴則隨飲而出皆作小便由少服乳石所致久
則榮衛損傷精血不足肌膚减耗石氣増熾隨附經絡
津液内竭經絡凝澀榮衛不行熱氣留滯故變為癰疽
此當精窮治法恐毒氣不出穿通臟腑也(服熱毒助陽/藥同一治法)
𤣥參散　治渴利後經絡痞澀榮衛留滯壅熱結成癰
疽
　　𤣥參　犀角　木香　沉香　芒硝　黄茋
　　羚羊角(一/兩)　甘草(三/分)
　共末空心温水下二錢日二
磁石散　治消渴後經絡壅熱結成癰疽
　　磁石(引鐵者醋淬二/十次一兩研)　生地　黄蓍　地骨皮(三/分)
　　㯽榔　五味子　桂心　枳殻(五/錢)
　共末温水下三錢日二
石膏湯　治消渴後成癰疽
　　石膏　知母(兩/半)　括樓根(生去皮半斤搗取汁如/無以乾者四兩代之)
　　犀角(一/兩)　升麻(三/分)　土𤓰根(生去皮半斤搗取汁/如無以乾者四兩代)
　　(之/)
　水煎藥三錢入小麥少許去滓入二汁各半合温服
　日二
桑白皮湯　治消渴後心肺氣獨盛結成癰疽
　　桑根白皮(東引者蜜/炙半斤)
　用水煎三錢空心温服日二以差為度
　　　消中
論曰消中者不渴而多溲一名内消以邪熱薫鑠五臟
然後外及肌肉形體也得之少年餌石房室太甚真氣
耗憊石氣孤立結于腎則腎實腎實則消水漿故不渴
而小便利多不得潤養五臟使所食之物皆消為小便
治宜滋腎水養津液則差
天冬丸　治初得消中食已如飢手足煩熱背疼悶小
便白濁
　　天冬(去心二/兩半)　鷄内金(三具/㣲炙)　知母　土𤓰根
　　五味子(㣲炒/兩半)　桑螵蛸(炙十/枚)　鹿茸(去毛/酥炙)　澤㵼
　　赤石脂(兩/半)　牡蠣(童便淬/二兩)　苦參(一/兩)
　共末入蜜杵丸梧子大飲下二十丸
薺苨湯　治内消所食物皆化作小便兼治強中
　　薺苨　大豆　人參　白茯　石膏　葛根
　　括樓根　子芩　甘草　知母　磁石(醋淬/二兩)
　水煎五錢温服日二
牡蠣丸　治消中食已即飢手足煩熱背膞疼悶小便
稠濁
　　牡蠣(醋/淬)　赤石脂　括樓根　肉蓯蓉(一/兩)　知母
　　澤㵼(去/毛)　天門冬　土𤓰根　桑螵蛸(炙/)　五味
　　子　鹿茸　川連　子芩(三/分)　懷􁋑地(兩/半)
　共末入蜜杵丸梧子大飲下三十丸日二
猪肚黄連丸　凡消渴變為消中者飲食到胃腑即時
消化小便多而色白飲食過人而不覺飽者是為消中
　　雄猪肚(一枚洗/去脂膜)　川連(去蘆五/兩為末)
　以大麻子仁二合研水四升調如杏酪汁煮肚候爛
　入連末宻縫蒸極爛乗熱搗丸梧子大暴乾飲下三
　四十丸臨卧再服
肉蓯蓉丸　治消中真氣耗憊小便無度
　　肉蓯蓉(二/兩)　人參　五味子　巴㦸天　炙甘草
　　括樓根　地骨皮　丹皮　澤㵼　懷􁋑地　韭
　　菜子(一/兩)　桑螵蛸(炙三/十枚)　禹餘粮(燒紅醋淬/二七次)　龍
　　骨　赤石脂　磁石(醋淬二七/次兩半)
　共末入蜜杵丸梧子大牛乳汁下三十丸
　　　消腎
論曰消腎者由少服石藥房室過多精血虚竭石勢孤
立腎水燥涸渴引水漿下輸膀胱小便利多腿脛消瘦
細小小便數或赤似血色骨節痠痛故名曰消腎
地黄湯　治消腎腿脛消瘦細小小便數似血色臓腑
虚冷
　　懷􁋑地　麥冬(二/兩)　桂心　炙甘草　川續斷
　　白蒺藜(炒五/錢)　黒乾薑(一/兩)
　水煎三錢温服日二
山茱茰丸　治消腎自腰以下瘦弱無力小便數不禁
　　山茰肉　牛膝　桂心　韮菜子(炒一/兩)　黄茋(蜜/炙)
　　肉蓯蓉(酒/洗)　杜仲(鹽酒炒斷/絲兩半)
　共末入蜜杵丸梧子大黄茋湯下二十丸日二
人參鹿茸丸　治消腎肢體瘦弱無力小便數
　　人參　黄茋(蜜炙/三分)　鹿茸(一/兩)　括樓根　桑螵蛸
　　(炙一/兩)　兎絲子(酒煮/兩半)　杜仲(鹽酒/炒)　山茰肉(三/分)
　　鷄膍胵黄皮(炙四/枚)
　共末入蜜杵丸梧子大棗肉湯下三四十丸日二
磁石湯　治消腎小便白濁如凝脂形體消瘦
　　磁石(六兩搗如米粒分作二/十貼煎用綿包入同煎)　黄茋(炙/)　杜仲(鹽/酒)
　　(炒/)人參(兩/半)　懐熟地(二/兩)
　水三鍾先煮羊腎一對切片煮取汁二鍾入磁石一
　分再煎鍾半用汁煎藥四錢服日二
金銀箔丸　治消腎口乾眼澀陰痿手足煩疼小便多
　　金箔　銀箔(一百/片)　葛根　白茯苓　懐生地(三/兩)
　　肉蓯蓉　天冬　麥冬(二兩/半)　川連(四/兩)　括樓根
　　丹砂(飛二/兩)　黒乾薑　五味　巴㦸天　澤瀉(兩/半)
　共末入蜜杵丸梧子大丹砂為衣空心飲下二十丸
　日二
人參附子湯　治消腎飲水無度腿膝瘦細小便白濁
不差
　　人參　附子　青黛(五/錢)
　水煎楮葉二片取汁煎二錢温服日二
　
　
　
　
　
　
　
　聖濟總録纂要卷九
欽定四庫全書
　聖濟總録纂要卷十
　　　　　　　　　　　　　　休寧程林纂
　　水病門
論曰内經謂腎者胃之關也關門不利故聚水以從類
上下溢于皮膚而為胕腫胕腫者聚水而生病也其狀
目窠上㣲腫若新卧起然頸脉㣲動時作咳𠻳股冷膚
腫口苦舌乾不得正偃正偃則咳清水不得卧卧則驚
而咳甚則小便黄澁以手按腫處隨手而起如裹水之
狀是也以脉别之脉沉者水病也洪大者可治㣲細者
難治水病有不可治者五唇黒傷肝一也缺盆平傷心
二也臍出傷脾三也足下平滿傷腎四也背平傷肺五
也葢脾腎氣虚三焦閉塞至隂之氣内蓄巨陽之氣不
得宣通如是則水道不利飲濕攻脾散于肌肉而為水
腫之病矣
　　　水腫
論曰水腫之病以脾胃氣虚不能制水水溢妄行溢于
皮膚其脛股冷膚腫時作咳嗽不得安卧小便黄澁以
手按腫處隨手而起是也
妙香散　治一切水氣四肢腫滿
　　烏藥(生/)　青皮　良薑　蘹香子(一/兩)
　水煎三錢温服
煖腎散　仝前
　　巴㦸天　甘遂(炒一/分)　木香　葶藶　沉香(一/分)
　　陳皮　芫花(醋/炙)　麥蘖(五/錢)　膩粉(一/錢)　澤㵼(一/分)
　　檳榔(二枚一/生一􁋑)
　共末用猪腰切滲末二錢紙包煨先食粟米葱粥半
　碗吃腰又食粥臨卧服至五更大小便下赤黄惡物
　愈
大黄湯　治水腫腹滿
　　大黄(醋/炒)　桑白皮(二/兩)　人參　甘草　桂心
　　細辛(一/兩)
　水煎五錢入棗二枚去滓入白餳一匙沸服日三利
　小便三五升差
㯽榔丸　治水腫
　　㯽榔(㣲/煨)　附子　防己　紫朴　吳茰　乾薑
　　葶藶(炒/紫)　杏仁　甘草　椒目　赤茯　括樓仁
　　海藻　麻黄(去根/節)　白术　黄茋　桂心(兩/半)
　共末蜜丸梧子大飲下二十丸二便利為効
　　　十水
論曰十水之病腫從脚起上氣而咳名為白水其根在
肺腫從面目起名為清水其根在肝腫從腹肉起名為
黄水其根在脾腫從脚跌起名為黒水其根在腎腫從
心起名為赤水其根在心腫從腹起名為氣水乍實乍
虚乍去乍來其根在大腸腫從頭面起至足名為垂水
其根在膽腫從内起堅塊四肢小腫名為石水其根在
膀胱腫從四肢起腹大名為風水其根在胃腫從腹内
起名為裏水其根在小腹凡此十水生于臟腑各從其
根究其所本則肺與腎而已故内經云其根在腎其本
在肺皆積水也又曰津液充郭其魄獨居精孤于内氣
耗于外形不可與衣相保葢腎氣虚弱水氣脹滿上攻
于肺肺氣孤危腎為水害子不救母故隂精損于内陽
氣减于外三焦不溢水道不通水滿皮膚身體痞腫治
之之法備見内經故曰平治於權衡去菀陳莝㣲動四
極温衣繆刺其處以復其形開鬼門潔浄腑精以時服五
陽已布䟽滌五臟則精自生形自盛骨肉相保巨氣乃
平
賜名神助散　舊名葶藶散　治十種水病百方不愈
面目四肢俱腫氣息喘急眠卧不安小便漸澁腹脹氣
悶水不入口垂命欲絶者
　　椒目(㣲炒/三兩)　猪苓　澤㵼(四/兩)　牽牛(炒香/五兩)
　　苦葶藶(炒六/兩)
　共末薑水煎三錢入葱白三莖酒半鍾稍熱下良久
　喫葱白粥一碗酒一鍾面東熱喫至子後二便通利
　喘定腫減間日再服百日盡消
補藥木香丸　取下水氣
　　木香　青皮(一/錢)　莪术(二/錢)
　共末糊丸梧子大湯下十丸
靈保丸　治十水
　　滑石(二/兩)　膩粉(一/兩)
　共研木𤓰汁丸小豆大五更飲下七丸日止一服服
　七日覺臍腹撮痛小便多為効忌鹽百日覺効便服
　補脾胃藥
再蘇丸　治十種水氣大通三焦此方仙經所載天台
山金壇石室中鐫記但令人忌口無不差者
　　大㦸(炒/)　甘遂(炒/)　桂心　乾薑　舂大麥麫(炒/)
　　巴豆(麫炒/去油)　大黄(炒/)
　共末蜜丸小豆大茶下十丸取利為度
桑白皮飲　治氣水面目浮腫胸滿短氣小便不利
　　桑白皮　赤芍　郁李仁　百合(兩/半)　木通(二/兩)
　　大腹皮(五/枚)
　水煎五錢空心温服日二
　　　風水
論曰内經云腎者北藏也腎主水故人勇而勞甚則腎
汗出腎汗既出復感于風内不得入于臟腑外不得出
于皮膚客于𤣥府行于皮裏傳為胕腫本之于腎名為
風水其脉自浮其外症骨節疼痛而惡風且身腫如裹
水之狀頸脉動時咳者是也金匱方云脉浮而洪浮則
為風洪則為氣風氣相摶身體洪腫汗出乃愈惡風者
為風水不惡風者小便通利上焦有寒其口多涎此為
黄汗二者之症不可不察
麻黄石膏湯　治風水偏身洪腫骨節疼痛惡風汗出
不仁
　　麻黄(去根節/六兩)　石膏(八/兩)　白术(三/兩)　附子(一/枚)
　　甘草(二/兩)
　薑棗水煎服
大豆湯　治風水一身腫滿短氣欲絶
　　杏仁(三/兩)　防風　白术(二兩/半)　赤茯　防己
　　麻黄(去根/節)　甘草(二/兩)　黄茋(一/兩)
　水煎五錢入大豆酒一合日三利小便愈
防己湯　治風水脉浮浮為在表其人或頭面汗出而
表無他病但腰已下胕腫
　　防己　白术(二/兩)　甘草(一/兩)　黄茋(二兩/半)
　薑棗水煎三錢空心温服日二如　喘加麻黄(去根/節)
　身重胃中不和加桂心　心下久寒加細辛毎服藥
　取汗愈
　　　　石水
論曰腫從内起堅塊四肢遊腫名為腎水其根在膀胱
葢腎主水與膀胱膀胱者州都之官津液藏焉氣化則
能出矣今腎水則膀胱氣弱膀胱氣弱則不能化氣而
隠滯不能行水液停結于臍腹間故其症胸腹鼓滿按
之如石脇下脹痛其脉沉遲身體發熱四肢頭面皆腫
也
桑白皮湯　治膀胱石水四肢瘦
　　桑皮(三/兩)　白术　射干　赤茯　猪苓(二/兩)
　　澤漆(炒/)　澤㵼(炒/)　防己(一/兩)
　水煮大豆半合取汁煎三錢温服日二
楮白皮湯　治石水四肢細瘦獨腹腫大狀如懷孕心
中妨滿食即氣逆
　　楮皮　桑皮　防己(一/兩)　白术　射干　赤茯(一/兩)
　　澤漆(炒/)　大豆(炒五/錢)
　水酒合煎三錢温服
杏仁丸　仝
　　杏仁(去皮尖/炒)　苦瓠(去膜㣲/炒一兩)
　共末糊丸梧子大飲下二十丸水出為度
　　　大腹水腫
論曰内經云水病下為胕腫大腹又曰上下溢于皮膚
故為胕腫其症腹大四肢小隂下溼手足逆冷腰痛上
氣咳嗽煩疼是也葢三焦閉塞水道不通流溢皮膚榮
衛否澁内連腹膜則至隂内動脹急如鼓得病之本多
因大病之後或積虚勞損或新熱食畢入水自漬及浴
冷水水氣不散理宜然也
牛黄丸　治大腹水腫氣息不通症候危篤者
　　牛黄(五/錢)　昆布　牽牛　海藻　桂心(一/兩)
　　椒目　葶藶(炒紫/三分)
　共末蜜丸小豆大飲下十丸小便利為度
蘇合香丸　治水氣腹大腫
　　蘇合香　水銀(水浸煮一伏/時後入研)　白蘞末(一/兩)
　共研蜜丸小豆大空心飲下十丸
丹參酒　治久患大腹病其狀四肢細瘦腹大有勞苦
則脛腫滿食則氣急此病服下利藥不差宜用此酒以
散除風溼利小水
　　丹參　鬼箭羽　白术(土炒/兩半)　知母　赤茯苓(一/兩)
　　秦芁(七/分)　猪苓　海藻(水/洗)　真獨活　桂心(三/分)
　共為粗末以白酒五升浸五日每服一鍾日三
　　　水腫欬逆上氣
論曰内經謂腎為水腫肺為喘呼氣逆不得卧葢腎主
水肺主氣腎虚不能制水水氣脹滿上乗于肺肺得水
而浮故虚而咳嗽古方有云腫從脚起上氣而欬名曰
白水其病在肺
褚澄防已煎散　水腫上氣
　　防已　澤漆葉　澤㵼(五/兩)　白术　丹參　赤茯
　　桑白皮　陳皮　木通(三/兩)　郁仁(五/合)
　水煎五錢入生薑日三小便利為度
防已湯　水氣欬逆上氣四肢浮腫坐卧不安
　　防己　甜葶藶(炒五/錢)　木通　桑白皮　赤茯(一/兩)
　　陳皮(二/兩)　澤漆(五/錢)　郁李仁(㣲/炒)　百合(一/合)
　水煎五錢
鯉魚湯　水腫腹大喘欬胸脇滿不得卧
　　鯉魚(一尾二斤/去鱗腸)　紫苑　桂(三/兩)　防己　黄芩
　　硝石(研/)　人參(二/兩)
　用水一斗煮魚取汁五升每二鍾煎末五錢日三
雌雞湯　胸中喘嗽逆水氣身腫利小便
　　雌雞(白者/一隻)　白术　半夏(一/兩)　澤漆(二/兩)
　　炙甘草(兩/半)
　粗搗篩用東流水五升煮雞取汁入藥五錢薑棗赤
　小豆煎服日三夜一
澤漆根湯　水在肺令人咳喘上氣腹大脚腫目下如
卧蠶㣲渴不得卧小便難少而數胸滿隱痛此水氣迫
肺宜利小便
　　澤漆根(生四/兩)　人參　麥冬　炙甘草　赤茯(一/兩)
　　鯉魚(一尾大一斤水三升煮魚汁煎三錢日/三以二便利為度未利稍増寒加生薑)
　　　水氣徧身腫滿
論曰腎主水脾胃主土土尅水胃為水榖之海其氣虚
不能傳化水氣使水氣浸漬水臟又脾得水溼之氣土
衰不能制水氣溢歸于腎腎虚三焦不㵼經絡閉塞故
水氣溢于皮膚傳流四肢所以通身腫也其候上氣體
重小便黄澁腫處按之隨手而起是也
木通湯　徧身腫
　　木通　苦葫蘆(兩/半)　防己　澤㵼(三/分)　猪苓(一/兩)
　　海蛤(一/兩)
　酒水煎五錢入葱白温服當下小便數升腫消
鯉魚湯　水病通身洪腫
　　鯉魚(一/斤)　澤漆(㣲/炒)　人參(兩/半)　杏仁(炒五/錢)
　共末水三升煮魚以汁煎末三錢日三小便利乃止
海蛤丸　水腫腹滿四肢瘦喘促小便澁妨悶
　　海蛤(研二/兩)　木香　防己　厚朴　訶勒皮
　　旋復花(一/兩)　桂(五/錢)
　共末蜜丸梧子大大腹皮湯下二十丸
枳實湯　水氣
　　枳實(去白/炒)　白术　升麻　炙甘草　紫苑
　　知母　桑白皮　赤茯　黄茋　秦芁　麥冬
　　黄芩(等/分)
　葱白水煎三錢
白术湯　水氣渴腹脇脹滿
　　白术　人參　赤茯　炙甘草
　水煎五錢服
平補鹿茸丸　水氣平愈體瘦如舊
　　鹿茸(炙/)　蓯蓉(酒洗/)　地黄　兎絲子(酒炒/)　栢
　　子仁(一/兩)　白茯　黄茋　防風　逺志　車前子
　　五味子　桂　(五/錢)
　蜜丸梧子大飲下三四十丸
　　　水蠱
論曰水腫之狀腹膜腫脹皮膚粗黒搖動有聲此由脾
胃氣虚溼氣淫溢久不治則害人如蠱之毒故謂之水
蠱
大黄湯　水蠱二便不通急脹壅塞
　　大黄(醋炒/兩半)　麥冬(三/分)　川連　甘遂(㣲/炒)　茅根(一/兩)
　　貝母(三/分)
　水煎二錢
瞿麥湯　水蠱腹脹滿急小便不通縱有少而黄赤
　　瞿麥穗　車前　滑石　茅根　甘遂(炒/)
　　苦參(等/)
　水煎二錢日三
分水氣海蛤丸　水蠱腹脹喘嗽
　　海蛤(煆五/錢)　凝水石　滑石(一/兩)　膩粉　粉霜(一/錢)
　　白丁香(五十/枚)
　共末麫和作餅子紙包煨􁋑為末糊丸菉豆大酒下
　二十丸
鼠尾草丸　水蠱
　　鼠尾草　馬鞭草(各五/斤)
　水五斗煮二斗取汁再煎成膏為丸小豆大以輕粉
　為衣飲下三丸
惡實丸　水蠱身體洪腫
　　惡實(㣲/炒)
　為末糊丸梧子大飲下十丸勿嚼破
瓠瓤煎　同前
　　瓠瓤(一/枚)
　水二升煮一炊去滓煎堪丸即丸小豆大飲下十丸
　取小便利後勿飲水作小豆羮食之
楮枝煎　蠱病水腫
　　楮枝(半/斤)
　水五升煎半取汁入黒豆末半升煎成頻服一匙
　　　膜外氣
論曰諸家方書論水病甚詳未嘗有言膜外氣者唐天
寳間有徒都子者始著膜外氣方書本末完具自成一
家今并編之然究其義本于肺受寒邪傳之腎腎氣虚
弱脾土又衰不能制水使水溼氣散溢于皮膚之間氣
攻于腹膜之外其病令人虚脹四肢腫滿按之沒指是
也
　　　徒都子論病本
膜外氣者或謂之水病起于他疾不可常定或因患瘧
或因積勞或因腎臟中風或因肺腑傷冷或因膈上氣
或因衝熱逺行或因酒肉中所得始于肺終于腎或因
咳嗽或多涕唾或因蓄聚冷氣壅塞不散遂使肺臟邪
氣攻心冷氣化為水流溢膀胱在大腸膜外所以切脉
不能知針灸不能及葢人腎為命本不可虚也本固枝
葉茂本虚即枯槁况四時衰旺皆乗腎臟之氣腎損則
五臟皆衰是致胃閉而脾不磨氣結而小便澁輕重之
候在大小便耳若小便不通則氣壅攻擊腹内衝出膜
外化而為水使人手足頭面浮腫若二便㣲澁則㣲腫
極澁則極腫二便俱不通三日即徧身洪腫則隂亦腫
夫隂腫有二有腫而小便自出者有腫而小便澁者又
有莖囊連小腹臍背腫者此並為死候宜速治之若患
此腫病亦不常定或先手足面目浮腫或先腰肋㣲腫
或先手足小腫其候或消或甚三五日稍愈又發亦以
小便通澁為効積漸變化洪腫女人得之與此畧同凡
患此疾令人腹脹煩悶胸間氣急此由肺脹甚至喘如
牛吼坐卧行立不得或中夜逆氣攻心胸重者一二年
方死有一二月死者若將息失度悮食毒物十日半月
即甚也愚醫多以針灸出水為功又以鯉魚赤小豆為
藥又令病人飲黄牛尿服商陸根反有所損少有差者
大抵此病尤忌針灸華陀云患水病勿遇良醫第一不
可針灸言氣在膜外已化為水水出即引出腹中氣水
盡則死有此病疾者宜向陽行坐遇隂雨則愈覺壅滯
房中常須存火服藥後夜卧覺胸間熱甚宜含紅雪與
好茶之類慎勿飲酒及冷藥茶冷水若渴宜喫五靈湯
録在卷後尤忌鹽生冷醋滑
五靈湯　膜外水氣
　　木通　訶勒皮　防己　赤茯　陳皮(一/兩)
　水煎五錢覺熱喫好茶
紫蘇煮散　膜外水氣
　　紫蘇　防風　白术　桑皮(等/)
　共末水煎覺熱去白术加甘草功効如前方　又有
　蛇蠱狀如水病相似四肢如故小便不甚澁但腹急
　腫而蠱脹不下食凡醫多悮作水氣治之宜只細詳
　審
　
　
　
　
　
　
　
　
　
　
　聖濟總録纂要卷十
欽定四庫全書
　聖濟總録纂要卷十一
　　　　　　　　　　　　　　休寧程林纂
　　黄疸門
　　　黄疸統論
論曰疸病症有五種一曰黄疸二曰黄汗三曰穀疸四
曰酒疸五曰女勞疸　黄疸者徧身面目悉黄如橘
黄汗者身體黄腫汗出如檗汁不渇状如風水　榖疸
者食畢頭眩心中怫鬱不安而發黄　酒疸者心中懊
痛足腫滿小便黄面發赤斑黄黒由大醉當風入水所
致　女勞疸者一身面目皆黄發熱惡寒小腹滿急小
便難由大熱房室過度　此五者症狀雖異大率因酒
食過多水榖相並積於脾胃復為風濕所摶熱氣鬱蒸
所以發黄為疸　其症食已如飢曰胃疸　額上黒足
下熱曰黒疸　其因傷寒時氣後變成黄者縁陽明病
無汗小便不利熱瘀在裏心中懊憹身必發黄若被火
額上㣲汗出但小便不利亦發黄其狀如橘色腹㣲滿
此由寒濕不散瘀熱在于脾胃故也　又有九疸三十
六黄其症其名悉各不同治皆有法具載後章凡黄病
當利其小便疸而渇者其病難治疸而不渇其病可治
　　　黄疸
論曰内經謂目黄者曰黄疸又曰安臥脉盛謂之黄疸
其外症身體面目及𤓰甲小便盡黄其内症食已如飢
此由酒食過度脾胃有熱復為風濕所摶瘀結不散熱
氣鬱蒸故發是疾若面色㣲黄身體或青赤黒色皆見
者與純熱之症不同當于濕家求之諸黄疸發于陰部
其人必嘔發于陽部其人必振寒而發熱也
茵陳蒿湯　治黄疸目黄小便如血心煩躁悶口苦頭
痛
　　茵陳蒿　麥冬　山枝仁(三/分)　木通　柴胡
　　括樓根(一/兩)　　　炙甘草(五/錢)
　水煎五錢入竹葉二七片温服日二
木通湯　治黄疸脾胃積熱皮肉皆黄煩躁口苦小便
赤澀
　　木通　瞿麥穗(一/兩)　懐生地(兩/半)　大青
　　赤茯苓　白茅根　秦芁(三/分)
　水煎五錢温服日二
黄連湯　治黄疸面目徧身皆黄小便盡黄
　　川連　大青　人參　地骨皮　茵陳蒿
　　山枝仁(炒/)　子芩　柴胡　　芒硝(一/兩)
　　大黄(炒二/兩)
　水煎五錢温服日二
桃根湯　治黄疸面目一身如金色及一切疸病
　　桃根皮(東引者一把如釵股者佳/勿見風及避女人鷄犬)
　水煎取汁空心頻服如眼中黄色未退時飲酒一杯
白鮮皮散　治一切黄疸而目皮肉如金色小便赤黒
口乾煩渇
　　白鮮皮(二/兩)　芒硝　大黄(三/兩)　土𤓰根
　　茵陳蒿　括樓根　白芍　川連　柴胡
　　山枝(兩/半)　子芩(一/兩)　真珠(三十枚/燒赤研)　大青(兩/半)
　共末用白茅根取汁下三錢取利至晩不利再服服
　了以葱豉粥投之取利為効
柴胡湯　治黄疸身面黄口渇
　　柴胡(五/錢)　炙甘草(一/分)　白茅根(一/把)
　水煎温服未差再服
秦芁煮散　治面身目𤓰甲小便俱黄
　　秦芁(一/兩)
　用牛乳二鍾半煎鍾半分二服未差再服
茵陳蒿丸　治一切黄疸并小便如金色及身皮皆黄
者
　　茵陳蒿(四/兩)　大黄　片芩　山枝仁(三/兩)
　共末入蜜杵丸梧子大空心飲下二三十丸日二
呉藍飲　治黄疸身腫發熱汗出而渇汗著衣正黄
　　呉藍　白芍　麥冬　白鮮皮　山枝仁
　　桑白皮(炙/)　防己(一/兩)
　水煎五錢温服日二
　　　急黄
論曰諸發熱心顫定必發為急黄謂其卒然發黄心滿
氣喘命在頃刻故名急黄也有初得病身體面目即發
黄者有初不知是黄死後變黄者但先有其症當急治
之此由脾胃有蓄熱及客氣鬱蒸又因熱毒所加故發
為斯病也
茵陳蒿湯　治急黄小便赤黄如枝子汁色兼心中
煩悶
　　茵陳蒿　子芩　山枝仁　川連　大黄(㣲/炒)
　　白鮮皮(一/兩)　貝齒(煆/)　朴硝(研五/錢)
　水煎五錢去滓入朴硝五分沸服日二
茵陳川連湯　治天行急黄身目如金色
　　茵陳蒿　川連　子芩　大黄(炒一/兩)　人參
　　炙甘草(五/錢)
　水煎五錢空心温服日二
龍膽草湯　治急黄面目身體如金躁欲飲水
　　龍膽草(一/兩)　石膏(二/兩)　木通　土𤓰根　大黄(㣲/炒)
　　(兩/半)　白茅根　朴硝(研/)　犀角(一/兩)　山枝(五/錢)
　水煎三錢去滓入朴硝五分沸服
黒豆煎　治急黄煩熱口乾徧身悉黄
　　黒豆(一/升)
　用水五大鍾煎汁二鍾入生地汁藕汁麥冬汁白蜜
　各二合酥半合慢煎成膏含化一匙日三夜一
　　　陰黄
論曰陰黄者面黄頭痛不發熱不欲聞人聲音此由陽
伏于陰邪氣熱盛沉潛散于肌肉身黄如橘故謂之陰
黄昔人有言下之後身目發黄者當於寒濕中求之此
其類也
秦芁湯　治陰黄不欲聞人言語小便不利
　　秦芁(一/兩)　赤茯苓　炙甘草　旋復花(五/錢)
　用牛乳煎四錢温服
茵陳蒿散　治陰黄身面如橘色小便不利
　　茵陳蒿(二/兩)　白术　猪苓　赤茯苓(三/分)
　　桂心(五/錢)　　澤瀉(去毛/一兩)
　共末空心水下二錢日三
半夏湯　治陰黄小便色不變欲自利腹滿而喘者必
噦
　　半夏(湯泡薑汁/炒一兩)　人參　葛根(二/兩)
　生薑水煎四錢温服日二
赤小豆散　治陰黄
　　赤小豆　丁香(各二十/一粒)　麝香(研一/錢)
　　𤓰蒂(二/枚)　青棉布灰(二/錢)
　共末熟水下一錢日二以吐為度又取少許吹鼻中
　有黄水出効
　　　酒疸
論曰胃虚榖少醉以入房冐犯風邪胃中熱毒隨虚入
裏小便黄赤濕毒内聚心下懊憹疼痛薫發肌肉則身
目發黄或發赤斑足脛浮腫或下之早則變為黒疸令
人心如病飢大便黒瘀皮膚不仁治法槩宜先去濕毒
後分小水
陳茵蒿湯　治酒疸心中懊痛小便黄赤
　　茵陳蒿　葛根　赤茯苓(五/錢)　升麻　秦芁(一/兩)
　　括樓根(三/分)　山枝仁(半/分)
　水煎三錢温服日二以差為度
艾葉湯　治酒疸身目俱黄心中懊痛
　　艾葉(生一把如/無用乾者)　麻黄(去根節/二兩)　大黄(炒兩/半)
　用酒煎四錢入大豆半合空心温服日二
凝水石散　治酒疸小便不利或飲少溲多如白泔色
　　凝水石(煆/)　白石脂　括樓根(一/兩)　知母
　　桂心　　　兎絲子(酒煮/二兩)
　共末空心飲下二錢日二
小麥飲　治酒疸
　　生小麥
　用水煎二合取汁頓服未差再服
追毒飲　治酒疸徧身發黄
　　狗脊(去毛酒/蒸一兩)　白芥子　炙甘草(一/分)
　用酒一升煎半升分二服以利下為度未利再服
　　　榖疸
論曰夫飢飽甚則胃中滿塞榖氣未化虚熱薰蒸遂為
榖疸其症心下懊悶䫦睡心忪怫鬱發煩小便不利身
黄如橘是也
苦參枝子丸　治榖疸
　　苦參　子芩　山枝仁　龍膽草(一/兩)
　共末用雄猪膽汁和丸如梧子大空心飲下二十丸
　日二
　　　胃疸
論曰已食如飢者胃疸也夫胃熱則能消榖今已食如
飢者以胃氣但熱而無陰也然胃為足陽明陽明之脉
絡屬于心陽明得熱則心火上行陽炎過矣故單陽成
癉心嘈雜而身面黄小便赤色也
瀉熱湯　治胃中有熱食已如飢不生肌肉面色萎黄
　　生大黄　麻黄(去根/節)　子芩(四/兩)　甘草　陳皮(去/白)
　　杏仁(去皮/尖研)　赤茯苓　芒硝(研/)　澤㵼(一/兩)
　水煎三錢温服日二
蘆根湯　治胃熱壅盛食已如飢面黄口燥
　　蘆根　麥冬　括樓根(一/兩)　甘草
　　知母　赤茯苓(三/分)
　生薑水煎三錢入小麥一撮竹葉生地一分温服日
　二
赤茯苓湯治胃積熱食已即飢面黄肌瘦胸滿脇脹
　　赤茯苓　陳皮　澤㵼　桑白皮(三兩/炙)　白芍藥
　　白术(四/兩)　石膏(研八/兩)　　人參　桂心(二/兩)　半夏
　　(薑炒/六兩)
　生薑水煎四錢温服
犀角湯　治胃實熱嘔逆不下食
　　犀角屑　葛根(三/分)　麥冬　枇杷葉(去毛炙/一兩)
　生薑水煎三錢服
　　　黒疸
論曰諸黄疸酒疸女勞疸久不已皆變為黒疸其狀小
腹滿身體盡黄額上反黒足下熱大便黒是也黄本脾
病脾者土也脾病不已𫝊其所勝腎斯受之腎為水藏
其經足少陰其色黒病在腎故小腹滿色黒大便黒足
下熱是皆足少陰經受病之症
當歸湯　治諸疸久不差變成黒疸小腹滿身黄額黒
　　川歸(三/兩)　桂心(六/兩)　麥門冬　大黄(炒一/兩)　黒乾
　　薑　黄茋(炙/)　茵陳蒿　子芩　赤茯苓　炙甘
　　草　石膏(研/)　川連　　白芍藥　人參(二/兩)
　共十四味剉如麻豆大用生薑水煎三錢空心温服
　日三　一方無黄茋
土𤓰根飲　治諸疸變成黒疸諸醫所不能治者
　　土𤓰根
　水煎取汁每日空心服半鍾其病隨小便出即愈須
　強壯人可半鍾羸瘦人只一合無生者剉乾者一兩
　水煎服
　　　女勞疸
論曰脾胃素有濕熱或縁大暑醉飽房勞過度引熱歸
腎濕氣交攻小水不利小腹堅脹濕毒流散于肌肉之
中則四肢身面發黄故謂之女勞疸然其症又有額上
黒㣲汗出手足心熱薄暮即發膀胱急小便自利者各
宜隨其症而治之
硝石礬石散　治女勞疸身目皆黄發熱惡寒小腹滿
急小便難出大勞大熱房室傷損濕毒散于肌肉
　　硝石　礬石(燒枯/一兩)
　共末空心飲下一錢覆衣取汗隨利小便色黄大便
　色黒差未差再下
犀角湯　治女勞疸及勞氣熱渇額上汗出手足熱小
便赤澀
　　犀角　龍膽草(一/兩)　升麻　炙甘草(五/錢)
　　麥冬(去心/三分)
　生薑大棗水煎三錢去滓入生地汁一合再沸服日
　二
髪灰散　治女勞疸身目俱黄惡寒發熱小腹滿急小
便難
　　亂髪(雞子大/一丸)　猪脂(半/斤)
　用油慢火煎髪令髪消盡温水下一匙不拘時頻服
　以小便利為度
　　　黄汗
論曰黄汗者汗出沾衣色正黄如檗汁故名曰黄汗由
脾胃有濕瘀熱伏留薫發肌肉散而為汗其症使人身
體浮虚骨節疼痛發熱汗出而不渇是其候也
黄茋苦酒湯　治黄汗身腫發熱汗出而不渇狀如風
水汗沾衣色黄如檗汁脉沉由夫汗出入水中浴水從
汗孔入而得之
　　黄茋(蜜炙/五兩)　白芍藥　桂心(三/兩)
　用苦酒二鍾煎五錢空心服之當心煩苦酒阻故也
　日二服
呉藍湯　治黄汗身重發熱汗出而不渇狀如風水汗
出衣黄
　　呉藍　防己　白鮮　山枝仁　桑白皮
　　麥冬(去/心)　白芍(兩/半)
　水煎三錢温服未効再服
茵陳蒿湯　治黄汗身熱不退大小便不利
　　茵陳蒿　木通　黄茋　赤芍藥　赤茯苓
　　炙甘草(一/兩)　大青(炒二/兩)
　水煎五錢温服頃再服以二便通利為度
山枝括樓丸　治黄汗身熱大小便不利
　　山枝仁　括樓根　苦參(一/兩)
　共末用醋浸雞子二枚和丸梧子大水下三十丸日
　三四服
蔓菁子散　治黄汗如檗汁沾衣身虚浮
　　蔓菁子
　為末用井華水空心下二錢日二以差為度
三十六黄
　　一心黄　　二肝黄　　三脾黄　　四肺黄
　　五腎黄　　六鬼黄　　七姦黄　　八血黄
　　九人黄　　十髓黄　　十一癊黄　十二急黄
　　十三氣黄　　十四癎黄　　十五白黄
　　十六陰黄　　十七膽黄　　十八驚黄
　　十九風黄　　二十走精黄　二十一酒黄
　　二十二雞黄　二十三蜒蚰黄　二十四火黄
　　二十五走馬黄　二十六房黄　二十七黒黄
　　二十八厭黄　二十九水黄　三十𤓰黄
　　三十一腸黄　三十二犢黄　三十三氣黄
　　三十四猪黄　三十五土黄　三十六蝦蟆黄
　右三十六黄有烙法有灸法有方法中多竒證大約
　是瘟疫中壊證必有之惡候也然三法俱難用故不
　刋載今存其名以備醫家博覽
　　胸痺門
　　　胸痺統論
論曰虚極之人為寒邪所客氣上奔廹痺而不通故為
胸痺其症堅滿痞急或胸中愊愊如噎塞或胸背皆痛
或胸滿短氣咳唾引痛煩悶白汗出或心痛徹背或肌
痺皮痛是皆閉塞而不通也夫脉當取太過與不及陽
㣲陰弦則胸痺而痛又云胸痺之病喘息咳唾背痛短
氣寸口脉沉而遲闗上𦂳是皆胸痺之候也
　　　胸痺
論曰胸痺之病其脉陽㣲而陰弦陽虛則知在上焦陰
弦故令胸痺心痛古方用理中湯取緩其中氣則可也
然背者胸之腑或築或悸或渇或腹痛或寒或腹滿其
候不一治當隨症加減
理中湯　治胸痺
　　人參　白术　炙甘草　黒乾薑(一/兩)
　水煎五錢温服頃又服　若築者此腎氣動也去白
　术加桂心　臍上築吐多者去白术加生薑　下多
　者復用白术　悸者加白茯苓　渇者加白术二兩
　腹中痛加人參一兩　寒者倍乾薑　腹滿去白术
　加附子服後以稀粥投之取汗
括樓實湯　治胸痺
　　括樓實(一枚并/瓤子用)　枳實(五枚/麩炒)　半夏(四兩/薑炒)
　水煎五錢入薤白五寸生薑三片煎温服日二
半夏湯　治胸痺心下堅痞急痛徹背短氣煩悶白汗
出
　　半夏(薑汁炒/二兩半)　括樓實(一/枚)　薤白(切二/合)
　生薑水煎五錢入薤白服日二
　　　胸痺噎塞
論曰胸痺噎塞之病以胸中痞結不通故有噎塞之症
盖寒氣客于五臟六腑因虚而發上冲胸間則氣痞而
不通甚則為噎塞也
裩布丸　治心胸氣喉中噎塞
　　裩布(洗燒灰/三分)　木香　赤茯　枳實(麩/炒)㯽榔(五錢半/生半炒)
　　訶梨勒(煨皮/五錢)　甘草　乾薑(一/分)
　共末入蜜杵丸如梧子大空心温酒下三十丸日二
赤茯苓湯　治胸中氣壅噎塞
　　赤茯苓(三/兩)　炙甘草(一/兩)　杏仁(四十九枚去/皮尖炒研)
　水煎三錢温服日二
　　　胸痺心下堅痞急
論曰體虚之人寒氣客之氣結胸鬱而不散故為胸痺
其症心下堅滿痞急甚者疼痛搶心如刺手不得犯治
之當辨至㣲殆不可忽也
五物湯　治胸痺心下堅
　　陳皮(去白/炒)　白芍　川歸(五/錢)　木香(一/分)　桔梗(一/兩)
　生薑水煎五錢服
桔梗湯　治胸痺心下氣堅滿痞急刺痛不可俛仰氣
促咳吐引痛不能飲食
　　桔梗(炒/)　陳皮(炒二/兩)　甘草(一/兩)　括樓實(炒一/枚)
　生薑大棗水煎五錢入薤白五寸空心温服日二
五味丸　治胸痺心下堅痞急
　　附子　黒乾薑(三/兩)　桂心　㯽榔　訶勒皮(一/兩)
　共末入蜜杵丸如小豆大酒下二三十丸日二
白豆蔲湯　治胸痺心下堅痞急
　　白豆䓻　人參　木香　桂心(五/錢)　黒乾薑
　　京三稜(醋/煮)　炙甘草　陳麯(一/兩)　　陳皮
　　大麥蘖(炒香/三兩)
　生薑水煎三錢入鹽少許温服日二
　　　胸痛
論曰胸痛者胸痺痛之類也此由體虚挾風又遇寒氣
加之則胸膺兩乳間刺痛甚則引背膊或徹背膂咳唾
引痛是也
桔梗黄茋湯　治胸膺痛
　　桔梗(二/兩)　人參　川芎　甘草　蘇葉(五/錢)
　　川歸　黄茋　沉香(一/兩)
　水煎三錢温服日二
白术枳實散　治胸痺
　　白术(土/炒)　枳實(麩/炒)　陳麯(炒一/兩)
　共末酒下二錢日二
栢實散　治胸痺
　　栢子仁(炒一/兩)　桂心(半/分)
　共末飲下二錢日二
　
　
　
　
　
　聖濟總録纂要卷十一
欽定四庫全書
　聖濟總録纂要卷十二
　　　　　　　　　　　　　　休寧程林纂
　　心痛門
　　　心痛統論
論曰心痛諸候皆由邪氣客于手心主之脉盖少陰心
之經五臟六腑君主之官也精神所舍諸陽所合其藏
堅固邪氣未易以傷是以諸邪在心多在胞絡者心主
之脉也其候不一　有寒氣卒客于臟腑發卒痛者
有陽虚陰厥痛引喉者　有心背相引善瘈偃僂者
有腹脹歸于心而心痛甚者有急痛如針錐所刺者
有其色蒼蒼終日不得太息者　有臥則從心間痛作
愈甚者　有發作腫聚往來上下痛有休止者　或因
于飲食或從于外風中藏即虚邪氣客之痞而不散宜
通而塞故為痛也君主真心不痛若痛即實氣相摶手
足厥冷非治藥之所及不可不辨也
　　　心痛
論曰心為君主之君神明出焉正經不受邪其支别之
絡脉為風寒邪氣所乗令人心痛盖風邪之氣痞而不
散内干經絡則發為心痛乍減年甚乃其症也
木香湯　治心痛如錐刀刺
　　木香　川歸　桔梗　鼈甲　檳榔(煨/)
　　呉茱茰(一/分)
　薑水煎三錢服
薑黄散　治心痛不可忍
　　薑黄(㣲/炒)　川歸(一/兩)　木香　烏藥(炒五/錢)
　共末呉茱茰醋湯下二錢
莎草根散　同前
　　香附根(炒去毛/入醋炒)　丁香(炒一/兩)
　共末酒煎一錢熱下
人參湯　同前
　　人參(兩/半)　呉茱茰(一兩醋/洗炒)
　薑棗水煎三錢日二
五靈脂散　治心痛
　　五靈脂(研/)
　男人熱酒下一錢女人當歸湯下一錢
莪术飲　同前
　　蓬莪茂(生/用)
　水醋煎三錢熱服
鉛丹丸　治心痛及腹痛
　　鉛丹　白礬(一/兩)
　同研入瓶中封盖火煆赤研飯丸梧子大心痛薑湯
　下十丸腹痛醋湯下十丸
參香散　治心痛不下食脇下刺痛壅悶
　　人參　木香　白芍　半夏　大腹　蓽撥(三/分)
　　髙良薑　丁香　川芎　青皮　桂心(五/錢)
　共末空心薑湯下二錢
木香湯　治心疼氣刺痛不下食
　　木香(五/錢)　白术　白芍　枳殻　陳皮
　　桂心(三/分)　甘草(一/分)
　薑水煎三錢服
丁桂丸　治心痛不可忍
　　丁香　乾薑(五/錢)　枳殻　川歸　紫朴
　　桃仁　檳榔　　桂心(一/兩)　川芎(三/分)
　共末蜜丸梧子大空心酒下三十丸薑湯下亦可
呉茰生薑湯　治九種心痛
　　呉茱茰(湯泡七/次炒)　生薑(切片焙/乾一兩)　人參(三/分)
　大棗水煎三錢空心熱服頃再服
　　　卒心痛
論曰卒心痛者本於臟腑虚弱寒氣卒然客之其狀心
如寒痛不得息千金治寒客心痛而用大黄黄芩治心
痛徹背而用烏頭附子之類治藥相反如此而在用之
隨宜而已
川芎丸　治卒心痛不可忍
　　川芎　川歸　良薑　桂心(五/錢)　紫朴(一/分)
　水煎三錢服日二
半夏丸　同前
　　半夏　細辛(三/分)　人參　附子　乾薑(一/分)
　共末醋糊丸小豆大酒下五丸日二
紫桂煮散　治暴心痛
　　桂心　良薑　川歸(一/兩)　紫朴(三分薑/汁炒)
　　呉茱茰(五錢/洗炒)
　共末薑棗水煎一錢五分服
三聖散　治卒心痛不可忍
　　附子　莪茂(一/兩)　胡椒(五/錢)
　共末熱酒下一錢女人醋湯下
神應丸　治暴心痛危篤者
　　石灰(風/化)　乾薑(一/錢)
　共末滴水丸豌豆大用葱白一寸刺開入川椒七粒
　濕紙包煨烹湯細嚼醋下七丸
髙良薑散　治暴心痛
　　髙良薑　白芍藥(一/兩)
　共末空心酒下二錢
　　　久心痛
論曰心為諸臟之長神之所舍也其正經不可傷傷之
則旦發夕死夕發旦死是為真心痛不可復治其久成
痛者由風冷邪氣乗于心之支絡停滯不去發作有時
故經久不差也
薑黄散　治久心痛不可忍
　　薑黄(炒/)　川歸(一/兩)　木香　鳥藥(五/錢)
　共末呉茱茰醋湯下二錢
木香散　同前
　　木香(半生/半炒)　白芍　川歸　細辛　炙甘草
　　呉茱茰(一/兩)　桂心　檳榔　乾薑(五/錢)
　共末薑鹽湯下二錢
丁香湯　同前
　　丁香　胡椒(炒一/分)　陳皮　桂心　炙甘草
　　蘹香子(炒一/兩)
　水煎三錢服
逺志湯　同前
　　逺志　菖蒲(一/兩)
　水煎三錢空心服
桃仁煎方　同前
　　桃仁(四十九枚去皮/尖炒研成膏)
　分三服湯下日二未差又服
呉茱茰湯　同前
　　呉茱茰(湯洗炒/五錢)
　水煎空心頓服
　　　肝心痛
論曰肝心痛色蒼蒼如死灰狀不得太息是也盖肝在
色為蒼而足厥陰之脉貫膈布脅肋今肝脉虚受邪𫝊
為心痛故其色蒼蒼而不澤拘攣不得太息也
細辛湯　治肝心痛胸膈氣滯四肢厥逆兩脅痛
　　細辛　桃仁　人參　附子　川歸　前胡
　　栢子仁　川芎　陳皮　木香　白茯　桂心(三/分)
　　呉茱茰(湯洗炒/五錢)
　薑棗水煎三錢服
紫苑丸　治肝心痛連脅不得太息
　　紫苑　木香　白术　川歸　桔梗(五/錢)
　　桂心　郁李仁(三/分)
　共末蜜丸小豆大檳榔湯下二十丸
　　　脾心痛
論曰脾者屬中州為孤臟以灌四旁脾氣盛則四臟皆
得所養今脾虚受病氣上乗心故為痛特甚古方謂如
針錐所刺而痛迫急者是為脾心痛之候
木香寛中散　治脾心痛泄瀉不止
　　木香　肉蔻　白茯苓　人參　甘草　陳麯
　　訶梨勒(一/兩)　　附子　　草䓻　白䓻　麥蘖(五/錢)
　共末薑湯下二錢
訶梨勒湯　治脾心冷痛不可忍霍亂吐瀉
　　訶勒　甘草　白䓻　陳皮　紫朴　良薑
　　乾薑　白茯　神麯　麥蘖(一/兩)
　水煎三錢入鹽少許
厚朴湯　治脾心痛
　　紫朴　人參　呉茱茰(一/兩)
　薑棗水煎三錢温服
食茱茰湯　治脾心痛兼吐水
　　食茱茰(洗/炒)　白术　乾薑(一/兩)
　薑水煎三錢空心服
　　　胃心痛
論曰胃為水榖之海冲和之氣屬焉固而保之則邪不
能襲若經氣虚風冷傷則乗於心之絡脉痛歸于心而
腹脹是為胃心痛也
六氣湯　治脾胃傷冷心腹痛霍亂吐瀉
　　良薑　陳皮　白术　甘草　大茴　桂心
　薑水煎三錢
髙良薑散　治胃氣極冷卒病心痛吐逆寒痰飲食不
下
　　髙良薑(三/兩)
　酒浸濕紙包煨熟為末酒下二錢
　　　腎心痛
論曰腎心痛者心痛與腎相引善瘈瘲如物從後觸其
心身傴僂者是也盖少陰之脉貫脊屬腎其直者上貫
肝膈入肺中其支者從肺出絡心注胸中今腎虚逆氣
乗心故其痛與腎相引善瘈瘲如物觸其心也
烏頭丸　治腎寒氣逆上奔心痛引背
　　烏頭(一/兩)　川椒　桂心(三/分)　乾薑　赤石脂(五/錢)
　共末蜜丸梧子大酒下二十丸日二
桃花散　治腎心痛如物從背觸心牽脊傴僂
　　桃花(取片焙/半升)　苦參(兩/半)
　共末酒煎三錢服
巴㦸天丸　同前
　　巴㦸天　人參　附子　青皮　肉蓯蓉
　　蘹香子(炒一/兩)　　㯽榔(五/錢)
　共末用羯羊腎二對入鹽五錢濕紙包煨熟研入蜜
　丸梧子大鹽湯下二十丸
髙良薑湯　治腎寒氣逆上乗心痛
　　髙良薑　紫朴　桂心(三/兩)　川歸(二/兩)
　薑水煎三錢熱服日二
　　　厥心痛
論曰手少陰心之經也心為陽中之陽諸陽之所㑹合
若諸氣虚少陰之經氣逆則陽虚而陰厥致令心痛是
為厥心痛
當歸散　治厥逆冷氣上攻心痛
　　川歸　陳皮　枳殻　桂心　桔梗　檳榔(一/兩)
　　赤芍　人參　木香(五/錢)
　共末空心薑棗湯下二錢
草豆䓻湯　治厥逆冷氣上攻心痛不食
　　草䓻(兩/半)　良薑　桂心　川歸(一/兩)　紫朴(薑汁炒/二兩)
　薑棗水煎三錢稍熱服頃再服
麝香湯　治厥心痛氣痛
　　麝香　木香　呉茱茰(一/兩)　桃仁(三十五枚/去皮尖炒)
　　檳榔(三枚/煨)
　共末童便水煎三錢去渣入麝末三分服日二
　　　九種心痛
論曰九種心痛者曰蟲曰注曰風曰悸曰食曰飲曰冷
曰熱曰去來者是也治病必求其本今九種心痛其名
雖異而治藥各有其法盖正氣和調則邪不能入若或
虚弱外邪乗之則種種皆能致疾善醫者惟明攻邪以
扶正則九種之病其治一理也
木香煮散　治九種心痛
　　木香　柴胡　陳皮(去白/炒)　呉茱茰(一/兩)　檳榔
　　郁李仁(炒/)　白芍　川歸(五/錢)　麝香(研五/分)
　共末水煎五錢去滓入麝末少許空心温服日二
厚朴湯　治九種心痛
　　紫朴(薑汁/炒)　檳榔　白芍　柴胡　食茱茰
　　川歸(酒炒/一兩)　郁李仁(三/分)
　水煎五錢空心温服日二
弭痛丸　治九種心痛不止
　　木香　川歸　五靈脂　髙良薑　蓬莪茂(一/兩)
　共末入蜜丸梧子大空心木香湯下二三十丸
不換金煮散　治九種心痛滯氣
　　𤣥胡索　蓬莪茂　威靈僊　鬼箭羽
　　薑黄　　苦棟根(一/兩)
　共末空心酒水合煎三錢温服日二
無比丸　同前
　　髙良薑　赤芍藥　黒乾薑　縮砂蔤　桂心(一/兩)
　共末米醋糊丸彈子大萊菔子湯下一丸
萬靈丸　治九種心痛及滯氣
　　石菖蒲(九節者/二兩)
　為末醋麵糊丸梧子大丹砂為衣男用鹽湯空心下
　五七丸女人醋湯下日二
　　　停飲心痛
論曰心屬火其氣炎上飲為水其性趨下若榮衛和平
臟腑調適則水液下行不能逆害心火若水飲停滯於
胸中火氣不能宣通則陽虚陰盛其病心中淡淡欲吐
而痛者是為停飲心痛也
半夏湯　治痰飲在心久不散痛不可忍
　　半夏　乾薑(三/分)　髙良薑　桂心　旋復花(五/錢)
　　檳榔(半生/半炮)　木香　丁香(一/分)
　薑水煎三錢温服
旋復花湯　治痰飲在心下不散痛不可忍
　　旋復花(㣲/炒)　桔梗(一/兩)　半夏(兩/半)　柴胡　檳榔(二兩/煨)
　薑水煎服頃又服
又方
　　桂心　紫朴(三/分)　呉茱茰(洗炒/五錢)
　共末酒下二錢
　　　蟲心痛
論曰諸蟲在人身中若臟腑平調則自安其所若臟氣
虚弱或因食肥甘過度致動腸胃間諸蟲往來上攻于
心終則令人心痛痛有休止腹中熱喜吐涎出是蚘心
痛也速宜治之不治蟲貫心則能殺人
烏梅丸　治蚘厥嘔逆心痛不可忍
　　烏梅(三百枚水/洗浄去核)　附子　人參　細辛(六/兩)
　　川椒(去目炒/四兩)　桂心(六/兩)　川連(去蘆炒/一斤)
　　川歸(四/兩)　乾薑(十/兩)　川栢(蜜炙/六兩)
　共末以酒二升浸梅一宿取肉蒸爛搗如泥入蜜杵
　丸梧子大飲下三十丸
木香湯　治三蟲心痛面色黄不下食
　　木香　檳榔　陳皮(三/分)　薏苡根(一/兩)
　水煎三錢服頃又服
檳榔散　治蚘咬心痛不止
　　檳榔　川椒(炒一/兩)
　共末空心米飲下二錢日二
狗脊丸　治蟲心痛兼氣痛
　　狗脊(去毛酒/蒸一分)　陳皮(去白炒/三兩)　呉茱茰(洗炒/五錢)
　　檳榔(兩/半)　　　蕪荑仁(三/分)
　共末蜜杵丸梧子大陳皮湯下二三十丸
皂莢丸　治心痛如蟲咬
　　皂莢(炙黄去/皂子)　杏仁(去皮尖炒/研一兩)
　先以皂為末入杏仁搗丸小豆大發時空心米飲下
　七丸
乾漆湯　治蟲心痛如咬
　　乾漆(炒一/兩)　胡椒
　用白水煎一錢入葱白一寸麝香末少許服
　　　冷氣心痛
論曰風邪冷氣傷於心之絡脉皆能致痛若陽氣偏虚
宿挾寒冷滯氣又因飲食傷動而致心痛則其病喜温
而惡寒其氣慘而不舒甚者四肢厥冷氣攻心而發痛
也
八味桂心丸　治冷氣心痛不能飲食
　　桂心(兩/半)　人參　白术　陳皮　呉茰
　　桔梗　髙良薑　川歸(一/兩)
　共末入蜜丸梧子大酒下二十丸
防風湯　治虚冷氣胸滿短氣心痛嘔吐
　　防風　赤茯　甘草(一/兩)　人參(兩/半)　桂心(三/兩)
　　半夏　乾薑(二/兩)
　薑棗水煎三錢空心温服日二
三味桂心湯　治冷氣冲心痛
　　桂心(五/錢)　川歸(三/分)　呉茱茰(洗炒/一兩)
　共末入蜜丸梧子大早晩鹽湯下二十丸
　　　中惡心痛
論曰心者君主之官神明出焉心神安靜則邪無得而
干若心氣不足精神衰弱邪惡之氣因得干正連滯心
絡令人氣不升䧏卒然心痛如刺悶亂欲絶者中惡心
痛也
赤芍藥湯　治中惡心痛不可忍
　　赤芍(炒/)　杏仁(去皮尖/炒二兩)　桔梗(炒二/兩半)
　水煎三錢空心温服日二
丁香白芍湯　治中惡心痛不可忍
　　丁香　白芍　檳榔(煨/)　呉茱茰(洗炒/  兩)　白术(三/分)
　水煎三錢服
犀角散　治中惡心腹刺痛服之去惡氣
　　犀角　木香(五/錢)　麝香(一/分)
　共末空心薑湯下二錢
沉香散　治中惡心痛不可忍
　　沉香　赤芍　桔梗(五/錢)　檳榔　芒硝(一/兩)
　　酸石榴皮(炒五/錢)
　共末水煎五錢入葱白五寸空心温服日二
　　　惡注心痛
論曰凡人將理失度陰陽俱虚氣血不足復因風寒水
濕客忤邪惡之氣乗虚入于肌體流注經絡伏留臟腑
毒擊心包絡時發疼痛積滯日久轉相注易故曰惡注
心痛
當歸湯　治惡注脅連心痛
　　川歸(一/兩)　木香(三/分)　麝香(一/錢)　檳榔(五枚/煨)
　水煎五錢去滓入麝末一字温服以利為度
桃枝湯　治惡注心痛不可忍氣逆奔走連胸脇如刀
刺及蚘蟲咬心痛不止
　　桃枝(向東南引者/去皮一把)
　水煎空心稍熱服日二
　　　心掣
論曰内經謂一陽發病少氣善欬善泄其傳為心掣夫
心君火也三焦相火也盖人氣血和平三焦升䧏則神
明泰定三焦既病故上欬下泄少氣致心火胥應而不
能其動若掣者乃其症也
調中湯　治心掣胸中少氣善欬善泄
　　白术　人參　赤茯　川歸　乾薑(一/兩)
　　甘草　五味子(一/兩)　　桂心(兩/半)
　水煎三錢温服日二
赤茯苓煮散　治心掣胸中氣少水榖不化泄利氣逆
　　赤茯　紫朴　人參　川芎　甘草
　　麥蘖(一/兩)　乾薑(五/錢)
　共末水煎三錢温服日二
當歸散　治心掣少氣善欬善泄腹痛上攻
　　川歸　枳殻　赤芍　桂心　陳皮　桔梗(一/兩)
　　木香　人參(五/錢)
　共末薑棗湯下二錢
　　心腹門
　　　心腹痛
論曰臟腑氣虚風寒客之邪正相摶故上冲於心絡而
為心痛下攻於腹膜而為腹痛上下攻擊則心腹疼痛
其或陰氣凝結久而不散内攻腸胃則為寒中脹滿泄
利之症
獨活湯　治心腹冷痛
　　獨活　人參　白茯　甘草　陳皮　乾薑
　　呉茱茰　白芍　川芎　防風　桂心
　　黄茋(二/兩)　川歸(兩/半)
　用羊肉煮取汁入薑棗煎三錢空心服日二
桔梗散　治心腹痛食冷物即發及吐惡水
　　桔梗　麥冬　白茯　檳榔(兩/半)　人參　白芍
　　紫朴　陳皮　枳殻(一/兩)　桂心(三/分)
　共末薑棗湯下二錢
沉麝丸　治一切心腹痛不可忍
　　沉香　麝香　丹砂　血結　沒藥(一/兩)　木香(五/錢)
　共末甘草煎膏丸梧子大薑鹽湯空心下三五丸
調中丸　治心腹一切冷氣刺痛
　　人參　白茯　白术　甘草(五/兩)　黒乾薑(四/兩)
　共末入蜜丸梧子大空心酒下二三十丸日二
小建中湯　治腹中虚寒心腹切痛
　　桂心(三/兩)　白芍(酒炒/兩半)　甘草(炙五/錢)
　薑棗水煎去滓入飴糖稍熱服日二　此藥能治腹
　中虚寒補血調氣尤止腹痛常人見其藥性温平未
　必肯用然腹痛按之便痛重按却不甚痛者此正是
　虚痛若重按愈痛而堅者當有積也氣痛不可下下
　之愈痛此虚寒症也尤宜服此藥外臺治虚勞腹中
　痛夢遺失精四肢痠痛手足煩熱口燥及女人小腹
　痛亦用此藥張仲景金匱要畧陽脉澀陰脉弦法當
　腹中急痛先與此藥不差者宜小柴胡湯主之此二
　湯皆主腹痛
　　　腹痛
論曰臟腑内虚寒氣客之與正氣相擊故令痛也又有
冷積不散乍減乍甚為久腹痛者若重遇于寒則致腸
鳴下利盖腹為至陰之所居又為陰邪客氣所摶故也
人參湯　治腹痛刺疼除寒冷濕痺
　　人參　附子　甘草(二/兩)　川歸　黒乾薑
　　大黄(炒一/兩)
　水煎三錢空心温服日二
人參丸　治腹中冷痛
　　人參　茯神　木香　甘草　牡蠣　逺志
　　黄茋(炙/)　桂心(五/錢)
　共末大棗肉丸梧子大麥冬湯下二十丸
赤石脂丸　治心腹積冷腹痛短氣胸背痛脅下有冷
氣不能飲食如刀錐刺及蟲食痛針灸不差狀如鬼神
往來
　　赤石脂　附子　人參　遼細辛　烏頭
　　黒乾薑(一/兩)　真珠(五錢豆腐/水煮研)　桂心(一/兩)
　共末入蜜杵丸梧子大飲下十丸
呉茱茰湯　治寒冷氣腹痛
　　呉茱茰　人參　川歸　半夏(薑汁/炒)　桂心(一/兩)
　　炙甘草(五/錢)　小麥(一/合)
　薑棗水煎三錢空心温服
　　　久腹脹
論曰久腹脹者冷氣結于腹内與臟氣相摶積久而不
散也盖腹為至陰之所居脾胃為倉廩之官今寒氣在
内與臟氣相摶停積不散故為久脹脾胃既虚則難以
腐熟水榖故脹久不已則令人變飲濕之疾
厚朴湯　治腹脹煩悶食不消
　　紫朴　人參　白术　沉香　桔梗　檳榔
　　桑白皮(炙/)　　丁香皮(一/兩)
　共末糊丸梧子大陳皮薑湯下五十丸日二
木香丸　治久腹脹無力不思飲食
　　木香　陳皮　白术(五/錢)　檳榔(一/兩)　萊菔子(炒二/兩)
　共末入蜜杵丸梧子大空心薑湯下二三十丸
　　　腹脹腸鳴切痛
論曰腹者至陰之所居若寒氣所傷則陽衰陰盛于是
有腹脹腸鳴切痛之病此脾弱胃虚氣脹痞滿加之冷
氣與正氣交爭故也不已則變為下利之症
白术湯　治腹脹腸鳴切痛發作有時
　　白术　赤茯　人參　川歸　陳皮　桔梗
　　吳茱茰　桂心(一/兩)　　甘草　細辛(五/錢)　紫朴(二/兩)
　薑棗水煎三錢温服
髙良薑湯　治脾虚腹脹腸鳴切痛食少無力
　　髙良薑　丁香(五/錢)　人參　桂心(三/分)　草豆䓻
　　訶勒皮(一/兩)　陳皮(去白/炒)　　紫朴(兩/半)　甘草(一/分)
　棗水煎三錢温服日二
丹參湯　治腹脹腸鳴不下食
　　丹參　白茯　細辛　桔梗　紫朴(薑汁/炒)
　　食茱茰(一/兩)　　甘草(五/錢)
　薑水煎三錢温服日二
附子粳米湯　治腹寒氣雷鳴切痛胸脇逆滿
　　附子　半夏　甘草(一/兩)
　薑棗水煎三錢入粳米一撮空心温服
　　　腹内結強
論曰血氣温則流通寒則凝結結強者風冷邪氣結于
腹中也凝結而不散與正氣相擊上下流走盛按之有
根狀如覆杯食寒則腹中硬痛妨害飲食留滯經久則
變結強
丁香皮煎方　治寒氣結強日久不消
　　丁皮　白术　川歸　陳皮　檳榔
　　薑黄　京三稜　　　甘草(一/兩)
　薑棗水煎三錢温服
白术散　治冷氣不散腹内結強堅硬疼痛
　　白术　人參　白茯　紫朴　陳麯　麥蘖
　　呉茱茰　川芎(二/兩)
　共末空心飲下二錢日二
平胃丸　治腹内結強不可俛仰飲食不化
　　杏仁(三十枚去/皮尖炒)　𤣥參　葶􁟖(炒二/兩)　川芎
　　桂心(一/兩)　丹參(三/兩)
　共末入蜜杵丸梧子大空心飲下十五丸日二
　　　䐜脹
論曰内經謂濁氣在上則生䐜脹此陰陽反作病之逆
從也夫清陽為天濁陰為地二者不可相干今濁氣在
上為陰氣干擾清陽之氣鬱而不散所以䐜塞脹滿而
常若飽也
桔梗丸　治虚冷氣滿䐜脹不飲食雖食不消化嘔逆
惡心虚滿腹内雷鳴下氣
　　桔梗　白术　人參　白茯　甘草　陳皮
　　呉茱茰　枳殻　紫朴　乾薑(一/兩)　桂心(三/分)
　共末蜜丸梧子大酒下三十丸
人參湯　治虚冷腹脹及嘔逆醋心畨胃不能食面黄
　　人參　白茯　白术　紫朴(二/兩)　桂心　陳皮(一/兩)
　　半夏(二/兩)　甘草(三/分)
　生薑水煎三錢温服日二
　　　臌脹
論曰内經謂有病心腹滿旦食則不能暮食名為臌脹
夫水榖入口則胃實腸虚食下則腸實胃虚若乃飲食
不節寒温失宜胃滿氣逆聚而不散大腸無以傳導故
心腹逆滿氣臌而脹也旦食不能暮食者脾以至陰居
中五陽不布水榖化遲而然也
鷄屎醴方　治旦食不能暮食
　　鷄屎(炒香/熟)
　為末空心醇酒下二錢弱人一錢
牡丹皮湯　治臌脹
　　牡丹皮　鼈甲(醋/炙)　枳殻　紫朴　郁李仁(兩/半)
　　桃仁(二十一/枚炒)　桑白皮　　檳榔(二/兩)　大黄(炒一/兩)
　薑水煎三錢温服
桔梗丸　治臌脹不下食
　　桔梗　白茯　白术　人參　炙甘草　陳皮
　　紫朴　枳殻　呉茱茰　乾薑(一/兩)　桂心(三/分)
　共末蜜丸梧子大酒下三十丸
赤茯苓湯　治臌脹不下食
　　赤茯苓　木通(二/兩)　呉茱茰　紫苑　郁李仁(一/兩)
　　白芍(炒兩/半)　檳榔(三/枚)
　水煎二錢温服日二
　　　脅肋痛
論曰脅肋痛者足厥陰肝經虚寒氣乗之也足厥陰肝
經其支脉起于足大指叢毛上循陰股入腹貫膈布脅
肋寒邪之氣乗虚則傷于經絡邪氣與正氣相摶故令
脅肋痛也
大黄附子湯　治脅下偏痛發熱脉弦寒也當以温藥
去寒
　　大黄(醋炒香/兩半)　附子(三/枚)　細辛(一/兩)
　水煎三錢稍熱服日二
半夏湯　治胸脅氣不利腹脹急痛
　　半夏(薑汁製七/次兩半)　桂心　檳榔(一/兩)
　生薑水煎三錢温服日二
呉茱茰丸　治胸脅冷氣妨悶切痛不下食
　　呉茱茰(湯泡洗/醋炒乾)　川歸(一/兩)　麝香(研五/分)
　共末入蜜麝杵丸梧子大空心酒下二十丸
　　　息積
論曰内經謂病脅下滿氣逆二三嵗不已病名息積夫
消息者陰陽之更事也今氣聚于脅下息而不消積而
不散故滿逆而為病然氣不在胃故不妨于食特害于
氣而已治法不可灸刺宜服藥導引藥不可獨治者盖
導引能行積氣藥力亦藉導引而行故也
桔梗湯　治息積脅下氣逆妨悶嵗久不已
　　桔梗　人參　白术　枳實　川歸　鼈甲(九肋者/醋炙)
　　乾薑(一/兩)　桂心　甘草　呉茱茰(湯洗醋/炒五錢)　大麥
　　蘖(炒香/兩半)
　共末入蜜丸梧子大空心酒下二三十丸日二
赤茯苓湯　治息積脅下氣逆滿悶
　　赤茯苓　桂心　陳皮(炒兩/半)　髙良薑(一/兩)
　　甘草(一/分)　大腹皮(五/錢)　呉茱茰(三/分)
　水煎三錢空心温服日二
白术丸　治息積脅下滿悶喘息氣逆消散導引
　　白术(陳土/炒)　枳實(麥麩/炒)　桂心(兩/半)　人參
　　陳皮(去白/炒)　甘草(蜜/炙)　　桔梗(炒一/兩)
　共末入蜜杵丸梧子大空心酒下三十丸日二
　　腰痛門
　　　腰痛統論
論曰腰痛有五一者陽氣不足足少陰氣衰令人腰痛
二風寒著腰風痺腰痛三腎虚勞役傷腎腰痛四墜墮
傷腰名䐴腰痛五寢臥濕地腰痛凡此皆本于傷腎盖
腎主腰脚腎傷則腰痛也内經云腰者腎之府轉摇不
能腎將憊矣
　　　腰痛
論曰腰者一身之要屈伸俛仰無不由之或風寒所客
或腎氣傷損使筋脉拘急動摇轉側不得故腰痛也
人參湯　五種腰痛
　　人參　杜仲　川芎　桑寄生　桂心(一/兩)
　　白芍(三/兩)　當歸　白术　木通　𤣥參
　　熟地(三/分)　丹皮　獨活(五/錢)
　水煎三錢日三
寄生湯　五種腰痛不能轉側
　　桑寄生　附子　川芎　獨活　杜仲　狗脊
　　桂(一/兩)　　人參　炙甘草(五/錢)　　白术　白芍
　　石斛　　牛膝(三/分)
　水煎三錢日二
杜仲酒方　腎虚腰痛
　　杜仲　丹參(八/兩)　川芎(五/兩)
　酒一斗五升浸服
　　　卒腰痛
論曰卒腰痛者謂氣脉凝滯經絡壅澁或舉動傷腰故
卒痛也宜通行氣脉調順經絡平補腎臟則病可愈
牡丹湯　卒腰痛
　　丹皮　牛膝　續斷　萆薢　桂心(一/兩)
　酒水煎三錢
杜仲湯　勞動傷腰卒痛
　　杜仲　羗活　川椒　秦芁　石斛　續斷
　　括樓根　丹皮　白芍　五加皮　當歸　桂(一/兩)
　酒水煎三錢
　　　風濕腰痛
論曰夫腎氣虚弱風寒濕氣著于腰間則令腰痛盖腰
為腎府腎經留滯風濕不得發散注于腰脚故起坐立
行皆痛甚則浮腫故名風濕腰痛
羗活湯　風濕腰痛
　　羗活　杜仲　乾薑　五加皮　桂(三/分)
　　附子　巴㦸天(一/兩)　牛膝(兩/半)
　共末蜜丸梧子大酒下三十丸
羚羊角湯　風濕著于腰脚骨節冷痛摇轉不能
　　羚角　羗活　牛膝(一/兩)　白芍　棗仁
　　升麻(兩/半)　虎脛骨　山枝　防風(二/兩)
　水煎五錢
　　　腰痛強直不得俛仰
論曰腰為腎之腑足少陰腎之經也其脉貫脊屬腎抵
腰勞傷之人腎氣既衰陽氣不足寒濕内攻經絡拘急
所以腰髖強直而痛不能俛仰也
郁李仁煮散　腰痛強直不可俛仰
　　郁仁　檳榔　朴硝(一/兩)　白芍　當歸(三/分)
　　木香　訶勒皮(五/錢)
　共末水煎三錢日三
五加皮湯　同前
　　五加皮　白芍　杜仲　蘆根　萆薢(五/錢)
　水煎三錢
巴㦸天酒方　治腰痛強實不得俛仰
　　巴㦸天　牛膝　石斛(一/兩)　羗活　當歸
　　生薑(兩/半)　川椒(一/分)
　酒八升浸服
牛膝酒方　治風冷傷腰筋骨疼痛
　　牛膝　虎脛骨　枳殻　羚角(一/兩)
　酒五升浸服
石斛酒方　腰痛強直不可俛仰
　　石斛(二十/四兩)　白茯　五味子　丹參　杜仲
　　黄茋　萆薢(二/兩)　人參　枸把(兩/半)　天冬
　　生薑(三/兩)　山藥　牛膝　山茰(二/兩)　苡仁
　　防風　細辛(一/兩)
　酒五斗浸服
羗活酒方　同前
　　羗活(六/兩)　獨活(二/兩)　五加皮(三/兩)　生地汁(一升/煎濾)
　　黒豆(小者一/升炒)
　酒二斗浸服
　　　腰脚冷痺痛
論曰痺之為病在骨則重在皮則寒在肉則不仁在筋
則屈而不伸在脉則血凝而不流腰脚得之謂之冷痺
痛亦由風寒濕氣雜合而成也盖腎主腰脚其經為寒
邪冷氣所客注于腰脚則膝脛髀腨腰脊冷痛肌肉不
仁而腰脚俱痛也
桂心丸　腰脚冷痺㿏痺不仁
　　桂心(三/分)　附子　杜仲　牛膝　丹參
　　續斷(一/兩)　乾薑(五/錢)
　蜜丸梧子大酒下三十丸
杜仲酒方　治腎虚冷或感寒濕腰脚冷痺疼痛
　　杜仲　川椒　川芎　天雄　防風　羗活
　　萆薢　炙甘草　秦芁　乾薑　桂(一/兩)　細辛
　　石斛　地骨皮　續斷　五加皮(三/分)　桔梗(兩/半)
　酒浸服
巴㦸天酒方　治風冷寒濕傷著腰脚冷痺疼痛
　　巴㦸　羗活　牛膝　石斛(二/兩)　川椒(五/錢)
　　生薑　當歸(三/兩)
　酒浸服
牛膝丸　治腰脚痺疼膝已下冷不得屈伸
　　牛膝(三/兩)　附子　川椒　石斛　狗脊　乾薑
　　桂(兩/半)
　蜜丸梧子大酒下三十丸
獨栗丸　治腰膝沉重及勞傷腰痛脚氣等疾
　　栗(獨箇/者)
　蒸熟煉蜜丸梧子大酒下四五十丸日二服
　
　
　
　聖濟總録纂要卷十二
欽定四庫全書
　聖濟總録纂要卷十三
　　　　　　　　　　　　　　休寧程林纂
　　虚勞門
　　　肝勞　　心勞　　脾勞　　肺勞　　腎勞
虚勞統論
論曰虚勞之病因五臟則為五勞因七情則為七傷勞
傷之甚身體疲極則為六極所謂七傷者一曰大飽傷
脾脾傷則善噫欲卧面黄二曰大怒氣逆傷肝肝傷則
少血目暗三曰强立舉動久坐濕地傷腎腎傷則少精
腰脚痛厥逆下泠四曰形寒飲泠傷肺肺傷則氣少咳
嗽鼻鳴五曰憂愁思慮傷心心傷則苦驚喜忘善怒六
曰風雨寒暑傷形形傷則髮落肌膚枯槁七曰大恐懼
不節傷志志傷則恍惚不樂此七者勞傷之因也故名
七傷所謂五勞者一曰肺勞令人短氣面腫鼻不聞香
臭二曰肝勞令人面目乾黒口苦目視不明三曰心勞
令人忽忽喜忘大便苦難時或溏洩口中生瘡四曰脾
勞令人舌本苦直不能嚥唾五曰腎勞令人背難以俛
仰小便黄赤時有餘瀝隂痛生瘡小腹滿急此五者勞
氣在五臟也故名五勞所謂六極者一曰氣極令人内
虚五臟不足邪氣多正氣少不欲言二曰血極令人無
顔色眉髮墮落忽忽喜忘三曰筋極令人數轉筋十指
甲皆痛苦倦不能久立四月骨極令人痠削齒苦痛手
足煩疼不可以立不欲行動五曰肌極令人羸瘦無潤
澤飲食不生肌膚六曰精極令人少氣吸吸然内虚五
臟氣不足毛髮落悲傷喜忘此六者勞傷之甚身體瘦
極也故名六極又五勞七傷六極之外變症不一治法
皆以補飬為宜形不足者溫之以氣精不足者補之以
味氣味相得合而服之以補精益氣此其要也
肝勞
論曰患怒氣逆上而不下則傷肝肝勞則面目乾黒口
苦精神不守恐畏不能獨卧甚則筋急而爪枯目盲無
所見毛悴色夭者難治
芍藥飲　肝勞不足補虛
　　白芍　丹皮　枳實　荆芥穗(二分/)　熟地
　　青葙子　黄茋　炙甘草　白茯苓　白附子
　　山枝　防風(兩半/)　細辛(五錢/)
　竹葉水煎
前胡湯　肝勞虚熱目赤難開煩悶熱氣上冲瀉肝除
熱
　　前胡　山枝　大青　細辛　秦芁　乾姜
　　决明子　片芩(一兩/)　車前子(一合/)　石膏(一兩/)
　　竹葉(三兩/)
　水煎欲利加芒硝
茯苓湯　肝勞熱恐畏不安精神悶怒不能獨卧氣錯
越
　　白茯　人参　防風　炙甘草　逺志　牡蠣
　　栢子仁(五錢/)　龍骨(二分/)
　蜜丸梧子大酒下二十丸
青龍丸　治肝傷徤忘目視不明面目青白常多恐懼
　　龍骨　羗活　秦艽(一兩/)　茯神　羚角　甘菊
　　青葙子　白附子　丹砂(三兩/)
　蜜丸梧子大人参湯下三十丸
心勞
論曰心勞病者補脾氣以益之脾旺則感于心人逆夏
氣則手太陽不長心氣内洞順之則生逆之則死
順之則治逆之則亂反順為逆是謂内格病不生矣其
候令人善怒不樂大便鴨溏口瘡久不差耳枯而鳴不
能聽逺皮毛焦色夭者死于冬
逺志湯　心勞多煩躁背膞妨悶面色時變乍赤乍黒
或笑或歌
　　逺志　白芍　犀角(一兩/)　人参　知母(五錢/)
　　赤茯　麥冬(兩半/)　片芩　前胡
　水煎五錢頃時又服
磁石湯　心勞熱耳焦多鳴不能聽逺
　　磁石　人参　白术　赤茯　白芍　大青　菖
　　蒲(兩半/)　赤石脂(一兩/)
　竹葉水煎
補心麥冬丸　心勞多驚悸心氣不足
　　麥冬　天冬　熟地　川連　逺志　升麻(兩半/)
　　菖蒲　人参　白茯(一兩/)　桂　(五錢/)
　蜜丸湯下開心氣多記不忘
獺肝丸　心勞熱胸膈聚痰頭目微痛肌膚漸覺消瘦
　　獺肝　川連　柴胡　鼈甲　地骨　升麻　天
　　靈蓋　貝母(兩半/)　天冬　知母　犀角　茯神
　　紫苑　胡黄連　前胡　杏仁　炙甘草　生地
　　㯽榔(三兩/)百合　麻仁(各三兩/)
　蜜丸飲下日二
朱雀湯　心氣勞傷
　　雄雀(十枚/用肉)　人参　棗肉　赤茯　紫石英
　　小麥(一兩/)　赤小豆(一合/)　炙甘草(一分/)　丹参
　　逺志　紫苑(五錢/)　水煎
脾勞
論曰飲食勞倦則傷脾脾傷則善噫欲卧面黄舌本苦
直不得嚥唾皆脾勞也宜補益肺氣則感于脾矣
七香散　脾勞腹脹憂思不樂大便滑泄不思食肌肉
瘦
　　人参　白术　白茯　白芍　陳皮　桔梗　紫
　　苑　蘹香子　白芷(一兩/)　蒼术(五兩/)　乾姜(二/兩)
　　柴胡(兩半/)
　共末用豬腎切一對入鹽一錢末三錢紙包煨飲下
羊腎丸　脾勞臟腑滑泄夜多盜汗腹虚鳴困倦少力
　　羊腎　艾葉(糯米粥拌焙/乾末五錢)　木香　肉蔲　蓯蓉
　　(一兩/)　丁香(五錢/)
　棗肉丸酒下
蘹香子丸　脾勞肌膚瘦瘁黄色焦黄四肢無力脚膝
疼痛大便不調或風勞上攻頭眩目暗肌體沉重昏憒
嗜卧皆宜急服
　　蘹香子　附子　川椒　牛膝　蓯蓉　青鹽
　　巴㦸天(二兩/)
　共末羊腎三對煮研蜜丸酒下
黄茋湯　脾虚勞傷
　　黄茋(二兩/)　棗肉　白石英　木通　白石脂(五/錢)
　　炙甘草　藁本(一分/)　水煎
肺勞
論曰肺勞者因形寒飲冷逆秋氣所致其症短氣面腫
鼻不聞香臭胸中結滯氣乏聲嘶咳嗽呀呷咯唾稠黏
或吐膿血或咽喉乾咳不能唾上氣喘滿漸至衰瘁寒
熱時作飲食減耗皆肺勞之症
補氣黄茋湯　肺勞飲食減少氣虚無力手足顫掉面
浮喘嗽
　　黄茋　白术　人参　五味　麥冬　熟地　茯
　　神　陳皮　阿膠　桂(一兩/)　牛膝　白芍　當
　　歸(三分/)　炙甘草(五錢/)
　用薑棗水煎
鰻鱺煎丸　肺勞咳嗽日久
　　大鰻(三條醋洗斷截酒煮/取肉再入酒熬成煎)　桔梗　柴胡　青蒿
　　子　人参　附子　炙甘草　知母　秦芃
　　鼈甲
　共末入蜜煎丸梧子大酒下日二
白虎湯　肺氣勞傷
　　龍骨　人参　白茯　白石英　百合　磁石
　　桑白皮　𤣥参(五錢/)　大豆(一合/)
　酒水煎
蛤蚧丸　肺勞咳嗽
　　蛤蚧(一對/)　天冬　生地　麥冬(一兩/)　貝母(四/兩)
　　款冬　紫苑(二兩/)　杏仁(三百/枚)
　蜜丸梧子大薑湯下
腎勞
論曰腎勞者勞傷腎也腎傷則少精腰背痛難俛仰小
便不利時有餘􁐍隂痛囊濕生瘡小腹滿急厥逆下冷
皆其候也經所謂强力入房久坐濕地傷腎特其一端耳
羊腎湯　腎勞虚損寒熱耳嗚好睡善欠腰脚痿弱
　　羊腎(一對/)　白术　白茯　磁石　黄茋　乾姜
　　(一兩/)　桂(三分/)
　水煮腎汁煎五錢
逺志丸　腎勞虚夢寤驚悸小腹拘急面色黧黒白濁
腰脊痛
　　逺志　杜仲　白茯　枳殻　桂(五錢/)　熟地
　　兎絲子(一兩/)
　共末蜜丸梧子大酒下三十丸
　　冷勞　熱勞　氣勞　急勞　風勞
冷勞
論曰冷勞者由脾胃久積風冷之氣不能灌溉四旁潤
養身體致腑臟俱虚隂陽衰弱其狀食不化心腹痞滿
嘔吐吞酸面色萎黄甚者心腹常痛大腸泄利手足逆
冷骨節痠疼日漸羸瘦是也
木香丸　治冷勞便利不調腹脹嘔逆困乏少力
　　廣木香　附子　肉豆蔲　乾薑　陳皮(去白/炒)
　　麥門冬　郁李仁(一兩/)　熟艾　鼈甲(醋炙/)　柴
　　胡　陳麯(炒二/兩)　紫朴(薑炒/三兩)　鍾乳粉　桂心(五/錢)
　共末用雄猪肚一具去脂膜細切入好米醋三升煮
　極爛研細入末搗丸梧子大空心温酒米飲任下二
　十丸
猪肝丸　治冷勞腹痛下利面色萎黄四肢無力
　　雄猪肝(一具去脂切片入/米醋三升煮肝)　紫朴(薑汁/炒)　乾薑(炒/)
　　(黒/)　陳皮(去白/炒)　川連(一兩/)　枯白礬　柴胡(二/兩)
　　附子　桂心(五錢/)
　共末將肝爛搗如泥入白麫五匙沸湯煎三五沸和
　肝末同搗丸梧子大空心酒下十丸日二
熱勞
論曰熱勞之症心神煩躁面赤頭疼眼澁唇焦身體壯
熱煩渴不止口舌生瘡食飲無味肢節痠疼多卧少時
出盜汗日漸消瘦是也
鼈甲丸　治熱勞羸瘦壯熱盜汗煩渴
　　鼈甲(醋炙/)　柴胡　秦芃(二兩/)　生地黄汁
　　生薄荷汁(如無用/乾熬)　生青蒿汁
　生薑汁各一鍾慢熬成膏共末入膏搗丸梧子大空
　心米飲下二十丸日三服
人参湯　治熱勞心神煩躁肢體痠疼不能食
　　人参　茯神　赤芍　棗仁　甘草　知母　生
　　地　枳實　括蔞根　白薇(一兩/)
　水煎三錢空心温服日二
蛤蚧丸　治熱勞煩躁面赤口乾唇燥骨節痠疼盜汗
咳嗽痰壅力乏氣促
　　蛤蚧(酥慢/炙)　人参　黄茋(蜜炙/)　麥冬　胡黄連
　　甘草　地骨皮　知母(鹽酒/炒)　柴胡　懐生地
　　鼈甲(醋炒/炙)　紫苑　桑白皮(五錢/)　細辛　杏仁
　　(去皮尖炒/研一分)
　共末入蜜杵丸小豆大空心米飲下二十丸臨卧再
　下三十丸
青蒿飲　治暴勞熱四肢煩疼手脚心熱咽乾虚渴食
少宜退熱
　　青蒿　甘草　龍骨　麥冬　知母　柴胡(一兩/)
　　桃枝心(一把/)　栁枝心(一把/)
　童便合水煎四錢入葱白薤白各三寸空心温服
地黄煎　治熱勞五心壅熱煩渴不止
　　生地汁　青蒿汁　生薄荷汁　童子便　白酒
　　(二升入汁/仝熬成煎)　秦芃　鼈甲(醋炙/)　柴胡(去蘆/二兩)　丹
　　砂(飛過/)　麝香(另研/半分)
　共末入煎杵丸小豆大丹砂為衣空心酒下二十丸
　日二
氣勞
論曰氣勞者由喜怒不節憂思過甚榮泣衛除穀氣不
治故氣血為之乾涸不能榮養肌肉使形體瘦悴面色
萎黄胸脹痞滿飲食減少羸瘦困乏故名氣勞
沉香湯　治氣勞心胸不利日漸消瘦四肢沉倦無力
飲食無味骨節疼痛小便赤澁榮衛不和
　　沉香　川芎　桂心　㯽榔　川歸　乾薑(五錢/)
　　人参　草豆蔲　枳實　白茯苓　前胡　黄茋
　　(三分/)　柴胡　訶勒皮　附子　甘草　五味子
　　(一兩/)　半夏(薑汁炙/二兩)
　生薑大棗水煎三錢空心温服日二
天冬丸　治氣勞咳嗽喘嗽下焦虚損上焦煩熱肌瘦
　天冬　麥冬　熱地　鼈甲(二兩/)　人参　牛膝
　　黄茋　山藥　杏仁　白茯苓　五味子　石斛
　　枸把　訶勒皮(一兩/)　沉香　紫苑　肉蓯蓉(酒/洗)
　　(去甲/三分)
　共末入蜜搗丸如小豆大空心煎大棗湯下二十丸
　日二
人参陳皮湯　治氣勞心胸煩悶痰涎壅塞不思食頭
目昏眩
　　人参　陳皮　白芍　前胡　柴胡　鼈甲　枇
　　杷葉(炙三/分)　半夏　白茯苓(一兩/)　大腹皮(一枚/全用)
　薑棗水煎三錢空心温服
急勞
論曰急勞之病其症與熱勞相似而得之差暴也縁稟
受不足憂思氣結榮衛俱虚心肺壅熱金火相形臟氣
受剋或感外邪故煩躁體熱頰赤心忪頭痛盜汗咳嗽
咽乾骨節痠疼久則肌膚消爍咯涎吐血皆其候也故
名急勞
青蒿飲　治急勞煩躁壯熱四肢無力痠疼
　　青蒿(三兩/)　山梔　甘草(五錢/)　地骨皮(一兩/)
　　桃枝心　栁枝心(各二/兩)
　烏梅水煎三錢空心温服
猪肝丸　治急勞瘦瘁日晩寒熱驚悸煩渴
　　雄猪肝(二具去筋/膜切片)　生甘草(十五兩/為末)
　將肝為末拌匀入童便五升浸一伏時慢煮乾搗丸
　梧子大空心飲下二三十丸日三
葱白飲　治急勞潮熱盜汗肌肉消瘦
　　葱白　薤白　炙甘草(七寸/)　青蒿心(七枚/)　杏
　　仁(去皮尖炒/七粒研)
　用童便浸一宿煎服
皂莢丸　治急勞咳嗽痰涎食少無力
　　猪牙皂(一兩去/皮炙)　蝦蟆(一枚要青黄脅畔紋如金/色者去腸挂風處隂乾)
　　麝香(另研/一錢)
　各研末和匀入羊腸内扎定碗盛安甑内蒸極爛研
　杵極細為丸約有二百餘粒每服熟水空心下二三
　丸避風取汗良久瀉血汗出去衣被用白粥將息調
　養合藥用五日或天徳日忌見女人雞犬
風勞
論曰風勞者即肝勞之類也蓋肝主風風善行而數變
無所不至勞傷之人氣血俱虚風邪易侵或遊行皮膚
或沉滯臟腑其病令人手足􁟍痺筋脉拘急頭旋目暗
好怒多驚尋覔衣縫卧語狂呼爪甲枯目黯黒是其症
也故名風勞
敗龜板湯　治風勞氣虚咳嗽發熱
　　敗龜板(醋炙/)　白芍　防風　川歸　海桐皮
　　虎骨(酥炙/)　木通(五錢/)　桂心　木香　酸棗仁
　　黄茋　麻黄(去根/節)　大腹皮(全用/)　牛膝(一兩/)
　水煎五錢入青蒿鳥梅肉少許空心温服一方加熟
　地柴胡一兩
天麻散　治風勞氣虚不順
　　天麻　附子(一兩/)　甘草　烏頭(二兩/)　麻黄(三/)
　　(兩/)　蕪荑仁(炒/)　柴胡　秦芃　前胡　鼈甲
　　青蒿(四兩/)
　將藥粗搗末用雄猪脊骨一條白酒一斗仝煮乾去
　骨為末空心酒下三錢日二
茵陳蒿散　治風勞七種冷氣六極等疾脾胃虚寒不
思飲食疳利休息利二便秘澁及屢年不差者
　　茵陳蒿　人参　白术　石斛(三分/)　白蕪荑
　　吳茱茰(洗炒/一兩)　白芍藥　桂心　防風　桔梗(五/錢)
　　紫苑　柴胡(去蘆/三分)　犀角(三分/)
　共末用猪肝一具切片去膜分三服每入末五錢葱
　　白食鹽少許拌匀濕紙包煨香熟細嚼酒下
　　　虚勞咳嗽　　虚勞痰飲　虚勞寒熱
　　　虚勞潮熱　　虚勞盜汗
虚勞咳嗽
論曰虚勞咳嗽者以肺傷胃弱榮衛衰微氣不温充故
也肺主氣為五臟之蓋其脉環循胃口肺臟勞傷則令
人咳嗽上氣或吐膿血寒熱潮作面赤口乾偏卧喜汗
不能飲食飢膚消瘦是也
蛤蚧湯　治虚勞咳嗽嘔吐痰涎胸膈不利喘急壅滿
呀呷有聲飲食不進
　　蛤蚧(一對/酥炙)　人参　白茯　桑白皮(一兩/)　杏仁
　　(去皮尖/五兩)　甘草(五錢/)
　薑水煎三錢空心温服
阿膠丸　治虚勞咳嗽發熱羸瘦
　　阿膠　懐熟地　山藥　羚羊角　茯神　百合
　　地骨皮　五味(五錢/)　麥門冬　人参　牡丹皮
　　逺志(三分/)　蛤蚧(一對/酥炙)　栢子仁(炒/)
　共末蜜杵為丸如弹子大每服一丸細呷日二
虚勞痰飲
論曰虚勞之人陽氣不足水飲下咽入于胃腑不能流
傳致多痰飲其候胸膈痞悶肩息短氣怠惰嗜卧心下
悸動咳嗽痰水不欲飲食是也治宜調順三焦升降隂陽
使氣道流通痰飲自化
人参半夏湯　治虚勞脾不和痰飲留滯心胸煩悶嘔
吐痰涎頭昏目眩不思飲食
　　人参　半夏(薑汁/炒)　赤茯(一兩/)　大腹皮(二枚/)
　　前胡　白芍　陳皮(去白/炒)　柴胡　鼈甲(醋炙/二分)
　　枇杷葉(去毛/炙)
　薑水煎三錢服
虚勞寒熱
論曰虚勞寒熱者以臟腑久虚隂陽交爭榮衛不足以
致陽氣勝則熱隂氣勝則寒隂陽相勝故寒熱互作
秦芃丸　治寒熱虚勞四肢無力面色枯悴
　　秦芃(二兩/)　黄茋　桂心　白芷　柴胡　鼈甲
　　肉豆蔲　桔梗(一兩/)　人参　荆芥穗　麥冬
　　甘草　川歸　海桐皮　白芍　熟地　枳殻
　　木香　沉香　棗仁　㯽榔(五錢/)
　薑水煎三錢空心温服
前胡湯　治虚勞榮衛不和寒熱消瘦肢體煩疼頭目
昏眩飲食無味多困少力
　　前胡　人参　羗活　獨活　枳殻　柴胡　桔
　　梗(炒/)　鼈甲(一兩/)　甘草(五兩/)　石膏　旋復花
　　(兩半/)
　水煎三錢温服
柴胡湯　治虚勞寒熱羸瘦不下食
　　柴胡　白茯(三兩/)　人参　麥冬(兩半/)　白术
　　枳殻(二兩/炒)
　生薑大棗水煎三錢空心温服日二
虚勞潮熱
論曰虚勞潮熱者潮作有時也此由隂陽不和氣有徧
勝其候頭面熻赤體熱潮躁卧寐不安是也
栁枝湯　治虚勞煩躁少力痰嗽面頰紅赤潮熱盜汗
飲食無味五心煩熱百節疼
　　栁枝　柴胡　鼈甲(二兩/)　木香　甘草　青皮
　　大黄(炒五/錢)
　水煎四錢入青蒿小麥温服
羚羊角湯　治虚勞潮熱五心煩躁口乾咽喉不利
　　羚羊角　人参　白茯苓　柴胡　鼈甲(醋炙/)
　　麥冬　棗仁(去殻/炒)　地骨皮　羗活　懐生地
　　陳皮(去白/炒)　知母　炙甘草　葛根　黄芪(一兩/)
　薑水煎三錢空心温服日二
柴胡湯　治虚勞榮衛不和潮熱盜汗面黄痿瘦四肢
骨節疼痛多困少力飲食少
　　柴胡　知母　甘草　鼈甲(醋炙/一兩)　秦芃(兩半/)
　大棗水煎三錢空心温服日二
鼈甲猪肚丸　治虚勞潮熱唇紅頰赤吸呼氣粗口乾
盜汗大小便秘澁飲食減少困之
　　鼈甲(九肋/醋炙)　柴胡　廣木香　青蒿　懐生地(一/兩)
　　川連(炒二/兩)　青皮(去白炒/五錢)
　共末用雄猪肚一具去脂用鹽揉洗淨入末藥于肚
　内扎定蒸極爛入石臼中搗千杵丸梧子大空心飲
　下二三十丸日二
虚勞盜汗
論曰眠寢之間汗出盜人氣血久則津液枯耗謂之盜
汗此蓋虚勞之人陽氣外虚風在肌表腠理虚疎心氣
不足故也不治則榮衛衰損肌肉消瘁變為羸瘠
麻黄根湯　治虚勞盜汗不止四肢困乏無力
　　麻黄根　牡蠣(童便/淬)　黄茋(各等/分)
　水煎三錢入葱白三寸温服
黄茋湯　治虚勞盜汗不止及陽虚自汗
　　黄茋(蜜炙/)　人参(一兩/)　麻黄根(二兩/)　牡蠣(童/便)
　　(淬三/兩)　地骨皮(五錢/)
　大棗水煎三錢空心温服日二
車前子散　治虚勞盜汗咳嗽潮熱
　　車前子(炒五/錢)　朮賊草(炒/)　兎絲子(酒浸/一分)　椒目
　　(炒一/兩)
　共末用生猪肉精者一兩切片入末二錢拌匀濕紙
　包煨熟服
　　　虚勞咳唾膿血　　虚勞嘔吐血　　虚勞不
　　　得眠
虚勞咳嗽膿血
論曰虚勞之人氣血久耗寒邪僣熱伏結上焦内傷心
肺殘賊榮衞心主血血為榮肺主氣氣為衛榮衛不調
金火相剋其病難治則因咳嗽間有膿血者津液腐也
宜潤養上焦滋益榮衛則病緩而可已
萎蕤湯　治虚勞咳嗽咯吐膿血
　　萎蕤　百部　人参　知母　桑皮(一兩/)　阿膠
　　馬兜鈴　麥冬　白茯(五錢/)
　水煎三錢入烏梅肉生薑
蛤蚧湯　治虚勞咳嗽咯吐膿血
　　蛤蚧　貝母　杏仁(去皮/尖炒)　知母　鹿角膠　人
　　参　枇杷葉(去毛/炙)　桑白皮　甘草　葛根(一兩/)
　共末水煎三錢温服
白前飲　治虚勞咳嗽上氣壅熱咯吐膿血
　　白前(二兩/)　桔梗　桑白皮(一兩/)　白茯苓　杏
　　仁(兩半/)　甘草(一兩/)
　水煎服
通神湯　治虚勞咳嗽不止肺氣損傷咯吐膿血痿瘦
　　白茯　枳實　人参　甘草　秦芁　柴胡(一兩/)
　　生地(兩半/)　土馬騣(二兩/)
　水煎三錢温服
虚勞嘔吐血
論曰血與氣相隨而行外養肌肉内榮臟腑若臟腑勞
傷則血液妄行損輕則隨吐而出損極則血下于胃因
嘔而出胸膈氣逆甚乃吐血蓋虚勞之人臟氣内傷故
也
香膠散　治血勞内傷吐血
　　阿膠　鹿角膠　枳實(仝上用/糯米炒)　人参　荷葉
　　黄藥(去皮/麩炒)　蒲黄(生一兩四/味仝末)
　仝研藕汁下一錢日二
人参散　治肺臟虚勞吐血
　　人参(去蘆/五錢)　黄蜀葵(一兩/)
　共末空心米飲下一錢晩再下
獨聖散　治虚勞咯血吐血不止
　　楓香脂(不拘多/少研)
　用人参糯米飲空心下一錢日二
箬葉散　仝上
　　箬葉(燒灰/一兩)　麝香(研一/錢)
　仝研匀用人参阿膠湯下一錢日二
虚勞不得眠
論曰老人卧而不寐少壯寐而不卧者何也少壯者血
氣盛肌肉滑氣道通榮衛之行不失其常故晝日精而
夜寐也老人血氣衰肌肉枯榮衛之道澁五臟之氣相
摶其營氣衰少而衛氣内伐故晝不能精夜不得寐也
虚勞之人氣血衰少榮衛不足肌肉不滑其不得眠之
理與老人同
半夏湯　虚勞煩躁不得眠
　　半夏(二兩/)白茯(四兩/)　　糯米(炒黄/一合)
　生薑水煎三錢温服日二
陳皮湯　治虚勞晝夜不得眠短氣食不下大病後虚
熱痰冷
　　陳皮(一兩/)　半夏(五錢/)　川芎(分半/)　甘草(半分/)
　薑水煎五錢入竹茹一丸日二
酸棗仁煎　治虚勞心熱憂懼不得眠
　　酸棗仁(二兩/半炒)　乳香(二兩炙/去油)　牛黄(另研/一分)　丹砂
　　(五錢/飛過)　糯米(炒二/合)　白蜜(四兩/)
　共末用白酒半觔入蜜與末慢火煎如稀餳勿令焦
　収貯空心酒下一匙日二
酸棗仁丸　治虚勞心煩熱口乾憂懼不得眠
　　酸棗仁(微火/炒)　地榆葉(微炙/五錢)
　共末入蜜杵為丸如小豆大空心米飲下三十丸晚
　再下茶下亦可
　　　虚勞失精
虚勞失精
論曰經云腎者主蟄封藏之本精之䖏也蓋腎受五臟
六腑之精而藏之氣盛則輸瀉有常虚勞之人精臟已
虧邪氣乘之則藏者不固或于夢寐便溺漏失無常其
症小腹强急隂頭寒冷目痛髪落脉數而散芤動微緊
是其候也
韭菜子散　治虚勞傷損小便失精及夢泄等症
　　韭菜子(一/兩)　麥冬(一兩/)川芎(三分/)　兎絲子(酒煮/一兩)
　　車前子(微炒/一合)　白龍骨(煆三/分)
　共末酒下二錢日二
韭菜子丸　治虚勞漏精
　　韭菜子(炒/)　兎絲子　天雄　車前子　龍骨(一/兩)
　　黒乾薑　桑螵蛸(炙/)　鹿茸(三分/)
　共末蜜丸梧子大黄茋湯下二十丸
白龍骨散　治元氣虚弱精神不禁腰脊疼痛
　　白龍骨　肉蓯蓉　補骨脂(一兩/)　兎絲子(酒煮/五錢)
　　韭菜子(炒五/錢)
　共末酒糊丸梧子大空心酒下三十丸
正陽丸　治陽氣虚損下元冷極精洩不禁小便頻數
腰脚無力飲食減少困乏
　　白馬莖(酥炙/)　鹿茸(二兩/)　附子　肉蓯蓉(一兩/)
　　巴㦸天　石楠　葫蘆巴　牛膝　五味子(三分/)
　　韭菜子　石斛(五錢/)　木香(兩半/)
　共末蜜丸梧子大酒下二十丸
金鏁丸　治虚勞失精久服補骨髓去腎邪
　　巴㦸天　白龍骨　山茰肉(一兩/)　韭菜子(四兩/)
　共末蜜丸梧子大空心酒下三十丸
固氣不二丸　治虚勞元氣衰弱精氣滑泄夢中遺洩
　　乾柿　雞頭舌(雞頭纂/下尖也)　金櫻子　蓮蕊(一兩/)
　共末用烏雞子汁杵丸梧子大空心酒下二十丸日
　二
韭菜子散　治虚勞夢洩日漸消瘦
　　韭菜子(炒一/合)　人参　大棗　黒乾薑　黄茋
　　赤芍　白龍骨(炒/)　半夏(薑汁/炒)　川歸　甘草(一/兩)
　共末入蜜杵小豆大空心酒下三十丸日二
鹿茸丸　治虚勞腎氣虚乏失精腰脚無力小便數
　　鹿茸　補骨脂(二兩/)　附子　牛膝　桑螵蛸
　　杜仲(鹽酒/炒)　山藥　　兎絲子　桂心　黄茋
　　肉蓯蓉(酒煮/)　懐熟地　逺志(一兩/)　白龍骨
　　澤瀉　黒乾薑　防風　牡蠣(童便淬/三分)
　共末入蜜杵丸梧子大空心酒下二三十丸日二
　　　虚勞小便白濁　白淫　筋極　氣極　脉極
　　　(即血/極)　肉極(即肌/極)　骨極　精極(六極詳/統論中)
虚勞小便白濁
論曰虚勞小便白濁者腎氣勞傷胞絡内冷氣道不宣
通也腎主水腎虚則胞冷而津液停滯故令小便白濁
如米脂而下
澤瀉散　治大虚損内傷腎氣不足小便濁
　　澤瀉　白龍骨　車前子　桑螵蛸(炙/)　狗脊(一/兩)
　共末酒下二錢
七聖丸　治虚勞下元虚冷小便濁精滑不禁
　　原蠶蛾　牛膝　白石脂　白龍骨　桑螵蛸(五/錢)
　　肉蓯蓉　山藥(一分/)
　共末酒煮糊丸梧子大空心酒下二十丸日二
黄茋丸　治虚勞有熱虚煩口乾腰胯痛便濁如米泔
　　黄茋　茯神　羚角　牡蠣　甘草(兩半/)　川連
　　括樓根(二兩/)　苦参(二兩/半)　雞膍胵黄皮(五枚/炙)
　共末入蜜杵丸梧子大飲下三十丸
人参湯　治腎虚引飲便濁腰痛
　　人参　五味子　川芎　川歸　逺志　澤瀉
　　桑螵蛸　桂心　熟地(一兩/)　白芍　片芩　白
　　茯　雞膍胵黄皮(炙五/錢)　麥冬(二兩/)
　水煮羊腎一對取汁入薑棗煎藥五錢温服日二
白淫
論曰内經謂思想無窮所願不得意淫于外入房太甚
宗筋弛縱發為筋痿及為白淫夫腎藏精以慳為事志
意内治則精全而嗇出思想外淫房室太甚則固者摇
矣故使淫泆不守隨溲而下也然本于筋痿者宗筋弛
縱故也
金鏁丸　治下元虚冷小便白淫夢遺
　　原蠶蛾　韭菜子　補骨脂(二兩/)　白龍骨
　　牛膝　桑螵蛸　山茱茰　兎絲子　肉蓯蓉(一/兩)
　共末入蜜丸梧子大酒下三十丸
秘真丸　治精氣不固白淫不止
　　白龍骨　砂仁(五錢/)　訶勒皮(五枚/)　丹砂(飛一/兩)
　共末用糯米粥丸梧子大丹砂為衣空心熱酒下二
　三丸不可多服　若大便不通欲通用葱白湯㸃茶
　服之即通
龍骨湯　治白淫遺泄無故自出
　　龍骨(五兩/)　人参　白茯　甘草　熟地　桂心
　　牡蠣(二兩/)
　水煎五錢空心温服日二
石斛散　治陽氣虚憊白淫不止
　　金釵石斛(三兩/)　巴㦸天　兎絲子(二兩/)　杜仲
　　(鹽酒/炒)　桑螵蛸(炙兩/半)
　共末空心酒下一錢日二
筋極
丹参湯　治筋實極脚下腫滿面痛不能逺行脚心如
割筋斷折痛不可忍
　　丹参　木通　生地　麥冬　麻黄(去根/節)　川芎
　　杜仲　牛膝　續斷　地骨皮　禹餘粮(醋淬/七次)
　　桂心　川歸(一兩/)　牡蠣(童便/淬)　甘草(五錢/)
　薑水煎五錢温服日二
地黄煎丸　治足厥隂經有餘筋實極足下滿痛四肢
筋急
　　生地汁(六升/)　天冬汁(三升/)　生薑汁　白蜜
　　鹿髓　黄牛酥　棗肉(取膏各/三合)　醇酒(升半/)　茯
　　神(分半/)　枳殻　川芎(二分/)　金釵石斛　黄茋
　　(一兩/炙)　甘草(炙一/兩)
　上六味共末先將煎三汁與酒并煎減半入蜜髓酥
　膏仝熬如稠糖再下六末重湯不住手攪匀丸梧子
　大空心酒下三十丸
氣極
甘露丸　治肺臟氣極風熱所傷津液不通
　　甘草(炙/)　懐生地　天冬　大黄(蒸一/兩)　逺志
　　桑白皮(炙/)　防風　地骨皮　羗活　秦芃(三分/)
　　羚角　胡黄連(五錢/)
　共末入蜜杵丸梧子大空心薑湯下二十丸日二
脉極
鎮心丸　治脉極驚悸
　　丹砂　鐵粉　人参　逺志(五錢/)　茯神(一兩/)
　　虎晴(一對/)　琥珀(研/)　牛黄　氷片(一分/)　金箔
　　銀箔(卄張/)
　共末入棗肉杵丸梧子大丹砂為衣金銀湯空心下
　十丸服之安五臟
桑皮沐頭湯　治脉極虚寒鬚髪墮落
　　桑白皮(二升/)
　用井華水漬一宿煮湯沐鬚髪極佳
柏葉沐頭丸　治脉極虚寒鬂髪墮落
　　生柏葉(一兩/)　附子(五錢/)　猪膏(五錢/)
　共末入猪膏丸作二十丸毎用一丸入沐湯中洗頭
　令髪長不落
肉極
防風湯　治肉極肌肉變色舌强隂縮脚膝疼弱
　　防風　獨活　白茯(兩半/)　人参　川芎　五加
　　皮　乾薑　桂心　甘草　川歸(一兩/)　附子(五/錢)
　共末酒煎四錢空心服
石南散　治肉極實熱身上如鼠走風痺唇口壊皮膚
變色
　　石南(一兩/)　山藥(二兩/)　山茰　升麻　萎蕤(兩/半)
　　石膏　黄茋(三兩/)　真珠　天雄　桃花　甘菊
　　甘草(五錢/)
　共末酒下二錢
骨極
酒浸芍藥散　治骨極骨髓中痠疼
　　白芍　生地　鹿骨(酥炙/二兩)
　酒一斗浸晒為末酒下三錢日二
木𤓰湯　治骨極腰脊痠痛風虚氣衰不能久立腦髓
痠疼服之補虚損壯元陽
　　木𤓰(五枚去皮子切片用硇砂十兩取/霜拌蒸収貯毎用三兩入後藥)　雄雀(四/十)
　　(隻去頭足入醋煮爛取肉入乾薑川/椒末各二兩仝𤓰用酒三升慢熬膏)　附子　兎
　　絲子(三兩/)　木香　沉香　天雄(去皮/臍製)　𦍑活(兩/半)
　　補骨脂(炒一/兩)　白蒺藜　石斛　天麻(酒煮/)　肉
　　蓯蓉(酒浸/洗)　大茴(炒三/分)
　共末入膏丸梧子大鹽湯下三十丸
精極
地黄飲　治精極臟腑俱損偏身虚熱骨節煩疼
　　生地汁　麥冬汁　白蜜(二合/)　竹􁐍(一合/)　炙
　　甘草(兩半/)　片芩　石膏(二兩/半)　麻黄(去根節/一兩)
　　人参　川芎(兩半/)　桂心　川當歸(一兩/)
　水煎五錢去滓入汁蜜竹􁐍分二服
地黄煎　治精極臟腑虚羸骨節煩疼精泄不止益氣
養神駐顔色調血脉
　　生地汁(五升/)　白酒(一斗仝汁/熬成膏)　巴㦸天　鹿茸
　　桑螵蛸(炙/)　肉豆蔲　附子　黄茋(蜜炙/一兩)　蛇牀
　　子　石斛　補骨脂(炒/)　青木香　陳皮　牛膝
　　五味子(三分/)　沉香　枳殻(去白/炒)　蓽沉茄(五錢/)
　　肉蓯蓉(二兩/)
　共末入地黄膏為丸如梧桐子大酒下三十丸
　
　
　
　
　
　
　
　
　
　
　
　
　
　
　
　聖濟總録纂要卷十三
欽定四庫全書
　聖濟總録纂要卷十四
　　　　　　　　　　　　　　休寧程林纂
　　骨蒸𫝊尸門
　　　虚勞五蒸　骨蒸肺痿　𫝊尸骨蒸　𫝊尸勞
虚勞五蒸
論曰虚勞骨蒸者本熱勞之氣熱著氣血深連骨髓侵
受五臟久而不已各隨其臟氣之虚熏蒸而為疾　骨
蒸本于腎其證早涼晚熱煩躁寝不安飲食無味小便
色赤喘息無力腰疼脚冷手心常熱蒸盛之時内變為
疳蝕人五臟　脉蒸者本於心其證日增煩悶擲手出
足渇欲飲水唾白沫睡語驚恐脉數蒸盛之時亦變為
疳臍下悶或暴下不止　皮蒸者本於肺其證大喘鼻
乾口燥舌上白胎小便如血蒸盛之時胸滿兩脅下脹
背胛疼臥不安咳𠻳毒傷臟則唾血　肉蒸者本於脾
其證體熱如火煩躁無汗心腹膨脹食即欲嘔小便如
血大便秘澁蒸盛之時身腫日赤臥不安　肝蒸者肝
氣虚也肝虚則血無所藏血無所藏肝亦無所養使榮
氣痼竭虚陽内蓄其證外寒内熱亦名内蒸按之附骨
即内熱甚骨肉自消飲食無味皮燥不澤蒸盛之時目
暗妄怒時驚四肢漸細足趺腫起
凢此五蒸與熱勞之病大同小異其治法有不同者葢
蒸病内著骨髓蒸發皮膚也昔人論蒸有二十三證細
而推之臟腑之病變態多端皆在於虚不必拘之
猪肚黄茋丸方　治骨蒸虚勞𫝊尸肺痿欬𠻳不止困
重羸瘦飲食無味頭痛口乾涕唾稠黏渇不止者
　　獖猪肚(一具以童子小便煮令/熱細切焙乾搗為末)　知母(剉焙/)蕪荑
　　仁(炒各/二兩)　紫苑(去苗/)　大黄(炒/)　㯽榔(煨/)　蒼术
　　(米泔/浸焙)　鼈甲(去裙襕/醋炙)　百部　地骨皮　黄芩
　　(去黒/心)　桔梗　貝母　柴胡　白茯苓　黄連
　　龍膽　人參　黄茋(各一/兩)
　右十九味搗羅為末鍊蜜丸梧子大毎服空腹温酒
　下二十丸
地骨皮湯方　治五蒸
　　地骨皮　白茯苓　麥門冬　柴胡(各一/兩半)　赤芍
　　藥　甘草(炙令赤/各一兩)
　右六味搗篩毎服五錢水煎食後分温二服
茯苓湯方　治心蒸苦心驚悚慄男子因讀書損心氣
傷思慮損心吐血心煩多忘失精神或身體瘙痒風癬
或胸中氣滿
　　白茯苓　麥門冬　款冬花　獨活　檳榔(各六/兩)
　　桂　防風　防己(各五/兩)　甘草(炙/)　枳殻(四兩/)
　　地骨皮(去土/十兩)
　右十一味剉如麻豆大毎服五錢以水二盞先煎山
　澤銀取水一盞半入藥并生薑半分切大棗三枚擘
　破同煎温服早晨日晚各一
麥門冬飲方　治心蒸心中煩躁手足熱疼欲露其體
驚悸怵惕咽乾虚渇面色萎黄失前忘後婦人血氣衰
弱多𫝊此疾
　　麥門冬(二兩/)　白茯苓　人參　龍齒　遠志(各/三)
　　(兩/)　甘草(炙一/兩)　防風　地骨皮(各三/兩)　羚羊角
　　(鎊末/一兩)
　共九味剉如麻豆大毎用五錢以水二盞入山澤銀
　一分棗二枚同煎取一盞分温二服若大患煩熱渇
　燥者入淡竹瀝一合煎服若曾經吐血亦治餘如上
　法一劑無不差
鼈甲湯方　治男子女人骨蒸熱勞皮肉消瘦面痿黄
不思飲食夜多咳嗽涕唾稠黏骨節疼痛憎寒壯熱心
腹氣脹坐臥不安發如瘧狀女人血風勞等疾
　　鼈甲(去裙襕醋炙/令黄三兩)　秦芃(二兩/)　紫苑(一兩/半)　柴
　　胡(三兩/)　訶梨勒皮(煨一兩/半)　牡蠣　麻黄(去根/節)
　　犀角　知母　升麻　甘草(炙/)　梔子仁　㯽榔
　　(剉/)　木香　當歸　桔梗　大黄(炒/)　桑根白皮
　　(剉/)　黄連　桃仁(炒/)　人參　桂　萎蕤　芎藭
　　(各一/兩)
　右二十四味搗篩毎服三錢棗一枚烏梅一箇生薑
　三片同煎熱服
鼈甲湯方　治虚勞骨蒸肌瘦盜汗潮熱咳嗽或即吐
血肢體倦怠飲食不下及室女勞熱經血不行時發潮
熱煩燥虚渇
　　鼈甲(九肋大者一枚浸一宿去裙襴/脊骨更蘸醋炙令赤用二兩半)　人參　柴
　　胡(各二/兩)　白茯苓　地骨皮　枳殻　生乾地黄
　　牡丹　百部　芍藥　牛膝　貝母　黄苓　栝
　　蔞根　當歸　山梔仁　桔梗　陳橘皮　麥門
　　冬　天門冬　紫苑　白术　桂　(去麄/皮)　桑白
　　皮　㯽榔(各三/分)　大黄　甘草(炙各/半兩)　京三稜(一/兩)
　　(五/錢)　草豆蔲(五枚/去皮)　天靈葢(酥炙黄/一兩)
　共三十味搗為麄末毎服五錢生薑半分棗三枚同
　煎稍熱服空心臨臥服(按方中勞證用天靈葢甚多/此物人所不忍其意為𫝊尸)
　(殺虫也今擇其方可用/者亦備一二餘俱不取)
鼈甲豬肚丸方　治骨蒸脣紅頰赤氣粗口乾徧身腫
熱或多虚汗大腸秘澁小便赤黄飲食全少
　　鼈甲(去裙襴/醋炙)　柴胡　木香　青蒿　生乾地黄
　　(各一/兩)　黄連(二兩/)　青橘皮(去白/半兩)
　共七味搗羅為末用猪肚一枚去脂膜淨洗入藥末
　在内繫定蒸令爛熟入臼杵千百下為丸如菉豆大
　毎服十五丸温水下食前日午臨臥各一服
紫雪方　治骨蒸癘疾瘟疫寒熱瘧病五尸五注心腹
絞刺蠱毒魅鬼一切熱毒脚氣悶亂攻衝煩熱口中生
瘡狂陽呌走及解諸毒兼金石草藥熱毒發黄癉熱疼
痛一切熱病方(與和劑局/方略不同)　(原方黄金壹百兩/)
　　金(十五/兩)　銀(十五/兩)　寒水石　石膏　磁石　滑
　　石(各三/斤)
　右四石藥同搗碎後以金銀共六味一處以水一石
　煮取一斗去金銀并石滓入後藥味
　　木香(一兩/)　犀角(五兩/)　丁香(四兩/)　沉香(五兩/)
　　甘草(炙/)　升麻　𤣥參(各一/斤)
　右七味除前六味外用水三斗煮取一斗絞去滓淨
　與前藥汁相和即内芒消五升細研入藥汁漫火同
　煎手不住攪之可有一斗餘即投入盆器内盛欲凝
　内水飛丹砂未三兩麝香末一兩一分同砂如粉麫
　和匀葢覆之二日成霜雪矣暴乾以新盒或缻内宻
　封盛貯之有病即取强人服一錢冷水和服以意隨
　人强弱增損之脚氣病或増服石藥發動毒悶者服
　之水和半錢如神凡服訖即仰臥以物搘腰令髙使
　藥向胸府間若患眼赤及熱痛者以冷水和之㸃眼
　大小􁐭初著微痛少時淚出自定日三五次用夜亦
　如之即無不效口内生熱瘡含如杏核許令消痛止
　(按局方有硝石即火硝也藥品/有追䰟之妙深於𤣥理者知之)
骨蒸肺痿
論曰骨蒸肺痿者由榮衛虚損藴熱熏蒸上焦傳播胸
膜使人肺熱葉焦發為肺痿其證咯唾膿血胸滿短氣
欬嗽咽痛寒熱徃來不能飲食是也
秦芃扶羸湯　治肺痿骨蒸已成勞嗽或寒或熱聲啞
不出體虚自汗四肢怠惰
　　軟柴胡(二/錢)　人參　鱉甲(醋/炙)　秦芃　當歸　紫
　　苑　半夏(各一/錢)　地骨皮(一錢/半)　甘草(五/分)
　右用水二鍾薑三片烏梅大棗各一枚煎七分食後
　服如熱甚者加青蒿汗多者加黄茋去半夏生薑二味
人參飬榮湯　治肺痿咳嗽有痰午後熱并聲嘶者
　　人參(去/蘆)　阿膠(蛤粉/炒)　貝母　杏仁　桔梗　茯
　　苓　桑皮　枳實　甘草(己上各/一錢)　柴胡(二/錢)　五
　　味子(十二/粒)
　右水二鍾生薑三片棗二枚煎至一鍾食遠服
保和湯　治骨蒸乆嗽肺熱成痿
　　知母　貝母　天門冬(去/心)　麥門冬(去/心)　款冬花
　　(各一/錢)　天花粉　薏苡仁(炒/)　杏仁(去皮尖炒各/五分)
　　五味子(十二/粒)　馬兠鈴　紫苑　桔梗　百合
　　阿膠(蛤粉/炒)　當歸　百部(各六/分)　粉草(炙/)　紫蘇
　　薄荷(各四/分)
　右水二鍾薑三片煎七分入飴糖一匙食後服吐血
　或痰帶血加炒蒲黄生地黄小薊痰多加橘紅茯苓
　娄仁喘去紫蘇薄荷加蘇子桑皮陳皮
知母茯苓湯　治肺痿喘嗽往來寒熱自汗
　　知母　白术(各八/分)　茯苓(去皮/)　五味子　人參
　　阿膠(各五/分)　欵冬花　桔梗　麥門冬　黄芩(各/七)
　　(分/)　半夏(湯泡/七次)　柴胡　甘草(炙各/一錢)　薄荷　川
　　芎(各五/分)
　右水二鍾薑五片煎至一鍾食後服
𫝊尸骨蒸
論曰𫝊尸骨蒸有十二種二十二種三十六種或九十
九種之異其病皆起於骨蒸内熱或五臟次苐相𫝊而
成皆令人寒熱盜汗夢與鬼交遺精白濁髪乾而聳或
腹内有塊或腦後有小結復連數箇或聚或散沉沉黙黙
咳嗽痰涎或咯膿血如肺痿肺癰状或下利羸瘦自汗
盜汗目昏耳鳴飲食無味口内生瘡心煩腰痛五心煩
熱朝輕夕重累年積月以至於死死復𫝊注親属乃至
烕門者是也
五癆麝香散　治男子婦人𫝊尸骨蒸實熱
　　天靈葢　麝香　甘草　東引桃枝　東引栁枝
　　石榴皮(各一/握)　青蒿　犀角(半兩/)　阿魏　柴胡
　　(各一/兩)　葱白　薤白(各七/莖)
　右十一味除麝香外剉碎同用童子小便二升半浸
　一宿别入㯽榔末三錢同煎至一升半去滓分温三
　服男病女煎女病男煎勿令孕婦六畜見初服訖如
　人行五里又進一服恐惡心可含白梅病在上即吐
　在下即瀉出各惡物如蟲類及頭髮馬尾狀兼身如
　蟻行瀉後以葱粥及輭飲補之仍服後方茯神湯調
　和五臟避風一月若遠年重病不過兩劑其吐下蟲
　腹紅色可治黒者或差或否白色者不可治也
茯神湯方　治𫝊尸骨蒸先服麝香散取蟲後服此方
補五臟
　　茯神　人參　遠志　甘草(炙/)　陳橘皮　當歸
　　龍齒　熟乾地黄(各一/兩)　五味子　麥門冬　桂
　　　(各一/兩半)　黄茋(二兩/)
　右十二味毎服五錢入棗七枚生薑五片同煎空心
　温服日三
珍珠丸方　治𫝊尸骨蒸咳嗽上氣痰喘寒熱四肢瘦
　弱
　　珍珠末　獺肝　茯神　貝母　柴胡　龍膽
　　黄連　芍藥(各一/兩半)　白㯽榔(煨/)　旋復花(各一/兩)
　右十味𢷬羅為末鍊蜜和丸如梧桐子大毎服十五
　丸食後温水下日再
黒虎丸方
　　乾蝦蟆(一枚頭足分為兩段/一半生一半酥炙黄)　蛤蚧(一對各取一/半并去頭泥)
　　(塗酥/炙黄)　盧㑹(研/)　天靈葢(酥炙/)雄黄(研/)　白狗糞
　　(炒黄/)　麝香(研各/一分)　烏驢蹄(炙乾/二兩)　乳香(一兩/半)
　　猪膽(一枚取汁于椀中/慢火煨如膏和藥)
　右十味𢷬研九味為末合匀細以猪膽膏同粟米飯
　為丸如梧桐子大先吃熱麫一椀次以茅根香水沐
　浴次以沙糖麝香少許調冷水一盞投藥一丸於星
　月下浸一宿平旦空腹服之厚被葢臥應是𫝊尸冷
　勞者脊骨中出白蟲或出赤蟲若骨蒸則汗出腰脚
　疼痛不遂脚下出汗如膠漆諸風氣水病並服一粒若
　小兒無辜可服半粒如前法有蟲出鼻内如線狀是效
烏雞丸方　治𫝊尸勞尸注骨蒸眼目昏澁面色青黒
咽喉噎塞痰涕咳嗽或痃癖攻刺疼痛胸膈滿悶時或
恚怒或多感傷情思不樂夢寐虚驚精藏滑泄失血憎
寒潮熱盜汗肩背拘急腰膂肢節煩疼四肢少力不喜
飲食小便黄色大便不通乍進乍退服取蟲藥後宜服此
　　黄連　附子(去皮臍/各二兩)　柴胡　白附子　當歸
　　秦芃　槐膠　甘草(炙/)　蓯蓉(酒浸/切焙)　續斷　遠
　　志　巴㦸天(各一/兩)　乳香　陳橘皮　雄黄(研/)
　　丹砂(研各/半兩)　丁香　乾薑(炮各/一分)
　右十八味𢷬研極細先養雄烏雞一隻以雄黄三兩
　為末分作三十分毎日拌飯餵月日用大麻子一升
　餵盡宰治去毛及嘴爪并腸肚留心肝将前藥末入
　在雞腹内以麻線纒定再用無灰酒一斗銀器石鍋
　内用文武火煮令雞熟取出除去粗骨将雞并腸内
　藥同細研更将雞骨焙乾搗羅為末同研藥和入臼
　中杵千百下丸如梧桐子大毎服二十丸以煖酒吞
　下空心日午臨臥各一服
𫝊尸勞
論曰𫝊尸勞者骨蒸之病流𫝊五臟也其證殗殜半臥
半起旦即醒然午後微熱情常不悅心多驚悸夜即盜
汗夢與鬼交兩頰紅赤唇如血色睡不得臥欲食不能
食或喘急咳嗽心胸滿悶背髆煩疼兩目精明四肢無
力脊膂拘急膝脛痠疼兩肋虚脹時或微利鼻乾口燥
漸至尫羸雖死在須臾精神尚爽是其候也治之若緩
猶如水涸不覺其死
蘇合香丸方　治肺痿客忤鬼氣𫝊尸伏連殗殜及卒
得心痛霍亂吐利時氣諸瘧瘀血月閉痃癖水腫驚邪
氣狐魅瘴癘諸疾
　　蘇合香　白术　丹砂　沉香　訶梨勒肉　丁
　　香　木香　莎草根　白檀香　乳香　蓽撥
　　犀角(鎊/)　安息香(各一/兩)　麝香(研/)　龍腦(研各/半兩)
　右十五味搗研為末鍊蜜和丸如雞頭實大毎服一
　丸温酒或人參湯嚼下一名白术九此藥大能安氣
　血卻外邪凢疾自内作不曉其名者服此往往得效
　雖治氣注氣厥氣逆氣不和吐利榮衛阻塞尤有神
　功人家不可無此藥以備急難辟疫尤騐倉卒求人
　參不得白湯亦可勿用酒古方雖云用酒酒下口多
　不效昔有人病瘵日漸羸消至於骨立肌熱盜汗勞
　狀皆具凢服八九兩所苦都差一方用牛黄半兩古
　方本無乃後人加之
　諸疝門
　　寒疝　心疝　厥疝　寒疝心腹痛　　七疝
　　蠱病
寒疝
論曰寒疝為病隂冷内積衛氣不行結於腹内故遇寒
則發其状惡寒不欲食手足逆冷繞臍痛白汗出
蓬莪茂湯方　治寒疝四肢逆冷氣弱汗出
　　蓬莪茂(一/兩)　乾薑(半/兩)　附子(去皮臍/一兩)　芎藭(三/分)
　　桂(一/兩)　白术(三/分)　㯽榔(一/兩)　芍藥(一/兩)
　共八味剉如麻豆毎服三錢水煎温服不拘時
人參湯　治寒疝冷痛氣弱汗自出不欲食
　　人參　白茯苓(各一/兩)　蜀椒(去目/炒)　乾薑(各半/兩)
　　附子(去皮/臍)　㯽榔　青橘皮(湯浸/去白)　白术(各一/兩)
　右八味剉如麻豆毎服三錢水煎温服不拘時
烏頭湯　治寒疝滿逆手足不温徧身疼痛
　　烏頭(大者五枚去/皮尖生用)　白蜜(一/斤)　桂心(二/兩)
　三味先以慢煎蜜及烏頭候蜜减半去烏頭别就一
　處以水三盞煮桂候减半濾去桂将桂汁共和别煎
　取二盞許服時毎用半盞温服未知再服其知如醉
　狀得吐為中病也
髙良薑湯　治寒疝卒痛積聚不散上衝心胸與隂相
引痛則汗出
　　髙良薑　㯽榔　木香　當歸(各一/兩半)　吴茱茰(炒一/兩)
　右五味𢷬篩毎服三錢水煎温服
心疝
論曰内經謂診得心脉而急病名心疝小腹當有形也
心為牡臟小腸為之使故曰小腹當有形也臟病必𫝊
于腑今心不受邪病𫝊于腑故小腸受之為疝而痛小
腹當有形也世之醫者以疝為寒溼之疾不知心氣之
厥亦能為心疝心疝者當兼心氣以治之
當歸湯　治心疝心痛虚冷煩悶
　　當歸　乾薑　赤芍藥　黄茋　蜀椒(去/目)　人參
　　半夏(為末薑汁作/餅子焙乾)　附子(去皮/臍)　青橘皮(去/白)　甘
　　草(炙各/一兩)　厚朴(薑汁炙/二兩)　桂心(半/兩)
　右十二味㕮咀如麻豆毎服三錢水煎温服不拘時
　候
牡丹丸　治心疝心痛如錐所刺
　　牡丹皮　桂心　芍藥　烏頭(去皮/臍)　細辛　甘
　　草(炙/)　木香　吴茱茰(湯浸/焙乾)　㯽榔(各一/兩)
　右九味𢷬羅為末鍊蜜為丸梧桐子大毎服二十
　　丸温酒下不拘時
蓬莪茂煮散　治心疝心痛肢體虚冷
　　蓬莪茂　㯽榔　附子　甘草(炙/)　桂心(各一/兩)
　　胡椒(半/兩)　芎藭　白术(各三/分)
　八味𢷬羅為散毎服二錢水煎温服
橘皮益智湯　治痼冷在内隂氣交攻心痛如刺
　　青橘皮(去/白)　益智(去/皮)　烏頭(去皮/臍)　威靈􁦚(各一兩/去土)
　右四味剉如麻豆毎服三錢生薑三片鹽少許同煎
　温服食前二日
厥疝
論曰内經謂黄脉之至也大而虚有積氣在腹中有厥
氣名曰厥疝女子同法得之疾使四肢汗出當風夫疝
藏疾隂而難見隂沉而伏也今脾虚風寒客于腹膜之
間不能與胃通行水穀之氣結而成積使氣道厥逆而
痛故謂之厥疝也
山茱茰丸　治厥疝上搶心腹冷痛
　　山茰　吴茰(炒/)　食茰　棟實(麩/炒)　馬藺花　蘹
　　香子　青橘皮　橘紅(焙/)　京三稜　乾薑(各三/分)
　　附子(一枚重半兩/者去皮臍)
　右十一味𢷬羅為末醋煮麫糊和丸如梧桐子大毎
　服二十丸酒或鹽湯下空心服
木香湯　治厥疝逆上攻腹冷痛
　　木香　檳榔　烏頭　細辛　當歸　吴茰(炒/)
　　枳殻(麩/炒)　甘草(炙各/一兩)
　共八味㕮咀如麻豆大毎服三錢水煎温服
寒疝心腹痛
論曰疝者痛也本緣寒氣内積陽衰隂盛不得散釋寒
邪因得攻擊或上搶心或腹内疼刺發即俱痛故名寒
疝心腹痛也
人參湯　治寒疝心腹痛胸脇支滿不下食汗出嘔逆
　　人參　白茯苓　㯽榔　木香　芍藥　芎藭
　　當歸　桂心　青橘皮(去白各/一兩)
　共九味毎服三錢水煎温服不拘時
蜀椒湯　治寒疝心腹痛不可忍
　　蜀椒(去目炒/二百粒)　附子(一枚去/皮臍)　粳米(半/盞)　乾薑(半/兩)
　　半夏(湯洗七徧去滑/切捻十二枚)　甘草(炙一/兩)
　共六味㕮咀如麻豆毎服五錢入生薑半分棗二枚
　同煎温服
地黄湯　治寒疝心腹痛汗出厥冷
　　生乾地黄(三/兩)　甘草(炙/)　白茯苓　人參　當歸
　　(各二/兩)　羊肉(去脂切/三斤)
　右六味前五味細剉将羊肉用水二斗煮取汗一斗
　去羊肉入諸藥煮取七升入葱白一把棗十四枚再
　煎取六升絞去滓温服一盞不拘時
當歸湯　治寒疝心腹疼裏急
　　當歸(三/兩)　生薑(五/兩)　羊肉(去脂膜切/作片一斤)
　三味以水一斗煮取五升去滓毎服一盞不拘時日三夜一
七疝
論曰疝病有七厥逆心痛足寒飲食即吐者名厥疝腹
中氣滿心下盡痛氣積如臂者名堅疝寒飲則腹中脅
下盡痛者名寒疝腹中乍滿乍減而痛者名氣疝腹中
痛在臍傍者名盤疝腹中痛在臍下有積聚者名胕疝
小腹與隂相引而痛大便難者名狼疝凡此七疝皆寒
氣内積血氣凝澁不得通利冷劇則痛故皆謂之疝難
經曰任之為病其内苦結男子為七疝女人為瘕聚葢
以此也
桃仁湯　治諸疝
　　桃仁(去皮尖/雙仁)　吴茱茰(炒/)　陳橘皮(去/白)　海藻(洗/去)
　　(鹽/)　白茯苓　羗活　蒺䔧子(炒去角/各三兩)
　共七味毎服三錢生薑一棗大同煎温服
厚朴丸　治七疝肢體寒臍腹堅痛滿悶
　　厚朴(薑汁/炙)　附子(去皮/臍)　蘹香子(炒/)　白术　桂
　　心　乾薑　枳殻　青橘皮　芎藭　烏頭(去皮/臍)
　　木香　當歸(各一/兩)
　右十二味𢷬羅為末鍊蜜丸如梧桐子大毎服二十
　丸温酒下薑湯亦可
蠱病
論曰經謂脾風傳之腎病名疝瘕小腹寃熱而痛出白
一名蠱夫脾受風邪傳于腎經邪熱内爍故其證小腹
寃熱而痛其精失守故其證溲出白液病名曰蠱以邪
熱内爍其精不守久而弗治適以喪志也水之精為志
志喪則精從之左傳謂惑以喪志為蠱者如此
大建中湯　治蠱病小腹急痛便溺失精
　　黄茋　遠志　當歸　澤瀉(各三/兩)　芍藥　人參
　　龍骨　甘草(炙各/二兩)
　八味剉如麻豆毎服五錢生薑三片棗二枚水煎温服
澤瀉丸　治蠱小腹寃熱而痛精氣不守溲便白出
　　澤瀉　補骨脂(炒/)　己㦸天　五味子　石斛
　　芍藥　人參　龍骨　甘草(炙各/一兩)
　共八味為末鍊蜜丸如梧桐子大毎服三十丸温酒
　或鹽湯下空心日午臨臥各一服
乾地黄丸　治蠱病精氣不守便溺出白小腹寃熱而
痛
　　熟乾地黄(二/兩)　鍾乳粉(半/兩)　龍骨　莵絲子(酒浸/一宿)
　　(别/搗)　磁石(火煆醋/淬七徧)　芍藥　黄芩(各一/兩)
　右七味𢷬羅為末酒煮麫糊丸如梧桐子大毎服二
　十丸酒或鹽湯下
　　隂疝門
　　　隂疝　隂疝腫縮　隂疝卒腫痛　控睪
隂疝綂論
論曰疝者痛也邪氣聚于隂令隂器腫大而痛者隂疝
也一名􁨛疝其類有四即腸􁨛卵脹氣􁨛水􁨛是也世
俗云疝氣亦云小腸氣或曰膀胱氣原其病本緣腎氣
通於隂與膀胱為表裏胞囊者膀胱之候此二經不足
下焦受寒皆能致隂卵腫大或發疝痛故通稱為隂疝
若寒溼之氣有連於小腸者即小腸控睪而痛隂丸上
下謂之腸􁨛寒氣客於經筋足厥隂脉受邪脉脹不通
邪結於隂卵謂之卵脹腎虚之人因飲食不節喜怒不
時津液内溢下流于腎寒氣結聚不散謂之氣􁨛水氣
盛則津液内結謂之水􁨛水􁨛氣􁨛病生於標故鍼炙
可治其疾易愈腸􁨛卵脹病生於本邪氣入深其治難差
隂疝
論曰黄帝鍼經曰足厥隂之脉環隂器抵小腹是動則
病丈夫􁨛疝即隂疝也嗜慾勞傷腎水涸竭無以滋榮
肝氣故留滯内結發為隂疝隂疝之病世俗論隂疝者
為腎餘氣殊不知邪實又本於肝經云治法當瀉邪氣
之實補肝經之虚
蒺藜子湯　治隂疝
　　蒺藜子(炒去/角)　附子(去皮/臍)　山梔仁(各一/兩)
　右三味㕮咀如麻豆毎服五錢水煎温服食前服
昆布九　治隂疝腫大偏墜
　　昆布(洗去/鹹)　海藻(洗去/鹹)　蒺藜子(炒去/角)　蕪荑仁
　　(炒/)　㯽榔(各一/兩半)　枳殻(去瓤/麩炒)　大麻仁(研各/二兩)　木
　　香　黄茋(剉/)　訶蔾勒(去核各/三分)　陳橘皮(去白/炒)
　　桃仁(去皮尖/叟仁)　兎絲子(酒浸一宿别/搗各一兩)
　共十三味𢷬研為末和匀鍊蜜丸如梧子大毎服三十
　丸空心食前温酒或鹽湯下
沙參丸　治疝氣
　　沙參(二/兩)　昆布(洗去/鹹)　蘹香子(炒各/半兩)
　三味為末酒煮麫糊丸如梧桐子大毎服二十丸空
　心食前温酒下
二氣丸　治隂疝上而不下臍腹疼痛
　　石硫黄(研/)　黒鉛(各一/兩)
　二味先以鉛於銚内鎔成汗次下硫黄煙焰透移下
　候冷取出研為細末糊和丸如梧桐子大毎服三十
　丸酒下
葫蘆巴煮散治隂疝攻痛
　　葫蘆巴　沉香　馬藺花　蓬莪茂(煨/)　蘹香子
　　(炒各一/兩半)練實(取肉/麩炒)　木香　薑黄　㯽榔(剉/)　桂
　　心(各一/兩)　附子(去皮臍/三分)　甘草(炙半/兩)
　共十味𢷬羅為散毎服三錢水酒同煎空心食前温服
葫蘆巴丸　治隂疝氣攻疼痛
　　葫蘆巴　補骨脂(炒/)　白豆蔲(去/皮)　萆薢　青橘
　　皮　蘹香子　附子(去皮/臍)　肉蓯蓉(酒/浸)　兎絲子
　　牛膝(酒/浸)　桂心　防風(各一/兩)
　右十二味為細末酒煮麫糊丸如菉豆大毎服二十
　丸空心生薑鹽湯下
應病丸　治隂疝撮痛不可忍
　　韭子(炒/)　芎藭
　二味等分為末鍊蜜丸如梧桐子大毎服三十丸空
　心温酒下
隂疝腫縮
論曰隂疝腫縮者寒邪客於厥隂之經而陽氣不能自
温故令諸筋拘急隂器𦂳縮而疼痛也肝者筋之合也
筋者聚于隂器而絡于舌本脉不營即筋縮急筋縮拘
則引卵與舌故舌卷卵縮也皆厥隂為病也
翅灰散　治隂疝腫縮
　　雞翅(右左都用不/拘多少燒灰)
　一味細研為散毎二錢温酒調下不拘時
雄黄洗　治隂疝腫縮
　　雄黄(研/)　甘草(各一/兩)　礬石(研二/兩)
　三味𢷬研為末每用藥一兩熱湯五升通手洗腫處
　良久再煖洗
車前子塗　治隂疝腫縮
　　車前子(不拘/多少)
　一味𢷬羅為末湯調塗腫處
蔓菁子散塗　治隂疝腫縮
　　蔓菁子(不拘/多少)
　一味𢷬羅為散温水調塗腫處或絹帛傅之以差為度
隂疝卒腫痛
論曰隂卒腫痛者腎氣虚弱暴受邪氣𫝊入隂中冷熱
相薄故卒然而痛也痛甚則邪勝邪勝則熱勝熱勝則
腫皆卒然而作也
雞翎散　治隂卒腫痛
　　雞翎(一大莖/燒灰)　蛇牀子(一/兩)
　二味𢷬羅為散每服一錢温酒調下如左邊腫即取
　雞右翎右邊取左邊翎
木香散　治隂卒腫痛攻注腹脹悶
　　木香(半/兩)　赤茯苓(一/兩)　牡丹皮(三/分)　防風(半/兩)　㯽
　　榔(一/兩)　澤瀉(三/分)　郁李仁(一兩湯浸/去皮炒)
　七味𢷬羅為散温酒調下
雄黄淋洗　治隂腫(前方同/)
　　雄黄　白礬　甘草(炙各/一兩)
　三味為散每用藥一兩以水一斗煎取三升通手淋
　洗至冷候汗出差
黒豆熨　治坐久卑溼忽隂囊虚腫氣上築
　右方以米醋炒黒豆青布袋盛熨心腹更以椒葱湯
　淋煠腰胯厚衣葢下部然後服諸藥
治隂腫偏著一邊連小腸痛不可忍
　右方以蘹香苗葉取汁一斗服之日三四服其滓貼
　腫處
控睾
論曰甲乙經曰小腹控睾引腰脊上衝心肺邪在小腸
也又曰小腸病者小腹痛腰脊控睾丸而痛夫小腸者
連心系屬于脊貫肝肺絡心系其經虚不足則風冷乘
間而入邪氣既盛則有厥逆之證其氣上衝肝肺客冷
散於胸結于臍控引睾丸上而不下痛引小腹甚則衝
於心胸葢其經絡之所系屬然也
蘹香子散　治小腸受邪控睾痛引小腹
　　蘹香子(炒/)　蓽澄茄　楝實(一方用巴豆同/炒去豆不用)　木
　　香(各一/兩半)　葫蘆巴　青橘皮(去白各/一兩)　㯽榔(半/兩)
　共七味為散毎服一錢温酒調下空心食前日二
吴茱茰散　治小腸疝氣牽引臍腹疼痛腰曲不伸
　　吴茱茰(湯洗/炒)　楝實(四十/九枚)　巴豆(半兩推令微破/三味同炒候入)
　　(楝實黄焦色去巴豆茱/茰不用楝實去核用)　沉香(半/兩)　木香　馬蘭
　　花　蘹香子(炒各/一分)
　右七味除巴豆茱茰不用外𢷬羅為散毎服二錢炒
　葱酒調下空心夜臥發時服
木香丸　治小腸受寒氣控睪牽痛
　　木香(一/兩)　石南　肉蓯蓉(酒浸切焙/别為末)　牛膝(酒浸/切焙)
　　(别為/末)　菖蒲　蘹香子(炒/)　楝實(炒各/二兩)
　共六味除蓯蓉牛膝二味别作末外𢷬羅為末以酒
　一升熬蓯蓉牛膝成膏和丸如梧桐子大每服三十
　丸空心食前以紙裹葱白一寸煨熱細嚼温酒下
　
　
　
　
　
　
　
　
　
　
　聖濟總録纂要卷十三
欽定四庫全書
　聖濟總録纂要卷十五
　　　　　　　　　　　　　　休寧程林纂
　　大小便門
　　　大小便闗格不通　　小便不通　小便不禁
大小便統論
論曰脾胃大小腸膀胱者倉廩之本營之居也名曰器
能化糟粕轉味而入出者也蓋營受水穀之真精榮衛
之根源大小腸膀胱得以變化皆營為之本是以小腸
為受盛之官水榖之未分也及其化物歸於膀胱而為
溺轉於大腸而為糟粕必由氣化則能出矣或隂陽之
氣不平寒熱相勝或氣實塞而不通或氣虚損而遺泄
或燥而結或熱而秘皆隂陽不和之病也治此者勿概
以寒熱為法寒劑滌蕩熱劑枯燥反傷和氣耗其精血
津液若闗格不通三焦約病責以榮衛之否塞若産後
便難與夫老者秘澁之病又以津液不足止可滑以利
之潤以滋之苟蕩以快劑則糟粕不通真氣受弊不可不
知也
大小便闗格不通
論曰大小便不通者隂陽闗格三焦約之病也隂陽和
平三焦升降則水榖糟粕以時傳導今隂陽偏盛氣否
于中則榮衛因之以不行故氣結於腹内脹滿不通而
大小腸俱閉塞也
芒硝湯方　治闗格不通脬腸妨悶大小便不通
　　芒硝(二兩/半)　　冬葵子(炒三/合)　　滑石(三/兩)
　三味除芒硝外㕮咀每服五錢水煎再入芒硝末半
　錢更煎空心温服
茱茰湯方　治腹脅脹滿闗格大小便不通
　　吴茱茰(湯浸/炒)　大黄　當歸　桂心　赤芍藥
　　甘草(炙/)　芎藭(各二/兩)　人參　細心(各四/兩)
　　桃白皮(一/握)　乾薑(一/兩)　雄黄(三/分)　珍珠末(半兩與/雄黄同)
　　(細/研)
　右十三味將十一味搗篩每服三錢水煎再入雄黄
　珍珠末一字酒半盞更煎三沸空心服之
車前子湯方　治大小便俱不通
　　車前子(五兩/生用)木通(四/兩)　黄芩　郁李仁(湯浸去皮/尖雙仁研)
　　(如膏各/三兩)
　右四味将前三味搗篩與郁李仁拌勻每服五錢入
　芒硝半錢同煎服
猪脂酒方　治大小便不通
　　猪脂(半鷄子/大切)
　一味以酒一升微煮沸投猪脂更煎二沸分為二度
　食前溫服未通再服
髪灰散方　治大小便不通
　　亂髪(一兩淨/燒灰)
　一味細研每服三錢温水調食前服日三以通利為
　度
茯苓丸方　治大小便不通
　　赤茯苓　　芍藥　　當歸　　枳殻
　　白术　　人參(各五/兩)　大麻仁　大黄(各三/兩)
　共八味為末錬蜜丸如梧桐子大每服十五丸至二
　十丸空心煎茅根湯下
治大小便不通腰脅堅脹蒸下部方
　　蓮葉(三/兩)　葱(三七莖/并鬚用)　皂莢(一挺/炙剉)　生薑(一兩/切)
　共四味以漿一斗二升煮十餘沸并滓分兩度用旋
　盛入小臼瓷缸中坐缸口上薫蒸冷則易之如未通
　再傾藥於桶斛中添熱水坐蘸下部即通
小便不通
論曰腎臟不足氣不傳化膀胱有熱水道不宣故小便
不通也令人小腹脹滿其氣上衝心腹膨痞甚則喘急
不能升䧏内經曰膀胱不利為癃者如此也
滑石散方　治小便淋澀疼痛不通
　　滑石　海金沙　木通(等/分)
　三味為散每服二錢煎燈心湯調下
松煙散方　治小便不通
　　墨(上好者小濃/研汁半盞)　酒(半/盞)　葱白(三/莖)　膩粉(研半/錢)
　四味同煎至七分放温去葱白頓服即通
獨蒜塗臍方　治小便不通
　　獨顆大蒜(一/枚)　梔子仁(三七/枚)　鹽花(少/許)
　三味爛𢷬攤紙上貼臍良乆即通未通塗隂囊上立
　通
治小便不通久即成淋方　以琥珀𢷬研成粉每服二
　錢濃煎萱草根汁調下空心或食前服葱湯調下亦
　佳
杏仁散方　治卒不得小便
　　杏仁(去皮尖雙/仁二錢)
　一味炒黄研細末米飲調下立差
牛膝湯方　治小便不通莖中痛及女子血結腹堅痛
　　生牛膝(根莖葉/一握)　黄芩(半/兩)　當歸(一/兩)
　三味細剉每服五錢水煎温服
桑螵蛸湯方　治小便不通
　　桑螵蛸(炙三/十枚)　黄芩(二/兩)
　二味細剉用水三盞煎分温二服相次頓服
治小便不通臍下急痛脹悶欲絶鹽熨方
　　鹽(二/觔)
　一味鍋中炒令極熱布帛裹熨臍小腹以小便通快
　為度
石韋湯方　治小便不利
　　石韋(去/毛)　瞿麥穗　冬葵子(各二/兩)　滑石(五/兩)
　共四味𢷬羅為散每服二錢温水調食前服
治小便不通方
　　蓬莪茂　蘹香子　茶葉(各半/兩)
　三味𢷬羅為散水煎入鹽二錢葱白二寸同煎空心
　服
小便不禁
論曰内經言膀胱不約為遺溺亦腎虚不能約制水液
故便利多甚則下焦傷竭真氣不固而小便不禁也
蓯蓉丸方　治腎臟虚冷腰膝無力小便不利不禁或
溺白色
　　肉蓯蓉(淨刷去皺皮酒浸二/宿薄切焙乾二兩半)　杜仲(去粗皮二兩/半炙紫色横)
　　(剉/)黄蓍(三/兩)　韭子(水淘去浮者/焙三兩焙乾)　桂心(二/兩)　牛膝
　　(酒浸/二兩)　山茱茰(二/兩)
　右七味𢷬羅為細末錬蜜丸和更入臼内塗酥杵令
　勻丸如梧桐子大每日空心煎黄蓍湯下三十丸至
　晩再服
鹿茸散方　治腎臟虚腰臍疼冷夜遺小便
　　鹿茸(去毛酥/灸令黄)　烏賊魚骨(去甲炙/各三兩)　當歸　白芍
　　藥　龍骨(研/)　人參　桑寄生(各一/兩)桑螺蛸(一兩/甲劈)
　　(破慢火/炙令黄)
　右八味𢷬前七味為末更與龍骨同研令勻細每服
　一錢酒温調服日三
兎絲子散方　治小便不禁
　　兎絲子(酒浸一宿焙乾微炒/别研細如粉一兩)　蒲黄(炒/)　黄連(各/一)
　　(兩/半)　肉蓯蓉(酒浸/一兩)　五味子　鷄膍胵黄皮(炙黄/色兩)
　　(半/)
　共六味先𢷬四味為細散再入兎絲子粉與蒲黄同
　研勻細每服兩錢酒調食前服日三
黄蓍散方　治小便不禁
　　黄蓍　狗脊(去/毛)　牡蠣(煆/)　肉蓯蓉(洒浸切焙/各一兩)
　　萆薢　牛膝(酒/浸)　赤石脂(研/)　山茱茰(各二/兩半)　土
　　𤓰根(三/兩)
　右九味先𢷬羅八味為散更與赤石脂同研勻每服
　一錢酒調食前服至午間夜卧各一服加至二錢
雞腸散方　治小便不禁日夜無數
　　黄雄雞腸(四具切破/淨洗炙黄)　肉蓯蓉(酒/浸)　苦參　赤石
　　脂(研/)　白石脂(研/)　黄連(各五/兩)
　共六味𢷬四味為散更與赤白二石脂同研勻細每
　服二錢酒調食前服日二夜一
鵲巢散方　治小便不禁
　　重鵲巢中草(一斤燒作灰/細研如粉)　薔薇根皮(去皮/五兩)
　二味先𢷬薔薇根為散每服三錢水煎去滓再入鵲
　巢灰二三錢空心服
　　小便利多　　小便出血
小便利多
論曰腎者主水膀胱為腑今腎氣不足膀胱有寒不能
約制水液令津滑氣虚故小便利多久不差則腎氣傷
􁁄真元耗損腰脊痠痛身體寒顫羸乏之病生焉
覆盆子丸方　治元臟虚弱臍腹疼痛膝脛少力百節
痠疼昏倦多睡小便頻濁頭旋痰唾背脊拘急飲食無
味温順臟氣補益下經
　　覆盆子　黄蓍　肉蓯蓉　烏藥　五味子　石
　　斛　補骨脂　澤瀉　蓽澄茄　沉香　巴㦸天
　　(一/兩)　芎藭　當歸　赤芍藥　山茱茰(各三/分)　兎
　　絲子(酒浸三/日二兩)　熟乾地黄(兩半/)
　
　共羅為末錬蜜和丸如梧桐子大每服二十丸加至
　三十丸食前温酒下米飲鹽湯亦可
　　補骨脂　巴㦸天(去/心)　桑螺蛸(炒/)　兎絲子(酒浸/三日)
　　(别/研)牛膝(酒浸/切焙)　乾薑(半/兩)　熟乾地黄(一/兩)　枳殻(麩/炒)
　　(去瓤/三分)
　共𢷬羅為末酒煮麫糊和丸如梧桐子大每服二十
　丸空心食前温酒下粟米飲亦可
雌黄丸方　治小便滑數
　　雌黄(研如粉/一兩半)　乾薑(半兩剉入鹽四/錢同炒黄色)
　共𢷬研為末用乾蒸餅為末入水内拌和𢷬熟丸如
　菉豆大每服十丸加至二十丸空心鹽湯下
牡蠣丸方　治膀胱虚寒小便數
　　牡蠣　獨活　狗脊(去毛/三分)　肉蓯蓉(一/兩)　龍骨(半/兩)
　共為末錬蜜和丸如梧桐子大每服三十丸鹽湯下
　空心食前
治小便頻數及引飲不止糯米餈方　取純糯米餈一
　　手大臨卧炙令輭熟啖之以温酒送下不飲酒人
　　湯下多啖彌佳行坐良久待心空便卧一夜十餘
　　行者服之即止或言假火氣温水道不然也大抵
　　糯稻止縮水凡人夜飲酒者夜輒不溺此糯米之
　　力也昔有人病渴殆死有人用糯稻稈及根斬去
　　穗取中心淨器中燒作灰每用一合許湯一碗沃
　　浸良久澄去其滓嘗味如薄灰汁乗渴令頓飲之
　　是夜減飲水七八升此亦糯稻縮水之一騐也
小便出血
論曰内經謂悲哀太甚則胞絡絶絶則陽氣動中數溲
血又曰胞移熱於膀胱則癃溺血二者皆虚熱妄溢故
溲血不止也治宜去邪熱調心氣
金黄湯方　治小便出血水道中澀痛
　　鬱金　瞿麥穗　生乾地黄　車前葉　芒硝
　　滑石
　　每服五錢匕水一盞半煎至七分去滓温服不拘
　　時候
車前葉湯方　治小便出血
　　車前葉　茜根　黄芩　阿膠　地骨皮　紅藍
　　花(一/兩)
　每服五錢匕水一盞煎至七分温服不拘時候
人參湯方　治小便出血
　　人參　生乾地黄　白芍　桔梗　當歸　甘草
　　桂心　芎藭(一/兩)　淡竹茹(二/兩)
　每服四錢匕水二盞煎至一盞温服不拘時候
阿膠湯方　治腎客熱連心小便出血疼痛
　　阿膠　黄芩(各三/分)　甘草(灸半/兩)　生地黄(絞取/汁)
　　車前葉(絞取/汁)　藕節(絞取汁/各四合)　生蜜(一/鍾)
　將前藥𢷬篩同後四味攪勻每一大匙水一盞煎至
　七分温服
栢葉湯方　治小便出血不止
　　栢葉　甘草　阿膠　黄芩　竹茹　生乾地黄
　　(各一/兩)
　共𢷬篩每服四錢匕水一箋半同煎至八分去滓温
　服不計時候
地黄湯方　治小便出血
　　生乾地黄　兎絲子(酒浸一宿/晒乾别研)　白芷　冬葵子
　　(炒/)　當歸　芎藭　敗醬　赤茯苓　蔓荆實
　　蒲黄(一/兩)
　共為末煉蜜和丸如梧桐子大每服二十丸煎粟米
　飲下日三服
車前子散方　治小便赤色或小便鮮血
　　車前子　木通　澤瀉　當歸　桑螵蛸　桂心
　　滑石(各等/分)
　共為散每服二錢匕煎冬葵根湯下
治小腸尿血方
　　指甲(半/錢)　頭髮(一/分)
　二味燒灰研勻空心温酒調一錢匕頓服
　　大便秘澀　大便不通　結隂便血
大便秘澀
論曰大便秘澀其證皆榮衛不調隂陽之氣相持也若
風氣壅滯腸胃乾澀是謂風秘胃藴客熱口糜體黄是
謂熱秘下焦虚冷窘廹後重是謂冷秘或因病後重亡
津液或老弱血氣不足是謂虚秘或腎虚小便過多大
腸枯竭渴而多秘者亡津液也或胃實燥結時時作寒
熱者中有宿食也治法須宜和順隂陽然疎風散滯去
熱除冷導引補之法不可偏廢當審其證以治之
麻仁丸方　治大便秘難
　　大麻仁(研膏/别搗)　大黄(炒各/三兩)　厚朴(生薑汁/炙二兩)　枳殻
　　(去瓤麩/炒二兩)
　共𢷬三味為末與麻仁同研錬蜜和杵令勻丸如梧
　　桐子大每服二十丸空心温水下以利為度
麻仁丸方(又/方)治三焦不和臟腑虚結胸膈痞悶大便秘
澀
　　大麻仁(研膏/四兩)　大黄(半生半/熟四兩)　白㯽榔　山茱茰
　　兎絲子(酒浸一/宿另研)　車前子　桂心　羗活　山藥
　　枳殻　防風(各一/兩半)　木香(一/兩)　郁李仁(去皮研/膏四兩)
　共研為末錬蜜和丸如梧桐子大每服十五丸至二
　　十丸温水下
威靈仙丸方　治大腸冷秘
　　威靈仙(不拘/多少)
　𢷬為末錬蜜和丸如梧桐子大每服十五丸生薑米
　　飲下
附子散方　治大便冷秘
　　附子(炮製去/皮臍)
　削去外面留中心如棗大碾為細散蜜水調下一錢
　　匕
葱膠湯方　治年老虚弱大便秘滯
　　阿膠(十/片)　葱(一/握)
　用水二盞同煎膠烊取一盞温服之立效
大黄丸方　治脾胃不和内有蟲滯大便秘難
　　大黄　赤芍藥(三/兩)　厚朴(薑汁炙/二兩)　枳殻(兩/半)　大
　　麻仁(别研如/膏五合)
　共𢷬四味為末與麻仁同研勻錬蜜和杵丸如梧桐
　子大每服十丸至十五丸食前温水下以通利為度
滑石散方　治大便不通腹脹氣急妨悶
　　滑石(細研二兩/分二貼)　手足指甲(剪患人自身者燒/為灰研分二貼)
　取滑石末一貼以水一盞半煎至八分去滓調爪甲
　灰一貼空心服至辰再服
葵酥湯方　治大腸閉澀大便不通
　　冬葵子(二/合)　牛酥(二兩如無/猪脂代)
　將葵子𢷬篩分四貼每貼以水一盞煎至五分去滓
　下酥半兩再煎二沸食前冷服
摩臍方　治大便不通腹脹
　　杏仁(湯浸去/皮尖)　葱白(三莖去鬚/葉細切)　鹽(一/分)
　三味同研如膏每取如酸棗大計心摩臍上三百轉
　須㬰即利如利不止以冷水洗手即定
治病後津液燥少大便不通腸結方
　　糯米(二合炒灰/存性研)　豬膽(一枚/取汁)　沙糖(少/許)
　和研如膏内少許入下部立通
治卒大便不通或熱結或風秘及婦人産後大便不通
等方
　　皂莢(切去皮灸令/黄熟為末)　白梅肉(五/枚)　蜜(少/許)
　將梅肉并蜜拌和皂莢如棗大以綿紙褁引内下部
　中須㬰即通
郁李仁粥方　治大便不通
　　郁李仁(一兩去皮細/研分二服用)
　煮薄粥一碗臨熟時下郁李仁煮三兩沸傾出空心
　吃便通再服一分以通利為度
治下部窒塞大便不通方
　　烏梅(五/枚)
　内湯中漬輭取肉熟𢷬之丸如彈子内下部中即利
結隂(便血/)　(詳痔門腸風下血/)
論曰經謂結隂者便血一升再結二升三結三升夫邪
在五臟則隂脉不和隂脉不和則血留之結隂之病以
隂氣内結不得外行血無所稟渗入腸間故便血也
地黄煎丸方　治結隂便血
　　生地黄(汁/)　小薊(汁各/一升)　沙糖(一兩同上二/味熬成膏)　地
　　榆　阿膠(炙令/燥)　側栢(各二/兩)
　除以上三味外𢷬為末入膏中和丸如彈子大每服
　一丸水一盞煎至六分和滓温服
神僊必效丸方　治便血無度
　　阿膠(二/兩)　當歸(焙/)　烏賊魚骨(去/甲)　白芍藥　劉
　　寄奴(各一/兩)
　共為末錬蜜和丸如梧桐子大空心米飲下三十丸
　加至五十丸
龍骨餅子方　治臟毒血不止
　　龍骨　烏賊魚骨(去甲各/等分)
　為末每服一錢匕入雞清一枚用白麺同和揑作餅
　子三枚煻火内煨熟細嚼温米飲送下空心食前服
石榴散方　治結隂瀉血不止
　　酸石榴皮　陳橘皮(湯浸/去白)　甘草　乾薑(炮/)
　四味等分焙乾𢷬羅為散每服二錢匕陳米飲調下
　日三服
地榆散方　治結隂瀉血
　　地榆　桑耳　甘草　赤芍藥(各三/兩)　艾葉(三/兩)
　　黄茋(六/兩)　熟地黄　伏龍肝(各四/兩)
　為細散每服二錢匕米飲調下食後臨卧服
金屑丸方　治便血一切血妄行
　　葉子雌黄(不計多少入在棗内綿繋定蒲煎湯用/黒鉛一兩半鎔成汁傾入湯内同煮自)
　　(早至晚不住添沸湯取出/研細以盞盛飯上蒸過)
　以煮藥棗取肉和丸如梧桐子大每服三丸煎黒鉛
　湯下便血甚者三服差矣
金虎丸方　治結隂失血
　　黄檗(一兩去粗皮用/雞子清塗炙)
　為末滴水丸菉豆温水下七丸
　　諸淋門
　　卒淋　　泠淋　　熟淋　　氣淋　　血淋
　　膏淋　　石淋　　勞淋
諸淋統論
論曰膀胱者州都之官津液藏焉氣化則能出矣位處
下焦與腎表裏分别清濁主出而不納若腑臟氣虚寒
熱不調使氣不化而水道不宣故為淋閟之病矣　諸
淋之證大體緣腎臟氣虚膀胱有熱唯冷淋為異善治
此者當熟察之
卒淋
論曰卒淋者縁下焦有熱傳入膀胱其候卒然小腹急
痛小便淋澀痛故謂之卒淋葢下焦在臍下當膀胱上
口主分别清濁主出而不納以傳道也今熱在下焦故
其病如此
瞿麥湯方　治卒淋通利小腸
　　瞿麥(半/兩)　木通　赤茯苓　陳橘皮(各一兩/去白)　滑
　　石(碎一/兩半)　冬葵子(妙一/合)　甘草(炙/)　桑根白皮(各/半)
　　(兩/)
　共八味𢷬篩每服三錢入葱白二寸同煎温服
茅根飲方　治卒淋結澀不通利
　　茅根　木通(各三/兩)　石葦(拭去/毛)　黄芩　冬葵子
　　當歸　芍藥　滑石(碎各/二兩)　亂髮(雞子大二/握燒灰)
　共九味𢷬篩每服三錢水煎温服不拘時
黄蓍飲方　治膀胱虚熱小便卒暴淋澀
　　黄蓍　人參　白茯苓　旱蓮草　滑石(研各/一兩)
　　桑白皮　黄芩　枳殻(麸/炒)　芒硝
　共九味𢷬篩每服三錢水煎温服
黒金散方　治卒淋不通
　　好細墨(燒一/兩)
　一味為散每服一錢温酒調下不拘時候
茯芩湯方　治小便卒淋澀
　　赤茯苓(三/兩)　滑石　石韋(去/毛)　瞿麥穗　蒲黄(各/二)
　　(兩/)　榆白皮(二/兩)　冬葵子(二/合)
　共七味𢷬篩每服五錢水煎温服食前
冷淋
論曰腎與膀胱為表裏下通於胞宣行水道腎藏虚弱
冷氣客於下焦邪正交爭滿於胞内水道不宣故其狀
先寒顫然後便溺成淋謂之冷淋也
菝葜飲方　治冷淋寒顫澀痛
　　菝葜　土𤓰根　黄蓍　地骨皮　五味子(各二/兩)
　　人參　牡蠣(煆各一/兩半)　石膏(四/兩)
　共八味𢷬篩每服五錢水煎温服
黄蓍丸方　治腎虚膀胱冷淋不利
　　黄蓍(剉/)　黄連　土𤓰根(各二/兩半)　𤣥參(三/兩)　菝葜
　　鹿茸(去毛酥炙/各二兩)　牡蠣(一/兩)　桑螵蛸　人參　五
　　味子(各一/兩半)
　右十一味𢷬羅為末錬蜜丸如梧桐子大每服二十
　丸鹽湯下不拘時
兎絲石脂散　治冷淋
　　兎絲子(酒浸/别研)　白石脂　牡蠣(煆研各/二兩)　桂心
　　土𤓰根(各一/兩)
　右五味研為散每服二錢煮麥粥飲調下空心食前
　服
兎絲子散方　治冷淋小便多或不禁
　　兎絲子(酒浸一宿/别搗一兩)　蒲黄　黄連(一/兩)　硝石(半/兩)
　　肉蓯蓉(酒浸/一兩)　雞膍胵黄皮(炙一/兩半)　五味子(一兩/半)
　共七味𢷬羅為散每空腹温酒調下三錢服日二
熱淋
論曰三焦者水穀之道路也三焦壅盛移熱於膀胱流
傳胞内熱氣併結故水道不通利而成淋也其狀溲便
赤澀或如血汁故謂之熱淋
滑石散方　治熱淋小便赤澀疼痛
　　滑石(研三/兩)　括蔞根(三/兩)　石韋(炙去毛/半兩)
　三味𢷬羅為散每服一錢煎小麥湯調下不拘時
車前子散方　治熱淋結澀不通
　　車前子(炒/)　牛膝(各一/兩)　桑根白皮(三/兩)　蒲黄(一/兩)
　共四味𢷬羅為散每服二錢煎葱湯調下不拘時
四汁飲方　治熱淋小便赤澀疼痛
　　蒲萄(自然/汁)　蜜　生藕(自然/汁)　生地黄(自然汁/各五合)
　四味和勻每服七分一盞銀石器内慢火煎沸温服
　不拘時候
瞿麥湯方　治心經壅熱小便淋澀赤痛
　　瞿麥穗(三/分)　茅根　冬𤓰子(各半/兩)　葵子　木通
　　(一/分)　黄苓(六/錢)　竹葉(一/把)　滑石(研一分為末/分作三貼)
　共八味除滑石外𢷬篩分作三劑每貼用水三盞煎
　去滓入滑石末一貼攪勻分温二服食前
氣淋
論曰腎虚則不能制小便膀胱挾熱則水道澀腎虚膀
胱熱則胞内氣脹小腹堅滿因至淋澀之疾也其候出
少喜數尿有餘瀝亦曰氣癃診其脉少隂脉數者則為
氣淋
木通湯方　治氣淋結澀不通
　　木通(一/分)　木香(半兩/生用)　細辛(一/分)　草豆䓻(三/枚)　人
　　參(半/兩)　赤茯苓(三/分)　桃仁(去皮央雙/仁半兩)　肉豆䓻(二/枚)
　　(去/殻)
　共八味𢷬篩每服三錢水煎温服不拘時
桑白皮湯方　治氣淋結澀溲便不利
　　桑白皮(一兩/半)　茅根(二兩/半)　木通　乾百合(各二/兩)
　四味𢷬篩每服三錢水煎温服不拘時候
海金沙散方　治氣淋結澀不快
　　海金沙(别研/二兩)　滑石(研/)　甘草　山梔子仁(各一/兩)
　四味將甘草梔子仁為散入餘藥再研勻每服一錢
　茶清調下不拘時
通神散方　治氣淋結澀不通
　　粟米(一/合)　故筆頭(二枚/燒灰)　馬蘭花(七朶/燒灰)
　三味為散温酒調下二錢如不可忍者連服三服
貝齒湯方　治因氣成淋小便痛或溲血或如豆汁
　　貝齒(研一/枚)　冬葵花(研半/合)　石膏(一兩/半)　滑石(一/兩)
　右四味㕮咀如麻豆大每服五錢水煎再入猪肪脂
　少許再同煎數沸空腹温服
血淋
論曰心主血氣通小腸與膀胱俱行水道下焦受熱則
氣不宣通故溲便癃閉而成淋也熱甚則搏于血脉血
得熱則流行入于胞中與溲便俱下故為血淋也
白茅根湯方　治血淋小便出血疼痛
　　白茅根　芍藥　木通　車前子(各三/兩)　滑石(碎/)
　　黄苓(各一/兩半)　亂髪(燒灰/半兩)　冬葵子(微炒/半兩)
　共八味嚋篩每服三錢水煎温服日三
雞蘓湯方　治血淋
　　雞蘓(一兩/半)　石膏(碎/)　淡竹葉(切/)　木通　甘草
　　(生/)　滑石　小薊根(各一/兩)　生地黄(半/斤)
　共八味𢷬篩每服六錢水煎空心服
鷄蘓飲方　治血淋不絶
　　鷄蘓苗　竹葉(各二/兩)　滑石　木通(各五/兩)　小薊
　　根(一/兩)　生地黄(六/兩)
　共六味㕮咀如麻豆大每服五錢水煎温服不拘時
　以利為度
治血淋方
　　車前子葉(生搗汁/三合)　生地黄(汁三/合)
　二味相和煎三沸食前服
膏淋
論曰膀胱為渗泄之腑腎氣均平則溲便清腎既虚不
能制其肥液故與俱出色若脂膏故謂之膏淋又曰肉
淋
磁石丸方　治膏淋小便肥如膏
　　磁石(火煆醋淬/三七徧)　肉蓯蓉(酒浸/切熔)　澤瀉　滑石(各/一)
　　(兩/)
　共四味為末錬蜜丸如梧桐子大每服三十丸温酒
　下不拘時候
沉香丸方　治膏淋
　　沉香　肉蓯蓉(酒/浸)　黄蓍　瞿麥穗　滑石　磁
　　石(火煆醋淬三/七徧各一兩)
　右六味𢷬羅為散末錬蜜丸如梧桐子大每服三十
　　丸温酒下不拘時
滑石湯方　治膏淋小便肥濁
　　滑石　白茯苓　白术　木通　熟乾地黄　赤
　　芍藥　五味子(各一/兩)
　共七味𢷬篩每服三錢水煎温服不拘時
石淋
論曰淋者淋病而有沙石從小便道出也蓋由腎氣虚
損則飲液停聚不得宜通膀胱客熱則水道澀痛胞内
壅積故令結成沙石隨小便而下其大者留礙水道之
間痛引小腹令人悶絶也
人参散方　治沙石淋
　　人参　木通　青鹽(研/)　海金沙(别研各/一分)　莎草
　　根(炒去毛/半兩)
　右五味除海金沙青鹽外𢷬羅為散合研勻每服二
　錢空心米飲下
海金沙散方　治沙石淋澀疼痛不可忍
　　海金沙　滑石　石膏　木通　井泉石(碎/)　甘
　　草(炙/)
　右六味等分𢷬研為散煎燈心湯調下二錢不拘(時/候)
菝葜散方　治沙石淋重者取出根本
　　菝葜(二/兩)
　一味為散每服一錢米飲調下服畢用地椒煎湯浴
　連腰浸洗
獨聖散方　治沙石淋
　　黄蜀葵花(炒一/兩)
　一味研為散每服一錢食前米飲調下
木通湯方　治沙石淋
　　木通　滑石(碎各/一兩)　冬葵子(二/兩)
　三味𢷬篩每服五錢水煎温服
鼈甲散方　治沙石淋
　　鼈甲(去裙襴燒/灰存性)
　一味𢷬羅為散每服三錢空心温酒調下
茅根湯方　治沙石淋
　　茅根(細切/一斤)　葛花(為末/一兩)　露蜂房(為末/二兩)
　三味分作三服每服以水三盞煎温服
勞淋
論曰人因勞傷腎經腎虚膀胱有熱氣不傳化小便淋
瀝水道澀痛勞倦即發故謂之勞淋小腹引痛者是其
候也
地黄湯方　治勞淋結澀不通
　　熟地黄　人参　石韋(各一/兩)　滑石(三/分)　桂心
　　車前子　甘遂(炒/)　王不留行　冬葵子(炒/)　木
　　通(各半/兩)
　共十味𢷬篩每服三錢水煎温服不拘時候
兎絲子丸方　治腎勞虚損溲便不利淋瀝不已
　　兎絲子(酒浸/别搗)　人参　黄蓍(剉/)　滑石　木通(剉/)
　　芍藥　車前子(各一/兩)　黄芩(三/分)　冬葵子(一合/炒)
　右九味為細末錬蜜丸如梧桐子大每服二十丸食
　前温酒或鹽湯下日二
石韋散方　治勞淋日夜數起小便不利引隂中痛
　　石韋(去/毛)　滑石　瞿麥穗　王不留行　冬葵子
　　(各等/分)
　右五味為細散每服二錢食前葱白湯調下
　　九蟲門
　　九蟲　　蚘蟲　　寸白蟲　　蟯蟲　　五臟
　　蟲　　　三蟲
九蟲統論
論曰蟲與人俱生而藏於幽隱其為害也蓋本於正氣
虧弱既食生冷復感風邪所以種種變化以至蕃滋初
若不足畏而其甚可以殺人善攝生者薄滋味節嗜欲
蚤去三尸防患於未然彼九蟲亦將銷鑠於㝠㝠之中
惟未進此道而攘蘖則蠧無使滋蔓葢有藥存焉
九蟲
論曰九蟲一名伏蟲長四分二名蚘蟲長一尺三名白
蟲長一寸四名肉蟲狀如爛杏五名肺蟲狀如蠶六名
胃蟲狀如蝦蟇七名弱蟲狀如𤓰瓣八名赤蟲狀如生
肉九名蟯蟲狀如菜子至微細者是九蟲皆依乎腸胃
之間若腑臟氣實則不能為害及其虚也發動變化侵
食氣血寢成諸病不可不察也
鷄子丸方　治九蟲
　　鷄子(去殻/二枚)　好漆(濾過/四兩)　蠟(三/兩)　粳米粉(半/斤)
　四味先取漆蠟入銅鐺中用慢火煎攪令得所次入
　粳米粉又攪令勻煎令凝候可丸即取鐺中置生黄
　土堆上纔候稍温即下鷄子又攪令得所再置火上
　煎令可丸如小豆大宿勿食空腹煎粟米飲下二十
　丸小兒五丸
石榴枝湯方　治九蟲動作腹中刺痛口吐清水面色
　黒黄及蟲心痛者
　　東引石榴枝(三/兩)　木香　陳橘皮(湯浸/去白)　吳茱茰
　　(湯洗焙炒/各一兩半)　大黄(煨/)　芍藥(各二/兩)　薏苡仁(二兩/半)
　共七味㕮咀如麻豆大每五錢水煎温服空心
南粉散方　治腹中諸蟲令人腹痛多食泥土及泄者
　　南粉(二錢/細研)
　五更初用生油調下至食時蟲出盡
蚘蟲
論曰蚘即九蟲叙所謂長蟲者今此析而治之葢較之
他蟲害人之為多觀其發作冷氣臍腹撮痛變為嘔逆
以至心中痛甚如錐刺昔人謂蚘厥貫心能殺人則所
以治之不可緩也
柴胡湯方　治蟲心痛
　　柴胡(一兩/半)　當歸　食茱茰(各一/兩)　芍藥(一兩/半)
　　㯽榔(三/枚)　郁李仁(洗去皮/三分)　厚朴(塗薑汁炙/熟一兩)
　右七味𢷬篩每服三錢水煎食前温服日三
桑根白皮湯方　治蚘蟲心痛
　　桑根白皮(三/兩)　酸石榴皮(乾者/一兩)　白蕪荑(炒/)　㯽
　　榔(炮/)　厚朴(塗薑汁灸/各半兩)
　右五味𢷬篩每服三錢入生薑一塊同煎空心服至
　晩再服
萆薢散方　治蚘蟲發作
　　萆薢(炒/)　白蕪荑(炒/)　狗脊(去毛剉/各一分)
　三味為散每服二錢温酒調下欲服藥先隔宿吃牛
　肉乾脯一片次日空心服藥蟲下即差
薏苡根湯方　治蚘蟲
　　薏苡根(一握/去土)
　一味𢷬篩水煎分温二服空心先吃餳少許然後温
　服
㯽榔煎方　治蚘蟲
　　㯽榔(炮剉/五枚)　酸石榴根皮(入土五寸東引者/去土細剉一斤)
　二味先將㯽榔𢷬篩與石榴根各均分作三度用每
　度用水二升半煎至一升絞去滓入粟米一合煮如
　粥平旦空心頓喫利下蟲即效
蠶蛹汁方　治蚘蟲
　　蠶蛹
　取繰絲蠶蛹四合爛研生布絞取汁空心頓飲之非
　繰絲時即須依時収取蠶蛹暴乾𢷬羅為末用時以
　意斟酌多少和粥飲服之
寸白蟲
論曰寸白蟲乃九蟲之一種狀如絹邊葫蘆子因臟
氣虚風寒溼冷伏於腸胃又好食生膾乾肉等所以變
化滋多難於蠲治説者謂食牛肉飲白酒所致特一端
爾亦未必皆縁此
香附丸方　治葫蘆蟲
　　木香(為末/一分)　附子(生去皮/臍為末)　硫黄(研各/半兩)
　三味先將蜜陀僧末半兩入醋熬成膏然後入三味
　藥末一處和丸如小豆大每服十五丸温酒下食前
　服
㯽榔散方　治寸白蟲
　　石榴根　陳橘皮(去/白)　桑根白皮(各一/兩)
　三味細剉分作三服每服水一盞半煎取一盞去滓
　五更初調㯽榔末二錢至欲明不瀉至晩又一服如
　蟲母未下再服或瀉不止喫冷粥止之
食榧實散方　治寸白蟲
　　生榧實(四十九/枚去皮)
　右一味於每清旦空腹食七枚七日後食盡其蟲即
　化成水矣
乾脯湯方　治寸白蟲
　　乾脯(一片如/手大)　石榴根(東引者/一握)
　右二味並細剉以水四升浸一宿明日平旦煎至一
　升去滓分三服空腹先嚼乾脯一片即服藥如人行
　十里又一服每服藥後以手按患人腹上藥力易行
　其蟲自下凡服藥取月一日至五日已前蟲頭向上
　服良
黒鉛散方　治寸白蟲累取不盡久令人面黄心中如
飢
　　黒鉛沙子(畫家銀/塗是也)
　一味研極細每服二三錢五更初肉汁調頓服至平
　明取下蟲立差
玊粉散方　治寸白蟲
　　定粉(一/兩)
　右一味研極細每服二錢用生麻油調於五更初頓
　服至晩蟲下
蟯蟲
論曰蟯蟲甚微細若不足慮者然其生化衆多攻心刺
痛時吐清水在胃中侵蝕不已日加羸瘦甚則成痔瘻
疥癬癰疽諸癩害人若此絶其本根勿使能殖則毒而
治之所不可忽
桃皮湯方　治蟯蟲蚘蟲及痔􁥥蝕下部生瘡
　　桃木皮(乾者去/粗皮)　槐子(微炒各/一兩半)　艾葉(半/兩)
　三味𢷬篩每服三錢入棗一枚同煎空心食前夜卧
　各一服
艾汁方　治蟯蟲攻心如刺吐清水
　　生艾葉(取嫩心/切二升)
　一味𢷬絞取汁兩盞許宿不食平旦先嚼乾脯少許
　後頓飲汁不能盡即兩日服
槐皮丸方　治蟯蟲在胃人漸加羸弱
　　槐皮(乾/者)　桃仁(去皮尖雙/仁生用)　棟實(去核生用/各半兩)
　三味𢷬羅為末錬豬膏丸如人指大以綿裹導下部
　中
治蟯蟲咬人下部痒方
　　水銀(一/兩)
　一味用蒸棗膏和丸如人指大綿裹臨卧内下部中
　一宿内藥時常留綿帶子在外
熬漆丸方　治蟯蟲在胃令人漸羸
　　好漆　醇酒　白蜜(各半斤/)
　三味於銅器中和勻微火熬令可丸丸如鷄頭大每
　服一丸宿勿食空腹温酒下蟲未下再服
五臓蟲
論曰五臟蟲者緣臟真衰弱熱薫蒸而成之傳所謂肉
腐出蟲魚枯生蠧理固如此其名狀之異見於九蟲叙
可辨而察也
雷丸丸方　治心臟勞熱傷心有長蟲名曰蠱長一尺
貫心為病
　　雷丸(灰火/炮過)　陳橘皮(湯浸/去白)　桃仁(去雙仁皮尖麸/炒各一兩一分)
　　貫衆(大者去/鬚半兩)　狼牙(連苗淨𢷬/一兩半)　白蕪荑　青葙
　　子(炒/)　乾漆(炒令烟出/各一兩)　亂髪(如鷄子大/一兩燒灰)
　共九味除亂髪燒灰外八味𢷬羅為末然後與亂髮
　灰同研令勻錬蜜和更於鐵臼内塗酥杵令勻熟丸
　如梧桐子大每服空心温酒下十五丸至晩再服米
　飲亦得
麥門冬丸方　治肺勞熱生蟲其形如蠶令人欬氣喘
或謂憂膈氣膈恚膈寒膈熱膈皆從勞氣所生名曰膏
肓病鍼灸不至
　　麥門冬(去心/十兩)　蜀椒(去目及閉口者/炒出汗一兩)　人参(一兩/一分)
　　逺志(去/心)　附子(去皮/臍)　細辛(各一/兩半)　甘草(炙一/兩半)
　　乾薑(炮一/兩)　桂心　百部(焙/)　白术　黄蓍(剉細/各一)
　　(兩一/分)　杏仁(去皮尖雙仁焙/乾炒令黄半兩)
　右十三味𢷬羅為末錬蜜和更於鐵臼内塗酥杵令
　勻熟丸如酸棗子大含化稍稍嚥津
桑根白皮酒方　治肺勞熱生蟲在肺為病
　　桑根白皮(東引者/取一升)　狼牙(其連苗處淨/刷去土三兩)　吳茱茰
　　根皮(束引者淨刷/去土五升)
　右三味細剉用酒七升煮至二升去滓分作三服每
　日空腹一服
茱茰根丸方　治肝勞生長蟲為病恐畏不安眼中赤
　　東引行吳茱茰根(去土/三兩)　蠟(三/兩)　鷄子(五枚去殻/取黄用)
　　粳米(一/盞)
　右四味除蠟并雞子外各𢷬羅為末先以銅鍋内煎
　蠟鎔即下茱茰末米粉雞子黄煎令煎可丸即丸如
　小豆大早晨煎粟米飲下五十丸小兒服二十丸蟲
　出即差
前胡湯方　治脾勞有白蟲長一寸在脾為病令人好
嘔胸中欬欬即嘔而不出
　　前胡　白术　赤茯苓　枳殻(去瓤/麩炒)　旋復花(去/葉)
　　(炒/)　細辛　常山　松蘿(各一/兩半)　杏仁(去皮尖/雙仁炒)
　　龍膽(去苗各/一兩)
　右十味𢷬篩每服五錢竹葉十片净洗細切同煎去
　滓空心温服吐之即差若腹中熱滿入芒硝半錢梔
　子仁一兩黄芩一兩半苦参一兩
茱茰根浸酒方　治脾勞勞熱有白蟲在脾中為病令
人好嘔
　　吳茱茰根(東引者/一尺)　麻子(入升/淨㨂)　陳橘皮(去白炒/二兩)
　右三味先𢷬碎橘皮麻子如泥然後拌茱茰根用酒
　一斗浸一宿慢火上微煎絞去滓分作五服每服空
　心温服蟲即下欲合藥時忌言合殺蟲藥
貫衆散方　治腎勞熱四肢腫急有蟯蟲如菜中蟲生
於腎中
　　貫衆(大者三/枚去鬚)　乾漆(炒令烟/出二兩)　吳茱茰(水洗七徧/焙乾一兩)
　　(半/)　白蕪荑(炒/)　槐白皮(一兩/乾者)　杏仁(去皮尖雙/仁炒黄半)
　　(兩/)　胡粉(炒令黄/色一兩)
　右七味除别研粉外𢷬羅為散更與胡粉同研令細
　每服二錢空腹用井華水調服日晚再服
三蟲
論曰三蟲亦九蟲之數曰蚘曰赤曰蟯是也其發動諸
病較之他種為甚蚘蟲又曰長蟲長一尺動則吐清水
心痛貫心則死赤蟲狀長似生肉動則腸鳴蟯蟲至細
微形如莱蟲居腸間多則為痔極則為癩或生諸癰疽
癬瘻瘑疥而其變甚多三蟲為患如此古人必析而治
之意亦深矣
鼈甲丸方　治三蟲發痛面目黄不下食
　　鼈甲(去裙襕醋/炙黄二兩)　白术(一兩/半)　陳橘皮(去白/一兩)　木
　　香　狗脊(去毛各/一兩半)　㯽榔(四/兩)　吳茱茰(水浸二宿/每日三次)
　　(換水洗去誕/乾炒一兩)
　右七味𢷬羅為細末錬蜜和為劑置臼内入酥杵令
　勻熟丸如梧桐子大每日空腹煎青橘皮湯下三十
　丸晩食前再服
天門冬煎方　治三蟲􁀇定肺氣去寒熱養肌膚益氣
力利水便及諸暴中偏風溼痺强骨髓
　　天門冬(去心生/用十斤)　白蜜(七/兩)
　二味先取天冬細切爛𢷬如泥用酒一斗和絞取汁
　并蜜攪令勻銅器中重湯上煎仍用竹箆攪候如餳
　每服如彈丸大空腹温湯服之或用生地黄汁一盞
　同煎更妙
亂髪灰散方　治三蟲
　　亂髪(淨洗如雞/子大燒灰)　丹砂(研如麫飛/過一兩)
　二味同研極細每服一錢醋調空腹服之
雚蘆散方　治三蟲神效
　　雚蘆(微炙/二兩)
　一味𢷬羅為細散每服二錢隔宿勿食於清旦用羊
　肉濃汁調服之蟲自下
㯽榔湯方　治三蟲
　　㯽榔(三枚灰/火煨過)
　一味𢷬篩用水三盞煎至一盞半去滓分三服空腹
　日午近夜各一服其蟲盡下或葱白鹽豉同煮飲之
　亦佳
　諸尸門
　　諸尸　　遁尸　　飛尸　　尸注
　諸注門
　　諸注　　風注　　走注　　鬼注　　氣注
　　卒魘不寤　　中惡　　卒死　　尸厥
　　鬼魅　　鬼擊
諸尸統論
論曰人身中有三尸諸蟲與人俱生常忌血而惡能善
與鬼神通每接引外邪與人為害謂之尸病其狀沈沈
黙黙不的知所苦而無處不惡或心腹痛脹或磥塊踊
起或攣引腰脊或精神錯雜變狀不一有飛尸者有伏
尸者復有遁尸沈尸風尸之異久不已停注留滯及死
又注易傍人則為尸注之病矣
諸尸
諸尸病因不一其最重者惟五尸若得之疾速如飛走
狀者名飛尸停遁不消者為遁尸沉痼在人臟腑者為
沉尸衝風則發者為風尸隱伏積年不除者為伏尸唯
此五尸之氣變態多端各各不同大率皆令人沉沉黙
黙痛無常處五尸之外復有尸氣雖各有證然其為病大
同小異而已亦可通一法治之
雄黄丸方　治五尸瘕積及中惡心痛蠱注鬼氣
　　雄黄　丹砂　礬石　牡丹皮　巴豆(去皮心麸/炒研去油)
　　附子　藜蘆(炙去蘆頭/各一兩)
　共七味為末錬蜜丸如小豆大每服二丸米飲下食
　前服
雄黄丸方(又/方)治辛中飛尸遁尸沉尸風尸腹痛脹急不
得氣息上衝心胸及攻兩肩或磥塊踊起或攣引脊腰
　　雄黄(研/)　大蒜(各一/兩)
　二味爛搗丸如彈子大每服一丸熱酒化下須㬰末
　差更服尸疹者常宜預収此藥
惡氣散方　治五尸鬼注百毒
　　桂心　乾薑
　二味𢷬羅為散每服三錢炒鹽一錢温水同調下
蒺藜子丸方　治中五尸腹急痛不喘息上衝心胸及
攻兩脅或磥塊踊起攣縮引腰脊
　　蒺藜(炒去角/二兩)
　一味為末錬蜜丸如小豆大每服二十丸食後水下
遁尸
論曰遁尸謂尸伏埋染注連滯在於胸腹肓膜之間尋
常如無病若因喜怒不節飲食傷動其隱之疾發則心
腹脹痛連及胠脅氣喘促急不得安卧者是其証也
木香湯方　治初得遁尸鬼注心腹中刺痛不可忍
　　木香(三/分)　鬼箭羽(一/兩)　桔梗(一/兩)　丁香(三/分)陳橘皮
　　(去白炒/一兩)　紫蘓(莖葉微/炒一兩)　當歸(一/兩)　白㯽榔(火煨/十四)
　　(枚/)　桃仁(湯浸去皮尖雙仁/炒黄色十四枚)
　右九味𢷬篩每服五錢水煎温服日二服不計時候
蒸熨方　治遁尸飛尸及風毒腫流入頭面四肢
　　芥子(蒸熟焙/一斤)
　一味為末以鉛丹二兩拌之分作兩處用陳布袋盛
　之更換蒸熟以熨痛處
飛尸
論曰飛尸者其狀令人心腹刺痛氣息喘急脹滿上衝
心胸是也此病忽然而至疾如飛走故謂之飛尸
走馬散方　治飛尸入腹脹滿刺痛氣息喘急
　　巴豆(二枚去/皮心)　杏仁(二枚去/皮尖)
　二味以綿纒椎令極細投熱湯二合指取白汁分三
　服飲之食頃當下老小量加之
雄黄散方　治一切飛尸鬼注身痛如刺
　　雄黄　甘草(炙/)　黄苓(各半/兩)　梔子　芍藥(各一/兩)
　共五味為散每服以温酒調下二錢再服不拘時
尸注
論曰尸注者尸病注易於人也多因哭泣感染尸氣流
注身體令人寒熱淋瀝沉沉黙黙不的知所苦而無處不惡
或腹痛脹滿喘急不得息上衝心胸傍攻兩脅或磥塊
踊起或攣引腰脊或舉身沉重精神不爽每更節令愈
加煩滯不治者死死則注易傍人故名尸注
虎掌丸方　治尸注寒熱往來不思飲食心腹刺痛
　　虎掌　丹砂(炒各/半兩)　白茯苓　龍齒(各一/兩)　蓬莪
　　茂(煨/剉)　當歸(各三/分)
　右六味為末用酒煮阿魏麫糊丸如梧桐子大每服
　二十丸薑烏梅湯下
神效蜜陀僧散方　治臨尸哭泣尸氣入腹沉滯臟腑
有時發動取勞積
　　蜜陀僧(半斤煆醋汁淘/研控乾取六兩)　訶梨勒(不去核生/用一兩)　京
　　三稜(煨搗末/二兩)
　三味合研令勻每服二錢用煮麫濃湯下當晚不食
　卧一服餘時切餅湯服三夜次夜當下惡物不下第
　三夜加生牽牛子末一錢同調下
杏仁丸方　治尸注
　　杏仁(去皮尖/雙仁炒)　亂髪灰(各一/分)
　二味研勻和丸如小豆大每服五丸豬膏酒調下
諸注統論
論曰諸注者邪氣所注也皆因精神衰弱經絡空虚傷
於風寒暑溼飲食勞倦或感生死之氣或挾鬼物之精
初為中惡客忤卒死諸尸之類雖或暫差必有邪氣伏
於經脉流傳腑臟深入骨髓經久不已皆成注病變狀
多端時發時差令人昏悶無不病處若因風寒暑濕之
邪所注者則為風寒注凉注冷注温注之病若因飲食
勞倦之邪所注者則為食注飲注酒注水注之病若因
生死之氣而為其邪所注者則為䘮注哭注轉注之病
若因挾鬼物之精而為邪所注者則為鬼注邪注尸注
殃注之病犯土禁為注者為土注産後得注者為産注
虚勞所成注為勞注邪氣外浸為泄注凡此諸注以受
病之因為名也邪注于肺則為氣注邪注於勞則為血
注久注不已傷損骨髓則為骨注凡此諸注以病之所
在為名也又有石注者言其牢强如石走注者言其遊
走無常凡此諸注以病之形變為名也名類雖多各有
形證合而言之皆注病也治注病者欲辨是非但覆紙
於痛處燒髪令焦投於紙上若變粘紙者注氣引之也
不粘者非注也審知其因隨證治之無專門者診脉浮
大者可治細而數者難治
諸注
論曰諸注者邪氣停而為病也蓋由經絡空虚傷於風
寒暑濕或因飲食勞倦或因大病後氣虚邪氣流注或
感死氣或犯鬼邪皆至是疾其狀變易不同各隨其本
而治之也
赤芍藥丸方　治五尸注
　　赤芍藥(一/兩)　吳茱茰(湯浸焙/乾炒)　丹砂(研/)　烏頭(去/皮)
　　(臍/)　蜀椒(去目并閉口者/炒出汗各半兩)　乾薑(三/分)　桂心(一/兩)
　共七味𢷬羅為末錬蜜丸如小豆大每服十丸空心
　温酒下日三
風注
論曰風注者由體虚風邪之氣客於榮衞邪氣行遊連
滯停汪故名風注其狀皮肉掣振痛無常處一年之後
則有頭髪墮落頸項掣痛骨拉解鳴目疼鼻酸牙蚛之
證又十二風所注不同温風所注頭痛欲解髪汗風所
注頭痛體熱骨節兩强柔風所注遊腫在腹或在手脚
水風所注噉食服卧汗出九風所注腦轉肉裂目系痛
惡聞人聲絶風所注暴倒仆口有白沬顛風所注披髪
狂走遇物撃破狂風所注呌呼罵詈獨語談笑竒風所
注口噤面喎四肢不隨糾風所注體生瘡睂毛墮落蚝
風所注􁟍痺如蚝螫瘡或痒或痛罩風所注舉身戰動
或鼻塞其狀雖異其為邪氣停注則一也
安息香丸方　治一切風注痛
　　安息香(研/)　乳香(研各/一兩)　白膠香(研/)　地龍(去土/炒研)
　　(為末各/半兩)　胡桃仁(研二/枚)　没藥(研一/分)　桃仁(去皮/尖雙)
　　(仁研/七枚)
　共七味同研勻為細末酒煎為丸如彈子大每服一
　丸温酒化下
羗活湯方　治風注心腹刺痛上攻胸背
　　羗活(三/分)　大豆(炒一/合)　桑根白皮(一兩/半)　陳橘皮
　　(去白/三分)　　芎藭(一/兩)　大腹(并子焙/三分)
　右六味𢷬篩每服三錢水煎温服良久再服
走注
論曰走注者風邪客於衛氣也風善行而數變衛氣之
行慓疾滑利邪正相搏則淫溢皮膚去來擊痛逰走無常
枳殻丸方　治走注疼痛如錐刺皮膚風氣心腹四肢疼痛
　　枳殻(去瓤/麸炒)　厚朴(薑汁炙/各一兩)　犀角(半/兩)　桑根白皮
　　(一/兩)　㯽榔(二兩/煨)　柴胡(一兩/半)　半夏(湯浸焙乾為/末薑汁和作)
　　(餅暴/乾)　大黄(醋拌炒/各一兩)
　共八味為末錬蜜丸如小豆大空心酒下二十丸
鬼注
論曰鬼注者忽因鬼邪之氣排擊當時即病心腹刺痛
悶絶倒仆如中惡狀餘熱不歇停積彌久有時發動連
滯不已乃至於死死則注易傍人故謂之鬼注
玉壺丸方　治鬼注風冷飲食不消心腹脹滿攻刺心
痛大便不通(治萬病詳千金/方外臺秘要)
　　雄黄(研/)　丹砂(研/)　礜石(煆/)　附子(去皮/臍)　藜蘆
　　巴豆(去皮心炒研/去油各一兩)
　右六味為末錬蜜和丸如小豆大每服二丸米飲下
　取快利為度小兒以意减之
八毒丸方　治鬼注中惡心痛積癖蠱注鬼氣
　　雄黄(研/)　珍珠(研/)　礬石(煆/)　牡丹皮　巴豆(去/皮)
　　(心炒去油/各一兩)　附子(去皮臍/三兩)　藜蘆(二/兩)　蜈蚣(去頭/足炙)
　　(一/枚)
　共八味研為末錬蜜丸如小豆大每服米飲下二丸
　得吐為效
太極鰻鱺魚煎方　治鬼注傳尸五勞七傷
　　鰻鱺魚(寸切洗/淨三斤)　附子(一兩去/皮臍)　柴胡(三/分)　芎藭
　　貝母(去/心)　鼈甲(去裙襕/醋炙)　當歸(切/焙)　知母　荆芥
　　穗(各一/兩)　蕪荑仁(一/分)　木香(三/分)　秦芁　青蒿子
　　(小便浸/一宿)　黄蓍　木通(各一/兩)
　共十五味除鰻魚外𢷬羅為末分作三貼每貼以鰻
　魚一觔清酒三斤於銀器内煮爛去滓入藥末一貼
　重煎如稀餳以淨器盛空心温酒下一錢服了夜用
　被蓋出汗加至一匙
氣注
論曰氣注者邪氣傳注藴伏於肺也肺主氣而通行表
裏若為注氣所傳則其病隨氣遊衝撃掣痛上喘奔急
飲食不下是為氣注之候
厚朴丸方　治一切氣注大腸結澀背膊刺痛氣注四
肢及食物不消奔豚氣逆
　　厚朴(薑汁炙/一兩)　桂心　大黄(醋炒各/二兩)　桃仁(浸去/皮尖)
　　(雙仁炒/三兩)
　四味為末研勻錬蜜為丸如小豆大每服三十丸米
　飲下食後臨卧服微利即效一方加附子一兩(去皮/臍)
桃仁飲方　治注氣肩膊刺痛不移
　　桃仁(去皮尖/雙仁炒)　酸棗仁(炒/)　人参　赤茯芥　桂
　　心　丁香　甘草(炙/)
　共七味等分𢷬篩每服五錢水煎臨卧頓服
木香散方　治卒注氣
　　木香　當歸　白术　桂心　白茯苓(各一/兩)
　共五味𢷬羅為散每服二錢沸湯㸃服不拘時日二
卒魘不寤
論曰其寤者魂交其覺也形開老弱數驚恐心氣妄亂
精神慴鬱志有揺動則有鬼邪之氣乘虚而來入於寢
寤使人魂魄飛蕩去離形體故魘不得寤也久不寤以
致死必須得人助喚并以方術治之乃蘇若在燈光前
魘者是魂魄本由明出喚之無忌若夜暗䖏魘者忌火
照火照則神魂不復入乃至於死又人魘須逺呼不得
近而急喚恐神魂或致飛蕩也
小定心湯方　治形體虚羸心氣怯弱多魘善亡
　　茯神(一/兩)　甘草(炙/)　芍藥　乾薑　逺志　人参
　　桂心(各二/兩)
　右七味剉如麻豆大每服五錢棗二枚同煎温服日
　三
又方
　右方以蘆管吹兩耳并其人頭髪二七莖作繩内鼻
　孔中割雄雞冠取血以管吹喉咽中大良
治卒魘方
　右方以鹽灌之多少在意
又方
　右方以雄黄如棗核繋在腋下令人終身不魘
治卒魘不寤方
　右方用伏龍肝末或末雄黄或末桂心以蘆管吹入
　兩鼻孔中
治卒魘死方
　右方以井底泥塗死人目令人垂頭就井呼姓名即
　活此法靈異莫測
又方
　右方勿以火照俱痛齒其足後跟及足大指爪甲即
　活齧其踵不覺者宜用礬石散方見卒死門
中惡
論曰志弱心虚精神失守忤犯邪惡令人心腹暴痛悶
亂如死無所覺知故曰中惡又曰卒忤蓋隂陽否隔氣
道厥逆上下不通陽氣散亂故令人不知也氣還則生
不還則死久不已則變注
麝香散方　治卒中惡心腹刺痛去惡氣
　　麝香(一/分)　犀角屑　木香(各半/兩)
　三味研為末散攪匀每服二錢空心熟水調下日再
　未止更服
又方
　　韭根(一握/切)　烏梅(十四/枚)　吴茱茰(湯浸焙乾/炒二兩半)
　三味以净水五升煮以病人櫛内其中三沸櫛浮者
　生沉者死煮取三升時飲之
治中惡氣欲絶不省方
　右方以皂角生為細末内鼻孔中一方用細辛等分
　取屑如胡豆大吹兩鼻
治中惡氣欲絶方
　右方取新牛糞絞汁若無新者即以乾者汁服
卒死
論曰卒死者縁人有三虚一謂乘年之衰二謂逢月之
空三謂失時之和賊風鬼邪之氣乘虚而入故令隂氣
偏竭於内陽氣阻隔於外二氣壅閉不得升䧏厥氣上
行而暴絶也氣還則復生不還則死内經曰出入廢則
神機化㓕升䧏息則氣立孤危蓋謂是也
扁散治卒死方
　溼牛馬糞絞取汁灌入口中令入喉若口噤者幹開
　灌之不可灌者扣折一齒下之若無新馬糞以水或
　人屎和乾者絞取用之
又方
　　半夏末如大豆許吹鼻中
治卒死而壯熱者方
　　白礬(半/斤)
　煮令消漬脚令没踝
治卒死而目閉者方
　　騎牛臨其面搗薤汁灌耳中又末皂莢吹鼻
尸厥
論曰内經謂邪客於手足少隂太隂足陽明之絡五絡
俱竭令人身脉皆動而形無知其狀若尸故曰尸厥蓋
五絡皆㑹於耳中苟為邪所客則其氣逆厥上下暴隔
五絡閉結而不通故俱竭而令人狀若尸仆焉治法宜
當先刺其足中指爪甲上各一痏後刺大指内側端如
韮葉後刺手心至少隂鋭骨之端各一痏立已不已以
竹管吹兩耳使氣脉疎通内助五絡然後以藥石治之
治尸厥脉動而無氣氣閉不通故忽然如死方
　右方以菖蒲末吹入兩鼻中又以桂末著舌下
治尸厥方
　鬄左角髪方寸燒灰以醇酒一杯飲之不能飲者灌
　之立已
鬼魅
論曰心者精之合神之舍也心氣不足精神衰弱邪氣
乘虚而感則為鬼魅其狀令善怒不常情思如醉或狂
言驚怖向壁悲啼夢寐多魘與鬼交通病乍寒乍熱腹
滿短氣不能食診其脉人迎氣口乍大乍小乃鬼魅所
持之侯也
治妖魅病人不言鬼方
　　鹿角(鎊/屑)
　一味𢷬羅為細散每服一錢且言則差
治鬼迷不寤方
　　雄黄(研如/粉)
　一味吹入病人兩鼻中差
辟諸邪祟附著及小兒驚哭恐悸方
　安息香
　一味取一皂子大焚令烟起邪自去
鬼撃
論曰精足則神王精耗則神衰精神耗衰血氣虚弱則
邪氣易襲故爾邂逅鬼邪相遇則為鬼撃之病其得之
無漸卒著人如矛㦸所傷令人胸脇腹滿急痛不可按
抑或即吐血或下血輕者獲免重者或至不救治宜符
禁之法兼辟邪安正之劑
升麻散方
　　升麻　獨活　桂心(各半/兩)
　三味為散每服一錢温酒調下
治鬼排撃方
　　熟艾(鷄子大/三枚)
　一味以水五盞煎取二盞去滓頓服之
又方
　以濃酒吹灌鼻中
又方
　以鹽一兩水三盞和攪飲之并以冷水潠之須㬰得
　吐即差
治卒中鬼撃方
　　鷄冠血
　一味􁐍口中令下咽仍破鷄以搨心下冷即棄於道
　傍得烏鷄尤佳
　
　
　
　
　
　
　
　聖濟總録纂要卷十五
欽定四庫全書
　聖濟總録纂要卷十六
　　　　　　　　　　　　　　休寧程林纂
　　臟腑虛實門
　　　肝脹　肝氣逆面青多怒
肝脹
論曰肝脹之狀千金謂脅下滿而痛引少腹蓋厥隂之
經起于大指抵少腹挟胃貫膈布脇肋脉經曰肝病者
必兩脇下痛引少腹是也夫肝受邪則令氣血不通故
脇下脹滿引少腹而痛也
桂苓湯　肝受邪氣兩脇下痛牽引少腹胸脇脹滿
　　桂心　赤茯　栢仁　防風　細辛　犀角(三/分)
　　鼈甲(一/兩)　白术　枳殻　獨活　桔梗(五/錢)　甘草
　　(一/分)
　棗水煎三錢空心温服以知為度
三補散　治肝受邪氣客于肝經攻脹兩脇滿悶引少
腹痛四肢厥逆拘急
　　赤茯苓(七/兩)　桂心　蜀漆　石菖蒲(二/兩)　柴胡
　　紫石英　山茱茰　丹砂(一/兩)　赤芍(三/分)
　共末酒下二錢
山茱茰湯　治肝受邪氣兩脇脹滿筋脉拘急痛引少
腹
　　山茰　川芎　山藥　木𤓰　川歸　五味　黄
　　茋　白术　生地(一/分)　獨活　棗仁(二/錢)
　大棗水煎五錢空心温服
肝氣逆面青多怒
論曰肝在色為青在志為怒故其氣逆則面青多怒蓋
本臟氣逆于内干之則多怒而面青也
防風湯　治肝氣壅逆肢體沉重面色青時欲嗔怒甚
則恍惚狂言心神不守
　　防風　半夏　秦芁　麻黄　獨活(二/兩)　川歸
　　逺志　人參　白芍　防己　甘草　片苓　升
　　麻(一/兩)　石膏(五/錢)
　薑棗水煎五錢去渣入麝末少許熱服
秦芃散　治肝氣逆面青多怒身難屈伸頭目眩運
　　秦芃　人参　附子　白术　川椒　桔梗　乾
　　薑　天冬　川歸(一/兩)　山茰　防風　白芷　前
　　胡　麻黄(去根/節)　五味　甘草(五/錢)　烏頭　細辛
　　(三/分)
　共末酒下一錢日二
　　膽腑門
　　　膽虚　膽實　膽虚不得眠　膽熱多睡　膽
　　　癉口苦
膽虚
論曰足少陽膽經不足者膽虚也虚則生寒寒則其病
恐畏不能獨卧口苦善太息嘔膽汁心下淡淡如人將
捕之狀嗌中介介數唾頭眩痿躄足指不能揺坐不能
起僵仆目視􁞃則膽氣虚虚則精神不守其氣上溢循
其所在而生病也
中正湯　治膽氣虛寒不足常多恐懼頭眩痿厥心下
淡淡四肢不利僵仆目黄
　　茯神　羗活　黄茋　懐熟地　酸棗仁(一/兩)　栢
　　子仁(炒/研)　防風　甘菊(三/分)　人参　白芍藥　川
　　歸(酒/洗)　炙甘草(五/錢)
　水煎三錢空心温服以差為度
人参湯　治膽氣虛寒不足精神不守眼目昏眩奔氣
在胸眠卧多恐不安
　　人参　桂心(一/兩)　白茯　棗仁　知母　石膏(兩/半)
　　甘草(八/錢)
　薑水煎五錢空心温服日二
膽實
論曰膽實則為有餘有餘則生熱故其症苦腹中氣滿
飲食不下咽乾心脇痛不能轉側足外反熱是為陽厥
及頭疼目鋭眥痛缺盆中腫痛脇下腫馬刀俠癭皆謂
膽氣實足少陽壅滯故也
半夏東流水湯　治膽臟氣實生熱腹中氣滿飲食不
下口燥咽乾頭重惡寒脇肋脹痛
　　半夏(薑汗炙/兩半)　棗仁　生地(二/兩)　片苓　赤茯
　　逺志(一/兩)
　用東流水二鍾煎五錢入秫米生薑温服
瀉熱湯　治膽實熱精神不安
　　龍骨　棗仁　片芩　竹茹　升麻　茯神　伏
　　龍肝　甘草
　水煎三錢温服日二
膽虚不得眠
論曰膽虚不得眠者膽為中正之官足少陽其經也其
經不足復受風邪則膽寒故虚煩而眠卧不安也
千里流水湯　治膽寒虚煩不得眠
　　半夏　麥冬(三/兩)　白茯(四/兩)　人参　片芩　逺志
　　萆薢　桂心　甘草　酸棗仁(炒二/兩)　(集騐外臺/有生薑無)
　　(逺/志)
　以千里水五大鍾入秫米半合煎候沸揚千遍澄清
　鍾半入藥五錢薑半分再沸空心温服
五味子湯　治膽氣虚冷頭痛心中驚悸眠卧不安常
如人捕之狀精神不守
　　五味子　白茯　人参　逺志　川芎　熟地
　　棗仁(微/炒)　麥冬(一/分)　桑寄生(五/錢)
　大棗水煎三錢服
棗仁丸　治膽氣虚熱不眠
　　棗仁　地榆(一/兩)　丹砂　人参　白茯　石菖蒲
　　(五/錢)
　共末蜜丸小豆大空心米飲下二三十丸
山藥丸　治膽氣虚冷精神不守眠卧不寧頭痛目眩
常懐恐畏不能獨處
　　懐山藥　酸棗仁　茯神　栢子仁　山茱茰(三/分)
　共末蜜丸小豆大空心酒下三十丸米飲亦可
人参散　治膽虚眠卧不安多驚悸
　　人参　白茯(一/兩)　丹砂(飛/過)　茯神(五/錢)
　共末米飲下一錢或用蜜丸梧子大飲下亦可
乳香散　治膽風不得眠精神恍惚
　　乳香(炙去/油研)　馬頭腦骨(燒灰研/一兩)　酸棗仁(微炒/二兩)
　共末空心酒下二錢以差為度
膽熱多睡
論曰膽熱多睡者蓋膽腑清淨决斷乃所自出今肝膽
但實榮衛壅塞則清浄者濁而擾矣故精神不守而多
睡也神既昏憒是以常寢卧
半夏湯　治膽熱精神不守昏困多睡
　　半夏(薑汁炒/三兩)　懐生地(五/兩)　赤茯　逺志(二/兩)　棗
　　仁(生用/兩半)　黄苓(一/兩)
　長流水三鍾煎秫米半合取汁入藥五錢温服
黄連湯　治膽熱口苦神昏多睡
　　川連　片芩　赤茯　麥冬　升麻(一/分)
　水煎三錢温服
棗仁湯　治膽風毒氣虚實不和昏困多眠
　　棗仁(生用研/一兩)　臘茶(薑汁塗炙/微焦二兩)
　水煎二錢温服
膽癉
論曰經謂有病口苦名曰膽癉夫膽為中正之官清淨
之腑十一臟之所取决咽為之使若數謀慮不决則膽
虚氣上溢而口為之苦膽主藏不瀉今數謀不斷則清
淨者濁而擾矣故氣上溢而其症為口苦也經所謂是
動則病口苦以氣為是動也
麥冬湯　治膽氣虚逆口中常苦煩躁引飲
　　麥冬　片芩　大黄(炒/)　地骨皮　炙甘草　羚
　　羊角(鎊/)　升麻　茯神(一/兩)
　水煎三錢入竹茹半分温服
黄連丸　治膽氣熱口苦
　　胡黄連(一/兩)　青羊角　蛇黄(炙研如/粉五錢)　熊膽　青
　　黛(真者研/一分)
　共末用黄牛膽汁和丸或羯羊膽亦可丸如菉豆大
　食後淡竹葉煎湯放温下七丸至十丸
　心臟門
　　心中寒　心健忘　善笑
心中寒
論曰心中寒者心痛徹背背痛徹心如蠱注之狀蓋心
為陽藏中寒則寒必甚其心背徹痛則寒邪乃藏深矣
赤石脂丸　治心中寒心痛徹背背痛徹心
　　赤石脂(兩/半)　人参　細辛(一/兩)　桂心　烏頭(三/分)
　　黒乾薑(二/兩)　川椒(炒五/錢)
　共末入蜜丸梧子大飲下十丸日二未効漸加丸數
吳茱茰丸　治心中寒心背徹痛
　　吳茱茰(湯洗醋/炒一升)　桂心　川歸(二/兩)
　共末入蜜杵丸梧子大酒下三四十丸臨卧再下
心健忘
論曰健忘之病本于心虚若血氣衰少精神昏憒故心
志動亂而多忘蓋心者君主之官神明出焉苟為怵惕
思慮所傷或憂愁過損驚懼失志皆致是疾故曰憂愁
思慮則傷心心傷則善忘
安神定志人参湯　治心善忘小便赤澀多夢亡人或
夢水澤中驚恐惕惕目視􁞃􁞃不欲聞人聲音食不知
味
　　人参　甘草(二/兩)　半夏　龍骨(三/兩)　麥冬　石膏
　　懐熟地(四/兩)　逺志(用甘草水/浸過四兩)
　水煎五錢入大棗小麥去渣入阿膠末一錢餳糖少
　許再沸温服日二
延齡煑散　治心臟氣虚健忘服之安神養氣聰明不
忘
　　茯神　人参　益智仁　懐熟地　藿香葉
　　桑寄生　沉香　防風　炙甘草(一/兩)
　共末空心米飲下二錢日二
白石英湯　治心氣虚健忘精神不足失志善忘隂痿
懶語多驚稍思慮即小便白濁
　　白石英　人参　川芎　白术　藿香葉　紫石
　　英　石斛　石菖蒲　續斷(一/兩)　炙甘草　細辛
　　(五/錢)
　水煎三錢服
檀香丸　治心虚常忪悸恐懼多忘
　　白檀香　桂心　白茯苓　甘草(三/兩)　石菖蒲
　　蘇合油(酒/化)　天竺黄　犀角　懐生地(一/兩)　人参
　　麥門冬　逺志(兩/半)
　共末用蘇合油入蜜杵丸芡實大食後含化一丸飲
　下
烏犀角丸　治心虚憂愁過度驚悸善忘精神恍惚言
語無度心中煩悶服之安魂定魄
　　烏犀角　麥冬　逺志　羚羊角　郁李仁　鐵
　　粉(飛/過)　丹砂(飛一/分)　人参　茯神　龍齒(五/錢)　氷
　　片(一錢/另研)
　共末入蜜拌丸芡實大金箔為衣酒嚼一丸飲下小
　兒半丸
善笑
論曰内經謂神有餘則笑不休蓋心藏神在聲音為笑
在志為喜今心氣實則神有餘神有餘則陽氣發越此
所以有善笑之症
草龍膽丸　治心經實熱驚悸喜笑
　　草龍膽　白薇　茯神　山枝仁　大黄(微炒/二兩)
　　麥門冬(三/兩)　羚羊角　𤣥参(二兩/半)　人参　炙甘
　　草(兩/半)
　共末入蜜杵丸梧子大空心大棗湯下二三十丸(日/二)
丹砂丸　治心氣有餘精神恍惚自語自笑舉止不常
　　丹砂(飛/過)　乳香(炙去/油)　酸棗仁(生用/一兩)
　共末酒糊丸如梧桐子大水下十丸
龍齒丸　治心神狂越多喜善笑如邪祟
　　龍齒　逺志　人参　生地　山藥　防風　地
　　骨皮　五味　白茯　麥冬　天冬　車前子(一兩/炒)
　共末入蜜杵丸梧子大用竹葉湯下二三十丸日二
丹砂酒　治心神不定登髙臨險言語不避親疏時時
自笑髙聲呌呼舉止無常大便秘小便赤解衣露體不
能安䖏
　　丹砂(飛過/五錢)　麝香(研二/錢)
　同研匀入白酒二升重湯慢煨隨患人平日酒量令
　醉候患人睡着急厚衣被蓋之令汗出病愈若病人
　不能多飲藥只用其半時時飲之良
　小腸腑門
　　小腸虚　小腸實
小腸虚
論曰小腸者受盛之官心之腑也乃手太陽之經其氣
虚則為不足故左手寸口人迎以前脉陽虚者小腸虚
也虚則生寒是故有顱際頭角徧痛耳聾不聰驚跳小
便頻數之症治宜補之
牡蠣丸　治小腸虚寒小便數小便下久面有膜如乳
膏狀
　　牡蠣(童便/淬)　石斛　川芎　益智仁　萆薢　石
　　硫黄(另/研)　龍骨　五味子　牛膝　狗脊　山茰
　　肉　巴㦸天　續斷(一/兩)
　共末入蜜杵丸梧子大鹽湯下四十丸便止即已
益智仁丸　治小腸虚寒小便後有餘􁐍隂痿
　　益智仁　川芎　木𤓰　巴㦸天　川萆薢　川
　　續斷　牛膝　狗脊(五/錢)　附子(一/枚)
　共末蜜丸梧子大鹽湯下四十丸日二
斷弓弦散　治小腸氣虚寒撮痛并女人血刺心痛
　　五靈脂　蒲黄(新者/一兩)
　先用好米醋一合入藥二錢熬成膏以水一鍾煎七
　分熱呷　又名失笑散
蘹香子丸　治小腸虚冷少腹氣痛
　　蘹香子　桂心(一/兩)　木香　附子　蓽沉茄　赤
　　石脂(三/分)　川歸(酒/洗)　川椒(炒五/錢)
　共末入蜜丸梧子大酒下二十丸
小腸實
論曰小腸者受盛之官心之腑也手太陽之經其脉盛
則為有餘故左手寸口人迎以前脉陽實者小腸實也
夫實則生熱是故有身熱來去口瘡心煩身重汗不出
并小便不利之症治宜瀉之
麥冬湯　治小腸實熱脉氣盛實小便赤澀下血
　　麥冬　知母　片芩　木通　升麻　蒲黄(一/分)
　　大黄(炒三/分)
　水煎三錢温服日二以差為度
瞿麥穗湯　治小腸實熱小便黄赤結澀不通
　　瞿麥穗　猪苓　川連　防己　烏犀角　車前
　　子(炒一/兩)　炙甘草(五/錢)　木通(一/兩)
　水煎三錢温服日二
　　脾臟門
　　　脾癉　穀勞
脾癉
論曰有病口甘者此五氣之溢也名曰脾癉夫食入于
隂長氣于陽肥甘太過令内熱而中滿則陽氣盛矣故
單陽名為癉其症口甘久而弗治轉為消渴以熱氣上
溢故也
蘭草湯　治脾癉口甘中滿
　　蘭草(切一/兩)
　水三鍾煎令減半分三服早中晩用以差為度
麥冬湯　治脾癉發口甘煩渴
　　麥門冬　石膏(三/兩)　白芍藥　片苓(兩/半)　烏犀角
　　(一/兩)　枝子(五枚/碎)
　水煎五錢去滓入朴硝五分再二三沸温服日二
石膏湯　治心脾實熱口甘煩渴引飲無度
　　石膏(四/兩)　人参　知母　白芍　紫苑　茯神
　　赤石脂　白术　山枝(兩/半)　竹􁐍　生地汁
　水煎五錢去渣入竹􁐍少許生地汁一合再二三沸
　温服若宣利加芒硝一兩去白芍藥
麥冬生地汁煎　治脾癉内熱口甘煩渴引飲
　　生麥冬汁　懐生地汁　生白蜜(半/斤)　括樓根(二/兩)
　　犀角(生/者)　淡竹葉　知母(鹽酒/炒)　地骨皮　萎㽔
　　綿黄茋　升麻(一/兩)　炙甘草(五/錢)　凝水石(淬/研)　石
　　膏(研二/兩)
　除二汁蜜用井華水七升煑十一味取三升濾去滓
　入汁蜜同慢煎如稀餳入瓷瓶内重湯頓稠成煎收
　貯每用一二匙含化温湯送下日二夜一
穀勞
論曰胃受水穀其氣虚弱不能傳化則令人怠惰嗜卧
肢體煩重腹滿善飢而不能食食已則發穀氣不行使
然也故謂之穀勞
沉香湯　治穀勞體重食已便卧使氣消食化
　　沉香　白术(土/炒)　紫朴(薑炒/一兩)　人参　白茯苓
　　半夏(薑汁/炒)　木香　草豆蔲　甘草(三/分)　陳皮(去/白)
　　(炒三/分)　黒乾薑(一/分)
　生薑大棗水煎三錢温服日二
木香湯　治穀勞身重少力多困
　　木香　陳皮　人参　甘草　陳麯(三/分)　紫朴
　　蓬莪茂　大麥糵(炒一/兩)　棗肉(五十/枚)
　水煎三錢温服日二
白豆蔲丸　治穀勞身重食已困倦少力食已即眠
　　白豆蔲(兩/半)　枳殻(去白炒/半斤)　桂心　陳皮(去白/炒)
　　訶黎勒(􁨇煨/取皮)　川歸(一兩/酒浸)
　共末蒸大棗肉和末杵丸梧子大用淡薑湯空心下
　二三十丸臨卧再服酒下亦可
　　胃腑門
　　　食亦　胃反　噦　噫醋　胃寒腸熱　胃熱
　　　腸寒
食亦
論曰内經云大腸移熱于胃善食而瘦亦謂之食亦胃
移熱于膽亦曰食亦夫胃為水穀之海所以化氣味而
為榮衞者也胃氣和則食有節氣血盛而膚革充盈若
乃胃受邪熱消爍穀氣不能變精血故善食而瘦也病
名食亦言雖能食亦若飢也胃移熱于膽亦曰食亦以
膽為陽木熱氣乘之則爍土而消穀也
参苓丸　治胃中結熱消穀善食不生肌肉
　　人参　赤茯　菖蒲　逺志　牛膝　地骨皮(二/兩)
　共末蜜丸梧子大飲下二十丸日二
甘露飲　治胃熱善食不生肌
　　生地　熟地　天冬　麥冬　片芩　石斛　枇
　　杷葉　甘草　枳殻　茵陳蒿(一/兩)
　水煎三錢服
胃反
論曰脾與胃合主腐熟水穀今脾胃氣虚水穀不化與
停飲相撃胃中虚脹其氣逆上食久反出故名胃反其
候朝食暮吐暮食朝吐寒熱時作心下痞結狀如覆杯
人参湯　治胃反食下便吐
　　人参　澤瀉　甘草　大黄(炒/)　桂心(二/兩)　赤茯
　　(四/兩)　竹茹(三/兩)　陳皮　乾薑(一/兩)
　水煎五錢服日二
鉛丹丸　治胃反嘔吐噦逆
　　黒鉛(四兩化汁入紙灰以栁/木椎研成粉羅過二兩)
　米醋二升熬成膏入蒸餅少許熟丸如赤小豆大薑
　湯下十丸飲亦可
木香湯　胃反不納飲食開胃和氣
　　木香(一/分)　糯米(一/撮)　胡椒(二十/一粒)
　同炒米熟研末分五服水煎服
田季散　久患翻胃及小兒驚吐諸吐
　　硫黄(五/錢)　水銀(一錢/五分)　同研黒煤色　生薑(四兩/取汁)
　　酒一鍾和藥
　每服三錢空心服之以衣被蓋覆自足指汗出迤邐
　徧身汗徹即差　常有人病反胃經三年不差消瘦
　殆盡用藥一服汗出如膠腥穢不可近當日更不復
　吐遂差又小兒諸吐量大小與藥一字至三四字冷
　水下吐立定此散極浮難調須先滴少水以指緩緩
　研殺稍増湯調和若傾入湯酒盡浮泛不可服又烏
　頭煑散吳茱茰散皆治反胃惟田季散有隂陽理勝
　于二方今載于後但性差熱更量臟腑寒温用之
吳茱茰散　胃氣虚冷不能飲食食即吐酸水
　　吳茱茰(湯洗七/次炒)　乾薑(炮製/二兩)
　共末空心熱酒下三錢
吳茱茰丸　治年深膈氣翻胃早食晩吐生存不化膈
上常有痰涎時時嘔血胸中多酸水吐清水無時夜吐至曉
日漸消瘦羸弱腹中痛楚痰逆時復冷滑又即秘結等疾
　　吳茱茰(湯洗炒/三分)　半夏(一兩生薑四兩取汁/入水煑爛細研成膏)　當
　　歸(酒/洗)　人参　胡椒　甘草(五錢半生用半紙裹/六七重醋浸煨乾又)
　(浸又煨/七次)　　白礬(燒枯/五錢)
　共末膏丸梧子大桑桞枝煎湯下七丸日三服忌食
　諸毒發物惟可食油煎猪胰脾軟飯
茯苓飲　治胃反吐逆發渴飲水
　　赤茯(二/兩)　白术　甘草　桂心(五/錢)　澤瀉　乾薑
　　(炒一/兩)
　水煎五錢空心服日二
通膈湯　治胃反不下食
　　裩布(取對隂户者洗去/醎水焙乾燒灰)　白术(一/兩)　大黄(炒五/錢)
　　㯽榔　丁香　訶梨勒　木香　半夏(三/分)
　薑水煎三錢服
噦
論曰人食于口而聚于胃脾胃散精氣以養四旁臟腑
氣和乃能埤助于中若脾胃氣虚不能傳化水穀之精
與新穀相干脾胃氣逆痞滿復遇冷折之故令噦逆也
人参湯　治噦逆不止
　　白茯　人参　白术　藿香(五/錢)　甘草(一/分)
　水煎三錢温服
水銀膏　治諸般噦逆
　　水銀(不結/沙子)　硫黄(細/研)　太隂𤣥精石(各一/兩研)
　共和匀研極細用米醋五升文武火熬成膏磁盒收
　貯旋丸梧子大艾湯下七丸
枇杷葉湯　治噦逆不止飲食不下
　　枇杷葉(去毛炙/四兩)　陳皮(去白炒/五兩)　甘草(炙三/兩)
　薑棗水煎三錢稍熱服
三聖散　治噦逆不止
　　丁香(四十/九枚)　胡椒(十四/粒)　半夏(大者七枚/薑汁洗)
　共末大人薑湯下一字　小兒筯頭蘸薑汁㸃藥口
　中立愈至甚不過二服
神効方　治胃口冷噦逆不止
　　大棗(一枚/去核)　入胡椒七粒溼紙包煨熟出火毒空
　　心細嚼温酒送下以粥投之取効為度
噫醋吞酸
論曰上焦有留飲脾胃挟宿寒致飲食滯于膈脘不能
傳化令人腹滿氣逆所以噫醋也
半夏丸　治上焦冷氣噫醋吞酸吐沬嘔逆不思飲食
　　半夏(薑汁製/二兩)　丁香(五/錢)　乾薑(炒一/分)
　共末薑汁糊丸梧子大空心木𤓰鹽湯下十五丸
藿香半夏丸　治胸膈有痰脾胃積冷噫醋吞酸不思
食
　　藿香(一/分)　半夏(五兩薑/汁浸)　丁香(五/錢)
　共末糊丸梧子大薑湯下十五丸
丁香煑散　治噫醋吞酸不欲飲食
　　丁香　乾薑(五/錢)　人参　白术　白芷　赤茯
　　桔梗(炒/)　半夏　甘草　桂心(一/兩)　㯽榔　髙良
　　姜　肉豆蔲(一/分)
　共末薑棗水煎三錢服
丁香丸　治食飲不化噫氣吞酸
　　丁香　人参　五味　半夏(五/錢)　甘草　琥珀
　　乾薑(一/分)　桂心　枳殻　裩布　訶勒皮(三/分)
　共末蜜丸梧子大空心薑橘湯下二十丸
胃寒腸熱
論曰病有腹脹而泄者為胃寒腸熱胃受寒則氣収不
行而為脹滿腸客熱則水穀不聚而為泄注病本濁寒
之氣在上清熱之氣在下故為腹脹而且泄也
訶梨勒湯　治胃寒腸熱腹脹滿悶泄瀉不止
　　訶勒皮(兩/半)　青皮　大黄(炒/)　陳皮　紫朴(薑汁/炒)
　　髙良姜(炮/)　枳殻(炒五/錢)　防風　甘草(一/分)　乾薑
　　(一/兩)
　薑棗水煎三錢服
當歸黄連湯　治胃寒腸熱腹脹泄利
　　當歸　川連(二/兩)　木香　紫朴(薑汁/炒)　訶梨勒
　　吳茱茰(洗/炒)　赤茯(一/兩)
　共末蜜丸梧子大飲下三十丸日二
紫朴丸　治胃寒腸熱腹脹洩利
　　紫朴(薑汁炒/兩半)　附子　龍骨　川連　白石脂
　　訶梨勒　吳茱茰(洗/炒)乾薑(一/兩)
　共末醋浸炊餅丸梧子大空心吳茱茰湯下三十丸
　米飲亦可
妙應丸　治胃寒腸熱腹脹泄利
　　烏頭(炮去皮/臍五錢)　枝子　乾薑(一/分)
　共末薑取自然汁和丸梧子大空心酒下七丸日二
胃熱腸寒
論曰腸胃相通疾病相連人因飲食不節寒温失宜致
腸胃受邪有冷有熱病症俱見者則善飢小腹痛脹為
胃熱腸寒之病胃熱則消穀故善飢腸寒則血凝脉急
故小腹痛又寒則氣聚故痛而且脹
地黄湯　治胃熱腸寒食已小腹痛脹
　　熟地　人参　白茯苓　地骨皮　甘草　枇杷
　　葉(去毛/炙)　麥冬　石斛　黄茋(炙二/兩)
　水煎三錢空心服
調中湯　同
　　人参　白茯(十/兩)　甘草(炙/)　紫河車(炙二/兩)
　水煎三錢空心服
麥冬湯　同
　　麥冬　炙甘草(二/兩)　白术　羗活　白茯苓　旋
　　復花　人参　升麻　桑白皮　白芍藥　𤣥参
　　當歸(酒洗/浸)　柴胡(一/兩)　胡黄連(一/分)　木香(五/錢)　熟
　　地(兩/半)
　共搗粗末薑棗水煎三錢入甘草一寸空心服日二
　　肺臟門
　　　肺消　　膈消　　肺痿　　肺痿咽燥
　　　肺痿小便數　　　肺廱　　肺廱喘急胠滿
肺消
論曰内經謂心移寒于肺故為肺消肺消者飲一溲二
病不治夫病必有傳而傳則有順有逆傳其所生者順
順則易治傳其所勝者逆逆則難治縁心經受邪傳之
于肺是為逆症葢以寒邪隨心火内爍金精肺臟既已
銷鑠氣無所持故症飲少而溲多也當其始病之時治
宜去其寒邪使不乘心火而移害于肺至于肺已既消
則又當補其肺氣平其心火邪無所容而病自愈
黄茋湯　治肺消飲少溲多
　　黄茋(三兩/蜜炙)　人参　五味子　麥冬　貝母(去/心)
　　桑白皮(東引/者炙)　枸杞子(酒/浸)　懐熟地(兩/半)
　水煎五錢空心温服日二
兎絲子散　治肺消飲少溲多
　　兎絲子(酒洗浄用白酒浸一宿/煑搗爛焙乾研一兩)　雞膍胵黄皮(不/見)
　　(水炙/兩半)　蒲黄(紙隔/微炒)　五味子(炒/)　川連(去鬚蘆水/洗兩半)
　　肉蓯蓉(酒洗去甲/焙乾一兩)　硝石(五/錢)
　共末酒下三錢日二
黄茋湯同
　　黄茋(蜜微/炙)　土𤓰根(二兩/半)　菝葜　地骨皮　五
　　味子　人参　石膏(研/)　牡蠣(童便淬/一兩)
　水煎五錢服日二
膈消
論曰心移熱于肺傳為膈消夫心肺二臟皆居膈上心
火既熾移熾于金二臟俱熱薫蒸膈間而血氣消鑠也
心主血肺主氣俱受邪熱宜不息而消故久則引飲為
消渴之疾
麥冬飲　治膈消胸中煩滿津液燥少短氣多渴
　　麥冬(二/兩)　人参　生地　五味　甘草　葛根
　　括樓　知母　茯神(一/兩)
　水煎五錢入淡竹葉十片温服日二
除熱地黄煎　治膈消煩渴
　　生地汁　生括樓汁(二/升)　牛乳(三/升)　白蜜(半/斤)　川
　　連(一斤/為末)
　合煎减半入末収成膏熱湯化下二大匙日三
知母湯　治膈消心胸煩渴咽燥
　　知母　子芩　白茯　生薑(焙/)　澤瀉(二/兩)　小麥
　　(八/合)　大棗肉(十五/枚)　甘草(二/兩)
　水煎五錢入淡竹葉十五片温服日二
肺痿
論曰内經謂熱在上焦因欬為肺痿其病之所得或因
汁出或因嘔吐或因消渴或小便利數或因便難數被
快藥下利重亡津液故得之診其寸口脉數而虚其人
胸煩多唾唇燥小便難或數欬不得欬欬則出乾沫胸
中隱隱痛者是也
地黄湯　治虚寒肺痿喘急
　　懐熟地　川芎(五/兩)　人参　桂心(三/兩)　桑白皮(炒/二)
　　(升/)　大麻仁(一升炒/研如脂)
　水煎五錢去滓入麻仁脂少許再數沸温服日二
旋復花湯　治肺痿咳嗽吐稠黏虚瘦喘急盗汗
　　旋復花　甘草　牡蠣(醋淬/一兩)　生地汁　生薑汁
　　(二/合)　紫苑　桔梗(炒/)　萎㽔(五/錢)
　水煎五錢去滓入二汁少許沸服日二
紫苑湯　治肺痿咳嗽涕吐稠黏小便不利
　　紫苑　天冬　桔梗(五/錢)　白茯　知母(一/兩)　百合
　　(二/兩)　生地汁
　水煎五錢去滓入生地汁半合沸服要利加朴硝末
　少許此疾利多為肺與大腸合故秘澀者少
鹿髓煎　治傷中氣脉絶筋急肺痿咳嗽
　　鹿髓(半/斤)　白蜜　真酥(二/兩)　杏仁(去皮尖/三兩)　桃仁
　　(去皮尖三兩炒研/用酒一升濾汁)　生地汁(五/合)
　先將二仁汁地汁煎减半下鹿髓酥蜜攪匀慢煎如
　餳不拘早晩頻服一匙如無鹿髓以牛髓代之
肺痿咽燥
論曰熱在上焦因咳為肺痿其脉則寸口數其症則咳
而口中有濁唾涎沫甚者咽中乾燥蓋以邪熱薫肺使
然或因快藥下利重亡津液所致
天冬丸治肺痿咽乾煩燥痰壅咳嗽小便澀赤眠卧不
安咳吐涎沫咽喉腫痛
　　天冬　人参(二/兩)　杏仁　甘草(一/兩)　貝母　阿膠
　　桑白皮　五味子(五/錢)
　共末蜜丸梧子大臨卧人参湯下十丸含化亦可
生薑甘草湯　治肺痿咳吐涎沫不止咽燥而渴
　　生薑(五/兩)　甘草(四/兩)　人参(三/兩)　大棗(十五/枚)
　水煎六錢温服日二
天冬煎　治肺痿咳嗽吐涎沫咽燥渴
　　生天冬汁　醇白酒　飴糖(一/斤)　紫苑(四兩/為末)
　將酒汁重湯煎沸下苑末攪匀入飴糖可丸即丸如
　杏仁大津液含化一丸日三
生地煎　治肺痿喘嗽涕吐稠黏咽膈不利
　　懐生地　杏仁(去皮尖炒/研三兩)　生薑(二兩與生地/同研取汁)
　　𤣥参(生一/斤)　天冬(去心/半斤)　麥冬(去心一斤二/味用生者)　牛
　　旁子(生用四兩與𤣥参二冬/蘇子同用水搗取汁)　蘇子(炒二/兩)
　同和匀慢火煎令稠入煉過蜜五兩真酥二兩攪匀
　入磁礶内放飯甑蒸少時収貯頻化一匙
肺痿小便數
論曰内經云臟真髙于肺又曰真氣奪則虚今肺中冷
則肺中真氣不足而其人上虚矣虚則無以制下故上
為肺痿下為小便數以致吐涎沫而欲咳不能咳者皆
其症也治宜以温藥和之
白茯苓湯　治肺痿小便數甚者吐涎沫欲咳不能
　　白茯苓　附子　桂心　白芍(三兩/炒)　川椒(炒四/十粒)
　　肉蓯蓉(兩/半)　補骨脂　黄茋(一/兩)
　水煎三錢空心温服日二
甘草乾薑湯　治肺痿小便數咳吐涎沫
　　炙甘草(四/兩)　黒乾薑(二/兩)
　用水煎三錢空心温服日二以差為度
五味子湯　治肺痿小便數
　　五味子　欵冬花　人参　桂心(二/兩)　麥門冬
　　桑白皮(炙三/兩)
　生薑大棗水煎六錢空心温服日二
龍骨湯　治肺痿小便數漸覺氣弱
　　白龍骨　肉蓯蓉　黄茋(蜜炙/一兩)　附子　白薇
　　牡蠣(醋淬/三分)　炙甘草(五/錢)
　生薑大棗水煎三錢温服日二
肺癰
論曰肺癰之病脉數而實蓋以風中于衞呼氣不入熱
過于榮吸而不出風熱凝滯蓄結為癰其症惡寒口乾
胸中隱隱痛咳而胸滿時出腥唾者是也宜速治之久
則吐膿如米粥始萌可救膿成難治
葦葉湯　治肺癰
　　葦葉(細切/二升)　桃仁(去皮尖炒/五十枚研)　𤓰蔞仁　薏苡仁
　　(半/升)
　用水一斗將葦葉取汁五升入藥煑二升去滓分三
　服當吐如膿差
甜葶􁟖丸　治肺癰
　　甜葶􁟖(紙炒/研)　杏仁(去皮尖一/兩炒研膏)　貝母(炒五/錢研)　皂
　　莢(肥大不蛀/者二兩)
　先將皂莢椎碎入無灰酒半升内熟按濾去滓慢煎
　成膏將三味共末入膏和丸梧子大温水下二十丸
　如肺氣喘急濃煎桑白皮湯下
防己丸　治肺癰咳𠻳久不差
　　防己　杏仁(去皮尖/炒研)　川貝母　炙甘草(二/兩)　甜
　　葶􁟖(紙炒研/四兩)
　共末糊丸梧子大水下三十丸日二
地黄湯　治肺癰
　　生地汁(一/斤)　人参　附子　白石英(醋淬/三次)　川歸
　　甘草(炙一/兩)　白豆(小者二/十粒)　白絲毛雞(一隻男人/用雌者女)
　　(人用雄者/治如食法)
　用水一斗五升先煑雞取汁七升去雞入地汁再沸
　下諸藥慢火煎三升濾去滓每服一鍾日三夜二
桔梗湯　治肺癰吐膿如粳米粥
　　桔梗(炒三/兩)　炙甘草(一/兩)
　水煎六錢空心温服須㬰吐膿數合再服
薏苡仁湯　治肺癰咳𠻳
　　薏苡仁(一/升)　苦酒(三/升)
　用酒煑薏仁至一升温頓服吐出膿血騐
桔梗白术湯　治肺癰吐膿經時不差
　　桔梗(炒三/升)　白术　懐生地　薏苡仁　炙甘草
　　敗醬(二/兩)　桑白皮(一/升)　川歸(一/兩)　大豆(四/升)
　用水一斗五升煑豆取汁七升内清大酒三升合諸
　藥煮之去滓取三升每服一鍾日三夜一
肺癰喘急胠滿
論曰内經謂肺之癰喘而兩胠滿蓋肺主氣而合于息
其脉别支者從肺系横出腋下故邪氣藴積于肺則上
為喘急下連兩胠滿治宜瀉其肺臟之邪毒病斯愈矣
葶􁟖大棗瀉肺湯　治肺癰喘急不得安卧
　　葶􁟖(甜者五兩紙炒/研取末五錢)　大棗(去核/十枚)
　用水三大鍾煮棗取汁入葶末五錢一二沸温服日
　止一服
平肝湯　治肺癰氣急喘逆咳𠻳胠滿
　　黄茋　陳皮　杏仁(一/兩)　沉香(五/錢)　人参　紫苑
　　紫蘇(二/兩)
　水煎五錢温服日二
夜合湯　治肺癰咳喘體有微熱煩滿胸前皮甲錯者
　　夜合白皮(一兩炙即合歡/皮肺癰之妙藥)
　水三鍾半分二服日服之以差為度
　　大腸腑門
　　　腸垢　虙瘕
腸垢
論曰内經謂大腸有熱便腸垢巢元方云腸垢者腸間
津汁垢膩也蓋傳化之腑熱氣積而為痢痢久不已腸
間虚滑津垢乃出是邪熱氣實真臟氣虚故有此症
附子丸　治腸垢因久痢腸滑下垢不止羸困
　　附子(去皮/臍炮)　桂心　赤石脂　黒乾薑(二/兩)
　共末入蜜杵丸梧子大空心米飲下二三十丸臨卧
　再下
虙瘕
論曰内經謂小腸移熱于大腸為虙瘕夫小腸者乃受
盛之官化物出焉大腸者乃傳導之官變化出焉二者
皆以傳化為事今也小腸受熱移于大腸則隂氣虚而
津液耗不能滑利故糟粕内結沉伏而為瘕聚腸間菀
結大便秘澀是也
㯽榔丸　治大小腸胃受熱氣不宣通瘕聚沉伏腸間
菀結腹脇脹滿大便秘澀
　　㯽榔　大黄　枳殻(炒二/兩)　桃仁(去皮/尖炒)　大麻仁
　　(炒/)　青皮(炒/)　木香(一/兩)
　共末温水下一錢日二以知為度
秦芁湯　治大腸虙瘕秘澀躁悶
　　秦艽(兩/半)　防風　枳殻　㯽榔　桂心　獨活
　　牽牛(生搗/一兩)　朴硝(研/)
　水煎三錢去滓入硝末五分再沸服日二
　　腎臟門
　　　腎虚　腎實　腎脹　解㑊　瘖俳　腎虚陽
　　　痿　腎虚多唾　骨虚實　髓虚實
腎虚
論曰腎主水受五臟六腑之精而藏之若腎氣虚弱則
足少隂之經不利故其症腰背痠疼小便滑利臍腹痛
耳鳴四肢逆冷骨枯髓寒足脛力劣不能久立故曰診
左手尺中神門以後隂脉虚者為少隂經病令心悶下
重足腫不可按蓋足少隂腎之經也
兔絲子丸　治腎經虚憊目眩耳鳴四肢無力
　　兎絲子(製五/兩)石蓮肉(二/兩)白茯(二/兩)山藥(炒二兩分/一半作糊)
　用山藥糊丸桐子大毎服五十丸空心温酒鹽湯任下
磁石丸　治腎經虚憊四肢無力體面少色惡風寒手
足冷骨節痛耳内蟬鳴
　　磁石(醋淬七/次研)　附子　桂心　補骨脂　肉蓯蓉
　　(一/兩)　巴㦸天(去/心)　續斷　人参　白茯苓　柴胡
　　黄茋　山藥　紫朴(薑汁/炒)　木香　牛膝(酒/浸)　逺
　　志(甘草/水浸)　川椒(炒一/兩)　羊腎(一對去筋/膜鹽水煮)　桃仁(去/皮)
　　(尖/炒)
　共末入蜜杵丸梧子大空心酒下二三十丸日二
鹿茸丸　治男子腎臟虚損腰脚弱氣不足體煩倦面
色黒小便數
　　鹿茸(一對酒浸/去毛炙)　附子　牛膝　人参　木香
　　巴㦸天　天雄　肉蓯蓉(酒浸/去甲)　五味子　川椒
　　羗活　桑螵蛸　兎絲子　葫蘆巴　紅豆蔲
　　山藥　沉香　肉豆蔲　楮實子　懐熟地　白
　　蒺藜　桂心　白茯　没藥(各一/兩)
　共末入蜜杵丸梧子大酒下二十丸日二
羊腎丸　治腎虚攻注四肢煩熱多汗肢節痛耳鳴
　　羊腎(一對去/筋膜)　杏仁(去皮/尖妙)　川椒　川歸　麻黄
　　(去根/節)　黄茋(一/兩)
　共末用羊腎酒煮爛研酒煮糊丸梧子大酒下二十
　丸日二
羊骨補腎丸　治腎虚寒耳鳴好睡日漸痿弱
　　羊脛骨(酥炙/五兩)　白术　磁石(醋淬二七/次二兩)　桂心(三/兩)
　　黄茋(蜜/炙)　白茯苓(乳/浸)　乾薑(一/兩)
　水煎五錢温服日二
葫蘆巴丸　治腎氣虚損陽氣痿弱補虛損興陽氣
　　葫蘆巴(微/炒)　附子　肉蓯蓉　巴㦸(紫者/炒)　蘹香
　　子(炒兩/半)　川牛膝　蛇牀子　桂心　楝實(去皮/醋浸)
　　補骨脂(一/兩)　蓬莪茂(醋浸煨/三兩)
　共末入蜜杵丸梧子大薑鹽湯下二十丸日二
桑螵蛸丸　治腎元虚耳聾脹滿腰脊强直小便赤黄
　　桑螵蛸(炒/)　山藥　沉香　山茰肉　肉蓯蓉
　　磁石(醋淬/研)　五味子　川歸(五/錢)　附子(三/枚)　石菖
　　蒲　續斷(三/分)　蘹香子(炒一/分)
　共末蜜丸梧子大酒下二十丸日二
沉香飲　治腎氣虚小腹急滿骨肉乾枯隂囊溼痒
　　沉香　木香　羗活　熟地　黄茋　澤瀉　桑
　　螵蛸(五/錢)　白芍　川歸　天雄　續斷　磁石(醋/淬)
　　(七次研/一分)　蓽薢　牛膝　大腹皮(三/分)
　生薑水煎五錢温服日二
慶雲散　治陽氣不足腎元虚精乏不能施化
　　兔絲子(五/兩)　天冬(九/兩)　五味子(六/兩)　覆盆子(十/兩)
　　紫石英(二/兩)　桑寄生　天雄(一/兩)　白术　石斛(三/兩)
　共末酒下二錢　氣寒者去桑寄生用細辛二兩
腎實(腎何能實以/腎火實也)
論曰足少隂腎經其氣實為有餘有餘則舌燥咽腫上
氣嗌乾咳喘汗出腰背强急體重内熱小便黄赤腰脊
引痛足脛腫滿此由足少隂經氣實或為邪濕所加故
有是症治宜瀉之
瀉腎大黄湯　治腎元實熱小腹䐜脹腰重不利足下
熱痛耳聾腰解夢伏水中
　　大黄(蜜水/浸)　懐生地　磁石(醋淬七/次二兩)　𤣥参　片
　　芩　澤瀉　五加皮　羚羊角　石菖蒲　炙甘
　　草　赤茯苓(一/兩)
　水煎三錢入竹葉二七片温服日二
羚羊角湯　治腎元實熱多怒好忘肢體煩滿腰腹急
重
　　羚角　升麻　㯽榔　白芍　杏仁　甘草　澤
　　瀉　子芩　木通　赤茯(一/兩)
　水煎三錢入竹葉十四片温服日二
大澤瀉湯　治腎元實熱多怒善忘舌燥咽腫喘急耳
聽不聰四肢滿急腰背强直
　　澤瀉　子苓　升麻　杏仁(去皮/尖)　芒硝(研三/兩)
　　磁石(醋淬七/次四兩)　茯神　大青　竹葉(二/兩)　懐生地
　　(五/兩)　羚羊角(一/兩)　柴胡(三/兩)
　水煎五錢空心温服日二
腎脹
論曰腎脹之病腹滿引背央央然腰髀痛者是也蓋腎
主腰脚其經屬足少隂與足太陽為表裏故腎經所過
抵少腹通膀胱挾脊内過髀樞循髀外是動則病髀不
可以曲今寒氣積于腎經不得宣故氣留滯而為脹名
曰腎脹
温經湯　治腎虛脹寒氣不宣利上攻腹内及背腰脊
髀痛
　　附子　杜仲(鹽酒/炒)　牛膝(一/兩)　補骨脂　川續斷
　　黒乾薑　桂心(三/分)
　生薑水煎三錢入鹽一捻服日二
蘹香子散　治腎虚脹氣攻腰腹髀痛
　　蘹香子　桂心　石斛　懐熟地　桃仁(去皮/尖炒)
　　黒乾薑　杜仲(酒/炒)　甘草(一/兩)
　共末空心酒下二錢日二
八味丸　治腎氣虚冷氣攻腰腹痛
　　附子(去皮/臍炮)　桂心　澤瀉(二/兩)　懐熟地(八/兩)　山藥
　　山茰肉(四/兩)　牡丹皮(不見/火)　白茯(三/兩)
　共末入蜜杵丸梧子大空心酒下二三十丸鹽湯下
　亦可久服温腎經消脹滿
解㑊
論曰内經云冬脉太過則令人解㑊其症脊脉痛而少
氣不欲言語夫腎為作强之官精為養身之本所以運
動形體者也一或受邪則腎實而精不運故有脊脉痛
少氣不欲言之証其名解㑊者解有解緩之義㑊則疑
其寒亦疑其熱疑于壯又疑于弱有不可必之之詞診
其尺脉緩而濇者為解㑊也
利腎湯　治解㑊脊脉痛而少氣不欲言此為腎氣有
餘
　　懐生地　赤茯苓　澤瀉(兩/半)　柴胡　枳殻(去白/炒)
　　麥門冬　川牛膝　㯽榔　子芩(一/兩)
　水煎三錢空心温服日二
通腎湯　治解㑊少氣不欲言脊脉急痛腰背强直足
下熱疼小便癃閉心煩咽乾
　　懐生地　羚羊角　赤芍　石菖蒲(二/兩)　猪苓
　　炙甘草　五加皮　澤瀉(一/兩)
　水煎三錢温服日二
瘖俳
論曰内經謂内奪而厥則為瘖俳此腎虚也瘖俳之狀
舌瘖不能言語足廢不能為運用葢腎脉挾舌本腎氣
内奪氣厥不至舌本　故不能言語而為瘖腎脉循隂
股循䯒骨内踝入足下腎氣不足故足廢而為俳名曰
瘖俳
熟地黄湯　治腎氣虚厥語聲不出足廢不為運用
　　懐熟地　附子　石斛　五味　巴㦸天　肉蓯
　　蓉　山茰肉　桂心　逺志　麥冬(去/心)　白茯苓
　　石菖蒲(五/錢)
　生薑大棗水煎三錢温服日二
腎虚陽痿
論曰腎臟虚損陽氣痿弱者蓋由嗜慾不節勞傷腎氣
精血耗竭臟腑空虚血氣不能充養故也治宜補虚損
興陽道益精氣
五味子丸　治腎虚損精神精神衰竭陽道痿弱腰脚
無力
　　五味子　兎絲子　鹿茸(去毛/炙)　巴㦸天　杜仲
　　肉蓯蓉(一/兩)
　共末入蜜杵丸梧子大酒下二三十丸日二
磁石丸　治腎氣虚損骨髓枯竭小便頻數腰背拘急
耳鳴面色黒黯陽道痿弱
　　磁石(醋淬二七/次二兩)　附子(一/兩)　人参　白术　白茯
　　地骨皮　桂心　五味　熟地　黄茋　牡蠣
　　澤瀉(三/分)
　共粗搗每用羊腎一對煮汁入藥三錢薑棗煎服日
　二
助陽丸　治腎虚損陽氣痿弱無力志意不快小便數
　　附子　人参　鹿茸(去毛/炙)　兎絲子　肉蓯蓉
　　鍾乳粉　黄茋　原蠶蛾(一/兩)
　共末入蜜杵丸梧子大酒下二十丸日二
腎虚多唾
論曰水飲非升降不能傳導非陽氣不能消鑠腎虚多
唾者蓋緣腎臟不足陽氣虚微而又隂寒凝結停滯于
胸膈之間不能消鑠水飲上溢于齒牙故喜唾也
地黄湯　治腎虚使人痰唾不休
　　懐熟地　鹿茸　巴㦸天　丹参　五加皮　枸
　　杞子(二/兩)　車前子　桂心　防風(一/兩)
　水煎四錢温服日二
半夏丸　治腎虚寒唾液不休心胸痞悶
　　半夏(湯泡七次為末用薑/汁和作餅牺乾炙)　人参　附子　前胡
　　(一/兩)　五味子　枳殻　㯽榔　赤茯　陳皮　桔
　　梗　訶勒皮(五/錢)
　共末酒煮糊丸梧子大薑湯下二三十丸日二
骨虚實
論曰腎生骨髓骨髓者腎氣之餘腎氣虚則骨髓痠疼
倦而無力其氣實則骨熱苦煩津液内燥當隨症施治
補骨脂湯　治骨虚痠疼多倦不能久立
　　補骨脂　人参　附子　五味子　肉蓯蓉(一/兩)
　水煎三錢去滓入酒二分温服日二
白芍虎骨散　同
　　白芍藥(咀一/斤)　懐熟地(咀五/斤)　虎骨(四兩/剉)
　用白酒一斗浸三宿晒乾又浸又晒以酒盡為度共
　末不拘茶酒下二錢日二
四物湯　治骨髓實苦疼煩熱
　　葛根汁　生地汁　麥冬汁　白蜜(各鍾/半)
　共和匀分三服每服入水半鍾同煎温服
髓虚實
論曰骨髓之病應肝膽若其腑臟有病皆從髓生蓋熱
則應臟寒則應腑故髓虚者腦病不安身常清慄髓實
者身體煩躁勇悍驚熱此髓虚實之候當隨症施治
補虚羗活丸　治髓虚寒腦痛不安身常清慄
　　羗活　川歸　人参　川芎(二/兩)　桂心(一/兩)　大棗
　　(去皮核/三十枚)　羊髓　牛髓　真酥　大麻仁(各一/合研)
　共末入髓酥和匀入器内重湯煆稠丸梧子大空心
　酒下三四十丸日二
温髓湯　治髓虚骨寒
　　附子　人参　桂心　黄茋(蜜/炙)　細辛(一/兩)
　水煎三錢温服　髓實者於腎實并骨實中求之
　　膀胱腑門
　　　胞痺　　胞轉
胞痺
論曰内經謂胞庳者小腹膀胱按之内痛若沃以湯澀
于小便上為清涕夫膀胱為州都之官津液藏焉氣化
則能出矣今風寒邪濕氣客于胞中則氣閉不能化出
故胞滿而水道不通其症小腹膀胱按之内痛若沃以
湯澀于小便以足太陽經氣閼故熱而痛也上為清涕
者以足太陽經直行者從巔頂入絡腦腦氣下灌出于
鼻竅則為清涕矣
温腎湯　治胞閉小便不利腰脊疼痛腹背拘急絞痛
　　澤瀉　白术　赤茯芩　黒乾薑(二/兩)
　水煎四錢温服日二
人参湯　治胞痺小便不利
　　人参　白芍　川芎　生地　川歸　赤茯　逺
　　志　子芩　五味　甘草　麥冬　乾薑(一/兩)　桂
　　心(二/兩)
　水煎羊腎取汁入大棗煎五錢温服日二
腎􁐍湯　治胞痺小腹急痛小便赤澀
　　麥門冬　犀角　五加皮　杜仲(鹽酒/炒)　桑螵蛸
　　(十枚切/破炙黄)　赤芍藥　木通　桔梗(炒一/兩)
　水煮羊腎一對取汁煎五錢去滓入竹􁐍半合薑汁
　少許再沸温服日二
胞轉
論曰胞受水液氣未轉行則小腸滿脹或飽食用力或
因合隂陽令胞屈辟小便不下遂致胞轉其候水道不
通小腹急痛煩悶汗出氣逆奔迫甚至于死名曰胞轉
宜速治之
虎珀湯　治胞轉臍下急滿或因霍亂而得者
　　虎珀(研一/兩)　阿膠(炒五/錢)　車前草(三/兩)　葱白(二七/莖)
　用水五鍾煎葱白車前取汁三鍾下膠末次下珀末
　微煎分三服
石菖蒲散　治胞轉不得小便少腹急痛
　　石菖蒲　滑石(飛過/一兩)
　共末用雞子白和二錢下頃再下
秦艽湯　治胞轉不得小便小腸滿脹
　　秦芃
　水煎五錢空心温服少頃又服以差為度
琥珀湯　治胞轉小便不通小腹痛煩悶
　　琥珀(研/細)　生大黄　滑石(飛/過)　車前子　車前葉
　　(一/兩)
　水煎五錢入葱白三寸空心温服日二
車前草飲　治胞轉臍下急滿小便不利
　　車前草(去根/一握)
　用水三鍾煎温服日二以差為度
　
　
　
　
　
　
　
　
　聖濟總録纂要卷十六
欽定四庫全書
　聖濟總録纂要卷十七
　　　　　　　　　　　　　　休寧程林纂
　　面體門
　　　面䵟􁤹
論曰䵟􁤹之狀㸃如烏麻班如雀卵稀則棊布密則不
可容鍼皆由風邪客於皮膚痰飲浸漬其形外著或飽
食安坐無所作為養生方所謂積聚不消之病使人面
目黧皯是也散之固有常劑若乃塗澤蠲除朝夕從事
者又安可已耶
治面䵟􁤹二方
　　雞子(一枚/去黄)　硃砂末(一/兩)
　二味先研硃砂為末入雞子中封固口與雞卵同令
　雞哺候雞雛出即取塗面效
　　沉香(三/分)　牛黄(三/分)　薰陸香(三/分)　雌黄(各半/兩)　丁
　　香(一/分)　玊屑(三/分)　鷹屎(半/兩)　水銀(一/分)
　共八味先將三味香擣羅為末次將玊屑雌黄入乳
　鉢中研令細方入水銀及諸藥同研令極細入白蜜
　調和令稀稠得所入瓷盒中盛毎至臨卧時塗面䵟
　􁤹處
杏仁膏　治面䵟􁤹塗之令白潤澤
　　杏仁(去皮尖雙/仁一兩半)　雄黄(一/兩)　𤓰子(一/兩)　白芷(一/兩)
　　零夌香(半/兩)　白蠟(三/兩)
　右六味除白蠟外並入乳鉢中研令細入油半斤并
　藥内鍋中以文火煎之候稠凝即入白蠟又煎攪匀
　内瓷盒中每日先塗藥後𫝊粉大去䵟􁤹
羊髓膏方　治面䵟􁤹塗之令光白潤澤
　　羖羊脛骨髓(二/兩)　丹砂(半/兩)　雞子白
　三味先將髓并丹砂入乳鉢中研令極細以雞子白
　調和令匀入盒中盛每用時先以漿水洗面後塗之
益母草塗方　治面䵟􁤹令光白潤澤
　　益母草灰(一/升)
　一味以醋和為團以炭火煆七度後入乳鉢中研細
　用蜜和匀入盒中每至臨卧時先漿水洗面後塗之
　大妙
　　　面皯皰
論曰面皯皰者面生皶皰細起如粟殻狀曰風熱相搏
而生葢諸陽在於頭面風熱乘之結而不散故成皯皰
養生方説醉不可露卧及飲酒熱未解冷水洗面令人
面發瘡輕為皰正謂此也
白芷膏方　治面皯皰塗面光白
　　白芷　白斂(各三/兩)　白术(三兩/半)　白芨　細辛(三/兩)
　　白茯苓(一兩/半)　白附子(一兩/半)
　右七味擣羅為末用雞子白和匀丸如彈子大瓷盒
　中盛每臥臨時先洗面後取一丸以藥水研化塗面
　上明旦井華水洗之不過七日大效
礬石散方　治面皯皰令白塗面
　　礬石(燒令/汁盡)　白石脂(各一/分)　白斂(三/分)　杏仁(去皮尖/研半兩)
　四味並為散以雞子白調令入瓷盒中盛臨臥時先
　用漿水洗面後塗藥明旦以井華水洗之
浮水膏方　治面皯皰令光白
　　水萍(暴乾/五兩)
　一味擣羅為末以白蜜調和稀稠得所入瓷盒中盛
　每臨臥時塗面
　　　面皶皰
論曰諸陽皆㑹於面風邪熱氣客於膚腠不能流通因
發為皶皰形似米粟色有赤白亦有縁醉酒露臥及飲
酒未解以冷水洗濯而得之有率由風熱在皮膚間外
感冷氣擊搏而成
杏仁膏方　治面皶皰
　　杏仁(浸去皮尖/研半兩)　硫黄(研一/分)　蜜陀僧(研半/兩)磠砂
　　(研一/錢)　白鵝脂(鍊成/四兩)
　右五味除鵞脂外再同研如粉入鵝脂油更研令匀
　傾入瓷盒子坐煻灰火中養之攪令稀稠得所成膏
　每臥臨時以紙拭皰令乾塗之
防風散　治肺臟風毒及過飲成皶皰
　　防風(一/兩)　石膏(細研/水飛)　小荆子(一/兩)　梔子仁(一/兩)
　　薺苨(一/兩)　枸把子(一/兩)　白蒺藜(一/兩)　甘草(炙半/兩)
　共八味擣羅為末每服二錢温水調下食後服
　　　面皶
論曰面皶者是粉刺也面上有皶如米粒此由膚腠受
於風邪搏於津脈之氣因虚而作亦去傅胡粉散入虚
肌使之然也
白斂膏塗方　治面粉皶
　　白斂　　白石脂　杏仁(去皮尖雙仁/研各半兩)
　三味擣羅為末更研極細以雞子白調和稀稠得所
　瓷盒盛每臨臥塗面上明旦以井華水洗之
兎絲汁塗方　治面粉皶
　　兎絲苗(一/握)
　一味擣絞取自然汁塗面上不三五次效
石粟膏塗方　治面粉㾦㿔如麻子
　　石灰(二/兩)　粟米
　二味將石灰研細同粟米内瓶中以水浸三宿取出
　研如膏曝乾重研如粉以面脂調匀入瓷盒中盛每
　洗面訖拭面塗之
　　　面體疣目
論曰風邪入於經絡氣血疑滯肌肉弗澤發為疣目或
在頭面或在手足或布於四體其狀如豆如結筋綴連
數十與鼠乳相類故謂之疣目
去疣目方
　　石灰(二/兩)
　一味以苦酒漬七日滴汁點疣上即落
又方
　　牛口中涎　用以塗疣上自落
又方
　　艾
　一味作注於疣目上灸之三壯即除
　　　狐殠
論曰陰陽之在人血與氣爾二者調適則行流散徙莫
或底滯達於形色暢於膚理無不得其和苟失其宜血
氣從而凝積此所以有狐殠之病其候不一有曰狐殠
有曰體殠有曰漏腋狐殠者指其腋間體殠者舉其大
槩漏腋則又言其溼而生瘡者不可不辨也
治丈夫婦人腋氣不可近者方
　右方以開通錢四十九文用銅筯穿入炭火内燒赤
　醋浸四十九次碾羅為細末入麝香一分研和匀先
　用熱酒洗腋下後以藥末揩腋下數次永除殠氣
治腋氣人不可近者方
　　石灰(二/兩)　桑柴灰(一/兩)　炭灰(一/兩)　雌黄(一/兩)
　四味同研末水調塗於腋下可一食久即以栁木箆
　子刮藥其腋下毛並落然後用四灰散
治腋氣四灰散方
　　粉霜　艾葉灰　礬石灰　鉛灰(無即用胡粉/蜜陀僧代之)
　四味唯艾葉灰稍多餘並等分研令極細先以醋漿
　水洗拭乾即傅之不過三五上永除殠氣如要試但
　傅藥蒜上良久自無殠兼治脚汗
治腋下溼汗不止及足心手掌陰下股裏常如汗溼殠方
　　乾蔷薇根　乾枸把根　甘草(炙各/半兩)　商陸
　　胡粉　滑石(炙各/一兩)
　右六味先將四味擣羅極細即入研者二味拌匀以
　苦酒許和塗當微汗出夜復更塗之不過三傅愈
丁沉丸方　治七竅殠氣
　　沉香(一/兩)　丁香(半/兩)　甘草(炙半/兩)　白𤓰子仁(一/兩)
　　藁本(三/分)　當歸　芎藭　麝香
　共八味研七味為細末後入麝香拌匀鍊蜜丸如小
　豆大每服温酒下二十丸日三含化令徧體俱香
　　　滅瘢㾗
論曰風熱諸毒留於腑臟發於肌肉而為瘡癤病後瘡
愈餘毒未殄故瘡痂雖落而瘢㾗不滅治法既有塗澤
膏潤之劑亦須賴榮衞平均肌温氣應外宜慎風冷也
辛夷膏方　治面上瘢㾗塗之
　　辛夷(一/兩)　鷹屎白　杜若　細辛(各半/兩)　白附子
　　(三/分)
　共五味除鷹屎外並剉碎以酒兩盞浸一宿别入羊
　髓五兩銀石鍋中以文火煎得所去渣將鷹屎研如
　粉内膏中攪匀再以微火煖入盒中每日三塗瘡瘢
　上避風
當歸膏方　治面上瘢㾗塗之
　　當歸　白芷　烏雞糞(以猪脂三斤飼雞三日/後取乾雞糞各一兩)
　　鷹屎白(半兩與雞/糞同研)
　右四味先將當歸白芷剉碎酒浸一宿别鎔猪脂一
　斤消後入浸藥并酒文火煎之候白芷黄色去滓將
　雞屎鷹屎内膏中攪匀傾入瓷盒中每日三塗瘢上
　避風
臘脂膏方　治面上瘢㾗塗之
　　臘月猪脂(四/斤)　大鼠(一/枚)
　二味入鐺中以文火煎之待鼠銷盡以新綿濾去滓
　入瓷盒盛每用先以布拭令瘢㾗色赤次以膏塗之
　三五度差慎風
雞子膏方　治瘡瘢㾗無問新舊塗之
　　雞子(五/枚)
　一味熟煮取黄於鐺中炒如黑脂膏以物先揩瘢㾗
　然後塗膏日三次即自滅
麥麩散　治面瘢㾗凸塗之
　右方秋冬以小麥春夏以大麥麩細擣為散酥和傅
　封瘢㾗上
真玊磨方　治面上瘢㾗
　　真玊　取平處一面磨瘢㾗久則無㾗
　　髭髪門
　　　睂髯髭髪統論
論曰足太陽血氣盛則睂美足少陽血氣盛則髯美足
少陰血氣盛則髪美手陽明血盛則髭美夫經絡所至
不同血氣各有所屬睂髯髪髭率本於經絡之血氣或
黒或紺或黄或白可以知盛衰葢血氣在人猶水之津
也髭髪猶津之有彡也津之槁澤而彡隨之則髭髪本
氣血可知矣
　　　烏髭髪
論曰髪本於足少陰髭本於手陽明二經血氣盛則悦
澤血氣衰則枯槁容貌之間資是以賁飾則還枯槁為
悦澤法焉可廢乎
地黄丸方　烏髭髪
　　生地黄汁(一/斤)　生薑汁(五/合)　巨勝子　旋復花
　　熟乾地黄　乾椹子(各二/兩)
　共六味除二味汁外擣羅為末先將前二味汁用銀
　器煎熟看稀稠將藥末和丸如彈子大每服夜飲酒
　半酣後含化一丸
揩牙烏髭方
　　皂莢(懐州者/十條)　以地黄自然汁生薑自然汁各半
　　盞和匀旋刷皂莢於火上炙以二藥汁盡為席研
　　細為末入青鹽拌匀逐日擦齒藥用經旬效
　　　鬚髪黄白
論曰足少陰血氣盛則髪潤澤而黑足太陽血氣盛則
鬚潤澤而黑二經血氣虚乏則鬚髪變為黄白然則還
其潤澤復其紺黑雖有傳染之法曾不如益血補氣為
常服劑葢血調適則滋澤外彰其視用傳染之功逺
矣
乾漆丸方　治髭髪白可以變黑
　　乾漆(炒令/烟盡)　栢子仁(炒/)　生乾地黄　熟乾地黄
　　(各一/兩)
　共四味擣羅為末研糯米飯和擣三五百杵塗酥丸
　如梧桐子大每服二十丸空心温酒下
治鬚髪黄白變令黑色倒行油方
　右方取銀子三兩作小盒子盛汞一兩以乾水蛭七
　枚為末同入盒内用蚯蚓泥固濟約半指厚深埋在
　馬糞中十九日取出已化為黑油矣用魚胞裹指頭
　㸃藥撚之
　　　白秃
論曰蟯之為害因血氣虚乘風而上則能生瘡疽癬瘑
疥無不為也瘡痂不去而痒鬢髪禿落無復生榮是為
白秃
五味子膏方　治白秃落髪
　　五味子　肉蓯蓉　松脂　蛇牀子　逺志(各三/兩)
　　雄黄(研/)　雞糞白　雌黄(研/)　白蜜　兔絲子(五/兩)
　　(以酒浸一/宿各一兩)　猪脂(二/升)
　共十一味先將草藥擣羅為末次將石藥及雞糞白
　再研令如粉下猪脂松脂入鍋中同熬化復下諸藥
　文火煎稀稠得所以綿濾去滓瓷盒盛每用先以桑
　柴灰汁洗頭令淨後塗藥不過三次髪落生
　　　赤秃
論曰諸陽脈皆在於頭風熱乘之則陽邪熾盛發於頭
皮腦絡之間細瘡徧密赤色有汁痒痛侵淫乃至髪落
故名赤秃
旱蓮汁方　治赤禿髪落塗之
　　旱蓮草(三/兩)　鐵粉(一/分)
　二味先將旱蓮草擣絞取汁次入鐵粉研令極細入
　盒中每用先以泔漿洗頭次塗之
牛羊角灰方　治赤秃髪落塗之
　　牛羊角(等分/燒灰)
　二味研如粉以猪脂調傅之
馬蹏灰方　治赤禿髪落塗之
　　馬蹏(燒/灰)
　一味研如粉用臘月豬脂調塗之
椹汁方　治赤秃髪落塗之
　　黑椹(一/斗)
　一味内瓶中密封於北簷下埋之百日即變為水每
　用淨洗頭次塗髪即生
　　眼目門
　　　眼目統論
論曰内經曰肝主目又曰在臟為肝在竅為目難經曰
肝氣通於目目和則知五色矣内經又曰心者五臟專
精目者其竅也夫目既為肝之竅矣又為心之竅何也
曰目者五臟之精華固不專於肝也所謂骨之精為瞳
人筋之精為黑血之精為絡脈氣之精為白睛肉之精
為約束是也析而言之則通乎五臟合而言之則主於
肝夫惟通乎五臟故曰精明五色者氣之華於此乎觀
五臟有餘不足六腑强弱形之盛衰以此參伍决生死
之分夫惟主於肝故肝虚寒則目􁞃􁞃視物生花肝實
熱則目痛如刺肝中寒則目昬而瞳子痛肝熱冲睛則
目眥赤痛生瘜肉不特如此神志俱悲而泣下則以水
火相感故也一水不勝五火而目盲則以陰陽各併故
也夫五臟陰陽其變動俱感於目又況攝養失宜動過
生疾者耶或多熱食或嗜五辛或喜怒不時或房室不
節以至凌寒冒暑處溼當風哭泣不寐凡過用目力皆
至疾病其候不一養生者不可不知也
　　　肝虚眼
論曰肝虚眼其證不一巢氏折之有忽然發腫者有淚
出不止者有睛生翳膜暈者有視物漠漠不能逺視者
有精彩昬濁黑白不明而暈者葢肝開竅於目腑臟精
華之所聚也血氣既衰不足以榮養故證狀之異如此
龍木論有肝臟虚熱外障謂其證忽發昬澁淚出痒
痛摩隠瞳人黒睛腫漸生翳障視物不明者宜審
治之
栢子仁丸方　治肝虚視物漠漠不能逺見睛輪昬暗
澁痛
　　栢子仁　薏苡仁　烏麻仁　車前子　枸把子
　　菴䕡子　兎絲子(酒浸别搗/末各一兩)　杜荆子　青葙子
　　五味子　蛇牀子　桂心　菊花　山藥(各半/兩)
　　熟乾地黄　肉蓯蓉(酒浸/切焙)　白茯苓(各一/兩)
　右十七味擣羅為末鍊蜜和丸如桐子大每服二十
　丸空心温酒下
石决明丸方　治肝虚血弱目久昬暗
　　石决明　兎絲子(酒浸一宿/别研末)　五味子(各一/兩)
　　熟乾地黄　細辛　知母　山藥(各一/兩)
　七味為末鍊蜜和丸如梧桐子大每服三十丸空心
　米飲下
地黄丸方　治肝虚淚出不止翳暈侵睛視物不逺或
　　睛昬濁黑白不明
　　熟乾地黄　五味子　兎絲子(酒浸一/宿别搗)　蕤仁(去/皮)
　　　車前子(各一/兩)　白茯苓　栢子仁(研/)　細辛
　　甘草　防風(各半/兩)
　共十味為末鍊蜜和丸如桐子大每服二十丸空心
　温酒下
　　　肝實眼
論曰肝氣通於目其氣平則諸疾不生過實則生患乃
有肝實眼之證令人目痛如刺久不已則目赤而生淫
膚息肉治宜瀉之又當視其老壯凡人五十以前可服
瀉肝湯過五十則不可或有是疾當不得已而用之
菊花散方　治一切眼疾肝熱上攻羞明畏日淚出
　　菊花(一/兩)　蜜䝉花　甘草(生/)　梔子仁　芎藭
　　大黄(各半/兩)　蒺藜子(炒去/角)　防風　當歸(焙切各/一兩)
　九味為散每服二錢食後臨臥麥門冬熱水調下
生地黄湯方　治肝實熱眼熱痛不止
　　生地黄汁　蜜　車前子汁(三味和匀/各二兩)　𤣥參
　　升麻　梔子仁(各一/兩)　芍藥(一兩/半)　細辛(半/兩)
　共八味羅五味為末每服五錢水煎入前三汁再煎
　温服
㸃眼煎方　治肝實熱目眥熱痛
　　梔子仁　蕤仁　決明子(㣲炒各/一兩)　石膏(二/兩)
　　車前子(三/合)　竹葉(二/握)　秦皮(三/分)　白蜜(三兩/後入)
　共八味剉碎七味以井華水五斤煎取汁一升再入
　蜜調匀瓷器中重湯煮如稀餳每㸃如大豆許
羚羊角散方　治肝臓實熱眼目昬暗時多熱淚
　　羚羊角　羌活　𤣥參　車前子　黄芩　括樓
　　仁　山梔子(各半/兩)　胡黄連　菊花(各三/分)細辛(一/分)
　為散每服二錢食後竹葉熱水調下
　　　目胎赤
論曰目胎赤者緣在胎時母嗜五辛及餌熱藥傳移胞
藏内稟邪熱及至生長兩目赤爛至大不差故名胎赤
又人初生洗目不淨穢汁潰壞者亦有之内外之治小
異也
羚羊角湯方　治胎赤眼久不差昬暗漠漠瞳人脹痛
　　羚羊角屑(三/兩)　防風　芍藥　蕤仁　麥冬　地
　　骨皮　决明子　甘草(炙各/二兩)　茯神(去木/三兩)
　每服五錢水煎食後臨卧服
治胎赤眼㸃眼梨汁煎方
　　梨汁(絞汁/一盞)　古字銅錢(二七/文)　胡黄連末(二/錢)　青
　　鹽(半/兩)　龍腦(一/錢)
　共五味先將古錢二七枚重重着青鹽隔每一重錢
　着一重鹽疊之填滿錢孔中入火燒令通赤去灰塵
　投入前梨汁中浸一復時去錢將汁煎三五沸以新
　綿濾入瓷器瓶内入胡黄連末浸七日去黄連龍腦
　末令匀要用以銅筯㸃少許在目眥頭
治胎赤眼㸃眼龍腦膏方
　　龍腦(研一/錢)　蕤仁(去皮一/分研)　杏仁(七枚湯浸去/皮尖雙仁研)
　三味研如膏用人乳汁調和令匀瓷盒中盛每用以
　銅筯㸃少許在目眥頭日兩度
　　　目赤痛
論曰内經謂心主血又曰肝受血而能視蓋肝開竅於
目若肝血壅盛心經熱實熱氣既熾血乃滂溢而上衝
於目故令目赤痛也難經所謂痛者為實宜散壅滯决
邪實則病可已
羚羊角湯方　治肝心氣熱目赤痛
　　羚羊角(鎊/)　蔓荆實(去白/皮)　菊花　防風　芍藥
　　(各二/兩半)　黄芩(一/兩)　𤣥參(半/兩)
　每服三錢煎再入馬牙硝半錢食後温服臨臥再服
旋復花湯方　治目赤痛
　　旋復花　升麻　秦芁　防風　羚羊角　萎蕤
　　(各一/兩)　黄連　柴胡(去苗/葉)　黄檗(去粗/皮)　甘草(炙/各)
　　(半/兩)
　每服五錢水煎食後温服臨臥再服
乳汁煎㸃眼方　治肝熱目赤痛
　　人乳汁(半/兩)　古字錢(十/文)
　二味以乳汁於銅器中磨錢令變色稀稠成煎即止
　内瓷瓶盛每以銅筯㸃少許目眥頭日三五次
犀角湯方　治赤眼腫痛
　　犀角末　秦芁(二/兩)　黄連　馬牙硝　滑石　杏
　　仁(去皮尖雙仁/半兩出油)
　右六味為末和匀以沙糖一處入藥熬成膏每用皂
　子大沸湯化洗之
通頂散方　治赤眼腫痛
　　苦葫蘆子(四十/九粒)　穀精子(研一/錢)𤓰蔕(十四枚/燒灰)　乳香
　　(研半/錢)　薄荷葉(一/錢)
　五味為末入龍腦少許鼻内搐一字立效
石膏散方　治上焦壅熱目赤口乾
　　石膏　甘菊花　羌活　白附子　白􁀙𧖟　𤣥參
　　黄連
　共七味等分為散每服二錢生薑茶酒調下
　　　目熱磣痛赤腫
論曰五臟六腑之精華皆上注於目若風熱搏於腑贜
毒氣乘肝衝發於目則熱氣外泄淚下眵多日夜暴燥
故熱磣痛赤腫也
地骨皮湯方　治風毒衝眼赤痛朝乾磣
　　地骨皮　甘菊花(擇/)　升麻　黄連　防風　决
　　明子(微/炒)　細辛(各一/兩)　竹葉
　共八味除竹葉外擣篩每服五錢入竹葉七片同煎
　服食後臨臥再服
龍煙湯方　治眼磣澁如針刺血痛昬暗
　　生麥門冬(一兩/半)　木通(一/兩)　熟乾地黄(三/兩)　旋復
　　花　大青　茯神(各一/兩)　黄連(各一/兩)
　每服三錢水煎入芒硝半錢攪匀食前温服
地骨皮散方　治風毒氣上攻兩眼磣澁疼痛及暴赤眼
　　地骨皮　羌活　防風　土蒺藜(去刺/微炒)　甘草(炙一/兩)
　為散每服二錢荆芥清茶調下如患暴赤眼濃煎甘
　草湯調下食後臨臥服
洗眼蕤仁湯方　治目熱赤痛磣澁
　　蕤仁(去/皮)　秦皮　防風(各一/兩)　甘菊花(半/分)　竹葉
　　(二/握)　山梔子仁　萎蕤(各半/兩)
　共七味剉如麻豆以水五盞煎取二盞半熱淋冷頓
　煖淋洗痛止則止即住煎藥不得犯鐵器
㸃眼黄連煎方　治眼目暴赤磣澁疼痛
　　甘蔗(十二/兩汁)　黄連(研半/兩)
　二味於銅器中以慢火養令汁涸去半以綿濾去每
　日兩度㸃
　　　目赤爛
論曰目赤爛者瞼眥俱赤且爛見風益甚又謂之風赤
眼此由衝冒風日風熱之氣傷於瞼眥與津液相搏故
令赤爛也迎風則痒淚出遇熱則傷爛眵多治宜鎮平
肝氣滌洗瞼膚則清淨之竅自然明矣
菊花湯方　治風毒氣攻眼生瘡爛
　　菊花　升麻　黄連(去/鬚)　木通　防風(去/义)　白茯
　　苓　地骨皮　萎蕤(各一/兩)
　右八味擣篩每服五錢入竹葉十片同煎去滓空心
　日午臨臥温服
柴胡洗眼湯方　治眼赤痛微腫眥赤爛多時
　　柴胡(去/苗)　蕤仁(去皮/研)　黄連(去/鬚)　升麻(各一/兩)
　右四味擣篩以水三升煮取一升半濾去滓微熱淋
　洗如冷再煖洗三徧
黄連散方　治赤白眥爛生瘡衝風淚出
　　黄連(去/鬚)　雄黄(研各一/兩半)　細辛(去苗/蘗)　黄檗(去粗/皮各)
　　(三/分)　乾薑(一/分)
　右五味擣羅為散研令極細以密器盛毎用二黍米
　許㸃兩目眥日三度
　　　目血灌瞳人
論曰目屬肝肝受血而能視則目瞻視必資血苟因物
損傷致血脈散亂則敗血侵睛灌注瞳人害於瞻視不
早治或致喪明故謂之血灌瞳人
人參湯方　治血灌瞳人澁痛
　　人參　赤茯苓　細辛　桔梗　車前子(各一/兩)
　　防風(去/义)　五味子(各半/兩)
　共七味擣篩每服五錢水煎温服食後臨臥再服
决明湯方　治血灌瞳人
　　石决明　人參　川芎　細辛　五味子(各一/兩)
　　赤茯苓(二/兩)
　右六味擣篩毎服五錢水煎服食後臨臥服
沒藥散方　治血灌瞳人
　　沒藥(一兩/半)　騏驎竭　大黄(炒/)　芒硝(各一/兩)
　右四味擣研為細末每服三錢熟水調下空心食後
　日三
　　　赤脈衝貫黑睛
論曰眼者五臓之精華若風邪熱毒内干於臓腑則隨
其經絡上衝於目故令赤脈衝貫黑睛也上下左右各
有部分不可不察其從大眥侵睛而痒者肺胃熱也其
從小眥起者手少陽脈動虚熱也其自上而下者足太
陽脈動邪熱也其自下衝上者足陽明脈動邪爇也其
源不同當察其部分依經以治之
通明湯方　治三焦熱治小眥偏赤赤脈射黑睛
　　术通　萎蕤　甘草(炙各一/兩半)　枳殻(去瓤/麩炒)　黄芩
　　(去黒/心)
　右五味擣篩每服五錢水煎入芒硝地黄汁各少許
　再煎沸温服
黄蓍湯方　治眼上下赤脈貫黑睛
　　黄蓍　芍藥　知母　升麻　犀角(屑各/兩半)　苦竹
　　葉(五十/片)
　右六味擣篩毎服五錢水煎入芒硝少許再煎温服
摩頂明目膏方　治風熱衝目赤脈胬肉
　　生麻油(二/升)　真酥(五/兩)　車前子　淡竹葉(洗各/半兩)
　　吳藍　大青　黄連(去/鬚)　山梔子仁　麥門冬
　　槐白皮　甘草(炙/)　栁白皮　黄芩　馬牙莧實
　　生犀角(鎊/)　馬牙硝(别/研)　朴硝(别研各/一兩)鹽花(研半/兩)
　右十八味除硝鹽油酥外細通油瓷瓶中綿罩口重
　湯煎三復時捩去滓更新綿濾過置生鐵器中每日
　飯後及臥時開髪滴頂心以生鐵熨斗子摩頂一二
　千下兼去目中熱毒昬障痛澁
　　　墜睛
論曰墜睛者眼因賊風所吹血脈受寒貫衝瞳人風寒
氣隨眼帶牽拽睛瞳向下名曰墜睛也日久不治瞳人
損陷遂致失明
犀角散方　治墜睛眼時發疼痛視物散亂
　　犀角　羚羊角(各半/兩)　青牛膽(一/枚)　五味子　槐
　　實　茺蔚子　青葙子惡實(炒/)　胡黄連　盧
　　㑹(研/)　地骨皮(各一/錢)　兎肝(炙乾/一具)
　右十二味除膽外擣研為末以膽汁拌匀毎服二錢
　煎槐子湯調下卧再服忌發熱毒物
槐實丸方　治墜睛失明眼睛牽陷
　　槐實　羚羊角　獨活　地膚子　天麻　沙參
　　人參(各一/兩)　防風(去/义)　甘菊花　枳殻(炒各/一兩)　决
　　明子(二/兩)
　右十一味擣羅為末鍊蜜和搗百杵丸如梧桐子大
　每服三十丸空心臨卧漿水下
　　　蟹目
論曰臟腑壅滯肝經積熱上衝於目令人目痛睛疼者
毒氣結聚甚則黑睛上生黑珠子如蟹目狀故以名之
或有如豆者名曰損翳或曰離睛又曰蟹睛病極難治
不可釣割及傳諸毒藥唯宜服宣泄之劑使邪熱退病
差矣
瀉肝補膽防風湯方　治蟹目疼痛
　　防風(一兩/半)　逺志　黄芩　人參　桔梗(炒/)
　　細辛　芍藥(各一/兩)
　右七味擣篩每服五錢水煎食後臨臥温服
萎蕤犀角散方　治眼生蟹目黑睛疼痛
　　萎蕤　犀角　蕤仁(湯浸去/赤皮)　黄連(去/鬚)　黄芩
　　梔子仁　甘草　升麻(各等/分)
　共八味㹗羅為散每服三錢水煎食後臨臥温服
瀉肝黄芩羚羊角湯方　治蟹睛疼痛
　　黄芩　羚羊角　赤芍藥　細辛　桔梗(炒/)　人
　　參　逺志　甘草(炙各/半兩)　防風(去义一/兩半)
　右九味擣篩每服五錢水煎食後臨臥温服日再
　　　目珠子突出
論曰人因風熱痰飲攻漬腑臓陰陽不和肝氣藴積熱
毒之氣上衝于目使目睛痛疼甚者突出治宜先服寒
藥以瀉肝氣然後調治勿求速效惟漸治之仍須微鍼
引出惡汁也
麥門冬茺蔚飲方治風熱攻目赤痛目睛欲凸出者
　　麥門冬　茺蔚子(各二/兩)　桔梗(炒/)　防風　𤣥參
　　知母(各一/兩)　黄芩(去黑/心)　天門冬(去心各/一兩半)
　右八味擣篩每服五錢水煎食後臨臥温服
黄連湯方　治風毒衝眼赤腫睛欲突出洗眼
　　黄連(去/鬚)　秦皮　黄檗(去粗皮/各一兩)　乾棗(十枚/去核)
　　蕤仁(三/分)
　右五味㕮咀如麻豆大拌匀每用一兩半以水四盞
　煎至二盞稍熱去滓抄洗眼冷即重煖日三度
治睛眼忽然突出一二寸者冷水灌
　右方急取冷水灌眼中數次換水須㬰睛當自收
　　　目見黑花飛蠅
論曰腎水也肝木也木得水而盛其理明矣腎水既虚
肝無以滋養故見於目者始則􁞃􁞃不能矚逺久則昬
暗見黑花飛蠅其證如此腎虚可知也治宜以益腎水
去肝風之劑則標本兩得矣
治肝腎風虚眼生黑花宜服此方
　　磁石(二兩燒醋淬七/徧細研水飛)　神麯(四兩/炒)　硃砂(一兩細/研水飛)
　右三味擣羅為末鍊蜜和擣一二百杵丸如梧桐子
　大食後酒下二十丸
治肝腎虚風上攻眼生黒花頭目不利能通神延年
　　川椒(一/斤)
　一味揀淨去目并閉口者於銚内炒令透於地上鋪
　淨紙二重新盆合定周迴用黄土培之半日去毒出
　汁然後取出乾為度只取椒於瓷盒子内收毎日空
　心新汲水下十粒
五倍子丸方　治眼見黑花去翳明目
　　巴㦸天(一/兩)　枸祀子(㨂二/合)　甘菊花(三/兩)　旋復花
　　(四/兩)　蜀椒(去目并閉/口者五兩)
　右五味將椒入銀器内入青鹽四兩醋三升慢火煮
　乾如器物小旋添醋煮候醋盡又將椒與前四味焙
　乾杵為末鍊蜜和丸如梧桐子大每服三十丸至四
　十丸空心午夜臨臥温酒或鹽湯下
枸把丸方　治肝腎風氣上攻眼生黑花
　　枸把(久暴/二兩)　巴㦸天(穿心紫色/者去心)　蜀椒(去目并閉/口者炒出)
　　(汗各/一兩)　旋復花(擇/淨)
　右四味擣為末鍊蜜和丸如梧桐子大每服三十丸
　臘茶下不拘時
兎肝丸方　治肝腎毒風攻衝眼生黒花昬暗視物不
　　明
　　兎肝(去筋膜/切焙)　羌活　黄連　菊花(各三/分)　地骨
　　皮　龍齒　防風　柴胡　車前子　青葙子
　　白附子　萎蕤(各半/兩)
　右十二味搗羅為末錬蜜丸如梧桐子大每服二十
　丸食後竹葉湯下
　　　息肉淫膚
論曰脾肺有熱藴積不散傳播肝經流注血脈上衝於
目發於臉眥息肉脹起攀系白睛隱澁妨悶故謂之息
肉淫膚
桔梗湯方　治目生雞冠蜆肉
　　桔梗　大黄(炒/)　細辛　黄芩　𤣥參　芒硝(鍊/過)
　　(者各/一兩)　防風　車前子(各一/兩半)
　右八味擣篩毎服三錢水煎食後温服
㸃眼蝸牛漿方　治息肉淫膚赤白膜曾見人説治小
　　兒痘後生翳以蝸牛汁丹砂滴目中效
　　生蝸牛(一/枚)
　一味去其掩内丹砂末於口中火上炙沸以綿注取
　汁傅于眥中立效
㸃眼雀糞膏方　治息肉淫膚赤白膜
　　雄雀糞
　一味取細直者以乳汁和研細㸃傅翳上
又方
　　杏仁(湯浸去皮尖/雙仁用七枚)
　一味嚼細吐于手掌内以綿纒筯頭㸃于胬肉上不
　過三五度差
㸃眼食鹽膏方　治眼中息肉
　　食鹽(研一/分)　驢脂(一/兩)
　二味先熬驢脂後下食鹽調成膏以銅筯㸃如黍米
　許於目眥頭日三夜一
通神膏方　治眼生翳膜赤脈息肉澁磣痒痛有淚
　　白沙蜜(四/兩)　青鹽(研/)　麝香(研各/一字)　磠砂(飛過/半字)
　　白礬(飛過/半字)　當歸(為末/半錢)　黄連(去鬚為/末一錢)
　右八味同研令研匀入青竹筒内慢火煮半日候冷
　綿濾去滓瓷瓶收貯每㸃眼了瞑目少時以温湯洗
　翳與息肉等俱下
　　　目生胬肉
論曰目生胬肉者由脾肺不利風熱乘之其候或痒或
痛赤瘀而爛壅熱既久息肉增長近則侵睛輪大則覆
瞳人治不可緩鈎割熨烙各自有法至于袪風滌熱之
劑豈可偏廢哉
𤣥參散方　治目赤痛胬肉滿疼
　　𤣥參　甘菊花　决明子　大黄(炒/)　苦參
　　車前子　枳殻(麩/炒)　山梔子仁　防風　黄連(去/鬚)
　　升麻(各二/兩)
　右十一味擣羅為細散每服三錢食後以米飲調服
　臨卧再服
决明散方　治眼生胬肉侵睛及贅肉生瘡暈眼赤
　决明子　車前子　青葙子(各半/兩)　黄連(去/鬚)　萎蕤
　　甘草(炙/)　羚羊角　枳殻(麩/炒)　芎藭(各一/兩)
　右九味搗羅為細散每服三錢食後温漿水下臨臥
　再服
升麻丸方　治熱痛胬肉生瘡
　　升麻　車前子　黄芩　茺蔚子　𤣥參　决明
　　子(炒/)　龍膽　山梔子仁　防風　甘草(炙/)
　　生地黄　地膚子(各一/兩)
　右十二味擣羅為細末鍊蜜丸如梧桐子大每服二
　十丸食後温漿水下臨臥再服加至三十丸
㸃眼艾熏散方　治目生胬肉
　　蕤仁(研細/一兩)　膩粉(一/錢)　半酥(一/兩)　熟艾(如雞子/大許)
　右四味搗三味入乳缽中令極細攤開次取艾火燒
　將乳鉢覆令煙熏之候燒盡艾煙以槐木椎碎研令
　煙氣匀然後少少㸃眼眥頭三五度
鯽魚貼方　治目生胬肉澁痛
　　鯽魚(鮮/者)
　一味去皮骨淨取肉一片中央開一竅正貼眼上日
　三五度易
　　　目内生瘡
論曰目内生瘡者以脾臟毒熱重蒸于上鬱而不散遂
令瞼内生瘡其初患時或痒或痛發歇無常或多眵淚
眥門如丹砂色於是漸有翳膜龍木論謂不宜㸃藥鍼
灸惟宜服瀉脾清膈之劑滌蕩本源當如是也
决明子丸方　治肝肺熱毒氣攻兩眼生瘡赤痛
　　决明子(炒/)　菊花　秦皮　黄連(去鬚各/一兩)　車前
　　子　地骨皮(各一/兩半)　黄芩　羚羊角　生乾地黄(焙/)
　　山梔子　萎蕤　秦芁(各一/兩)　青葙子　白茯苓
　　(各一/兩半)　升麻(一/兩)
　右十五味擣羅為末鍊蜜丸如梧桐子大每服三十
　丸食後温水下再服
梔子湯方　治肝心熱毒目生瘡及磣痛
　　梔子仁(半/兩)　犀角屑(一/兩)　木通　黄芩(各半/兩)
　　大黄(炒/)　瞿麥穗(各一/兩)　黄連(去/鬚)　車前子(一/兩)
　右八味擣篩每服五錢入竹葉七片同煎入芒硝末
　半錢放温服日二
清涼包子方　治眼赤熱生瘡退翳
　　黄連(一分/為末)
　一味用水一碗面東撲取倒流水些小將黄連末匀
　摻在碗内用熟艾一塊如雞子大安在古錢七文上
　四面更用青銅錢四十文足作四塊垜子覆黄連碗
　在上㸃火燒艾候煙盡更掃下黄連末用夾絹袋子
　盛了取孩兒乳汁浸時時㸃在眼中覺口中苦透為
　度如暴赤眼用之立效
　　　目膿漏
論曰目膿漏者緣血脈壅熱傳入於足太陽膀胱之經
膀胱之脈起于目内眥則令人瞼眥腫痒久即成瘡膿
汁時下綿綿不絶如器津漏故謂之膿漏不治則膿毒
淹漬穿壞白睛黑㸃相連即難治療
防風湯方　治眼漏睛膿出
　　防風(二/兩)　地骨皮　逺志　白茯芩　人參
　　黄蓍(各一/兩)　大黄(炒/)　知母(各二/兩)
　右八味搗篩每服一錢水煎食後臨卧温服
龍腦散㸃方　治睛漏瘡目大眥出膿汁有竅
　　龍腦(研/)　馬牙硝(各半/錢)　菉豆粉(一/錢)
　三味同研極細用燈心黏藥㸃之再㸃
　　　目生珠管
論曰目生珠管者風熱痰飲漬于肝血氣藴積津液結
聚所由生也肝藏血故肝受血而能視氣調血和則精
華見於目今邪乘於肝肝氣受病為風熱熏蒸痰飲漸
漬使血氣壅閼上衝於目津液結聚狀如珠管故以名
焉
銅青丸方　治眼生膚翳垂珠管
　　銅青(一/兩)　細墨(半/兩)
　二味合研為末醋和丸如白豆大毎用一丸以乳汁
　新汲水各少許浸化以銅筯㸃之
鉛丹膏方　治眼卒生珠管
　　鉛丹(半/兩)　鯉魚膽汁(量鉛丹/多少用)
　二味合調如膏㸃目眥中日三五次
治卒生珠管方
　　白蜜
　一味以少許㸃目中仰卧令淚出半日許洗之
　　　雀目
論曰晝而明視暮不覩物名曰雀目言其鳥鵲不能見
於夜也夫衞氣晝行於陽夜行於陰陰血受邪肝氣不
能上榮於目肝受血而能視今邪在於肝陰血澁滯至
暮則甚故遇夜目睛昬不能覩物世謂之雀目
防風煮肝散方　治雀目
　　防風(去/义)　黄連(去/鬚)　穀精草　黄芩　甘草(炙/)
　　天南星(各一/兩)　蛤粉(半/分)
　右七味搗羅為細散毎服一錢用羊子肝一片銅竹
　刀批開摻藥在内以麻繩纒定研粟米飯一大盞銀
　石鍋内煮熟放温臨臥嚼服切不得犯鐵器病甚者
　不過再服必效
鬱金散方　治雀目
　　鬱金(三/兩)　新牛膽(一/枚)　猪膽(二/枚)　蛤粉(三/兩)　大黄
　　(炙半/兩)　黄連(去鬚/半兩)　雄黄(一/分)
　共七味將五味為細散并猪膽拌和入牛膽中填滿
　陰乾為細散毎服大人一錢小兒半錢食後新汲水
　調下赤眼氣眼疳眼亦能治之
煮肝散方　治雀目咫尺不見物
　紫芥菜子員香炒令黑色碾為細散用羊肝一具分
　作八服每用散二錢捻在於肝上以笋籜葉裹煮令
　熟放冷服以煮肝湯下不過一具肝永除根本臨臥
　時服
還睛丸方　治雀目
　　人參　細辛　白茯苓　木香　知母　芎藭(各一/兩)
　　石决明　茺蔚子(各二/兩)
　共八味搗羅為細末鍊蜜丸如梧桐子大毎服空心
　茶下二十丸
　　　目瞼垂緩
論曰眼瞼垂緩者以血氣不足膚腠開疎風邪客于瞼
膚其皮垂緩下覆睛輪故俗呼為睢目又曰侵風久之
則垂覆愈下眼閉難開
茺蔚散方　治風毒攻眼瞼垂下
　　茺蔚子　防風　羌活　蔓荆實　𤣥參　細辛
　　甘菊花　黄芩　車前子　甘草(各一/兩炙)　大黄(炒半/兩)
　右十一味擣羅為散每服四錢水煎温服食後臨臥
　各一
竹葉湯方　治眼熱毒瞼垂腫遮睛
　　苦竹葉　黄連(去/鬚)　黄檗　梔子仁(各一/兩)蕤仁(湯/浸)
　　(去皮/半兩)
　右五味細剉以水五大盞煎至二盞半去滓温服澄
　清洗眼日五七次
黄蓍丸方　治氣血不足膚瞼下覆睛輪垂緩難開又
　　名睢目
　　黄蓍　蒺藜子(炒去/角)　生乾地黄(焙/)　柴胡
　　甘草(炙/)　梔子仁　苦參　白术　白花蛇(酒浸/去皮)
　　(骨各/一兩)　防風(去/义)　菊花　茯苓　山藥　秦芁(各/三)
　　(分/)　天門冬　枳殻(麩/炒)　白檳榔(各一/兩半)
　右十八味搗羅為末鍊蜜丸如梧桐子大每服三十
　丸空心温酒下
升麻散方　治風邪客於瞼膚其皮垂下緩覆睛輪眼
　　閉難開
　　升麻　山茱茰(各三/分)　甘菊花　細辛(各半/兩)
　　蔓荆實　山藥　防風(各一/兩)
　右九味搗羅為散每服三錢温酒調下
　　　目瞼腫鞕
論曰目瞼腫鞕者内因肺肝積熱上衝于目外為風邪
所搏風熱留結在於瞼眥血氣不得宣通故令腫鞕久
不差多成風粟細瘡眵汁淹漬浸壞眼目先宜鎌洗出
毒然後以藥攻治則病可差
黄蓍湯方　治目瞼鞕赤腫痛
　　黄蓍　茺蔚子　麥門冬(各一/兩半)　地骨皮　𤣥參
　　黄芩　知母(各一/兩)
　右七味搗篩毎服五錢水煎食後臨臥温服日三
大黄桔梗散方　治目瞼腫鞕刺痛
　　大黄(炒一/兩半)　桔梗(炒/)　黄芩　𤣥參　羚羊角
　　白茯苓　人參(各一/兩)
　七味搗羅為散毎服一錢至二錢食後臨卧米飲調
　下日三
洗眼防風湯方　治風熱客搏目瞼腫鞕
　　防風　秦芁　甘菊花(各一/兩)　蕤仁(湯浸/去皮)　竹葉(一/握)
　　梔子仁　萎蕤(各半/兩)
　右七味細剉令匀毎服一兩以水三盞煎取一盞半綿
　濾去滓每煖洗之
　　　倒睫拳攣
論曰臟腑久積風熱内熏肝經衝發於目始則腫赤隠
痛多淚目久津液澁少瞼眥皮急致睫拳倒刺隠瞳人
治法當起去毛睫又刺太陽經令出血及鈹鎌除其惡
血仍服除風退熱之劑
防風湯方　治風熱衝肝目多倒睫
　　防風　甘菊花　旋復花　决明子(炒/)　萎蕤
　　麥門冬　梔子仁　黄連　甘草(炙/)　升麻
　　秦皮(各等/分)
　右十一味搗篩每服五錢水煎食後臨臥温服
車前子散方　治倒睫赤眼疼痛不開
　　車前子(二/兩)　馬蹄决明(㣲/炒)　蕤仁(各一/兩半)　地膚子
　　龍膽　甘草(炙/)　菊花(各半/兩)　青葙子　山梔子
　　仁(各一/兩)　前胡(三/分)
　右十味搗羅為散每服二錢至三錢空心粟米飲調
　下食後臨卧再服
洗眼湯方　治風熱攻目磣澁疼痛漸致倒睫
　　蕤仁　秦皮　防風(各一/兩)　山梔子仁　菊花
　　萎𬎼(各半/兩)　竹葉
　右七味細剉以水三升煎取一升半乘熱淋洗冷即
　再煖作三度使
　
　
　
　
　
　
　
　
　
　聖濟總錄纂要卷十七
欽定四庫全書
　聖濟總録纂要卷十八
　　　　　　　　　　　　　　休寧程林纂
　　眼目門
　　　目生膚翳
論曰目生膚翳者以腑臓氣血虚實不調加以風邪痰
飲鬱於膈上熏蒸既久衝發於目乃生膚翳其睛上及
瞳人有物如蠅翅狀是為膚翳也
决明子丸方　治久患膚翳遮覆瞳子
　　决明子(炒/)　蕤仁(去/皮)　地膚子　白茯苓　防風
　　麥門冬　澤瀉　茺蔚子　枸把子　五味子
　　青葙子(各一/兩)　細辛　車前子　兎絲子(酒浸别/搗末三)
　　(分/)　生乾地黄(二/兩)　桂心(去粗皮/半兩)　黄芩　杏仁
　右十八味搗羅為末鍊蜜丸如梧桐子大每服二十
　丸食後以米飲下臨臥再服九月服此藥加兎肝一
　兩至二月停甚妙
盧㑹丸方　治眼熱赤痛及生膚翳
　　盧㑹(研半/兩)　鯉魚膽(一枚/取汁)　牛膽(乾者半兩濕/者用汁一合)
　　熊膽(研一/分)　石决明(剖削/一兩)　麝香(半/分)　車前子(一/兩)
　右七味除膽外擣研為細末後入汁同和匀鍊蜜丸
　如梧桐子大食後米飲下二十丸加至三十丸
貝齒散方　治目風熱赤生膚翳㸃眼
　　貝齒(七枚燒/為末)　珍珠(一分/為末)　龍腦(研半/錢)
　三味合研如粉每㸃眼時用黍米大於翳膜上日三
　度
菊花散方　治眼目膚翳侵及瞳人如蠅翅狀
　　菊花　防風　木通　木賊　􁦚靈脾(剉/)　荆芥
　　(去/梗)　甘草(炙各/一兩)
　右七味擣羅為散每服二錢食後茶半錢同㸃温服
　　　目生花翳
論曰目生花翳者㸃㸃色白狀如棗花魚鱗之類是也
此由肝肺實熱衝發眼目其始則目痛淚出變生白翳
宜急治之不爾則致障翳也
桑白皮湯方　治目生花翳白㸃狀如棗花
　　桑根白皮　木通(各一/兩半)　羚羊角　澤㵼　黄芩
　　旋復花　川大黄(炒/)　𤣥參　茯神(以上各/一兩)　甘
　　草(一/分)　甘菊花(半/兩)
　右十一味搗羅為細散每服二錢水煎温服
羚羊角湯方　治眼生白翳如棗花
　　羚羊角　大黄(炒/)　桑根白皮　黄連　决明子
　　黄芩(去黒/心)　甘菊花(各一/兩)　甘草(炙各/半兩)
　右八味搗篩每服三錢水煎煮食後温服
退翳􁦚术散方　治眼生花翳
　　蒼术(二兩米泔/浸一宿焙)　木賊　甘草(炙各/一兩)　榖精草
　　蟬蜕(各一/分)　蛇蜕(一錢焙/湯洗)　黄芩(半/兩)
　共七味為散每服一錢空心臨臥冷水調下
　　　目青盲
論曰龍木論稱内障有變青盲者初患之時昬暗不痒
不痛亦無翳膜至於失明與不患者相似是知青盲之
狀外無異證瞳子分明而不見物由肝腎氣虚精血衰
弱不能上榮故目盲而無所見者經曰肝氣通於目目
和則知白黑養生方乃以塞故井水瀆令人目盲豈其
本哉
羊肝丸　治内外障青盲雀目眼生黑花白翳十年以
　　上者可治
　　羯羊肝(一具切片/文武火炙)　蕤仁(一/兩)　錦文班鳩(一隻去/頭足腸)
　　(胃取肉/炙為末)　細辛　防風　黄連(去/鬚)　瞿麥子
　　蒺藜子　桂　甘菊花　牡蠣(燒為末/各五兩)　羌活(三/兩)
　　白茯芩(四/兩)　蔓菁子(二升蒸/五七徧)　决明子(炒二/兩)
　右十五味搗羅十二味為末入羊肝班鳩牡礪末乳
　缽内同研匀錬蜜和丸如梧桐子大毎服二十丸食
　後臨臥茶清下
澤瀉湯方　治肝臟熱衝目赤瞻視漠漠積年青盲不
　　見物
　　澤瀉　杏仁(湯浸去/皮尖研)　决明子(炒/)　大黄(炒/)　黄
　　芩　甘草(炙/)　枳實(麩/炒)　芍藥(各一/兩)　梔子仁
　　人參　赤茯苓　黄檗　細辛　白术(各半/兩)　柴
　　胡(四/兩)　青葙子(一/兩)　桑根白皮(炙三/兩)　升麻(一/兩)
　右十八味搗羅每服五錢水煎入生薑半分同煮再
　入芒硝半錢放温食後臨臥服日再
真珠散方　治眼青盲
　　真珠末(三/分)　胡黄連(三/分)　石决明(三兩搗碎/細末水飛)
　　琥珀(三/分)　地膚子(一/兩)　天靈葢(三分/燒灰)　母猪肝(半/兩)
　　(切炙/乾)
　右七味搗羅為散每服二錢食後温水調下臨臥再
　服日三
治青盲烏雞丸方
　右方用黄荆嫩頭春初取之九蒸九晒取半斤用烏
　鷄一隻純黑者以米飼五日安淨版上飼以大麻子
　又二三日旋收糞暴乾取入淨瓷缾子内熬糞令香
　黄然後和荆頭搗成末鍊蜜和丸如梧桐子大每服
　十五丸陳米飲下加至二十丸日二服
　　　將變内障眼
論曰眼疾始於浮淺久而弗圖變為内障者非一端也
龍木論内障皆有其漸葢從一眼先患後乃相牽其損
是肝腎氣虚風邪熱毒上攻眼目氣血衰微久則為害
但不痛不疼亦無眵淚目視如輕煙或如薄霧或見垂
絲或見蠅翅或見飛蛟其初若無足慮至其成内障則
慢慢不知矣今以將變内障者叙之葢圖難於易之意
也
瀉肝飲方　治雷頭風恐成内障先服瀉肝飲後服礠
　　石丸
　　防風(二/兩)　五味子(炒/)　細辛　車前子　黄芩
　　茺蔚子　桔梗(炒/)　大黄(炒/)　芒硝(研各/一兩)
　右九味搗篩為粗末每次服三錢水煎去滓放温食
　後臨臥服
礠石丸方
　　礠石(二兩燒赤/醋淬七徧)　五味子(炒/)　牡丹皮　附子(去皮/臍)
　　𤣥參(各一/兩)
　右五味搗羅為細末鍊蜜丸如梧桐子大毎服三十
　丸空心鹽湯下
黄蓍丸方　治肝虚勞兼膀胱久積虚冷目眩見花不
　　明漸成内障
　　黄蓍　白茯苓　石斛(去根各/二兩)　鹿茸(去毛酥炙/一兩半)
　　五味子(炒二/兩)　防風(去/义)　生乾地黄　覆盆子
　　酸棗仁　牡丹皮(各三/兩)
　右十味搗羅為末鍊蜜和丸如梧桐子大每服二十
　丸空心温酒下加至三十丸
蕤仁丸方　治内外障眼
　　生乾地黄(焙一/兩半)　菊花(焙一兩/一分)　蕤仁(三/兩)　黄連
　　(去/鬚)　車前子(各二/兩)　人參　麥門冬(各三/兩)　防風
　　黄芩　青葙子(湯浸/焙)　秦芁　羚羊角(各一/兩半)　甘
　　草(炙/)　丹參(炒/)　决明子(炒/)　天門冬　地膚子
　　升麻(炒/)　苦參(炒/)　地骨皮　羌活　𤣥參(炒各/一兩)
　　(一/分)
　右二十二味搗羅拌匀鍊蜜和丸如梧桐子大食後
　煮百合湯下二十丸加至三十丸但有瞳人不拘内
　外障翳並治
　　　目眵䁾
論曰目者五臟之精華肝之外候津液之道也若腑臟
挾熱内熏於肝衝發於目使液道熱澁結滯於眥瞼則
成眵䁾
羚羊角散方　治風熱衝肝上熏於目結成眵䁾
　　羚羊角(二/兩)　犀角(一/兩)　桑根白皮　生乾地黄(焙/)
　　防風　五味子　白蒺藜(炒/)　牛膝　羌活　芍
　　藥(各三/分)
　為末毎服二錢水煎温服
淋洗秦皮湯方　治目生眵䁾
　　秦皮　柴胡黄連(去/鬚)　黄檗　蛇衘(各二/兩)　苦
　　竹葉(二/握)　細辛(一/兩)
　每一服用藥二兩河水細細煎濃去滓須熱淋洗眼
　冷即再煖洗
黄檗膏㸃方　治風熱衝目多生眵䁾
　　黄檗(去粗皮/一兩)　蕤仁(半/兩)　大棗(青州者/三枚劈)
　三味以水三升同内瓷器中慢火煑至一升去滓取
　清再以淨瓷瓶子收每用銅筯㸃眼日五度
　　　眯目
論曰眯目者簸糠飛塵等物入於目中也治宜亟出之
久不出着於瞼眥因而傷動則為澁痛淚出古方初眯
時令綿裹筯撩去之或以墨汁或以雞血浮出者皆良
治雜物眯目不出方
　　桑根白皮
　一味取新者一片如筯大削一頭薄椎令軟滑漸漸
　入目中撥之須㬰自出
又方
　　猪脂(一/分)
　一味取塞鼻隨左右用之
又方
　　生粟米(七/夥)
　一味爛嚼并唾洗之即出
治雲母等入眼方
　　好墨
　研為細末用新筆蘸㸃眼大小眥頭即時隨墨出
又方
　　雞肝中血少許　取滴目中即出
又方
　　衣中白魚　暴乾研為末㸃眥頭即出
又方
　　酥　以少許内鼻中隨眯目左右垂頭臥少時令
　　　流入目中淚與眯物同出
　　　鍼眼
論曰鍼眼者以邪熱摶於血脈上攻眼目發瞼眥結焮
腫痛赤根白頭包裹膿汁痛如鍼刺治法當詳其外證
隨宜砭刺决泄邪毒後以消毒敗熱之劑斷其根本
半夏湯方　治目熱客目眥結成腫泡俗呼偷鍼者
　　半夏(湯浸七/徧去滑)　細辛(各一/兩)　前胡　枳殻(麩炒各/二兩)
　　烏梅肉(半/兩)
　毎服五錢水煎入生薑三片同煎食後臨臥温服
芍藥湯方　治熱毒攻目眥目腫起有膿汁者
　　赤芍藥(一兩/半)　羚羊角　𤣥參　防風　黄芩(各/一)
　　(兩/)　蔓荆實　甘菊花(各三/錢)
　每一次服五錢用白水煎膿入馬牙硝一錢俟食後
　臨卧時温服
㸃眼蕤仁煮方　治熱毒攻注目眥腫結赤痛
　　蕤仁(研去/皮)　黄檗(去麄/皮)　青竹茹(洗/切)　秦皮(各一/兩)
　　梔子仁(半/兩)
　剉碎拌匀以水三升入銅器中煑取一升以綿濾取
　清汁㸃眼日三五度
　　耳病門
　　　耳統論
論曰腎氣通於耳心寄竅於耳氣竅相通若牕牖然音
聲之來雖逺必聞若心腎氣虚精神失守氣不相宣内
外窒塞斯有聾聵之疾經所謂五臟不和則九竅不通
是也
　　　耳聾
論曰耳聾之證有二有腎氣虚精脱而聾者腎氣通於
耳也有經脈氣厥而聾者經脈終於耳也腎虚而聾者
其候面色黑氣厥摶於耳而聾者其候耳中煇煇焞焞
或耳中氣滿是也煇煇焞焞過在手少陽耳中氣過在
手太陽以至五絡皆㑹於耳中各有證候審而治之
肉蓯蓉丸方　治腎虚耳聾
　　肉蓯蓉(酒浸/切焙)　兎絲子(酒浸/搗研)　白茯芩(去黒/皮)
　　山藥　人參　熟乾地黄　桂(去麄/皮)　防風(去/义)
　　芍藥　黄蓍(半/兩)　附子(去皮/臍)　羌活(去蘆/頭)　澤瀉
　　(剉各/一分)　羊腎(一對批去/筋膜炙乾)
　共為末鍊蜜和丸如梧桐子大每服三十丸空心温
　酒下
山藥丸方　治耳聾
　　山藥　熟乾地黄　礠石(煆醋淬/七徧)　菊花(炒/)　黄
　　蓍　茯神(去/木)　木通(各一/兩)　升麻　獨活(各三/分)
　共為末鍊蜜和丸如梧桐子大每服二十丸米飲下
　加至三十丸
礠石酒方　治耳聾及耳鳴常如風水聲
　　礠石(搗研碎綿/裹半兩)　木通　菖蒲(米泔浸一二日/切焙各半斤)
　共㕮咀以絹囊盛以好酒一斗浸寒七日暑三日每
　飲三合日再
鐵酒方　治耳聾
　　鐵(五/兩)　酒(一/升)
　燒鐵令赤投酒中去鐵飲之仍以礠石塞耳中
菖蒲丸方　治耳聾塞耳
　　菖蒲　木通　礠石(煆醋/淬研)　乳香　杏仁(炒去/皮尖)
　　松脂　蠟(各一/分)
　共研極細入鵝膏同搗一二百杵撚如棗核大以鐵
　穿中心作一孔子先挑耳令淨然後内藥耳中入再
　初著時痒及作聲勿怪
治久耳聾方
　　烏驢乳(一/合)　皂莢(半兩/為末)　蠟(一/兩)
　相和於銚子内鎔成膏凝定即丸如棗核大用針穿
　透安耳中一宿至來日看之有物下來在耳門中即
　便取却再用一兩度即差
又方　治耳聾塞耳
　　雄黄(一/分)　硫黄(一/分)
　共研為末綿包裹一字於耳中即差
治耳聾灌耳方
　　鵝毛翎根筒(七/莖)　燈心(七/莖)　木通(一/兩)　地龍(三/條)
　共相和燒灰研毎用半錢以生油調傾入耳中便用
　綿紙塞耳且側卧良久如此三度
鯽魚膽膏方　治耳聾滴耳
　　鯽魚膽(一/枚)　烏驢脂(少/許)　生油(半/兩)
　和匀内樓葱管中七日滴放耳内
鵞膏方　治耳聾滴耳
　　鵝膏(一/合)
　以少許滴耳中
蟹汁方　治耳聾滴耳
　　生蟹(二/枚)
　搗絞取汁以少許滴入耳中
龜尿方　治耳聾滴耳
　　龜
　一味物合於中荷葉上養之專看葉上有尿收取滴耳中
鼠膽方　治耳聾灌耳
　　䑕膽(雄/者)
　取汁滴入耳内令透初益聾半日後便能聴雖久亦差
蠟紙角方　治耳聾
　　蠟紙(一/張)
　一物裁為四片每一片於筯上𦂳捲抽却筯以蠟紙
　捲子安耳中燃之待火欲至耳急除去當有惡物出
　在殘紙上日一角之角了以蠟塞定
又方　治耳聾
　以綿裹鐵内耳中隨耳左右口含礠石一塊即通
　　　風聾
論曰風聾者本於足少陰經虚風乘之令氣脈不通風邪
内鼓則耳中引痛牽及頭腦甚者聾閉不通故謂之風聾
黄蓍湯方　治風聾颼颼如風雨鐘磬聲或時出清水
　　或有膿汁
　　黄蓍(一兩/半)　附子(去皮/臍)　菖蒲(米泔浸一/宿各一兩)　木通(二/兩)
　　五味子　防風(各一/兩半)　礠石(醋淬七/次三兩)　杜仲(炒去/粗皮)
　　𤣥參　白茯芩　熟乾地黄　人參(各一/兩半)
　毎服三錢生薑三片大棗一枚同煎空心温服日二
魚腦膏方　治風聾年久
　　生鯉魚腦(二/兩)　當歸(切/焙)　細辛　白芷　附子(去/皮)
　　(臍/)　菖蒲(各半/兩)
　共為末以魚腦置銀器中入藥在内微火煑候香去
　滓入瓷盒中候凝如棗核大綿裹塞耳中
　　　勞聾
論曰勞聾者腎氣虚勞所致也足少陰腎經宗脈所聚
其氣通於耳腎氣虚弱宗脈耗損則氣安得聰徹而不
聵舊說謂因勞則甚要當節嗜欲慎起居無損腎臟為
要
内補丸　治腎虚勞聾
　　熟乾地黄　附子(去皮/臍)　桂心(去粗/皮)　肉蓯蓉(酒/浸)
　　(一/宿)　鹿茸(去毛酒/浸酥炙)　人參(各一/兩)　山藥(一兩/半)　柴
　　胡(三/分)　逺志(半/兩)　胡黄連(一/分)　白茯芩(一/分)　細辛
　　鍾乳(鵝管者二兩以甘/草水煎三日研)
　共為末再研匀鍊蜜丸如梧桐子大每服空心溫酒
　下二十丸
内蓯蓉丸方　治勞聾積久耳鳴
　　肉蓯蓉(酒浸一/宿切焙)　附子(去皮/臍)　山茱茰(炒/)　乾薑
　　桂心(去粗/皮)　巴㦸天(去/心)　熟乾地黄(焙/)　石斛(去/根)
　　澤瀉　兎絲子(酒浸一/宿别研)　人參　白茯芩　蛇牀
　　子(炒/)　牡丹皮　當歸(酒浸/令潤)　細辛　甘草(炙/)
　　菖蒲(米泔浸/一宿)　黄蓍　遠志　芍藥(各一/兩)羊腎(一/對)
　　(批去筋/膜炙)　防風(三/兩)
　除兎絲子外為末入兎絲子重羅鍊蜜丸如梧桐子
　大每服二十丸食後温酒下漸加至三十丸日三
　　　五聾
論曰五聾不同曰風聾曰乾聾曰勞聾曰虚聾曰聤聾
是也腎通氣於耳足小陰其經也經虚受風邪及勞傷
血氣停滯津液皆能致聾惟所受不同故其證各異葛
氏所謂風聾者痛掣乾聾者生耵聹勞聾者出黄汁虚
聾者肅肅作聲聤聾者膿汁出可不辨哉
黄蓍湯　治五聾
　　黄蓍(一兩/半)　附子(一兩去/皮臍)　菖蒲(米泔浸/宿一兩)一　木
　　通(一兩/一分)　礠石(醋淬七/次二兩)　白茯苓　五味子　防
　　風　熟乾地黄　𤣥參　人參(各一兩/一分)　杜仲(一/兩)
　　(去麄/皮)
　每服五錢生薑半分大棗二枚同煮温服續喫羊腎
　粥助之日四五服
　　　耳聾有膿
論曰耳聾有膿者葢腎藏虚勞傷血氣與津液相搏熱
氣乘之則結聚於耳中腐化膿汁氣不開竅則致耳聾
禹餘糧散方　治耳聾有膿
　　禹餘糧(煆醋淬/一分)　烏賊魚骨(去/甲)　伏龍肝　龍骨
　　(各半/兩)　附子(去皮臍/一兩)
　共為散每以一錢綿裹塞耳中日一易取差為度如
　有蟲加麝香一黑豆大
　一方加鐺墨半兩
治耳聾有膿水不絶臰穢方
　　肉蓯蓉(一/兩)　龍膽(一/兩)　白茅根(一/兩)
　共燒為灰以少蜜和今匀後入鯉魚膽汁三枚攪令
　稀即以絹捩取汁􁐍入耳中其捩乾滓捻作挺子以
　薄綿裹塞耳不過三日上愈
治腎熱耳聾有膿血溜日夜不止方
　　鯉魚腦(一/枚)　鯉魚腸(一/其)　烏麻子(一/升)
　先搗烏麻令碎入二味相和微火熬以煖布裏薄耳兩
　食頃開之當有白蟲出復更作藥若兩耳並膿分藥
　於兩耳中用若只一耳即於一面薄之不過三度差
二聖散方　治耳内出膿水
　　白附子　羌活(各一/兩)
　為散用猪羊腎各一隻切開每隻入藥末半錢不得
　着鹽溼裹煨熟五更初温酒嚼下續喫粥壓
速效散方　治耳聾膿出久不差
　　地龍(一條入白葱管/當門挂陰乾)
　入麝香少許研為細散摻入耳内
魚醋膏方　治耳聾出膿或有蟲
　　　耳虚鳴
論曰耳者心之寄竅腎氣所通也腑臟和平則其竅通
而無礙腎氣既虚風邪干之復以思慮勞心氣脈内結
不得疏通則耳内燂㷚與氣相擊而鳴或為鐘磬雷鼓
或如蟬噪皆腎虚所致也
礠石散方　治腎氣虚弱氣奔兩耳作聲甚則成聾
　　礠石(煆醋淬/七次)　熟乾地黄　菖蒲(米泔浸/一宿)　牡丹
　　皮　白术(各一/兩)　白茯苓　人參　芎藭　附子
　　牡荆子(炒/)　桂心(去麄/皮)　大黄(炒/)　桑螵蛸(切破/炙)
　　當歸(各半/兩)　羊腎(一對切去/筋膜炙乾)
　共為散每服一錢温酒調下日三加至二錢不拘時
桑螵蛸散方　治腎氣虚弱氣奔兩耳鳴甚則成聾
　　桑螵蛸(炙/)　附子　人參　白茯苓　當歸　桂
　　心(各半/兩)　牡丹皮　白术(炒/)　熟乾地黄(各一/兩)
　　羊腎(切去筋/膜炙乾)
　每服一錢空心食前温酒調下日三加至二錢
鹿茸丸方　治腎勞虚後耳常聞鐘磬風雨之聲補腎
　　鹿茸(去毛酒浸/一宿酥炙)　礠石(煆醋/淬)　枳實(麩炒各/二兩)　附
　　子(去皮/臍)　山藥　肉蓯蓉(酒浸/切焙)　牡蠣(煆各一/兩半)
　　五味子　巴㦸天(各一/兩)　楮實(炒别搗/末三兩)
　共為末入楮實末同羅鍊蜜和丸如梧桐子大每服
　二十丸至三十丸空心牛膝酒下
塞耳方　治耳内晝夜虚鳴
　　菖蒲　烏頭(去皮臍生/用一兩)
　為末綿裹半錢塞耳中再易之
牛膝煑丸方　治腎虚弱風邪干之上攻於耳常作蟬
　　鳴以至重聴
　　牛膝　海桐皮(二味各半斤搗末用好酒/五斤于銀石器内熬成膏)　蘹香
　　子(炒/)　當歸　五加皮　赤箭　赤芍藥　桂心
　　(去粗/皮)　麻黄(去根/節)　地龍(炒/)　木香　獨活　乳
　　香(研/)　防風　骨碎補　麒麟竭　乾蠍(炒去/土)沉
　　香　天南星(生用各/一兩)　附子(去皮/臍)　烏頭(去皮/臍)　棟實
　　川芎(各二/兩)　虎腦骨(四兩/酥炙)　沒藥(一/兩)　麝香(研半/兩)
　共研再入前膏内和搗三千杵丸如梧桐子大毎服
　十丸至十五丸空心温酒或鹽湯下
　　　耳耵聹
論曰耳者腎之候心之寄竅風熱摶於經絡則耳中津
液結聚如麩片之狀久則丸結不削或似蠶蛹致氣竅
不通耵聹為聾
豬脂膏方　治耵聹塞耳聾强堅不可挑塞耳
　　生豬脂(一/合)　釡下墨(半兩/研)
　調和成膏揑如棗核大綿裹塞耳中
地龍汁方　治耵矃塞耳聾强堅不可挑灌耳
　　地龍(溼者五/七條)
　取汁數滴入耳中挑即自出
　　　聤耳
論曰腎氣通耳耳者腎之候若其經為風邪所乘毒氣
藴結於耳中以至膿汁俱出妨悶疼痛謂之聤耳
白斂散方　治聤耳出膿血塞耳
　　白斂　黄連　龍骨　赤石脂　烏賊魚骨(去甲各/一兩)
　為散先以綿拭乾用藥一錢綿裹塞耳中
鯉魚腸方　治聤耳出膿久不差者
　　鯉魚腸(一具/細切)　醋(三/合)
　合搗布裹棗核大塞耳半食頃痛即有蟲出著布即
　拔之更易新者蟲盡為度
附子散方　治聤耳耳中痛
　　附子(去皮臍/一分)　黄連(半/兩)
　為散以少許摻耳中
又方　治聤耳塞耳
　　母鼠肝(一/具)
　旋取活鼠乘肝熱時以棗核大塞耳中
治聤耳方
　　石首魚腦中枕子
　為末摻耳中即差
　　　百蟲入耳
論曰百蟲入耳其類不一古方或灌以藥或導以物皆
以意出之也獨驢乳牛酪二物最為良法諸蟲之入耳
灌之即化為水其入腹者則連服數劑取差
灌耳牛乳方　治蚰蜒入耳
　　牛乳(一/盞)
　少少灌入耳内即差若入腹者飲一二升當化為黄
　水出未出再服
塗耳百部方　治蚰蜒入耳
　　百部(切/焙)
　為末以一字生油調塗於耳門上其蟲自出
胡麻枕耳令出方　治蚰蜒入耳
　　胡麻(半升炒/令香)
　碎研以葛袋盛側臥枕耳
豬肉掩耳方　治蜈蚣入耳
　　豬肉(一兩/片)
　炙令香掩耳上立出
鯪鯉甲方　治蟻入耳
　　鯪鯉甲(半兩燒/為灰)
　以水調濾過滴入耳中即出
豬脂枕耳方　治蟻入耳
　　豬脂(一/片)　豬肉(一/片)
　將豬脂煮豬肉令香安耳孔邊枕睡即出
蜀椒醋灌耳方　治百蟲入耳
　　蜀椒(半兩/為末)　醋(半/盞)
　以椒末入醋中少灌入耳内行一二十步即出
葱油枕睡方　治百蟲入耳
　　油麻(一升炒研/令煙出)　葱白(一莖切/炒令香)
　將葱與油麻拌匀以缾子盛當耳門安側睡令缾口
　向耳無令傾蟲從耳中出至缾子内即去之
又方
　以火照之即向明出
擊刀方　治百蟲入耳
　以刀口於耳上相擊作聲蟲即出也
治百蟲入耳方
　　雄雞冠血(不拘/多少)
　滴耳内立出
治蜈蚣入耳閉氣令出方
　閉氣氣滿即吐復閉取令出或死耳中徐徐以物鉤
　出之若積久不出者取新熱猪肉安耳竅上即出
治飛蛾入耳法
　先大吸氣仍閉口掩鼻呼出氣蟲即隨氣出
又方
　以雞肉塞耳中立出
　　鼻病門
　　　鼻病統論
論曰肺為五臟華葢開竅於鼻肺氣和則鼻亦和肺氣
感風冷則為清涕為齆為息肉為不聞香臭肺實熱則
為瘡為痛膽移熱於腦則濁涕不已謂之鼻淵惟證候
不同故治􁈛亦異
　　　鼻塞氣息不通
論曰鼻塞氣息不通者以肺感風寒其氣摶結不得宣
快窒塞既甚而息不能出入也巢氏謂息肉生長致氣
塞不通蓋有未嘗生息肉而氣息不通者宜析而治之
人參湯方　治肺風上攻鼻塞不通
　　人參　白茯苓　陳橘皮(去/白)　蜀椒(去目并合/口者妙)
　　麻黄(去根/節)　黄芩　羌活(各半/兩)
　每服三錢水煎食後温服
杏仁煎方　治肺傷寒氣欬嗽唾痰聲重鼻塞補肺
　　杏仁(去皮尖雙/仁二兩研)　棗肉(煑去皮/核一升)　白蜜　生薑汁
　　酥(各半/升)　餳(一/升)
　同合和於銀器中微火煎候熟服一匙頭温酒調下
　食後
人參丸方　治肺風上攻鼻塞不通
　　人參　防風　細辛　黄蓍　沙參　甘菊花(炒/)
　　木通(各半/兩)
　共為末鍊蜜丸如梧桐子大每服十丸温水下日再
木通膏方　治鼻窒塞不通利
　　木香　細辛　當歸　川芎　木通　蕤仁(研/)
　　白芷(各半/兩)
　共細剉内銀石器中入羊髓㣲火煎候白芷色黄膏
　成去滓澄清凝每用小豆大内鼻中日再以差為度
　　　鼻塞不聞香臭
論曰鼻有息肉不知香臭者亦有無息肉而不知香臭
生息肉不知香臭已例方濟此姑論鼻塞不聞香臭葢
鼻之窒塞或冷風乘或肺壅熱冷熱故異其塞則一皆
肺臓不和氣不宣通也治塞者當審其冷熱
天門冬丸方　治鼻塞不聞香臭
　　天門冬　白茯苓(各五/兩)　人參　枳實(炒/)　甘草
　　(炙各/三兩)　檳榔(二/兩)
　共為末鍊蜜和丸如梧桐子大每服二十丸食後漿
　水下日再暑月以牛乳下
通氣膏方　治鼻中不利窒塞不通不聞香臭
　　木通當歸　川芎　蕤仁　桂心(各半/兩)　細辛
　　白芷
　共細剉與羊髓三兩同於銀石器中微火煎至白芷
　黄色去滓澄凝毎取小豆大塞鼻中日再
芎藭散方　治鼻塞不聞香臭
　　芎藭　辛夷(各一/兩)細辛(三/分)　木通(半/兩)
　每用少許綿裹塞鼻中溼即易
𤓰蔕散方　治鼻塞不聞香臭
　　𤓰蔕　藜蘆(各一/分)
　每用一錢綿裹塞鼻中日三易
　　　齆鼻
論曰鼻和則知香臭夫鼻為肺之竅非能自和也必肺
氣流通然後鼻為用而香臭可知若心經移熱于肺致
肺臟不和則其竅亦無以宣達故為齆鼻此乃内經所
謂心肺有病則鼻為之不利也
黄蓍散方　治齆鼻順肺氣四時服食
　　黄蓍　人參　防風　防己　生乾地黄　桔梗(炒/)
　　芍藥　黄芩　澤㵼　石南葉　白术(米泔浸/一宿炒)
　　桂心(去粗/皮)　甘草(炙/)　牛膝(酒浸/一宿)　赤茯芩
　　紫苑(各三/兩)
　共為散每服一錢温酒調下如要丸鍊蜜丸如梧桐
　子大毎服三十丸温酒下
雄黄丸方　治齆鼻
　　雄黄(一/錢)　甘草(炙/)　附子(去皮/臍)　細辛(各一/分)
　為末用羊膽汁和丸如棗核大以綿裹内鼻中移時
　出惡物即差
細辛散方　治齆鼻不聞香臭宜塞鼻
　　細辛　甘草(炙/)　附子(去皮/臍)　木通(各一/分)
　為散以羊膽汁和如棗核大塞鼻中
治齆鼻法
　伏面臨牀以新汲水淋玉枕上即差
治齆鼻吹鼻
　　皂莢(一挺炙/去皮子)
　為散以一字吹入鼻中即差
　　　鼻中生息肉
論曰鼻者肺之竅鼻和而知香臭風寒客於肺經則鼻
氣不利使津液壅遏血氣摶結附著鼻間生若贅疣有
害於息故名息肉
羊肺散方　治鼻中息肉
　　羊肺(一具切去/筋膜炙乾)　木通(半/兩)　白术(米泔浸一宿/炒黄四兩)
　　乾薑(半/兩)　肉蓯蓉(酒浸一/宿半兩)　川芎(半/兩)
　為散每服一錢食後米飲調下日二
礬石丸　治鼻生息肉
　　礬石(熬令汁/枯四兩)　木通　細辛(各半/兩)　丹砂(研一/分)
　共為末麪糊和丸如小豆大每用一丸綿裹内鼻中
　一日一易取下息肉止
胡粉膏方　治鼻中息肉不通𫝊鼻
　　胡粉(炒/)　白礬(燒令汁盡/各等分)
　為末用青羊脂和成膏以少許塗𫝊息肉上
　　　鼻淵
論曰内經謂膽移熱於腦則辛頞鼻淵鼻淵者濁涕下
不止也夫腦為髓海皆藏至陰故藏而不瀉今膽移邪
熱上入於腦則陰氣不固而藏者瀉矣故腦液下至滲
於鼻其證濁涕出不已若水之有淵源也治或失時𫝊
衂衊瞑目之患
防風散方　治腦熱鼻淵下濁涕不止
　　防風(一/兩)　黄芩　人參　甘草(炙/)　川芎　天門
　　冬(各一/兩)
　為散每服二錢食後沸湯調下日三
雞蘇丸方　治腦熱肺壅鼻淵多涕
　　雞蘇葉(乾/者)　麥門冬　桑根白皮　川芎　黄蓍
　　(炙/)　甘草(炙各/一兩)　生乾地黄(二/兩)
　為末鍊蜜和丸如桐子大每服二十丸食後臨卧人
　參湯下
辛夷膏方　治肺熱鼻塞多涕
　　辛夷(一/分)　白芷(三/錢)　藁本　甘草　當歸
　細剉以清酒二盞羊髓十兩銀器内微火煎五七沸
　傾入盒中澄凝每取一豆許内鼻中日夜各一服
　　　鼻流清涕
論曰五臓化液遇熱則乾燥遇寒則流行鼻流清涕至
於不止以肺臟感寒寒氣上達故其液不能收制如此
且涕泗洟皆鼻液也以繼泣則曰涕以生於肺則曰泗
涕甚曰洟此獨言涕與宣明論五臓化液肺為涕同意
細辛丸内鼻方　治腦冷鼻塞時出清涕
　　細辛　桂心　甘遂(炒/)　芎藭　附子(各一/分)辛夷
　　(半/兩)　木通(二/兩)
　為末鍊蜜丸如棗大以綿裹内鼻中勿令氣泄覺小
　痛搗生薑汁和撚即愈
　一方用狗膽和丸
芎藭膏方　治鼻塞多清涕
　　芎藭　呉茱茰(炒湯/浸)　蜀椒(去目/炒)　細辛　乾薑
　　皂莢(去皮子/各三分)
　細剉以醋浸一宿内猪脂於銀器石器中煎五七沸
　去滓頃入盒中澄凝以綿裹少許内鼻中
黄連汁方　治鼻塞多年清水出不止灌鼻
　　黄連(去鬚/二兩)蒺藜苗(二/握)
　細剉水二升煎至一升取一合灌鼻中不過再灌大
　嚏即差
蒺藜汁方　治鼻塞清水不止灌鼻
　　蒺藜(一/握)
　細剉以水三盞煮至一盞去滓仰面先滿口含飯取
　汁一合灌鼻中不過再灌嚏出息肉差
　　　鼻中生瘡
論曰心肺有病鼻為之不利葢心肺在膈上肺開竅於
鼻心肺壅熱氣熏於鼻間藴積不散其證乾燥而痛甚
則成瘡也惟能平調心火以利肺經則瘡可已
升麻湯方　治鼻乾痒生瘡乾嘔不下飲食
　　升麻　桔梗　黄芩　犀角　貝母(去/心)　龍膽(各半/兩)
　　甘草(炙一/分)
　每服三錢水煎食後温服不拘時
硫黄膏　治面瘡鼻頭赤爛
　　硫黄(研細/一錢)
　以葱白三寸入童便二合浸一宿研絞取涎和末如
　膏塗上不見風日二
梔子煎方　治肺氣風熱鼻内生瘡
　　山梔子(去皮/榖)　苦參　木通(各三/兩)
　細剉以四兩酥同煎令香去滓頉入盒中毎以少許
　滴入鼻中
礬石煎方　治鼻中熱氣生瘡有膿殠兼有蟲
　　礬石(一兩/枯)　苦參　生地黄(洗令浄絞/取汁三合)
　二味為末以地黄汁并水二盞煎至三合綿裹去滓
　少吹滴鼻中三五度差
黄檗飲方　治鼻中熱氣生瘡有膿殠兼有蟲
　　黄檗(二/兩)
　以冷水浸二宿絞取汁一盞服之
　　　疳蟲蝕鼻生瘡
論曰五臟皆有蟲蟲得風則化肺開竅於鼻肺經既虚
風熱乘之鼻氣壅塞不得宣通則疳蟲因得浸蝕瘡生
鼻間
治鼻中疳瘡方
　　牛鼻津　取塗瘡上
椿根湯方　治疳蟲蝕人口鼻
　　椿根(切一升/去皮)　鹽(半/合)　葱白(切半/升)　豉(半/升)　椒(一/合)
　　(去/目)
　合和以醋及清泔各三升同煎數十沸去滓約及一
　升分作三服有惡物出小兒量加減
如聖散方　治疳蟲蝕鼻生瘡及鼻下赤爛
　　胡粉(半/兩)　麝香(研一/字)　甜𤓰蔕(七枚為末/粉内同研)
　合研匀用蟾酥少許水浸一宿次日取蟾水先和粉
　次同和丸如菉豆大毎用二丸水化傅瘡上鼻下赤
　爛者亦塗之小兒每用一丸
青金散方　治疳蟲蝕鼻生瘡及鼻涕淹漬
　　銅青　白礬(生研各/等分)
　同為散每用少許傅瘡上小兒亦可用
　
　
　聖濟總録纂要卷十八
欽定四庫全書
　聖濟總録纂要卷十九
　　　　　　　　　　　　　　休寧程林纂
　　口齒門
　　　口齒總論
論曰足太隂脾之經其氣通於口足陽明胃之經手陽
明大腸之經其脈並夾於口故其腑臟風邪溼熱發於
經則於是有口吻之疾牙齒者骨之所終髓之所養也
又手陽明之支脈入於齒故骨髓之氣不足與夫陽明
之脈虚不能有所滋養於是有牙齒之疾牙齒之疾其
候甚多治􁈛之法固不得畧也養生方云雞鳴時叩齒三
十六下食畢令啄齒皆宜長行之令齒不蠧去蟲又早
朝未起潄口中玊泉令滿口嚥之啄齒二七遍去蟲牢
齒千金又曰每旦以鹽一捻内口中以煖水揩潄及叩
齒百徧為之不絶不過五日即牢密若此之類皆簡易
可行行之有效不可忽也
　　　口瘡
論曰口瘡者由心脾有熱氣衝上焦熏發口舌故作瘡
也又有胄氣弱榖氣少虚陽上發而為口瘡者不可執
一而論當求所受之本也
當歸膏方　治口爛生瘡水漿不下
　　當歸(一/兩)　射干　升麻　附子(各半/兩)　白蜜(四/合)
　　猪脂(五/兩)
　除蜜外并剉先煎脂化去滓入諸藥慢火煎候附子
　色黄又去滓入蜜更煎如膏以瓷器盛毎服如杏核
　大含之日三五度嚥津不妨
黄連膏方　治口瘡并咽喉塞
　　黄連(三/兩)　猪脂(一/斤)　白蜜(四/兩)　羊髓(研二/兩)
　以慢火煎猪脂取油去渣入黄連又煎令黑色下羊
　髓髓化以綿濾去滓入蜜更煎成膏瓷盒盛每含一
　棗大日三五度嚥滓不妨
燒肝散方　治口瘡久不差
　　茵陳蒿　犀角屑　石斛　白术　柴胡(各半/兩)
　　芍藥　吳茱茰(湯浸/三徧)　紫參　桔梗　防風　桂
　　心　人參　白蕪荑(各一/分)
　每服五錢以白羊肝五兩切去筋膜入葱白一莖細
　擘相和濕紙三五重裹慢火煨熟空腹頓服米湯下
巴㦸散方　治元臟虚冷上攻口瘡
　　巴㦸天(一/兩)　白芷(半/兩)　髙良薑(為末/一錢)
　為細散用猪腰子二隻去筋膜毎一隻入藥散一錢
　用紙溼裹煨熟乘熱去紙以口吸熱氣有涎即吐候
　冷細嚼服之
生薑煎方　治口瘡疼痛
　　生薑(取汁/一盞)　白沙蜜(三/兩)
　用煎十沸用瓷器盛時時以熱水調一匙含嚥之
栁花散方　治口瘡
　　黄檗(一/兩)　澱花(半/兩)
　為散臨卧乾摻誤嚥亦不妨
升麻含汁方　治口瘡
　　升麻(不拘/多少)
　一味含一里嚥津
升麻飲方　治口内生瘡齒齗肉爛
　　升麻　黄連　羚羊角　𤣥參　麥門冬　黄芩
　　葛根　甘菊花　防風　羌活　大黄(各半/兩)　人
　　參(三/分)　甘草(炙/)　知母(各一/分)
　毎服三錢水煎食後温服
𤣥參湯方　治心肺壅熱口内生瘡胸膈痰逆
　　𤣥參　茅根　羌活　竹茹　木通　羚羊角
　　升麻(各半/兩)　黄連　苦竹葉　人參　半夏(浸去/滑各)
　　(三/分)　甘草(炙一/分)
　每服三錢入生薑三片同煎温服食後再服
𤣥參丸方　治口瘡
　　𤣥參　天門冬　麥門冬(各一/兩)
　為末錬蜜和丸如彈子大每用一錢丸綿裹含花嚥津
　　　口糜
論曰膀胱移熱於小腸隔腸不便上為口糜夫小腸之
脈絡心循咽下膈抵胃陰陽和平水榖入胄小腸受之
通調水道下輸膀胱今熱氣厥逆膀胱移熱於小腸胃
之水榖不得傳輸於下則令腸膈塞而不便上則令口
生瘡而糜爛也大抵心胃壅熱則必熏蒸於上不可槩
以𫝊藥當求其本以治之
大青丸方　治口糜生瘡久不差及心脾中熱乍發乍退
　　大青(去/根)　甘草(炙/)　枳殻(麩/炒)　苦參(各三/分)　生乾
　　地黄(焙/)　升麻(各一/兩)　黄連(半/兩)
　共為末鍊蜜丸如梧桐子大每服二十丸食後熟水
　下日二服
升麻丸方　治口糜生瘡
　　升麻　黄連　黄檗(炙/)　杏仁(各一兩/去皮尖)
　將上三味為末次研杏仁如膏鍊蜜三兩以藥末并
　杏仁和為丸如彈子大每服一丸含化嚥津
　　　口吻瘡
論曰口吻瘡者其瘡發於脣吻之間疼痛微腫溼爛有
汁世名燕口又名肥瘡此由脾胃有熱隨氣熏蒸因上
攻於口脣與津液相搏所致
芎藭丸方　治口吻瘡
　　芎藭(二/兩)　白芷　陳橘皮(去/白)　黄連(各半/兩)
　為末鍊蜜和丸如梧桐子大每服二十丸甘草湯
　下不拘時候
麝香散方　治口吻生瘡乆不差
　　人中白(研/)　麝香(研各/一錢)
　再研匀塗瘡上
葵根散方　治口吻瘡
　取秋葵根一握燒作灰研為散𫝊之
　　　口舌生瘡
論曰口舌生瘡者心脾經藴熱所致也葢口屬脾舌屬
心心者火脾者土心火積熱𫝊之脾土二臟俱蓄熱毒
不得發散攻衝上故令口舌之間生瘡腫痛
烏犀湯方　治口舌生瘡
　　犀角屑(三/分)　羚羊角屑(三/分)　丹砂(三/分)　黄茋(半/兩)
　　大黄(一/分)　升麻(半/兩)　生乾地黄(一/兩)　射干(一/分)　天
　　門冬(生者去/心一兩)　𤣥參(三/分)　甘草(炙一/兩)
　每服三錢水煎食後温服
防風散方　治口舌生瘡
　　防風(一/兩)　龍膽(一/兩)　生地黄(二/兩)　沉香(半/兩)　升麻
　　(半/兩)
　每用二錢入鹽少許沸湯調匀揩齒含嚥便睡
茯神丸方　治積年口舌瘡諸方不瘥
　　茯神(一/兩)　白术(一/兩)　旋復花(半/兩)　縮砂蔤(三分/去皮)
　　大黄(煨半/兩)　芍藥(半/兩)　桂心(三/分)　郁李仁(一/兩)　大
　　麻仁(别研/二兩)　人參(半/兩)　枳殻(炒三/分)　訶梨勒(一/兩)
　　厚朴(薑汁炙/一兩)　白檳榔(三/分)　白鮮皮(半/兩)　陳橘皮
　　(去白/一兩)　地骨白皮(半/兩)
　為末鍊蜜和丸如梧桐子大每服二十丸空心粥飲
　下加至三十丸
　　　口殠
論曰口殠者脾之候心脾或熱藴積於胃變為腐臊之
氣停聚不散隨氣上出熏發于口故令殠也
升麻散方　治口殠生肌長齗
　　升麻(二/兩)　防風(一/兩)　當歸　白芷(各半/兩)　川芎
　　藁本(各三/分)　麝香(一/分)　甘草(炙半/兩)　木香　細辛
　　(各一/分)
　每用一錢𫝊齒根下甚者綿裹含化嚥津
七香丸方　治口及身殠
　　白豆䓻仁　丁香　藿香　零陵香　青木香
　　白芷　桂心(各一/兩)　香附子(二/兩)　甘松香　當
　　歸(各半/兩)　檳榔(二/枚)　沉香(一/兩)
　為末鍊蜜和丸常含一丸大豆大咽汁日三夜一亦
　可常含咽汁五日口香十日體香二七日夜被香三
　七日下風人聞香四七日洗手水落地香五七日把
　他人手亦香慎五辛下氣去殠
芎藭散方　治心虚寒口殠蟲蝕齒痛
　　芎藭　白芷(各一/兩)　甘草(炙三/分)　桂心(去麄/皮)　杜
　　蘅(各半/兩)　當歸(切三/分)
　為散食前煖酒調下一錢日二服三十日體皆香即
　差
草豆䓻丸方　治心脾藴熱隨氣上熏發為殠
　　草豆蔻仁　丁香(各一/兩)　麝香(一/分)　藿香葉
　　零陵香　桂心　莎草根(去/毛)　木香　白芷
　　當歸　檳榔(各半/兩)
　為末鍊蜜和丸如雞頭大每含化一丸嚥津液日三丸
　　　脣瘡
論曰脣瘡者以脾胃有熱熱氣循經而外發於脣故生
瘡也葢足陽明之脈下循鼻外入上齒縫中還出挾口
環脈内經謂脾之合肉也其榮脣也是故脾胄之經與
脣相應熱氣乘經而衝發所以脣為之生瘡
硫黄膏方　治脣瘡及𦂳瘡久不差
　　硫黄(研/)　白礬(枯/研)　丹砂(研/)　水銀　麝香(研/)
　　黄檗(各一分/為末)
　同研候水銀星盡用臘月豬脂和如泥先拭令淨後
　以膏塗之日三五上即差
五倍子散方　治口脣生瘡
　　五倍子(去心/中虫)　槐花(擇/)
　等分為細散每用蜜𫝊脣上如瘡口乾以葱汁調上
治瀋脣瘡方
　　鯉魚血
　一味取血磨墨相和塗之差
　　　脣生核
論曰脣生核之候大槩與脣瘡𦂳脣相類然其腫至於
生核者葢足陽明與太陰為表裏臓腑俱有風熱風熱
之氣衝發二經與血氣相摶而為脣腫外復為風冷所
乘血氣凝結聚而不散故生核也
防風湯方　治脾胃藴積熱氣復為風冷所摶脣邊生
核結硬疼痛
　　防風(去乂/半兩)　菊花(一/兩)　升麻(半/兩)獨活(半/兩)　黄芩
　　(半/兩)　知貝(半/兩)　𤣥參(半/兩)　生乾地黄(半/兩)　藁本(半/兩)
　　大黄(炒半/兩)　梔子(半/兩)　前胡(半/兩)　桔梗(半/兩)　甘草
　　(炙/)　麥門冬(各半/兩)
　毎服用三錢水煎食後温服日三
黄連散方　治脾胃積熱風冷乘之脣結核
　　黄連(去/鬚)　升麻　龍膽(各一/兩)
　為散綿裹如彈子大臨卧新汲水浸過含化嚥津
治脣生核腫痛如彈方
　　牛膝(燒灰存/性研)
　先以鍼刺出惡血次用藥少許以新汲水調塗核上
治脣黑腫生核痛痒不可忍方
　　古銅錢(青者/四文)
　放石上以臘月豬脂磨取汁塗之
　　　重舌
論曰重舌者以心脾二經藴伏熱氣循緣經絡上衝舌
木遂令舌下血脈脹起如小舌狀故謂之重舌葢心開
竅於舌足太陰之脈屬脾絡胃上膈挾咽連舌本散舌
下故也(紫雪服/之甚効)
牛黄散方　治重舌
　　牛黄(研/)人參(各半/兩)　白茯芩(三/分)　大黄(炒半/兩)
　　當歸(一/分)　甘草(炙半/兩)　丹砂(研半/兩)
　為散每服半錢温水調下甚者加至一錢食後服
　　　舌腫强
論曰心氣通於舌脾脈挾咽連舌本散舌下心脾二經
受風邪則舌本强不能卷舒久或熱氣加之則腫腫則
脈筋脹急勢連咽喉礙於呼吸法宜刺之洩去惡血及
餌以藥
白茯苓湯方　治舌腫强
　　白茯芩　牛黄(研各/三分)　犀角(屑一/分)　甘草(炙/)　人
　　參　羚羊角(屑/)　熟乾地黄　白术　桂(各半/兩)
　每服三錢水煎温服日三
百草霜方　治舌忽𦂳硬逡巡能塞煞人者
　　百草霜　好鹽(各半/兩)
　同研匀表裏塗之立效
䗪蟲散方　治舌腫滿口言語不得
　　䗪蟲(五十/枚)　鹽(半/兩)
　細研為末每服以水煎熱含冷吐以差為度
螵蛸散方　治木舌腫强
　　桑螵蛸(十二月/者炙黄)
　每服半錢萊菔汁調下
蚯蚓塗方　治舌腫滿塞喉欲死
　　蚯蚓(一/條)
　以少許鹽花化為水塗咽喉舌上良久漸消
　　　牙齒厯蠧
論曰牙齒厯蠧者腎虚弱也骨髓不固氣血衰耗不能
滎潤於牙齒故令人牙齒黯黑謂之厯蠧
麝香散方　治齒厯蠧
　　麝香(一/匙)　定粉(一/錢)　黄蠟(半/兩)
　細研前二味鎔蠟調之攤在紙上每臨卧時剪作片
　子貼所患齒上
升麻散方　治牙齒厯蠧齒根黯黑
　　升麻　槐枝灰(各半/兩)　白附子　蜜陀僧(煆/)
　　露蜂房(各一/分)
　為散入地黄汁一合和匀陰乾每用揩齒
　　　牙齒疼痛
論曰牙齒疼痛有二手陽明脈虚風冷乘之而痛者謂
之風痛蟲居齒根蝕侵不已傳受餘齒而痛者謂之蟲
痛二者不同古方有塗𫝊潄渫之藥治去風蟲用之各
有法也
細辛散方　治牙齒疼痛頭面浮腫喫冷熱物不得
　　細辛　芎藭　藁本　獨活(各一/兩)　地骨皮(半/兩)
　　蒺藜子(三/分)
　為散綿裹如江豆大含化嚥津每日三五度易之去
　膈間風熱若患頭風鼻塞先以油塗頂心以手摩一
　二百遍次用散一錢又摩頂心依前法
地骨皮湯方　治牙齒疼痛吃物不得
　　地骨皮(一/兩)　細辛(半/兩)　生乾地黄(一/兩)　戎鹽(一/分)
　每用五錢以水煎三五沸熱潄冷吐以差為度
地黄湯方　治牙齒痛
　　生乾地黄(三/兩)　獨活(一/兩)
　㕮咀每用五錢以酒一盞浸一宿煎十餘沸熱潄冷
　吐以差為度
栁枝湯方　治齒痛連牙額疼
　　栁枝　槐枝　黒豆(各一/合)　蜀椒(炒去目/半兩)　青鹽
　　細辛　羌活(各一/分)
　除椒鹽外剉先以水六盞煎取二盞入椒鹽再煎一
　盞通口潄之不拘時候以差為度
　　　齒䘌
論曰齒䘌如疳䘌蟲之證齒根先露壞爛膿血俱出口
内氣息葢緣臓腑壅滯熏發上焦攻衝齒牙又有嗜肥
甘過多或宿食在齒根不能潄去致腐殠之氣淹漬而
成者
雄黄膏方　治齒䘌蟲蝕牙齒
　　雄黄(别研/半兩)　牛酥(五/兩)　黄蠟　白蜜(各一/兩)　􁁟本
　　(三/分)　丹砂(别研/一分)　藜蘆(一/分)　升麻　川芎　白芷
　　杏仁(去皮尖雙/仁各半兩)
　除别研藥并蜜蠟外餘細剉先於鐺中以酥煎所剉
　藥候杏仁赤黑色去渣下蜜蠟煎二十沸候膏成續
　下别研藥攪勿住手候凝成膏於瓷器盛每以少許
　塗齒病處或蟲孔中㸃之大騐
薔薇根膏方　治齒䘌
　　薔薇根(二/兩)　地骨皮(一/兩)　葱根(一/根)　胡粉(一/兩)　白
　　蠟(一/分)
　前三味俱剉以水二大盞煎至半盞以重抄紙半張
　浸之暴乾更濕浸汁盡為度乾了以粉蠟塗之於上
　剪作條子夜卧貼之神效
細辛散方　治齒䘌齒根腐爛
　　細辛(二/兩)　川升麻(二/兩)　地骨皮(二/兩)　角蒿(二/兩)
　　牛膝(二/兩)　生地黄(五/兩)
　都燒為灰細研每夜臨卧傳齒根或以蠟紙上貼之
　至旦即去
黄礬散方　治疳䘌齒根宣露
　　黄礬(燒灰/一分)　麝香(研一/錢)　乾蛤殻(燒灰研/一分)　防風
　　(去/义)　獨活(各一/兩)
　除别研外為散以煖漿水潄口後用藥貼齒根上有
　涎即吐出日再貼即差
藜蘆散方　治齒疳風䘌疼痛不止
　　藜蘆　蜀椒(去目/炒)　附子(各一/分)　麝香(研一/錢)
　先以三味為散次下麝香和匀每用一錢綿裹置所
　患處有涎吐之
　　　蟲蝕牙齒
論曰字書謂凡動皆風蟲以風化葢手陽明脈入於齒
其經虚損骨髓不榮風邪乘之攻入於齒毒氣與溼相
摶而生蟲故云蟲蝕牙齒也其狀齒根有竅或作疼痛
甚則搖動宣露浮腫作殠世俗亦呼為蚛牙
玊池散方　治蟲蝕牙齒蛀蚛風痒搖動疼痛及牙宣
　　出血氣息浮腫等疾
　　地骨皮　白芷　升麻　防風　細辛　芎藭
　　槐花　當歸　藁本　甘草
　共十味等分搗羅為末散常用揩牙良久以温水潄
　次用藥散二錢生薑三片黑豆三十粒同煎含冷吐
附子丸方　治久患牙疼及齒蚛
　　附子(一兩去皮/臍生用)　蜀椒　蓽撥　黄蠟(各一/分)
　四味搗羅三味為末鎔蠟和丸如梧桐子大每用綿
　裹一丸以患牙咬之如蚛安在蚛竅内
比金散方　治牙疼不止去風蚛神仙功效
　　雄黄(不拘/多少)
　一味研細隨左右疼處以剜耳子送入耳中立止
治牙齒風蚛疼痛方
　　烏頭(去皮/臍)　芎藭　甘草　地骨皮　細辛
　　髙良薑　白芷(等/分)
　共七味搗羅為散以指㸃藥揩於痛處出涎以温水
　潄三五度即差
　　　腎虚齒風痛
論曰腎主骨髓齒者骨之餘而髓之所養也足少陰經
虚氣血不能榮養骨髓故因呼吸風冷或潄寒水冷則
令齒痛而不已
地黄丸方　治腎臟虚食冷熱齒皆痛
　　生地黄(一/兩)　白茯苓　防風　獨活　枸把子
　　山藥(各半/兩)
　右六味搗羅為末錬蜜丸如梧桐子大每空心煎棗
　湯下十丸至十五丸
鷄腸草散方　治腎虚齒痛揩牙烏髭鬢駐顔
　　鷄腸草　白礬　訶梨勒皮　蘹香子　旱蓮子
　　晩蠶沙　青鹽　茜根　皂莢(各一/兩)　麻籸(半/兩)
　共十味除礬并青鹽蘹香蠶沙外各剉半寸用甆瓶
　一枚開口入諸藥在内紙筋鹽泥固濟以炭火半秤
　煆盡火放冷取出研如粉早晨食後夜卧揩三兩上
　頃之潄口
　　　齒風腫痛
論曰齒風腫痛者齒根虚浮牙齒疼痛或過呼吸風冷
其痛愈甚則齗䐬腫赤乃至動搖此葢手陽明經虚風
客其脈流注齒間故為齒風腫痛之患也
芎藭湯方　治風齒疼腫及口殠
　　芎藭　當歸　獨活　細辛　白芷(各/兩)
　共五味搗為末毎用五錢水煎熱含冷吐如此三五
　次易取差為度
蓽撥散方　治諸陽氣虚風攻牙齒疼痛不任寒熱嚼
　　物隱痛
　　蓽撥　苦參　防風　升麻(各三/兩)　藁本(一/分)
　共五味搗羅為散毎三錢水煎熱潄冷吐
皂莢湯方　治諸風齒疼痛
　　皂莢(一挺去皮子/炙令黄色)　露蜂房(一枚/劈碎)　鹽(一/分)
　三味劈剉分為三貼每貼以漿水煎熱漱冷吐
　　　齒齗腫
論曰足陽明之脈起於鼻交頞中旁約太陽之脈下循
鼻外入上齒中手陽明之脈其支者從缺盆直入上頸
貫頰下入齒縫中若其經虚風熱所襲傳流齒牙攻注
齗肉則致腫痒甚者與齗間津液相搏化為膿汁或血
宣而不已
黄芩湯方　治齒齗腫痛及蟲蝕
　　黄芩　甘草　當歸　細辛(各一/兩)　蛇床子
　　桂心(各一/兩)
　右六味共搗篩為粗末每用五錢酸漿水一盞煎十
　沸熱含冷吐
地骨皮散方　治骨䐬風牙齒宣露腫痒浮動疼痛作
　　時或齗爛生瘡兼治大人小兒口瘡
　　地骨皮　麥蘗(各一/兩)　豬牙皂莢(半/兩)　青鹽(一/分)
　右四味同搗碎入鍋炒搗羅為散每用先以鹽漿水
　𠻳口摻擦
　　　風疳
論曰風疳之病其候䐬齗虚腫牙齒動摇侵蝕齒根腐
殠脫落下攻齗頰損爛膿血俱出者是也葢緣手足陽
明之經氣虚風邪熱毒在胃藴積日久上熏胸間攻發
口齒故成斯疾
升麻細辛散方　治風疳痒痛侵蟲齗爛
　　升麻　細辛　藁本　防風　芎藭　凝水石(研/各)
　(一/兩)　甘草(炙半/兩)
　右七味搗研為散取少許貼齒痒處又取一錢綿裹
　含化嚥津常令藥味相接為佳
治風疳出血及牙齒浮動牢牙散方
　　皂莢(五挺燒存性/小者用十挺)　附子(一枚/生)　乳香(研半/兩)
　　麝香(研少/許)
　四味搗研為末如常揩齒良乆潄之頻用為妙
　　　齒間出血
論曰邪僭熱在上流傳於手陽明之脈注於齒間則令
齒齗虚腫甚者齒間出血葢血性得温則宣流故也
龍腦散方　治牙齒疼痛齗間血出去口氣辟風冷
　　龍腦(研一/分)　蔓荆實　細辛　升麻(各一/兩)
　共四味搗羅三味為散入龍腦拌匀每用半錢揩齒
　良久以温湯潄口
胡粉散方　治牙宣血出不止
　　胡粉(半/兩)　麝香(研半/錢)
　二味同研為散臨臥淨揩牙漱口　且兼能牢牙
　　　齒齲
論曰齒齲之病由風熱邪氣客於手足陽明二經其狀
齗腫或腫膿出而殠久則侵蝕齒齗宣露一名風齲
蜀椒湯方　治牙齒風齲疼痛
　　蜀椒(去目并/合口者)　芎藭　細辛　升麻　莽草
　　防風　黄芩(各一/分)
　右九味搗篩每用五錢水煎熱潄冷吐
白礬散方　治齲齒齗腫出膿汁
　　白礬(一分/燒灰)　蟾酥(半/分)　乾蝦蟇　麝香(半/分)　雄黄
　　(半/分)　熊膽(一/分)
　右六味搗羅為散每用半錢𫝊牙根
牛膝散方　治牙齒風齲疼痛解骨䐬風毒氣
　　牛膝(一兩燒/為灰)
　為末以少許著齒間含之
又方　取郁李根一握切水一盞煎至六分熱含之吐
　　出蟲長六分黑頭蟲
　　　牙齒動搖
論曰手陽明支脈入於齒足太陽之脈又徧於齒為骨
之所終髓之所養若經脈虚風邪乘之血氣損少不能
榮潤故令動摇也
治齒風動摇捍齒牢牙方
　　丹砂(别研/一兩)　青礬(别研/半兩)　白礬(别研/半兩)　馬牙硝(别/研)
　　(半/兩)　防風(半/兩)　細辛(半/兩)　黄蠟(一/兩)　麻油(三/兩)　松
　　節(二/兩)　當歸(半/兩)　松脂(二/兩)　黄茋(一/兩)　臘月豬脂(半/斤)
　右十三味除脂蠟油外並細剉先於鐺中煎脂濾去
　滓次下油煎三兩沸續下剉藥煎十餘沸以綿濾去
　滓再下蠟並别研藥慢火養成膏於瓷器盒盛每用
　少許塗𫝊患處即差
防風湯方　治齒根出露動摇疼痛
　　防風(一/兩)　蔓荆子(一/兩)　細辛(半/兩)　川升麻(半/兩)　地
　　骨皮(半/兩)　赤茯苓(半/兩)　芎藭(一/兩)
　共七味都剉碎和匀每用半兩以酒水同煎熱含就
　於患處良久冷即吐含盡為度日二此一劑永差矣
地黄丸方　治齒動摇
　　生地黄(五斤粗/者取汁)　山藥(四/兩)　枸把根(三兩/大者)　人參
　　(一/兩)　白茯苓(四/兩)
　右五味先煎生地黄汁搗諸藥末用好酒一斗别煎
　至三升入煎下地黄汁同再煎入白蜜一斤酥少許
　煎候可丸即成丸如小豆大毎服酒下二十丸日三
　服加至五服
　　咽喉門
　　　咽喉統論
論曰咽門者胃氣之道路喉嚨者肺氣之往來一身之
中氣之升降出入莫急乎是詳攷經絡流注即咽喉所
繋非特肺胃為然故孫思邈曰應五臟六腑往還神氣
陰陽通塞之道也又人之氣血與天地相為流通咽喉
尤為出納之要故内經曰喉主天氣咽主地氣若臟熱
則咽門閉而氣塞甚則咽門破而聲嘶以至腫痛喉痺
生瘡懸癰之屬與夫哽塞如有物妨悶疼痒多涎唾其
證不一不可槩以實熱為治大率熱則通之寒則補之
不熱不寒依經調之湯劑蕩滌之外復有鍼刺等法要
皆急治時不可緩非若腑臟積久之病磨化調養之可
比也(一切咽喉病/紫雪為要藥)
升麻湯方　治喉中痛閉塞不通
　　升麻　木通(各一/兩)　射干　絡石　芍藥　羚羊
　　角(鎊三/分)　淡竹葉　杏仁(去皮尖雙仁/炒各半兩)
　共八味除竹葉外搗篩每服三錢水煎入竹葉七片
　煎至六分温服日三
　　　喉痺
論曰喉痺謂喉裏腫塞痺痛水漿不得入也治稍緩殺
人由脾肺不利藴積熱毒外犯寒邪二經壅熱結於喉
間痺而不通其狀身熱惡寒治法有先鍼而後藥者可
謂之急先務矣
射干丸方治喉痺腫塞
　　射干(一/兩)　香豉(一/合)　杏仁(去皮尖/雙仁炒)　芎藭　犀角
　　(各二/兩)　升麻(一/兩)　甘草(炙半/兩)
　右七味搗羅為末鍊蜜丸如小彈丸大每服一丸含
　化嚥津日可三五服
治咽喉閉塞不通方
　　大黄末(一/分)　蝸牛(二七/条)　白礬(末/)　馬勃(一/分)
　四味於五月五日午時用白梅肉蝸牛同研和丸如
　棟實大如患者開口不得即以水磨用竹管子吹下
　喉中立差如輕者以綿裹含化一丸
透闗散方　治男子婦人喉痺口噤牙闗𦂳
　　雄黄(研/)　豬牙皂莢(蜜炙/去皮)　藜蘆(各一/分)
　三味研為散每用一匙分彈入兩鼻中闗透處即差
逡巡不救方　治急喉痺
　　皂莢(去皮子/生半兩)
　一味擣為末每服少許筯頭㸃腫處更以醋調藥末
　厚塗項下須㬰便破血出即愈
　　　馬喉痺
論曰馬喉痺之狀勢如奔馬喉間痺痛腫連頰骨壯熱
煩悶數數吐氣者是也此葢脾肺不利熱毒攻衝發於
咽喉所致
生犀丸方　治熱衝喉間連頰腫數出氣煩滿
　　犀角　枳實　射干　海藻(洗去/鹹)　升麻(各一/兩)
　　杏仁(去皮尖/雙仁研)　白附子　百合(一兩/半)　胡黄連
　　蒺藜子(各三/分)
　右十味搗羅為末鍊蜜丸如彈子大毎服一丸綿裹
　嚥津不計時
天門冬丸方　治馬喉痺咽喉腫痛唇焦舌乾顋頰連
　　腫
　　天門冬　𤣥參　惡實(炒各/一兩)　百藥煎(半/兩)　人參
　　(一/分)　紫蘇(半/兩)　甘草(炙一/兩半)　蓬砂(研一/分)　龍腦(一/分)
　右九味搗研為細末錬蜜和丸如皂子大每服一丸
　食後臨臥熟水下
治馬喉痺腫連頰吐氣方
　　馬㘅鐵(一/具)
　以水三升煎至一升細細含嚥
龍腦散方　治馬喉痺頰咽痛
　　白龍腦(細/研)　牛黄(細/研)　犀角屑　羚羊角屑　𤣥
　　參　馬牙硝(細/研)　沉香　甘草(炙/剉)　硃砂(以上各/一分)
　　蓬砂(研一/錢)　升麻(半/兩)
　右十一味除龍腦牙硝搗篩為散每服三錢水一盞
　竹葉七片同煎去滓温入龍腦馬牙硝一錢攪令匀
　細細含嚥
　　　咽喉生癰
論曰肺氣上通於喉嚨胃經外連於咽嗌其氣和平則
呼吸嚥納無所妨礙若脾肺壅熱熏發上焦攻於咽喉
結聚腫痛不得消散熱氣熾盛致結成癰妨害吐納古
方論一寸為癤二寸至五寸為癰其候使人寒戰欬吐
稠濁善用鍼者辨其可刺宜速破之仍施以㸃餌之劑
天門冬煎方　治喉癰咽嗌不利
　　生天門冬(汁二/升)人參(一/兩)　生麥門冬(汁一/升)　生薑
　　(汁一/升)　桂(一/兩)　半夏(湯浸七遍/暴乾一兩)　赤茯苓(二/兩)　生
　　地黄(汁一/升)　牛黄(研半/兩)　甘草(三/分)
　右十味除四味汁外餘六味為末先以天門冬麥門
　冬汁煎減半次入生薑汁又煎減半次又入地黄汁
　并餘六味末同煎汁欲盡即入白蜜一斤酥四兩同
　煎成以瓷盒盛不拘時以温水調下一匙以差為
　度
射千湯方　治喉癰咽嗌腫塞及心肺熱極吐納不利
　　射干(半/兩)　升麻　大黄(生/用)　惡實(生用各/一兩)　木通
　　馬藺子(炒半/兩)
　右六味搗篩毎服三錢竹葉七片水煎去滓下馬牙
　硝半錢攪令匀不拘時候細細温服
　　　尸咽喉
論曰道家服藥務先去三蟲者以其為人害也尸咽之
病亦本如此巢氏謂腹中尸蟲上蝕咽喉能令生瘡或
或痒或痛如􁥥候者是也善攝生者儻未能除去亦當
服藥治之勿使妄動則善矣
黄檗湯方　治尸咽喉閉塞出瘡及乾嘔頭痛食不下
　　黄檗(炙半/兩)　升麻　木通(各一/兩)　竹茹(三/分)　麥門
　　冬(一兩/半)　𤣥參(一/兩)　前胡　大青(各三/分)
　共八味搗篩毎服三錢水煎去滓入芒硝末一錢攪
　匀温服如鼻中有瘡以生地黄汁少許滴入鼻中日
　三五服不計時候若通利加芒硝不欲利去之
一捻金方　治尸咽及走馬喉痺或腦内生癰
　　雄黄(研/)　藜蘆　猪牙皂角(去皮子/各一分)
　三味搗研為散先含水一口用藥一米許搐鼻内即
　吐去水少時立效
　　　咽喉中如有物妨悶
論曰喉者胃之系故咽主嚥物天氣通於肺故主通氣
咽喉如有物妨悶者乃肺胃壅滯風熱客摶結於咽喉
使然故聖惠謂憂愁思慮氣逆痰結皆生是疾也
射干湯方　治咽喉中如有物噎塞不下
　　射干　升麻　紫苑　百合(各半/兩)　木通(一/兩)　赤
　　茯苓　桔梗(各三/分)
　右七味每服三錢水煎食後溫服如要通利毎服加
　朴硝末一錢同煎服
半夏木通湯方　治咽喉如有物噎塞飲食妨悶
　　半夏(湯洗/七遍)　木通　乾薑(各半/兩)　芍藥　桑根白
　　皮
　共五味毎服三錢入鹽少許煎温服又一方搗羅為
　末錬蜜丸如梧桐子大每服十五丸食後生薑湯下
　加至二十丸
四物湯方　治咽喉中如有物嚥吐不利
　　半夏(薑汁浸/一宿焙)　厚朴(薑汁/炙)　陳橘皮(浸去白/各一兩)　赤
　　茯苓(二/兩)
　共四味毎服二錢入生薑三片同煎食後温服
厚朴湯方　治咽喉中如有物
　　厚朴(薑汁/炙炒)　赤茯苓(各一/兩)　半夏(洗七遍切/焙一兩半)　紫
　　蘇葉(一/兩)
　共四味每服三錢入生薑三片同煎食後溫服
石蓮湯方　治咽喉如有物噎塞飲食不下
　　石蓮　人參　杵頭糠(各一/分)
　共三味每服三錢水煎温服日二
杵糠丸方　治咽喉中如有炙臠食即噎塞
　　碓杵頭細糠(二/合)
　一味為末鍊蜜和丸如彈子丸每空腹含化一丸微
　微嚥津下
杏仁煎方　治肺胃壅滯咽喉中如有物妨悶
　　杏仁(湯浸去皮/尖雙仁炒)　桑根白皮　貝母(各一/兩半)　生薑
　　汁(二/合)　地黄汁(二合/半)　酥(半/兩)　大棗(六十枚/去核)　紫
　　苑(二/分)　甘草(炙/)　桔梗(炒/)　五味子　赤茯苓(去/黒)
　　(皮/)　地骨皮(各一/兩)　人參(三/分)
　共十四味研杏仁以水五升濾取汁將草藥細剉同
　煎至二升以綿濾去滓續下酥及地黄汁漫火煎成
　膏毎食後含一匙細細嚥津
　　　骨鯁
論曰用藥之法有不取於氣味特以意為用者若魚網
虎骨之治骨鯁是也然網能制魚乃魚之所畏虎能伏
獸乃獸之所畏其所制伏既不同則用之不異矣
治咽喉諸鯁輭骨散方
　　赤茯苓　陳橘皮(浸去白/各半兩)　甘草(炙/)　縮砂仁(各一/分)
　共四味為散毎用二錢先摻口中次用新水一盞嚥下
馬渤散方　治骨鯁在喉中不出
　　馬渤　白礬灰　惡實　陳橘皮(浸去白/各半兩)
　共四味研為末漿水和丸如櫻桃大含化嚥津
橘皮丸方　治骨鯁在喉中不出
　　陳橘皮(去白/半兩)　烏賊魚骨(去/甲)　沙糖(各一/分)
　右三味搗羅為末鍊蜜和丸如皂子大綿裹含嚥
栗皮丸方　治諸骨鯁在喉中不出
　　栗子肉上皮(半兩/為末)　乳香　鮎魚(各一/分)
　三味同研為丸如梧桐子大看骨逺近綿裹一丸水
　潤外留綿線吞之即釣出
飴糖丸方　治諸魚骨鯁在喉中
　　飴糖(不拘/多少)
　一味為丸如雞子大吞之又漸作大丸子再吞即效
魚網散方　治諸魚骨鯁在喉中
　　捕魚網(一/片)
　一味燒灰研細每服一錢新水調下又以魚網覆鯁
　人頭上即下
鸕鷀散方　治諸魚骨鯁在喉中
　　鸕鷀毛翅(十/片)
　一味燒灰細研每服一錢濃汁橘皮湯調下或以綿
　裹含嚥即下
薤白嚼方　治諸魚骨鯁在喉中
　　薤白
　一味嚼令揉取麄線繫之持線一端吞薤到鯁處引
　之即出
揉筋引方　治諸魚骨鯁在喉中
　　鹿筋(不拘/多少)
　一味漬之令輭索如彈丸持一端吞之至輭處徐徐
　引出
虎骨散方　治諸獸骨鯁
　　虎骨
　一味研細每服一錢水調下狸骨亦得
血餘散方　治食中髪鯁不下遶喉
　　亂髪(一團/燒灰)
　　一味研為細散每服一錢粥飲調下
豬膏吞方　治諸鯁
　　豬膏
　一味吞如杏核大未差再吞
螻蛄散方　治諸鯁并刺不出
　　螻蛄頭(一/枚)
　一味為散以綿裹嚥津勿令鯁人知若刺不出者塗
　刺瘡上即出
治諸鯁方
　右方用木炭皮為末研令極細如無炭皮但堅炭亦
　可粥飲調下二錢四五服以鯁下為度
　　　誤吞諸物
論曰誤吞諸物若金銀錢鉤之類雖非病之自内然無
術以出之久則害人若舊梳治髪磁石出針皆意為之
治不特取其性味治藥之工可謂用心精微者矣
治誤吞針及箭鏃等方
　　肥豬脂肉(不拘/多少)
　一味煑令熟輭恣意飽食即下
治誤吞針方
　　磁石(一彈/大)
　一味口含之即出
　　癭瘤門
　　　五癭
論曰石癭泥癭勞癭憂癭氣癭是為五癭石與泥則因
山水飲食而得之憂勞氣則本於七情之所感氣則隨
之或上而不下或結而不散是也
治癭瘤海藻散方
　　海藻(一/兩)　昆布(一兩/半)　海蛤　木通　白茯芩(三/兩)
　　桂心　羊靨(十枚去/脂炙黄)
　右七味搗研為散非時溫酒下三錢夜再服
茯芩丸方　治氣結喉中蓄聚不散成癭
　　白茯苓(三/兩)　半夏(湯洗/去滑)　生薑(二/兩)　昆布　海藻
　　(各五/兩)　桂心　陳橘皮(各一/兩)
　右七味為末鍊蜜丸如杏仁大常含化一粒細細嚥
　津令藥氣不絶
　　　諸瘤
論曰瘤之為義畱滯而不去也氣血流行不失其常則
形體和平無或餘贅及鬱結壅塞則乘虚投隙瘤所以
生初為小核寢以長大若杯盂不痒不痛亦不結强方
劑所治以治癭法同但癭有可鍼割而瘤慎不破爾
消腫散方　治骨瘤石瘤肉瘤膿瘤血瘤大如盃盂升
　　斗者三三十年不差致有膿潰令人骨消肉盡或
　　堅或輭或潰令人驚惕寤寐不安體中掣縮
　　烏賊魚骨(去/甲)　硫黄(各一/分)　白石英　紫石英
　　鍾乳(各半/兩)　乾薑　大黄(炒/)　附子(去皮/臍)　胡燕
　　屎　琥珀(各一/兩)　丹參(三/分)
　共十一味為散貯以韋囊勿令氣洩若瘡濕即傳之
　若瘡乾無汁者以猪膏和傅日三四易之以乾為度
　若汁不盡者至五劑十劑止著藥令人不疼痛若不
　消加芒硝二兩
神效散方　治項氣瘤結附贅日漸增長
　　豬羊靨(各三十枚旋入猪/膽内蘸過令乾)　陳橘皮(去白/一兩)
　三味為散毎服二錢空心米飲調下初結不過數服
　覺消不用久服
　　瘰􁏣門
　　　瘰􁏣桔核
論曰瘰􁏣桔核者由風熱毒氣藴積肝經攻注筋脈毒
氣鬱而不散故項腋之間瘰􁏣結聚成核或如梅棗核
狀累累相連其證令人乍寒乍熱頭項强痛心神煩躁
蓋毒氣與氣相搏則榮衞不和使之然也
沉香湯方　治瘰􁏣毒腫
　　沉香　丁香　木香　麝香(研各/一分)　連翹　黄芩
　　(各半/兩)　犀角(一兩/半)　升麻(一/兩)
　每服五錢水煎温服空心日午夜卧各一服
凝氷散方　治風熱毒氣項下結核及欲作癰疽瘡癤
　　發背等疾
　　菉豆粉　乳香(研各/一兩)
　二味合研為散實人分作四服虚人分作八服食後
　米飲調下就有核處一邊卧盡劑必差大消腫痛
内消方　治瘰癧腫結
　　蝸牛殻(不拘/多少)
　一味搗為細散每服二錢空心米飲調下日再至四
　十九日自消
消毒塗方　治風熱結鞕腫赤疼痛及腮頷下忽結成核
　　大黄(二/兩)　景天(即慎/火草)
　二味同研爛塗於患處日再傅
平肌散方
　　黄狗骨頭(燒/灰)　鯪鯉甲(燒灰各/一錢)　亂髪(一團紙/燒灰)
　三味研匀如瘡口已乾用白津唾調溼傅之日三四
　次瘡即平愈
治瘰癧在項上結成顆塊及觸處但有結凝似作瘻癰
　　急灸法
　　獨頭蒜(一/斤)
　一味截兩頭去心作艾炷火與蒜稱貼癧子灸之勿
　令破肉但取氣而已覺熱勿畏每七壯易蒜可至七
　易取消
治五種瘰􁏣牡蠣散方
　　牡蠣(煆/研)　連翹(瓦上炒/各一兩)
　二味為細散每服一錢臨卧無灰酒調下差後更服
　一兩永不發
　　　瘰􁏣寒熱
論曰甲乙經論瘰􁏣寒熱皆鼠瘻寒熱之毒氣留於脈
而不去上攻於項腋之間風熱毒氣與血相搏則榮衞
不和故瘰􁏣而發寒熱也
連翹丸方　治瘰􁏣寒熱結核在項腋之下堅痛
　　連翹　𤣥參　木香　升麻(各一/兩半)　大黄(蒸半/兩)
　　大麻子(别研/微炒)　昆布(各二/兩)　枳殻(麩炒一/兩半)
　共八味搗羅為末鍊蜜丸如梧桐子大每服十五丸
　食前米飲下加至二十丸
木香消毒湯方　治瘰􁏣連連大小寒熱煩悶
　　木香　大黄(生用各/半兩)　竹葉(乾者/一分)　連翹(一/兩)　獨
　　活(半/兩)　梔子仁(一/分)
　共六味毎服三錢水酒童子小便共一盞同煎温服
　　　瘰􁏣久不差
論曰風熱毒氣藴積腑臟攻於筋膜則結為瘰癧其毒
氣所感深者則衝發肌肉令久不差此疾尤忌憂思恚
怒氣血勞傷飲食寒冷
漏蘆湯方　治瘰􁏣久不差將欲破者
　　漏蘆(半兩/洗焙)　海藻(半/兩)　連翹(一/兩)　沉香(半/兩)山梔子
　　仁(一/分)　𤣥參　丹砂(各三/分)
　右七味搗篩每服三錢水煎温服
烏雞丸方　治瘰􁏣久不差
　　鳥雞卵(一/枚)　錦貝子
　二味將錦貝子入在雞卵内用濕紙裹頭七重再用
　泥固濟火煆過後入地坑内出火毒一宿取出研細
　入大黄末半兩麝香一錢同研細鍊蜜丸如菉豆大
　空心蜜水下五十丸不過五服效
連翹湯方　治瘰􁏣不差敗肉生膿
　　連翹　犀角(各一/兩)　𤣥參　木通　黄蓍　漏蘆
　　杏仁(去皮尖雙仁炒/黄各一兩半)
　共七味搗篩每服五錢水煎食後温服日三
　
　
　
　
　
　
　
　
　
　
　聖濟總録纂要卷十九
欽定四庫全書
　聖濟總錄纂要卷二十
　　　　　　　　　　　　　　休寧程林纂
　　癰疽門
　　　癰疽統論
論曰周官瘍醫與疾醫分職而異治凡有瘍者受其藥
焉葢非專門之學不足以深究博識故也人之氣血與
天地同流經絡常數與晝夜同度一或壅而不通沮而
不利則血老不作汗肉陳不脫垢蒸氣不達癰疽内熱
甚於焚溺治之不可緩是以喜怒憂樂之不時飲食居
處之不節芳草藥石之發動内使陰陽不平而藴結外
致榮衞凝澁而腐化輕者起于六腑浮達而為癰外潰
膚肉經所謂榮衞稽留於經脈之中血澁不行衞氣壅
遏不通熱甚則肉腐為膿然不陷肌膚骨髓不為焦枯
五臓不為傷損其皮薄以澤是也　重者發於五臟藴
結而為疽内消骨髓經所謂熱毒熾盛下陷肌膚骨髓
焦枯五臓涸竭當其病下良肉無餘其皮夭以堅上如牛
領之皮是也夫瘡腫之患莫大於癰疽明乎二者則凡
腫毒丹疹可以類推矣故證有淺深治有輕重若瘡發
之初湯液疏其内鍼石疏其外内外之治不同也五臟
内虚則平補内實則駃利補瀉之法不同也瘡發於虚
處則難差發於實處則易愈則其生有虚實之辯富貴
體逸危殆者多貧賤形苦困篤者少則其形有苦樂之
辨淺瘡若在厚處攻之易平深瘡欲在薄處達之易及
則肌肉皮膚有厚薄之辨脈見洪滑麄散其病難治脈
見微澁遲緩其病易治則脈之與病有應否之辨凡癰
之類其氣浮達宜灸􁌶而不宜鍼烙凡疽之類其氣深
沉宜針烙而不宜灸􁌶此灸􁌶針烙之異也淋射熁貼
以清腫毒膏潤温養以生肌肉此先後終始之序也昔
人論癰疽病者惑於人神所在不可妄行鍼鍼刺見血
不知神之與形固為休戚體既不平神焉能定内經癰
疽不得頃時回恐内爛筋骨第通臟腑豈有人神之忌
耶
癰疽所生忌穴
背面九處不可患瘡
　第一入髪際為玊枕亦為舌本　第二項頸節
　第三為崇骨　第四大椎為五臓　第五脊骨兩邊
　　肺俞穴　第六夾脊骨兩邊脾俞穴及肝俞穴
　第七脊骨兩邊腎俞二穴　第八後必鳩尾穴
　第九鳩尾骨穴
正面五處不可患瘡
　第一喉骨為重鴈　第二當胸前為神舍　第三為
　　心鳩尾　第四當乳穴　第五臍下二寸為腸屈
　　之間
側面三處不可患瘡
　耳下近耳後牙車尖央陷中為喉脈一穴
　當膊下下穴為肩骨　承山上三寸一穴為腨腸
　　　辯癰疽證候羙惡法
夫癰疽外發其理易明至於内癰内疽隠而不見目既
不接治之至難然五臓六腑有俞募雖結困於中而自
形於外外察其部内審其源定藥按方若拔芒刺然則
癰疽之發有五善七惡之證不可不察也　煩躁時嗽
腹痛渇甚或瀉利無度或小便如淋一惡也　膿血大
洩腫焮尤盛膿色敗臰痛不可近二惡也　喘麄短氣
恍惚嗜睡三惡也　目視不正黑睛𦂳小白睛青赤瞳
子上視者四惡也　肩項不便四肢沉重五惡也　不
能下食服藥而嘔食不知味六惡也　聲嘶色脱脣鼻
青赤面目四肢浮腫七惡也　動息自寧食飲知味一
善也　便利調匀二善也　膿潰腫消色鮮不臰三善
也　神彩精明語聲清亮四善也　體氣和平五善也
　癰疽發背治有專門寒熱虚實善惡淺深陰陽臓腑
　不深諳者恐多錯誤東坦曰少有差謬變症甚於傷
　寒未可按方療治故一方不錄其餘一切癰癤瘡毒
　則精選不遺也
　　　附骨癰
論曰凡身體盛熱不可當風冷之氣入於肌肉則熱摶
伏不得出故附著於骨而成癰也其狀無頭但腫而濶
皮膚薄澤者以毒氣伏留于内故也法宜外散其寒内
達藴結之熱
治附骨癰方
　　新鼠皮(一/張)
　一味看瘡大小裁貼日二次若出膿用豬脊脂貼
治附骨癰方
　　萞麻子(去殻不/拘多少)
　一味研令細取塗癰上日三兩度即差
治附骨癰方
　　生地黄(取汁/一盞)
　一味用銀石器中煎如膏候冷塗𫝊腫上日三五度
　即差
　　　乳癰
論曰足陽明之脈自缺盆下於乳又衝脈者起於氣衝
並足陽明之經夾臍上行至胸中而散葢婦人以衝任
為本若失於將理衝任不和陽明經熱或為風邪所客
則氣壅不散結聚乳間或硬或腫疼痛有核皮膚焮腫
寒熱往來謂之乳癰然風多則腫硬色白熱多則腫焮
色赤若不即治血不流通氣為留滯與乳内津液相摶
腐化為膿然此疾産後多有者以衝任之經脈上為乳
汁下為月水新産之人乳脈正行若不自乳兒乳汁蓄
結血氣藴積即為乳癰又有因乳子汁出露風邪氣外
客入於乳内氣留不行傳而為熱則乳脈壅滯氣不疏
通蓄結成膿疼痛不可忍世謂吹乳速宜下其乳汁導
其壅塞散其風熱則病可愈
黄芩飲方　治乳癰初覺赤腫有異於常
　　黄芩　甘草(炙令/黄)　桑上寄生(炙/)　麥門冬
　　赤芍藥　防風　黄蓍(炒各/一兩)　木通(一兩/半)
　右八味搗篩毎服三錢入棗三枚同煎再入乳糖一
　分更煎令消温服三日早晨日午夜卧各一服
鯪鯉甲散方　治乳癰疼痛結硬不可忍
　　鯪鯉甲(燒灰/一兩)　栝樓(一枚/燒灰)
　二味研和為散每服二錢空心用葱調酒下
牡蠣散方　治乳癰初發腫痛結硬欲成膿令一服差
　　牡蠣(取腦頭厚/處生用)
　一味細研為散每服三錢研澱花冷酒調下如癰成
　潰者以藥末傅之仍更服藥一日三服
樺皮散方　治乳腫初發腫痛結硬欲成膿一服差
　以北來真樺皮燒灰酒服方寸匕就病乳處卧及覺已
　差
甘草飲方　治乳腫痛慮作癰毒
　　甘草(半炙令赤/黄半生用)　栝樓(一枚去/皮取瓤)
　二味先以酒二盞煎甘草至一盞入栝樓瓤同絞和
　匀濾去滓温頓服未差更作服之
丹參膏方　治乳癰疼痛
　　丹參　白芷　芍藥(炒各/二兩)
　三味以苦酒浸經一宿又取猪脂半斤微火上同煎
　之令白芷黄其膏成去滓以膏塗癰腫處差
乳香塗方　治乳癰
　　乳香(一兩/為末)　丹砂(半兩/研末)　葱白(三兩/切)
　三味先研葱令細入二物末再研令匀塗傅乳上乾
　即易之
治乳癰結硬疼痛方
　　泥和芥菜(半/斤)
　一味剉碎以水四升煮取二升傾於瓷瓶内熏乳腫
　處日三五度即差
治乳癰結硬疼痛方
　　和泥葱(半/斤)
　一味細剉以水四升煮十數沸于瓷瓶子内盛熏乳
　腫處冷即再煖以差為度
連翹湯方　治吹乳乳癰
　　連翹　瞿麥穗(各一/兩)　升麻　生乾地黄　芍藥
　　(各三/分)　甘草(炙一/分)　射干(半/兩)　𤣥參(三/分)
　右八味細剉如麻豆大每五錢水煎温服食後
　　　腸癰
論曰腸癰為病其身甲錯皮膚急按之濡如腫狀腹無
積聚身無熱或惡寒自汗其脈遲𦂳者膿未成可下之
當有血脈洪數者膿已成不可下也
牡丹皮湯　治腸癰
　　牡丹皮(一/兩)　芍藥　生乾地黄　丹參(各二/兩)　桔
　　梗(炒/)　麥門冬(去/心)　薏仁(各一/兩半)　赤茯苓　甘草
　　(炙/)　敗醬(各一/兩)
　右十味搗篩為粗末每服用藥五錢入生薑五片同
　煎空心日晚温服
附子湯方　治腸癰
　　附子(去皮/臍)　敗醬(各三/分)　薏苡仁(一兩/半)
　右三味㕮咀如麻豆大每服三錢水煎空心日晚温
　服下膿血即差
大黄牡丹湯方　治腸癰
　　大黄(炒/)　牡丹皮(各二/兩)　桃仁(湯浸去皮尖/雙仁半兩)　芒
　　硝(研/)　冬𤓰仁(三/合)
　右五味搗篩粗末每服用五錢白水煎空心温服以
　利下膿血為度
薏苡仁湯方　治腸癰
　　薏苡仁(一/兩)　牡丹皮　桃仁(湯浸去皮尖/雙仁各一兩)　𤓰子
　　仁(半/兩)
　右四味搗節毎服五錢水煎空心日晚温服
　　　胃脘癰
論曰内經謂人病胃脘癰者當候胃脈其脈沉細者氣
逆氣逆者人迎甚盛甚盛則熱人迎者胃脈也逆而盛
則聚於胃口而不行故胃脘為癰也夫陰陽升降則榮
衞流通氣逆而隔則留結為癰胃脘癰者由寒氣隔陽
熱聚胃口寒熱不調故血肉腐壞以氣逆於胃故胃脈
沉細以陽氣不得下通故人迎甚盛令人寒熱如瘧身
皮甲錯或咳或嘔或吐膿血觀伏梁之病亦有俠胃脘
内癰者以其裹大膿血居腸胃之外故也
射干湯方　治榮衞不流熱聚胃口血肉腐壞胃脘成癰
　　射干(去/毛)　梔子仁　赤茯苓　升麻(各一/兩)　赤芍
　　藥　白术(各一/兩半)
　右六味㕮咀如麻豆大每五錢水煎入生地黄汁一
　合再煎三沸温服不拘時候日二服
麥門冬湯方　治熱氣留聚胃脘内結成癰
　　麥門冬　犀角　萎蕤　薺苨　赤芍藥　石膏
　　(各一/兩半)　甘草(炙/)　紫雪(各一/兩)
　右八味搗篩毎服五錢水煎入竹瀝一合再煎二三
　沸温服
芍藥湯方　治胃脘蓄熱結聚成癰
　　赤芍藥　犀角　木通　石膏　升麻(各二/兩)　甘
　　草(生/)　朴硝　𤣥參　麥門冬(各一兩/去心)
　右九味搗篩每服五錢水煎温服不計時候
　　　附骨疽
論曰附骨疽者由風入骨解與熱相摶復冷溼所折風
熱伏結不得發散藴積成毒故附骨而為疽喜發於大
節解間按之應骨皮肉微急隠在肌而不外見是也治
之宜急稍緩則膿不得潰而肢體變青黯者不可治也
漏蘆湯方　治附骨疽
　　漏蘆(去蘆/頭)　升麻　連翹　麻黄(去根節/各一兩)　防己
　　(三/分)　大黄(炒兩/半)　木香　白斂　沉香(各三/分)
　右九味搗篩每服五錢入竹葉七片同煎更入芒硝
　一錢攪匀空心温服取利三兩行為度未利再服
敗醬湯方　治附骨疽
　　敗醬(二/兩)　大黄(炒一/兩)　桃仁(二/兩)
　三味搗篩毎服五錢先取皂莢刺一兩剉碎以水二
　盞煎至一盞半漉出下藥及朴硝一錢同煎空心温
　服
内消小豆散方　治附骨疽
　　赤小豆(一/合)　糯米(炒黒/五合)
　二味為散水調如糊塗攤故帛上貼乾即易之
　　瘡腫門
　　　諸瘡
論曰諸瘡皆緣風溼熱毒之氣種類甚多載之方書備
矣然有俗名瘡本論未見採錄考之皆不離于邪氣逆
肉理害肌膚者今隨症以治法附之雖田野下俚取而
用之判然可曉不必泥于誦襲也
露蜂房散　治頭面上無名瘡黄水不止
　　露蜂房　蛇蜕
　各燒灰等分入膩粉少許拌匀麻油和傅
黄香餅　治鬈毛瘡在頭上初生如葡萄痛不止
　　川鬱金(五/錢)　川栢(一/兩)　乳香(炙一/分)
　共末桃花水和作餅貼之
龍骨散　治髪際瘡初生如粟米大或痒或痛
　　白龍骨　胡粉　烏賊魚骨(去甲/五錢)　鉛丹(沙紫/五錢)
　共研用鹽湯洗過貼之日二三次
海帶散　治緣脣上瘡
　　海帶
　焙乾為末臨臥貼上二三宿即差
白龍散　治眼睛漏瘡目大眥出膿汁有孔子
　　龍腦　馬牙硝(五/錢)　菉豆粉(一/錢)
　研極細用燈心蘸藥㸃之日四五
井中苔散　治徹耳瘡
　　井中苔　土馬􁏢(等/分)
　焙乾共末麻油和傅患上日二
馬齒莧塗　治脣𦂳面腫
　　馬齒莧
　去根洗淨搗取汁塗之冬月用末水和塗日二
麝香散　治鼻疳瘡侵蝕鼻柱
　　麝香(研/)　草烏(燒灰/三錢)
　共研匀乾摻日二三
百合散　治頤頦瘡一名獨骨瘡
　　百合　川栢　白芨(一/兩)　萞麻子(五十/粒)
　共研用朴硝水和作餅貼瘡上日三五次
紅粉散　治粉鈴瘡繞頸項赤爛多汁
　　蜜陀僧(煆/)　白龍骨(煆五/錢)　胡粉(二/錢)　鉛丹(炒紫/一錢)
　共研油和塗日三
芙蓉𫝊　治腮腫痛或破或瘡
　　芙蓉葉
　取生者爛搗如泥傅之帛繫一日換
敗蹄散　治天柱瘡生脊大椎上如錢大赤色出黄汁
　　不止
　　驢蹄(刀削二十/片燒炒)　胡粉(熬一/分)　麝香(少/許)
　共研末破用米醋麫糊和成膏塗上已破乾摻日二
　　　諸惡瘡
論曰内經云諸瘡瘍皆屬心諸溼腫皆屬脾葢心主血
脾主肉也由體虚受風溼邪毒與氣血相摶故發瘡也
甚者焮腫滿痛潰而多汁或形體為之壯熱稍緩不治
則毒氣内攻難以療也
麝香散　治一切惡瘡久不差
　　麝香(當門子/二枚)　丁香　木香　紫檀香(一/分)　乳香
　　沒藥(炙五/錢)
　共末用雞子清和匀入殻内飯上蒸熟晒乾研分六
　服茶飲下日二
膩粉乳香散　治一切惡瘡久不差者
　　膩粉(二/錢)　乳香(一/錢)　葱白(一根/煨熟)
　共搗爛攤帛上貼之三日一易差
二黄散　治一切不測惡瘡年深不愈
　　大黄　川連　山梔　白芨　青黛　連翹(五/錢)
　共末水和塗
白香散　治一切惡瘡久不差
　　楓香脂　膩粉　防風(一/分)
　共研末用甘草水洗過傅上痛立止
蛇床子散　治一切惡瘡久不差
　　蛇床子　􁱀粉　硫黄(一/分)
　共末用麻油和傅日二
　　　反花瘡
論曰瘡生惡肉久則反出瘡外故名曰反花瘡其初如
飯粟破之血出餘毒尚熾惡肉隨生根深而膿潰皆風
熱毒氣所作
甘草塗　治反花瘡
　　甘草(半生/半炒)　白枯礬　人中白(煆/)　蜜陀僧(煆五/錢)
　共研為細末用童便慢熬成膏煎葱椒水洗過傅上
　日三五次差
胭脂塗　同上
　　胭脂(一/兩)　胡粉(兩/半)
　共研匀以鹽湯洗過乾塗日三次差
藜蘆傅　同上
　　藜蘆(研為/細末)　雄猪脂(一/兩)
　化豬脂入末和成膏塗患上日三五次
桺槐煎　同上
　　栁枝葉　槐枝葉
　細剉各二升用水五升煎減半去滓煎如稠餳塗患
　上日三五
　　　浸淫瘡
論曰心惡熱若風熱藴于心經則神志躁鬱氣血鼓作
發于肌膚而為浸淫瘡也其狀初生甚微痒痛汁出漸
以周體若水之浸漬淫泆不止故名曰浸淫其瘡自内
而出流散四肢者輕以毒氣外出故也從四肢反入于
内則重以毒氣内入故也
升麻湯　治心有風熱淫瘡徧體
　　升麻　大黄　片芩　白芍　枳實(一/兩)　甘草
　　川歸(五/錢)
　水煎五錢入燈心一把空心温服日二
鯽魚塗　治瘡癬浸淫
　　生鯽魚(三四寸長/者一尾)　香鼓(一/合)
　搗極爛塗瘡上日二易
雄雞冠血塗　忽得浸淫瘡不早治遶身周匝則能殺人
　　雄雞冠血(性烈雄/大者)
　用針活取血塗傅瘡日三五次即差
燕窠傅　治浸淫瘡久不差
　　胡燕窠
　取向東方者為細末用葱椒水洗過傅瘡上日二三效
苦棟根傅　同上
　　苦棟根及皮
　燒灰研細用豬脂和傅瘡上日二三
　　　下注瘡
論曰足三陰之脈脾腎肝之經也并起于足大小指之
内循足跗内踝前上膝脛中若風溼毒氣乘之則榮衞
枯澁稽畱不行氣脈下注于脚膝脛間故令皮膚腫軟
結核成瘡膿水不絶綿厯年嵗愈而復發以毒氣自上
而下如水之注故名曰下注瘡
枳殻丸　治毒氣下注脚膝膝脛皆瘡
　　枳殻(去白炒/二兩)　懷生地　五加皮　防風(二/兩)　羌
　　活(一/兩)　黄茋(三/兩)
　共末入蜜杵丸如梧桐子大空心酒下二三十丸日
　二
蚯蚓泥散　治下注瘡久不差
　　蚯蚓泥(韭菜地上燒/赤研一兩)　膩粉(一/分)　麝香(五/分)
　共末用葱湯洗過乾傅
白黄散　同上
　　白枯礬(一/分)　川連(五/錢)　膩粉(一/錢)
　共研匀以雞子白和塗患上日二
鯽魚散　同上
　　鯽魚(去鱗腸一尾/三四寸大)　川連(五/錢)　鉛丹　胡粉
　　蜜陀僧(煆赤研/一錢)
　共末入魚肚内纒扎用泥固濟燒赤出火毒研末入
　豬膽汁和傅日二　此方亦治惡毒瘡
蒜灰散　治一切惡毒風溼瘡下注血氣冷新肉不生者
　　蒜(大者/百頭)
　去皮根苗切片暴乾入小鐵鍋内淨盆葢之用鹽泥
　封固不令透氣以火鍊成灰出火毒研細乾傅瘡上
　日二此治冷惡瘡最妙若熱毒惡瘡不可傅傅之肉
　反爛開故也
　　　冷瘡
論曰形不足者温之以氣氣能養形故也周官瘍醫掌
腫瘍潰瘍金瘍折瘍有五氣養之法盖以氣不足則血
不行血不行則經久不差所謂冷瘡是也盖諸瘡既潰
風冷之氣客于榮衞傷於肌肉故令瘡冷而不痛痒俗
謂之冷瘻治宜温肌養心􁀙瘀除膿則愈
二黄散　治冷瘡不愈
　　雄黄　雌黄　定粉　膩粉　蜜陀僧(一/兩)　乳香
　　(炙一/兩)
　共研末入生蜜和傅日二
葱白湯蒸法　治一切瘡風冷腫痛皆因瘡腫坐于水
　　中及風所致若腫脹入腹則能殺人
　　葱白　薤白(半/斤)　川椒　香豆(二/合)　川芎(一/兩)　防風(二/兩)
　共粗搗用長瓷瓶内藥入水三升以故帛紙數層封
　口𦂳縛重湯煎熟取孔通氣以瘡當氣口上射之令
　瘡出黄水盡即止日二次
　　　月蝕瘡
論曰月蝕瘡小兒多有之葢由嗜肥甘榮衞不清風溼
毒熱之氣藴積腑臓其瘡多生於兩耳及鼻面間并下
部諸孔竅側侵蝕之甚則潰爛黄赤汁流達于筋骨月
初則瘡盛月晦則瘡衰以其隨月盈虚故名之月蝕瘡
或謂小兒以手指月而生未必盡然
水銀膏　治月蝕瘡多在耳上及竅傍隨月盈虚者
　　水銀(一/分)　胡粉(與水銀研/不見星)　松脂　川連末(五/錢)　豬脂(四/兩)
　熬脂化香去滓再熬入銀粉攪匀以鹽湯洗過𫝊瘡
　上日二三
酥粉塗　治月蝕瘡
　　蟾酥(五/錢)　胡粉(一/兩)
　共研塗瘡上日二三次
又方　治卒得月蝕瘡
　　地龍屎　豬脂
　和塗患上日三次差
　　　凍爛腫瘡
論曰經絡氣血得熱則淖澤得寒則凝濇冬月嚴寒氣
血凝聚不流則皮肉不溫瘃(音/竹)凍焮赤痛腫而成瘡輕
則潰爛重則損壞肢節也
白斂散　治大人小兒凍手皴裂成瘡
　　白斂末(三/分)　白芨末(五/錢)　油麻(二合/生搗)　萊菔子(二/合)
　同爛研酒和塗日二
猪懸蹄膏　治手足凍瘡血出痛苦者
　　猪後懸蹄
　夜半時燒灰存性研末以猪脂和膏成𫝊上日二
雉腦膏　治凍面耳并手足凍瘡年年發者先痒後痛
　　腫破黄水及血出不止
　　雉腦(雄者一/枚搗)　黄蠟(同/上)　麻油(減/半)
　慢火熬去滓收成膏塗傅日二三
羊肉湯洗　治凍瘡腫痒
　　羊肉　葱白(半/片)
　用水煮取汁頻洗日二三差
川椒湯　治寒凍面目手足肉裂
　　川椒(炒/)　白芷　防風　食鹽(一/分)　川芎(三/分)
　水煎頻洗湯冷煖之
尸脚方　治人足在冬月常裂名曰尸脚
　　雞屎(炒一/升)
　用水三升煑五沸去滓漬洗足裂處冷即易之以差為度
牛膠散　治寒凍足跟破裂出血疼痛
　　牛皮膠
　燒灰研末津唾和塗
　　　瘑瘡(今之膿窠瘡/)
論曰瘑瘡者疥瘡之類由風熱溼毒客搏于皮膚之間
變化生蟲其狀生于皮肉之處手足尤甚赤根白頭相
對並生狀如小豆或若茱茰子浸淫痒痛􁗒之汁出折
裂成瘡此葢脾肺壅滯風溼乘之與熱相搏結聚而成
治宜疏滌於内𫝊藥于外并淋洗之類次第以治
藜蘆膏　治瘑瘡經久蟲出
　　藜蘆　枯礬　松脂　雄黄(二/兩)　苦參(兩/半)　猪脂
　　(半/斤)
　共研末用脂熬末攪匀塗瘡上日二
胡粉膏　治瘑瘡經久不差
　　胡粉(三/兩)　水銀(二/兩)　皂莢(十挺水浸揉/取汁一斤)
　慢火熬汁五合入銀粉攪匀塗瘡上日二
雄黄膏　同上
　　明雄黄　川連(一/兩)　片芩　明松脂(二/兩)　亂髪灰
　　(一/分)　雄猪脂(六/兩)
　用脂熬令髪盡去渣入末攪匀塗患上
蝦蟇灰塗　治溼瘑瘡
　　乾蝦蟇(一隻燒/灰研)　髪灰(各等/分)
　猪脂和塗日二
　　　漆瘡
論曰漆雖有毒性有所畏毒即中之亦有氣適然相近
者凡中毒輕痒始于面而胸臂䏶腨應之頭面腫起赤
延于目搔之隨手生㾦㿔已而細瘡如粟重則徧身作
瘡小如麻豆大若桃李紅赤腫焮異常痛楚旋差旋發
如火􁃛之狀是也
鐵漿飲　治漆瘡
　　鐵漿
　用蜜絹濾過隨量飲之即差
又方　同上
　　栁葉(生者/三斤)
　用水一斗煮汁頻洗差
芒硝湯淋洗　同上
　　芒硝(五兩/研)
　用滚湯入硝浸洗日三次差
又方　同上
　　豬脂
　熬化頻塗瘡上
蟹黄塗　治漆瘡焮腫痛楚
　　生蟹黄
　用之頻塗瘡上乾即易之
雞子黄塗　同上
　　雞子
　取黄頻塗乾易差
四和膏　治漆瘡徧身焮赤腫痛
　　麻油　松脂(二/兩)　桂心(末/)　黄蠟(一/兩)
　用油化脂蠟入桂末和塗
川椒湯　治漆瘡
　　川椒
　水煎湯頻洗之差
　　　湯火瘡
論曰水火之氣當因其勢而利導之夫湯火所傷毒熱
方熾通導而洩其氣可也苟救目前痛楚遽以冷物淋
搨則熱毒寒氣内摶致有爛骨傷筋之患非熱氣本然
湯火之傷本非氣血所生病故治不及於湯液特在乎
塗𫝊膏汁專治其外而已
清涼膏　治湯火傷
　　生山藥
　洗淨去皮爛研如膏𫝊瘡上痛立刻即止且無瘢痕
雞黄塗　同上
　　雞子黄
　將雞子煑熟用黄慢炒取油入膩粉攪匀𫝊上無瘢痕
戊巳散　治湯火瘡大熱腫痛
　　乾牛糞
　燒灰存性為末用生麻油和塗日二次差
又方　同上
　　好米醋
　用醋傾淨土上取醋泥𫝊之日二次立刻止痛無瘢
　痕
又方　同上
　　側栢葉
　將葉燒灰存性羅過用生蜜和塗日二三差
　
　
　
　
　
　聖濟總録纂要卷二十
欽定四庫全書
　聖濟總録纂要卷二十一
　　　　　　　　　　　　　　休寧程林纂
　　瘡腫門
　　　丁腫
論曰丁腫者由風邪毒氣入于肌肉所生也凡有十種
一者瘡頭烏而強凹二者瘡頭白而腫實三者瘡如堊
垽色四者瘡似葩紅色五者瘡頭内有黑六者瘡頭赤
紅而浮虚七者瘡頭葩而黄八者瘡頭如金箔色九者
瘡頭如茱萸十者瘡頭如石榴子亦有初如風疹搔破
青黄汁赤裏有赤黒脉而小腫亦有全不令人知忽衣
觸手摸着則痛若故取便不知處亦有肉突起如魚眼
之狀赤黒磣痛徹骨久結皆變至爛瘡瘡下深孔如火
針穿之狀初作時突起如丁盖故名丁瘡令人惡寒四
肢強痛三日瘡變焦黒腫大光起根硬不可近犯之則
痛徹骨其發于手足頭面骨節間為氣血所㑹尤宜速
治不然毒氣入腹煩悶恍惚如醉人治無所施矣
丁腫方
　　河東栁宗元偶病丁瘡凡四十日他藥治之莫效
　　長樂賈宣伯教用蜣螂心貼之一夕而穴百苦皆
　　已次年春因食鵞羊肉丁又大作再用之亦如神
　　效按蜣螂心在腹下度取之其肉稍白者是也以
　　此貼瘡半日許可穴再易之血盡根出而愈矣
巴豆塗　治丁瘡乃日本國傳來者
　　巴豆(十/粒)　半夏(一/枚)　附子(半/枚)　蜣螂(一/枚)
　各為末以人糞相和看大小瘡作紙圈子圍瘡口以
　藥𫝊上用絹貼之一日三易
地骨皮散　同上
　　地骨皮(五/錢)　小麥　大麻子(各十粒/燒灰)　緋帛(五寸/燒灰)
　　亂髪(卵大/燒灰)　半夏(七枚/炒黄)　曲頭棘刺(二十枚燒灰/即鍼倒下多)
　　(年/者)
　用骨皮半夏為末與各灰同研匀酒下二錢日二
乾薑胡椒傅　治一切丁腫惡毒
　　乾薑　胡椒(炒/)　龍骨　皂莢(去皮/子炙)　斑猫(去翅/足一)
　　(兩/)
　共末用酒和如膏貼上日二
　　　諸疥
論曰字書以疥有介守之義言雖㣲小介然守形體而
難治是以疥有五名皆因風熱邪氣客于皮膚之間久
則化為蟲時作痛痒故作為瘡腫焮赤痛痒者謂之大
疥皮内引起結根搔之不痛謂之馬疥瘙痒皮起謂之
乾疥三者為重以風濕熱氣深在肌肉故也若水疥㾦
㿔如瘭漿濕疥瘡小而汁出特風熱淫於皮膚之間故
淺而輕俱風熱之客故皆有蟲或謂蟯蟲内出理或然
也治宜疏風滌熱當以薫浴傅塗湯液並施則善
苦參散　治徧身瘡疥風毒瘙痒
　　苦參　白花蛇(酒浸去/皮骨炙)　川連　川歸(三/兩)　人參
　　𤣥參　丹參　白芍　防風(五/錢)　白蒺藜(炒去刺/一兩)
　共末酒下二錢
快肌丸　治徧身瘡疥瘙痒
　　威靈僊(三兩/為末)　雄猪膽(三/枚)
　用膽汁和末丸梧子大荆芥湯下二十丸
防風丸　治一切風疥瘡癬皮膚瘙痒癮疹
　　防風　蟬脱　猪牙皂(炙去皮/二兩)　天麻(三/兩)
　共末用精羊肉煮極爛以酒熬成膏丸梧子大用荆
　芥酒下三十丸日二
苦參丸　治一切疥瘡
　　苦參　𤣥參　山梔　獨活(二/兩)　甘菊　防風
　　大黄(炒香/熟)　片芩　枳殻(一/兩)　川連(兩/半)
　共末蜜丸梧子大酒下二十丸日二
五參散　治諸疥風虚惡瘡
　　人參　𤣥參　丹參　沙參　苦參　秦芁
　　白蒺藜(炒/)　山藥　子芩　防風　麻黄(去根/節)
　　獨活　茯神　細辛(五/錢)　山梔　枳殻(三/分)
　　烏蛇肉(酒炙/一兩)
　共末水下三錢日二
雞子油塗　治一切惡疥瘡
　　雞子(七枚煮熱用/黄慢炒取油)　膩粉　髮灰　枯礬(一/分)
　　石硫黄(五/錢)
　共研入油和匀塗上日三五次差
　　　諸癬
論曰癬之字從鮮言始發于㣲鮮縱而弗治則浸淫滋
蔓其病得之風濕客于腠理搏于肌肉否澁久則因風
濕而變化生蟲故風多于濕則為乾癬但有周郭皮枯
瘙痒搔之皮起白屑者是也濕多于風則為濕癬周郭
中如蟲行浸淫赤濕搔痒汁出是也風摶于氣血則為
風癬㿏痺不痛痒是也如錢形則為圓癬如雀目則為
雀目癬亦皆赤痛而瘙痒又或牛犬所飲之水刀刅磨
淬之漿取以盥濯毒氣傳人亦能生癬故得于牛毒者
狀似牛皮于諸癬中最為痛厚乃邪毒之甚者俗呼為
牛皮癬狗癬白㸃而連綴刀癬縱斜無定形凡此八者
皆風濕毒氣搏于肌中故痛痒不已久而不差又謂之
大癬
苦參丸　治一切風癬皮膚瘙痒
　　苦參　烏蛇肉(炙四/兩)　石菖蒲(二/兩)
　共末入蜜丸梧子大酒下二三十丸
丁香散傅
　　丁香　蝦蟆灰(一/兩)　麝香(一/分)　枯礬　五倍子
　　膩粉(研五/錢)
　各末研匀傅上
一抹散　治乾癬
　　天南星　草烏頭(各一枚/生為末)
　用羊蹄根搗取自然汁調塗三日差
狼牙丹砂膏　治一切乾濕諸癬
　　狼牙　丹砂　枯礬　雷丸　雄黄　藜蘆
　　硫黄(一/兩)
　共末入猪脂和成膏日塗三五次
　　　代指(即天蛇頭/)
論曰瘡發指端爪甲脱落名曰代指盖爪者筋之餘筋
骨熱盛注于指端故其指先腫赤熱焮痛結聚成膿甚
則爪甲脱落世俗謂之遭指又名淪指又名代甲其實
此病類于指疽然無藴毒故色不黯黒即病雖久亦不
殺人也
漏蘆湯　治代指筋骨臟腑中熱焮赤腫痛
　　漏蘆　升麻　子芩　大黄(炒一/兩)　𤣥參(三/分)
　水煎五錢入淡竹葉二七片煎減半去滓入芒硝一
　錢再二三沸温服日二已利去芒硝
地龍散　治代指
　　地龍
　去泥瓦上炙為末用猪脂和塗患上日二
升麻湯浸　治代指雖内無藴毒然筋骨中熱氣壅盛
　　升麻　生甘草(一/兩)
　用水煎去滓入芒硝末一兩攪勻浸指數十次
蛇頭疔瘡痛不可忍臭不可聞
　　蜈蚣一條焙乾為末猪膽汁調
　又用黒豆生研末入繭内籠之
醬蜜塗　治代指不結靨
　　醬汁　白蜜
　二味和煎令沸稍熱塗上日三五次
熱湯蘸　治代指為五臟氣流注十二經毒熱冲于手
指
　　熱湯
　急蘸五七次冷水浸之又復如此三度便塗羊膽汁
　差未成膿者用此方甚效或以猪膽盛代指用線扎
　之亦妙
　　　諸丹毒
論曰熱毒之氣暴發于皮膚間不得外洩則蓄熱為丹
毒以其色如塗丹之赤又復陽氣伏于皮膚中故謂之
丹因熱氣慓悍其發無常處大則如掌甚則周流四肢
若不急治或壊爛出膿血若發于骨節之間則以藥斷
截毒氣入腹則能殺人治法用鐮割明不可緩故也
漏蘆湯　治丹毒遊走
　　漏蘆　升麻　白芍　子芩　白斂　白薇
　　麻黄(去根/節)　甘草　大黄(一/兩)
　水煎五錢温服日二
赤小豆塗　治丹毒如掌大身赤腫痛痒
　　赤小豆
　為細末以雞子白和如膏塗丹上日二
呉藍湯搨　治丹毒
　　呉藍　升麻　石膏　片芩　白斂　犀角(一/兩)
　　生地(三/分)　山梔　大黄(五/錢)
　水煎一兩入竹瀝浸搨
羚羊角塗　治赤黒丹毒
　　羚羊角(燒/灰)
　研細以雞子白和如膏塗患上日二次差
鹿角散塗　治赤黒丹
　　鹿角
　燒灰存性研末入熟猪脂和塗日二
　　　疿瘡
論曰内經謂汗出見濕乃生痤疿盖熱盛汗出陽氣發
泄而腠理疎反以寒水洗浴則熱氣内鬱於皮腠之間
輕則為疿重則為痤也世俗通謂之疿子其狀皮肉如
毫針所刺徧體細瘡如麩片愈而復發是也
葛粉傅　治疿子
　　葛粉(三/兩)　生甘草(一/兩)　風化石灰(㣲炒/五錢)
　共研撲之
滑石豆粉傅　治疿子
　　滑石(飛/過)　菉豆粉　棗木葉
　共研末傅之日三
乾壁土傅　治暑月肌膚瘡爛或因搔成瘡者
　　陳乾壁土(取向東/方者)
　研細傅之日三四次隨手即愈
　　　肉刺
論曰肉刺者生于足指間形如鞕胝與肉相附隱痛成
刺由靴履急穿相摩而成名為肉刺俗呼為雞眼睛是
也
膠脂膏貼　治肉刺
　　栢木上白膠　明松脂(一/兩)　黄蠟(五/錢)
　將膠脂熬化入蠟成膏貼之
酥粉傅　治肉刺
　　蟬酥(自取/者)　膩粉(一/錢)
　將酥浸濕入粉研勻用鍼撥破塗上蜜裹日二
磠砂傅　同上
　　磠砂
　　醋化熬成霜以少許和栢膠傅之其根即出
　　金瘡門
　　　金瘡血不止
論曰血行脉中周行灌溉而無窮已金刅所傷深則其
流湍激若海洩河㳏禦之至難要在杜其冲溢之勢外
觀其形内訂其脉之何如若血出不斷其脉大而止者
為易治若血出不止前赤後黒或黄或白肌肉腐殠寒
冷􁛯急者為難治不可不察也
麻黄散　治金瘡止血悶疼痛
　　麻黄(兩/半)　白芷　附子　白芍　川歸　續斷
　　乾薑　炙甘草　子芩　川芎　桂心(五/錢)
　共末酒下二錢日二
天南星散　治刀刅所傷血出不止
　　天南星(三/枚)　鉛丹(炒紫/一錢)
　共末研勻乾貼患上日二
刀箭方　治血出不止
　　石灰(逺年者/一兩)　鉛丹(炒三/分)　龍骨　狗腦骨(燒五/錢)
　共末傅上日二
風化散　治金瘡止血定痛
　　風化石灰(一/升)　乾薑(三/分)　生栗子　白藥(五/兩)
　午日共末以備急用
石榴花散　同上
　　石榴花(乾者/五錢)　石灰(炒升/半)
　共末用少許𫝊上少刻斷血止痛
蒲黄散　治金瘡血出腹脹欲死
　　蒲黄　生地黄(兩/半)　川芎　白芷　川歸　黄茋
　　續斷(一/兩)　甘草(三/分)
　共末空心酒下三錢令腹中死血化為水日三若口
　噤用物幹開灌之加大黄兩半
　　　金刅傷中筋骨
論曰金刅所中至於筋骨其所傷深矣然接骨絶筋亦
可接續要在乗血氣未寒急施治法若不乗熱則風冷
易入瘡縱暫愈後必不仁亦致痛煩而終身不完至于
小碎之骨即當出之不爾則膿血不絶肌肉亦不能収
斂矣
骨碎補丸　治一切金刅傷中筋骨風冷所入疼痛
　　骨碎補(三/兩)　山藥　附子　虎骨(炙/)　桂心
　　白檳榔　自然銅(醋淬/七次)　熟地　敗龜板(醋/炙)
　　白薇　山茰肉　澤蘭葉(一/兩)　五味子　川歸
　　乾薑(五/錢)　肉蔲(二/枚)　肉蓯蓉(三/分)
　共末入蜜杵丸如梧子大酒下二三十丸日二
　　　金瘡中風水及痙
論曰金瘡中風水者以封固不宻所致也夫中風之候
其倉卒無汁中水之候則出青黄汁而又疼痛發熱内
腫硬時為痙狀可急治之凡痙狀口急背直摇頭馬鳴
腰為反折須㬰十發氣息如絶汗出如雨治不可緩緩
則不能救療
熟地丸　治逺年傷折忽因風氣于舊處痛不可忍
　　懐熟地(四/兩)　杏仁(去皮/尖炒)　牛膝(兩/半)　黄茋　苦參
　　兎絲子(酒/煮)　肉蓯蓉　萆薢(炒一/兩)　升麻　桂心
　　(三/分)　青木香(一/分)　訶勒皮(五/錢)
　共末入蜜丸梧子大酒下二三十丸日二
雞屎白豆酒　治金瘡中風反張者
　　雞屎白(一/合)　大豆(二/合)
　先以豆炒焦黒入屎白同炒熟又以瓶貯酒三升乗
　熱豆傾酒中盖良久去滓服五合少頃又服取汗出
　飲酒後以薑粥助之
羗活飲　治金瘡并傷折骨諸瘡腫慎不可當風臥濕
地取涼若風濕所傷則發痓口噤殺人若覺頸項強身
拘急便服
　　羗活(一/兩)　竹瀝(三/鍾)
　用水煎羗活減半去滓入瀝再沸分三服
川椒罨　治金瘡中風
　　川椒(生用/三兩)
　看瘡大小用麫作餛飩灰火中炮熟乗熱開一孔當
　瘡上罨之劫引風出多做候換數次差
川芎湯　治金瘡中風痛不可忍
　　川芎　防風　羗活　川歸(一/兩)　炙甘草(三/分)
　水煎六錢熱服取汗如汗不出加麻黄一兩桂心三
　分湯成入竹瀝沸服日二
鹽韭傅　治金瘡中風水腫
　　韭白　食鹽(等/分)
　共搗爛放瘡上以火炙藥上熱徹愈
又方
　　鹿角
　燒灰存性研末用猪脂和塗日二差
　　　金瘡腸出
論曰金刅所傷有腸出者有腸出已斷者視其輕重以
決死生腸有一頭見者不可續也若腹痛不可忍短氣
不能食近則一日逺則三日治無及矣腸有兩頭見者
速以桑白皮挼作線或以麻縷續之仍用雞白塗隙勿
令氣洩推内之宻縫瘡口用雄雞血塗之腸有出而不
斷者以大麥汁洗而内之亦如前法須研米粥飲二十
餘日強糜百日方可食飯又不可令飽恐其腸斷仍常
以湯散助之
磁石散　治金瘡腸出宜入之
　　磁石(醋淬/七次)　滑石(飛過/等分)
　同研酒下一錢日三及以針砂塗腸上其腸自収入
　而無害
小麥飲噴腸方　治金瘡腸出不能入
　　小麥(三/升)
　用水九升煮汁五升以綿濾過候冷含噴瘡上漸入
　以冷水噴其背不令病人知亦不可使傍人語卒然
　急噴其腸自入不可食飽勿使病人驚恐恐驚則殺
　人難治
　　　毒箭所傷
論曰箭瘡毒藥入皮膚肌肉間令人短氣悶絶口噤唇
乾血雖止而腹滿不能言其人如醉者為難治若瘀血
應時出其瘡温而熱開口能言則可治巢氏論毒箭有
三種曰嶺南夷俚人用焦銅作箭鏃其嶺北諸處以蛇
毒螯物汁著管中漬箭鏃及有以苗藥為之者三種傷
人皆不易治唯急飲糞汁可以禦其毒少緩則毒氣深
入不可救也慎之慎之
半夏飲　治毒箭所傷箭鏃毒藥在内不出
　　半夏(三兩用生薑二/斤取汁浸三日)　白斂(三/兩)
　同炒為末酒下一錢日三瘡淺十日出瘡深二十日
　方出
雄黄塗　治毒箭所傷
　　明雄黄
　研極細傅瘡上日四五汁出愈　此方治毒蛇蜈蚣
　咬亦妙
生薑飲　治中毒箭
　　生薑
　取自然汁飲五分未退再飲　一方用甘草煎汁頻
　飲
旋復根散　治中毒箭
　　旋復根
　為末酒下二錢日三仍傅瘡上(無根/用花)
　　　箭鏃金刅入肉
論曰凡箭鏃金刅入肉治宜速出内有碎骨亦須去盡
然後傅藥不然其瘡必不合縱然少愈亦常作疼痛若
神驚血亂氣奪則死無救
丹皮散　治金瘡箭頭在骨多年不出
　　丹皮　白斂(一/兩)　丁香　麝香　藿香
　　桑白皮(一/分)
　共末温酒下二錢淺者十日深者二十日箭頭自出
又方　同上
　　磁石(生研/極細)　明雄黄(三/分)
　同研勻用菉豆煮汁下二錢十日後輕撥便出手足
　上用此末㸃之亦自出
紅散子　治中箭頭用之摩瘡口上
　　蔓陀羅子　草烏　茄子花　萞麻子
　　麒麟竭(五/錢)
　共末以好酒和調塗摩瘡上箭頭自出
解骨丸　治箭鏃不出能令自出
　　明雄黄　象牙末　蜣螂(一/兩)
　共末入蜜杵丸黍米大用一丸内瘡中以細膩羊腎
　脂貼之箭頭自出
䑕肝傅　治箭頭不出
　　䑕肝(五/枚)
　研如泥傅之兼以䑕腦髓塗之良亦治針折肉中塗
　之自出
象屑塗　治箭頭不出
　　象牙屑
　研末用蜜和塗瘡上并折針竹木刺皆出
　　　狐尿刺
論曰狐尿刺者乃狐狸尿草棘上人有悮犯則發腫痛
焮熱多在于手足指節然亦有端居不出而被此毒者
盖毒氣有相類之症亦不因狐狸尿乃爾也
白斂膏　治犯狐尿久不差
　　白斂　羊屎　括蔞根(五/錢)
　共搗如膏裹瘡上一伏時其刺自出
大豉𫝊　治狐尿刺在手足指節間腫痛
　　大豉(一/兩)
　細嚼熟𫝊之少頃取下看䜴中有毛效如不見毛又
　嚼傅之以毛出為度
桂心黄蠟丸　治一切惡刺入肉者
　　桂心
　研末用黄蠟化丸看瘡口大小置丸瘡内以濕紙三
　五重搭盖以火熁候丸化入肉其刺自出如無刺其
　傷處亦平也
獨栗塗　治惡刺不出
　　獨顆栗
　去衣嚼如泥塗瘡上帛裹半日有刺自出
　　　惡刺
論曰惡刺初得以蛇虺毒氣經由草木水澤間有人染
著忽似刺劄俄致腫痛其肉潰爛若手足上著注即指
節墮落土人諳厯既多初覺中刺時以艾灸數十壯十
愈八九灸弗愈者速以下藥塗傅
葱白蒲公草膏　治中一切惡刺
　　葱白(一/把)　蒲公草(五/兩)　大豉(一/分)
　共爛搗塗瘡上外用醋麵紙封自出
木蟲塗　治惡刺
　　木中蟲(五/枚)
　用米醋和研如泥封之差
黒豆汁漬　同上
　　黒豆(一/升)
　用水煮取濃汁頻頻漬之差
　　　竹木刺傷肌肉不出
論曰竹木刺所傷為患甚淺然入人肌肉久不得出則
損動榮衛而作瘡或中風水則腫痛若成膿淹留嵗月
未易治也但刺傷之初宜速治之加以塗傅無致風水
之患
羊屎傅　治竹木刺
　　羊屎
　炙乾為末用猪脂和傅日三五上經宿自出
象牙散傅　治竹木刺并鍼折不出
　　象牙屑
　為末以雄䑕腦髓和傅上立出
糯米膏　治金瘡水毒癰疽熱毒竹木等刺
　　糯米(三/升)
　於端午日前四十九日以冷水浸之日二換水輕淘
　至午日午時曝乾挂風處凡遇患用少許炒焦為末
　水和成膏塗瘡口帛縛候瘡愈解去若金瘡悮犯生
　水作膿腫甚者急用此膏塗之良久其腫處即消若
　癰疽毒瘡初發纔覺焮腫痛并痄腮等症用此末貼
　項下及腫處若竹木簽刺入肉者臨臥時貼之明日
　掲看其刺自出在藥内若貼腫毒藥乾即換之須常
　令濕為妙唯金瘡及水毒切不可換恐傷動瘡口
　　痔瘻門
　　　諸痔
論曰痔有五名一曰牡痔二曰牝三曰脉痔四曰腸痔
五曰血痔症雖小異大率皆飲食飽甚情慾過度之所
致也夫飲食飽則腸胃傷情慾過則氣血耗毒氣乗虚
流入下部所以澼積而為痔也
如神丸　治腸風五痔
　　烏蛇肉(酒/炙)　防風　大黄(煨二/兩)　枳殻(炒/)　黄茋
　　刺蝟皮(炙/黒)　陳皮　白蒺藜(炒去/刺)　秦芁(兩/半)
　共末入蜜杵丸梧子大空心酒下三十丸臨臥再服
　當日血止定痛
神妙湯　薰洗五痔
　　萆薢　甘草　五倍子　括蔞根　大䜴
　　葱白(等/分)
　每日用一二兩煎水薫洗日二
神白散　治痔瘡下部發腫如梅李大痛硬不能行者
即時取效
　　半夏(齊州/者)
　每用一枚研極細入氷片一小皂子大同研勻用津
　唾和攤軟紙上貼之即冷如氷良久清水水漸消未
　全愈再貼去根尤妙
　　　牡痔
論曰内經謂飲食自倍腸胃乃傷因而飽食筋脉横解
故澼而為痔其狀肛邊生䑕乳或痒或痛膿血時下謂
之牡痔
蝟皮丸　治牡痔肛邊生䑕乳疼痛寒熱
　　蝟皮(炙/焦)　附子　槐木耳　枯白礬　川歸
　　桑白皮　赤芍(一/兩)　楮根白皮(炙/)
　共末入蜜杵丸梧子大飲下三十丸
荆芥槐花散　治䑕乳牡痔便血痛不可忍
　　荆芥穗　槐花(炒/)枳殻(炒/)　黄茋(蜜炙/二兩)
　共末空心飲下二錢
　　　牝痔
論曰牝痔者由邪熱壅在肺經傅注大腸又大腸久虚
風熱留滯故令肛邊生瘡而出血也名曰牝痔此皆酒
食房勞過度令毒氣攻注所為故又謂之酒痔
地榆湯　治牝痔肛門生瘡下血不止
　　地榆　子芩　赤芍　枳殻　檳榔　川歸
　　黄茋(炙一/兩)
　水煎四錢空心温服日二
淋洗白礬湯　治牝痔
　　枯白礬
　研末每用五七分入沸湯内和勻浸洗日二差
　　　脉痔
論曰脉痔者臟腑藴積風熱不得宣通也風熱之氣乗
虚流入下部故肛邊生瘡痒痛血出也盖實為痛虚為
痒今實熱乗虚下攻肛腸故痒且痛又脉者血之腑得
熱則妄行故血乃出也
槐莢煎丸　治脉痔生瘡下血痒痛
　　槐莢(一斤洗入水/半斤研取汁)　白蜜(二兩與莢汁/同煎成膏)　防風
　　黄茋(炙五/錢)　杏仁(去皮/尖炒)　皂莢子(炒三/分)　枳殻(炒一/兩)
　共末與杏末拌勻入膏杵丸梧子大飲下二三十丸
　日二
阿膠湯　治脉痔有蟲時作痒痛血出不止
　　阿膠(炒/)　艾葉　川歸　青葙子(一/兩)
　水煎五錢温服日二
薫洗槐白皮湯　治脉痔有蟲或下膿血
　　槐白皮(二/斤)
　用水一斗五升煎一斗傾盆中坐薫湯冷再煖蟲當
　隨便利自出仍用槐白皮為末綿包錢許内下部中
　日二差
出蟲方　治脉痔下部如蟲咬
　　桃葉(十/斤)
　搗研蒸熟乗熱入小口器中坐薫其蟲自出
滌痔散　同上
　　白礬(研一/兩)
　取小便三升温熱入礬末五錢乗熱洗之差
　　　血痔
論曰血痔者乃肺熱流毒也肺與大腸為表裏今肺臟
藴熱毒氣流滲入于大腸血性得熱則流散故因便而
肛腸腫痛清血隨出名曰血痔
蝟皮散　治血痔
　　蝟皮(燒灰/存性)　白芷　黄茋　懐熟地　側栢葉
　　川續斷　地榆　川連(一/兩)
　共末空心飲下二錢日二
地榆湯　治血痔
　　地榆　熟艾　防風　枳殻(炒/)　龍骨　黄茋
　　桑木耳(一/兩)
　水煎五錢入生地一分温服日二
蒲黄湯　治諸痔下血
　　蒲黄　川芎　生地　白芷　川連　川歸
　　白石脂　甘草(一/兩)
　水煎五錢空心温服日二
黄茋散　治血痔下血不止
　　黄茋(蜜/炙)　枳殻(炒三/兩)　防風(兩/半)
　共末空心飲下三錢日二
枳實槐角子散　治血痔下血久不差
　　枳實(麩/炒)　槐角子　木賊(五/錢)
　共末用皂莢湯下二錢日二
　　　腸痔
論曰腸痔者以腸胃有風挾熱二者乗虚入于腸間冲
發下部故令肛邊生核腫痛不消病始作令人寒熱時
有血出也
枳殻湯　治腸痔腫痛生核或發寒熱
　　枳殻(炒/)　子芩　白芍　黄茋(一/兩)　川芎
　　川歸　檳榔(煨/)　丹參(兩/半)
　水煎五錢空心温服日二
括蔞散　治腸痔下血
　　括蔞(大者/一枚)　烏梅肉(十/枚)
　將蔞切盖去空以梅肉實其中仍盖封用黄泥包裹
　晒乾火煆存性研末温酒下二錢日二
地榆散　治腸痔下部生核腫痛時發寒熱出血
　　地榆　槐花(半生/半炒)　甘草(一/兩)
　共末用枳殻桑白皮湯下二錢日二
又方　治一切痔淋洗
　　荆芥穗　生甘草(二/兩)
　同末水煎一兩淋洗日二
白术紫朴丸　治久積虚冷腸風痔瘻面色萎黄虚劣
　　白术　紫朴(三/兩)　人參　甘草　川歸(一/兩)
　　黄茋　黒乾薑　陳皮(兩/半)
　共末入蜜杵丸梧子大飲下二三十丸
二根散　治腸痔有血
　　枸把根白皮　白薔薇根白皮(二/兩)
　共末水下二錢日二
　　　氣痔
論曰氣痔者因便下血或肛頭腫凸良久乃収是也此
由毒氣藴積腸間及恚怒不節酒食過傷令下部氣澁
壅結而成
烏蛇黄茋丸　治氣痔大便下血脱肛腫痛
　　烏蛇肉(五/兩)　人參　獨活　枳殻　地骨皮(一/兩)
　　郁李仁(去皮/炒)　羚羊角(三/兩)　黄茋　檳榔(兩/半)
　　大黄(炒/)　大麻仁(炒二/兩)　訶勒皮(一/分)
　共末入蜜杵丸梧子大酒下二十丸以利為度未利加丸數
必效丸　治氣痔脱肛不収或生䑕乳時出膿血乆不
差
　　枳殻(麩/炒)　黄茋(蜜/炙)
　共末陳米糊丸梧子大空心飲下三十丸日二
　　　痔瘻
論曰五痔之疾或生䑕乳或發寒熱或生瘡痒痛或下
膿血其症不一治之不早反勞傷過度則毒氣浸漬肌
肉穿穴瘡口不合時有膿血故成痔瘻經曰痔久不差
變為痔瘻是也又或蔓穿數處或形似螺蜆膿血與肌
肉綿綿而下故謂之痔瘻昔人謂蟯蟲居胴腸間多生
瘻痔方中用薫法及化蟲之藥不可不察
乳香丸　治一切痔瘻反花瘡
　　乳香(五/錢)　麝香　氷片　丹砂　没藥(二/錢)
　　雄黄　　黄蠟　生地(一/兩)
　共末研勻化蠟丸梧子大用麥冬湯下十丸少留末
　塗瘡上
蝟皮丸　治五痔多年不差漸成痔瘻
　　蝟皮(炙/焦)　龍骨(煆二/兩)　附子　川歸　枳殻(炒/)
　　黒乾薑(兩/半)黄茋(蜜/炙)　艾葉(三/分)
　共末入蜜杵丸梧子大用黄茋湯下三十丸
　　　腸風下血(詳結隂下血/)
論曰腸風下血者由腸胃有風氣虚挾熱血得熱即妄
行因而滲入腸間故令下血故以為名昔人謂先血後
便為近血先便後血為逺血逺近之别不可不察
玉壺丸　治腸風下血
　　皂莢鍼(青嫩者半斤用水五升浸七日砂碢煮/取汁一升又熬減半入蜜一兩熬成膏)
　　胡桃仁(十/枚)　枳殻(火燒酒/淬一兩)　乳香　沒藥(炙二/錢)
　　椿根白皮(隂地者/炙一兩)
　共末入膏杵丸梧子大每服二十丸
　　腸風下血煎木賊湯下　五痔疾荆芥湯下
　　時常㵼血米飲日下二
玉屑丸　治腸風下血及痔瘻藏毒久不差
　　槐根白皮　椿根白皮　苦楝根白皮(三兩三味採/時春宜早夏)
　　(宜/遲)　天南星(生/)　生半夏(五/錢)　威靈仙(一/兩)　寒食
　　麵(二/兩)
　共末拌勻滴水丸梧子大每服三十丸先用水二鍾
　煎滚入丸令浮再服日二
琥珀散　治腸風及一切血痢脾臟下血不止
　　琥珀屑(研/)　赤小豆　白芷　枳殻　槐花
　　鹿角霜(一/兩)
　上五味同炒焦黒為末入珀末拌勻空心米飲下二
　錢日二
槐角子散　治腸風
　　槐角子(炒/)　防風　枳殻(炒五/錢)　黄茋(炙一/兩)
　共末空心茶下一二錢
防風㪚　治腸風下血
　　防風(㣲/炒)　黄茋(炙二/兩)　炙甘草　人參(五/錢)
　共末空心飲下二錢
白术丸　治腸風痔瘻脱肛下血面色萎黄久不差
　　白术(一斤用糯米三升同浸三/日晒乾細切慢炒香為末)　懐生地(半斤酒/浸甑上)
　　(蒸熟爛/搗如泥)
　二味和匀用大力者搗二三千搥如硬入好酒蜜少
　許丸梧子大陰乾空心米飲下二三十丸日二
牡蠣㪚　治腸風下血不止及脱肛
　　牡蠣(大者醋/淬七次)
　細研如麵空心飲下二三錢日二
　　傷折門
　　　傷折統論
論曰諸脉從肉諸筋從骨骨三百六十有五聫續纒固
手所以能攝足所以能步凡厥運動㒺不順從若乃倉
卒之際墜墮倒仆傷折蹉跌患生不測詎可不圖􁈛治
小則消腫而伸攣大則續筋而接骨各有方劑存焉當
按症施治
　　　從髙墜下傷損腫痛
論曰凡墜墮傷損腫痛輕者在外塗傅可已重者在内
當導瘀血養肌肉宜察淺深以治之
阿膠湯　治墜墮傷折手足痛
　　阿膠　白芍(兩/半)　生地　川芎　川歸
　　熟艾(一/兩)　黒乾薑　甘草(五/錢)
　水煎三錢温服日二
地黄糟裹方　治墜墮撲損筋骨疼痛瘀血凝滯腫熱
不消
　　懐生地(搗/)　酒糟(等/分)
　看輕重下藥拌匀蒸熟塗𫝊患上用帛裹縛日一易
接骨膏　治一切打撲傷墜疼痛
　　續斷(一/兩)　白芨　附子　川歸　獨活　桂心
　　雄黒狗脊骨(燒/灰)　白斂　桑白皮(五/錢)　黄米(炒三/合)
　共末用酒半鍾和藥末三錢白麵二錢生薑自然汁
　少許慢熬成膏攤貼三日一換冬月用杉木皮綿繩
　夾縳夏月以栁枝子五條夾縳雖𦂳不妨
續骨丸
　　黄蠟(煉過/半斤)　鉛丹(飛炒/過)　自然銅(醋淬/七次)　蜜陀僧
　　(煆四/兩)　白礬(十二/兩)　麒麟竭　丹砂(飛/過)　乳香(炙/去)
　　(油勿/焦)　沒藥(炙去油/一兩)　猪脂(十/兩)
　先熬脂化蠟于冷處入僧丹銅末再熬攪滴水不散
　又出鼎離火下諸末不住手攪至凝丸彈子大且用
　笋皮襯之極冷収貯凡傷折用一丸入少油化塗傷
　痛處以油紙帛䕶之甚者以燈心裹木夾之又以一
　丸分作小丸熱酒下痛即止如藥力盡痛未除再一
　服骨上便安
𤣥胡索湯　治傷折疼痛筋骨未合肌肉未生
　　𤣥胡索　川歸　白斂　懐熟地　鹿角膠
　　綿黄茋　桑寄生　桂心(一/兩)
　水煎五錢空心温服日二盖煖
　　　傷折惡血不散
論曰脉者血之腑血行脉中貫于肉理環周一身因其
肌體外固經脉内通乃能流注不失其常若因傷折内
動經絡血行之道不得宣通瘀積不散則為腫為痛治
宜除惡瘀使氣血流通則可復完
黄茋湯　治傷折惡血凝滯腫痛
　　黄茋　白芍　附子　生地　桂心　川歸
　　續斷(一/兩)　大黄(生/)　川椒　乾薑(二/兩)
　白水煎三錢温服日二
糟米塗　治傷折赤腫惡血不散疼痛
　　酒糟(二/斤)　糯米(半/升)
　用酒煮米熟入糟煮稀稠得所乗温熱塗上用帛封
　裹煖一日一換以差為度
蒲黄散　治傷損惡血不散不欲聞人聲胸中氣塞便
利出血
　　蒲黄(一/合)　生地(二/兩)　桂心　白芷　川歸
　　續斷(一/兩)　炙甘草(五/錢)　共末酒下一二錢日二
葱白塗　治一切墜落打撲腫毒疼痛
　　葱白(三十/根)
　用灰火煨透乗熱搗爛塗患上用棉紙包縛令煖
　　　筋骨傷折疼痛
論曰人之一身血榮氣衛循環無窮或筋肉骨節悮致
傷折則血氣瘀滯疼痛倉卒之間失於調理所傷不得
完所折不得續輕者肌膚焮腫重者髀肉剉脱治宜先
整其骨續其所折後施貼熁封裹之劑
麒麟竭散　治筋骨損傷疼痛
　　麒麟竭　白芷　赤芍　没藥(炙去/油)　蒲黄
　　自然銅(醋淬/七次)　生大黄　川歸(五/錢)　桂心
　　荷葉　骨碎補(去毛/三分)
　共末空心酒下二錢日二
川芎散　治傷折腫痛血不散
　　川芎　桂心　附子　川椒(炒/)　甘草
　　蘭葉(一/兩)　大黄(醋/炒)　川歸(五/錢)
　共末酒下二錢日二
接骨桂芸膏　治撲打筋骨傷折腫痛不可忍
　　桂心　芸苔子　白芥子　敗龜板　大黄
　　虎頭骨(酥/炙)　赤狗頭骨(燒灰/存性)　木别子(一/兩)
　共末研勻用小黄米粥攤帛上摻末一匙裹損上以
　竹片夾定繩縛七日
没藥丸　治傷折筋骨疼痛
　　没藥(炙/研)　丹砂　牛膝(一/兩)
　為末研勻用酒麵糊丸梧子大丹砂為衣用木𤓰湯
　下二十丸日二
八骨散　治筋傷骨損疼痛
　　虎骨(醋/炙)　龍骨(煆/研)　牛骨(醋/炙)　雞骨(醋/炙)　狗骨
　　兎骨(酥/炙)　羊骨(醋/炙)　猪骨(醋/炙)　楓香脂　自然銅
　　(醋淬/七次)
　共末每有傷折以黄米粥熱攤布上摻末貼患處用
　布包裹以繩縳之
神授散　治傷折内外痛不可忍
　　川歸　鉛粉(五/錢)　蓬砂(二/錢)
　共研勻用蘇木煎湯下二錢仍用粟米粥攤布上摻
　末貼腫處如骨碎用木皮竹帛夾定繩縳
五骨散　治傷折筋骨痛不止
　　鯪鯉甲項骨　虎頭項骨　猴猻項骨
　　黄犬項骨　　野猫項骨(一/兩)
　上五骨細剉以米醋好酒各半斤浸一宿炙黄為末
　入後藥用
　　天雄(五錢去皮/臍炮裂)　肉蓯蓉(五錢浸/洗炙)
　二味共末與上末拌勻每服酒下二錢日二又用粟
　米為末醋煮成糊入末拌稠攤塗帛上貼痛處用帛
　包棉裹煖痛立止
　　　傷折風腫
論曰肌肉傷折皮肉破裂久而未合為外風所觸則令
肌肉受寒既不得収斂又與氣血相搏不得消散故為
風腫風腫不散即變膿血敗壊之疾
荆芥湯　治傷折風腫
　　荆芥穗　川歸　川芎　川續斷(一/兩)
　共末酒下二錢日二
地黄川歸散　治傷折為風冷所侵肌肉不合腫痛
　　懐熟地　川歸　羗活　獨活(一/兩)
　共末空心酒下二錢日二
没藥散　治傷折風腫
　　沒藥　川芎　附子　白芷　川椒　川歸
　　檳榔　甘草　桂心(五/錢)
　共末酒下二錢日二
川歸湯　治傷折皮肉破裂風毒内攻腫痛不消
　　川歸　大黄(炒/)　白芷　防風　烏頭(一/兩)
　水煎五錢温服日二
黄蠟膏　治傷折風腫痛
　　黄蠟(五/兩)　桂心　呉茱茰(一/兩)　食鹽(燒二/錢)
　共用為末以麻油化蠟入末熬攪勻成膏攤日一易
　
　
　
　
　
　
　
　
　
　
　
　
　
　
　
　聖濟總録纂要卷二十一
欽定四庫全書
　聖濟總録纂要卷二十二
　　　　　　　　　　　　　　休寧程林纂
　　傷折門
　　　打撲損傷
論曰打損撲傷或焮腫疼痛或血出不止外須以貼熁
塗傅内須服去瘀血養肌肉和血氣之劑次則生肌斂
口傅之以俟平復此治損傷之大法也
骨碎補散　治打撲損傷筋骨皮肉發熱疼痛
　　骨碎補　白芷　乳香(去/油)　生地　當歸(一/兩)
　　澤蘭葉　川芎　桂心　桃仁(五/錢)　甘草
　　附子(一/分)
　共為細末温酒調下三錢頃又服
地黄湯　治墜墮傷折手足痛
　　生地　川歸(一/兩)　阿膠　白芍(兩/半)　川芎
　　熟艾(一/兩)　骨碎補(一/兩)　桂心　甘草(五/錢)
　水煎五錢温服日二
二竒湯　治打撲損傷
　　威靈仙　骨碎補(各五/錢)
　作一服酒煎盡量飲盖暖出汗即愈
囘生散　治打撲損傷疼痛
　　大茴　官桂　烏藥　紫荆皮　甘草(各一/錢)
　右為末每服五分好生酒送下盡量飲取汗避風瘦
　人三分大便出血即愈
　　　被傷絶筋
論曰被傷絶筋者須觀其輕重治之接續之法要在氣
血未冷之際外用續筋止痛藥傅裹内兼服藥調治庶
幾可救緩則風冷入于裏則難治矣
聖功散　治筋骨傷折疼痛不止接骨續筋
　　硃砂　明雄　乳香　沒藥(俱去油/各一錢)
　　麝香(一/字)　土蟞(十枚燒酒/浸死焙乾)
　右為細末磁缾封貯勿令洩氣用時強盛人服一字
　瘦弱人服半字燒酒調下未愈再服
没藥散　治跌打損傷骨折筋絶
　　乳香(去/油)　没藥(去/油)　琥珀(二/錢)　土蟞(三箇燒/酒浸焙)
　　明礬(一/錢)　硼砂(一/錢)　麝香(三/分)　半兩錢(一箇醋/淬七次)
　　蟹爪肉(熟三/錢)　活牛角(刮取炒黄/色二錢)
　右為細末每服五分白酒送下在下部食前服在上
　部食後服
　　　諸骨蹉跌
論曰諸骨蹉跌者墜墮倒撲傷折致諸骨蹉跌治之須
扶骨對正用止痛生肌接骨之劑封裹内服藥調治倘
骨碎者便當出之否則膿血不絶肌肉亦不能収斂則
難愈也
接骨紫金丹
　　乳香(炙去/油)　紫荆皮　骨碎補　大黄　血蝎
　　歸尾　硼砂　土蟞(燒酒浸死/瓦焙乾)　自然銅(煆淬七兩/次各一)
　右為細末每服七分半熱酒調服其骨自接　此方
　治打撲骨折瘀血攻心發熱昏暈其瘀血自下吐血等
　症皆可服之如骨接而諸症未去者去土蟞自然銅
　更服五分即愈
　　　傷損止痛生肌
論曰傷折之候皆因刑杖跌撲損傷或焮腫痛或血出
不止大抵最忌服冷物恐血凝入心之故内服之劑要
在温補和血止痛為主至於斂口生肌之外用豈可偏
廢哉
虎骨散　治打撲損傷疼痛不止并治筋骨疼痛血風
走注疼痛皆治
　　虎骨(炙/)　自然銅(醋淬/七次)　地龍(水浸/晒乾)　牛膝
　　漏蘆　延胡索　威靈仙　龜板(炙/)　桂心
　　當歸(各一/兩)
　共為細末每服一錢煖酒調下
生肌散　治打撲墜墮損傷諸骨蹉跌筋絶血出疼痛
不止傅之即愈并治一切癰疽腫毒膿水將盡時用之
去腐生肌金瘡刀斧傷血出疼痛不止者傅之神妙
　　白蠟　合歡皮　乳香(去/油)　赤石脂(煆/)　沒藥(去/油)
　　血蝎　海螵蛸(去/殻)　雄黄　龍骨(煆/)　兒茶
　　獐腦(各二/錢)　土蟞(焙乾/三枚)　蟹爪肉(熟/)　白芷
　　枯礬(各一/錢)　硃砂(一/錢)　麝香(一/字)　金箔(少/許)
　右為細末磁罐収貯每用少許傅傷處立能止痛止
　血合時須五月五日或天醫日合為妙
　　　傷折貼熁并膏藥
論曰傷折之症輕則肌膚腫痛重則肉脱血出既整其
骨内服去瘀生肌之劑外必以貼熁膏藥并用可也
接骨方　治打撲墜墮損傷手足骨折
　用雄雞一隻約一斤重者生去毛生去爪嘴開腹底
　乗生氣即搗爛用五加皮研末和入搗之以勻為度
　勿太爛勿過乾用時先以五加皮煮無灰老酒飲至
　極醉將骨折處用手按平將雞藥傅上棉帛縛之如
　今日此時縛至明日此時解開其骨即生滿矣如過
　一時其骨即長一寸　如骨接後而尚痛者以黒豆
　炒焦色用老酒沃之搗爛傅上半日一換
糟米塗　治跌打損傷疼痛
　　糯米(一/升)　酒麯(三/丸)
　將糯米煮熟如飯入酒麯和匀乗熱塗上用帛封裹
　三日一換酒香即愈
龜板膏　治打撲損傷疼痛
　　敗龜板(一枚/燒灰)　虎骨(燒/灰)　白芥子　生大黄
　　川歸(五/錢)　滴乳香(炙/)　沒藥(炙一/分)
　右為末研匀用小黄米粥攤帛上摻末一匙裹損上
　以竹片夾定繩縛七日
　　雜􁈛門
　　　中藥毒
論曰炎帝嘗百草而著本經分上中下三品聖功極矣
漢唐以來漸増致千百種之繁盖無毒之中而有有毒
者後代庸民去聖已逺不審良惡偶誤餌之經云有病
病當無病胃傷不急救之漸致危斃古方用甘草菉豆
能解諸毒亦用諸藥而各相制伏者
冬青汁飲　解砒霜毒
　先用白蠟為末和新汲水服之䕶其腸胃仍以冬青
　葉搗汁灌之以大便去毒為度如冬月無葉以根搗
　汁和水代之
解中砒霜方
　　羊血　雞血(各一/鍾)　和勻服之
又方
　　稻稈
　燒灰新汲冷水淋汁濾清冷服一碗毒即下
黄連湯　解中巴豆毒
　　黄連　黄栢(各五/錢)
　水二升煎一升候極冷服之忌服熱物仍以冷水浸兩
　手
又方
　　寒水石
　一味為末煮汁飲之
解烏頭附子天䧺毒
　　逺志(一/兩)　防風(五/錢)
　水煎汁飲之
服諸石藥中毒解方
　　白鴨屎汁
　水和服之
解中大㦸毒方
　　石菖蒲
　一味煎汁服二升差或生搗汁更妙
解芫花毒方
　　防風　甘草　防己(等/分)
　三味水四升煎二升服之
解射㒺毒方
　　藍汁　大豆　菉豆(二/合)　藕汁(一/鍾)
　二豆煎汁和勻服之
解甘遂毒方
　　大豆(五/合)
　水三升煎升半服之
　　　食毒
論曰飲食雖以養生亦有時而傷生何也凡食物諸品
莫不有陰陽五行具焉漫不察其寒温燥濕之性順逆
宜忌之因人性南北異稟食物南北異種一或犯之棘
喉潰腹可不慎與倘誤中其毒宜服藥解之
解一切飲食毒方
　　大豆(五/合)　大粉草(五兩/微炒)
　二味搗細用水四升煎二升温服須㬰或吐或㵼毒
　即隨去雖甚渇不可飲水
又方　治誤飲饌中毒者未審中何毒卒急無藥可解
　　薺苨　甘草(一/兩)
　水二升煎一升服之入口便活
　　　食諸菜蕈菌中毒
論曰諸菜雖地産陰物而能養生然氣有寒濕性有善
惡偶不審辨之其不為禍也幾希如諸蕈菌夜有光者
煮不熟者煮訖其湯照人無影及欲爛無蟲者皆不可
食倘誤中其毒以地漿諸藥解之
解食諸菜毒方　治食諸菜中毒發狂煩悶吐下欲死
　　葛根
　生搗汁一升服之良或無生者即搗乾葛末水和服
　之煮服之亦可
治食諸菜毒方
　　苦參(二/兩)　甘草(一/兩)
　苦酒二升同煎數沸去滓服吐出即愈
治諸菌毒方
　　地漿水
　掘地作坎以水沃其中攪之令濁俄頃取之飲三四
　鍾即解　又兼治楓樹菌誤食之令人笑不止飲之
　即解
又方
　　橄欖(七枚/去核)
　搗為泥服之
又方
　　防風(二/兩)　甘草(一/兩)
　用水四升煎至二升須冷飲即解
解食諸蕈毒方
　　木香　青皮
　等分為末煎湯飲之
　　　飲酒中毒及大醉不解
論曰本草謂酒通血脉厚腸胃禦霧露瘴氣敵風雪寒
威惟糯米麵麯為良隨處出者名多不一或用諸燥藥
為麯皆大熱有毒惟菉豆能解之若恣飲過多助火亂
性腐腸損身倘中其毒及大醉不解者急宜服藥解之
黄連解毒湯　治縱飲熱酒中酒毒煩亂躁渇引飲面
赤眼紅小便澁少
　　黄連　黄栢　黄芩　山梔仁(等/分)
　水煎五錢温服
解酲丸方
　　葛花(一/兩)　桂花　菊花　五味子　烏梅肉(五/錢)
　共末蜜丸彈子大每用一二丸預先化下能解酒毒
　若已醉者服之能解
飲燒酒醉死急救方
　先用冷豆腐厚傅胸膈以䕶其心仍急用清水煮滚
　用鍋數箇取氣汗水三鍾徐徐灌下即解
治酒醉不醒方
　　甘草(五/錢)　菉豆(去殻/一合)
　水二升煎一升温服
又方
　　甘菊花
　九月九日採取陰乾為末清飲調下三錢
酒醉不醒方
　　葛根
　生搗汁飲一二升即差
又方
　　菘菜子(二/合)
　細研井華水一鍾調為二服
　　　食牛馬猪犬魚蟹中毒
論曰天産屬陽地産屬陰禽獸皆陰陽生物氣味各有
冷熱之殊性有好惡之異大抵諸肉補陽能助起濕中
之火素問云膏梁之變足生大丁故諸肉如熱血不斷
落水不沉及病牛壊馬魚目有睫目能開合腦有連珠
鰕煮不灣蟹腹有毛及諸肉形色異常皆有毒不可食
孔子色惡不食臭惡不食者此也倘中其毒宜服藥解
之
解一切牛馬肉毒方
　　大粉草
　細切㣲炒搗細量病人喫得多少酒取無灰酒一處
　研去滓温服須㬰大吐㵼毒亦隨去雖十分渇不可
　飲水飲水難救
解中雞子毒方
　　醇醋
　飲三四口即解
治食狗肉不消心下堅硬或䐜脹口乾忽發熱妄語方
　　韭根　杏仁(一/兩)　蘆根(三/兩)
　水四升煮取二升飲之
治食魚肉毒方
　　苦參(三/兩)
　以苦酒一升煎三五沸去滓服吐出即愈
解諸魚毒方
　　陳橘皮(二/兩)
　水三升煮取升半去滓服即愈
又方
　　蘆根(三/兩)
　剉碎水三升煮一升飲之即解
治河肫毒解方
　　扁豆(五/兩)
　水四升煮汁二升服之即解
又方
　　橄欖(十/枚)
　水二升煎汁一升服
治解鼈毒方
　　黄茋　呉藍(等/分)
　水煎一兩服之即解
治蟹毒方
　　冬𤓰
　生取汁飲一二升即解
又方
　　紫蘇(一/握)
　搗汁一升飲之差如無生者乾者煎汁飲之
又方
　　乾蒜(七/枚)
　煮汁飲之即愈
解金銀銅鐵石毒　治誤食金銀銅鐵方
　　蠶豆(炒/)
　研為細末砂糖調服即從大便出
解金毒方
　　斑鳩肉
　治如食法煮食之解或鷓鴣肉食之
又方(治吞金欲死/)
　　鴨一隻
　殺取血飲之即解
解金銀銅鐵毒
　　雞屎
　水淋取汁服之或鴨屎汁亦可
解鐵毒方
　　磁石
　為末水服三錢
　　　蠱毒
論曰蠱毒者嶺南人多作之凡病人中蠱其狀令人心
腹切痛如有物咬或吐下血不即治之蝕人五臟盡即
死欲知是此當令病人吐水沉者是浮者非亦有以蟲
蛇合作蠱藥著飲食中使人病瘕此一種一年死治之
之法當服藥使呼蠱姓名即去亦有服諸藥而制伏者
蠱毒方　治卒中蠱毒下血如鵞肝晝夜不絶臟腑壊
敗待死
　　敗鼓皮
　燒灰酒服三錢須㬰自當呼主姓名即差
試中蠱毒方
　　雞子(一/枚)
　煮熟去殻以小銀簪一枝挿在蛋内含口中一頓飯
　時視簪蛋俱黒即是中蠱　倘若人與飲食以犀角
　攪之有白沫泛起即有毒也用後方
石榴皮飲　治中蠱毒
　　石榴根皮(東引/者)
　剉一兩煎濃汁飲之即吐出活物
又方　治中蠱毒吐下血如爛肝
　　苦瓤(一/枚)
　水二升煮取一升服立吐即愈　又方煮苦瓠令消
　服神騐
治蠱毒神騐方
　　胡荽根
　搗爛絞汁半升和酒服之立下
治蠱毒神騐方
　　玳瑁
　以水磨濃汁飲服一盞即解
治中蠱毒或吐下血如爛肝方
　　蚯蚓(十四/枚)
　以苦酒二升漬之蚓死但服其汁已死者皆可活
治蝦蟆及蝌蚪蠱得之心腹脹滿口乾思水不能食悶
亂大喘而氣絶方
　　車轄脂(半/升)
　和温酒一升漸漸服之其蠱自出
又方
　　刺蝟皮
　燒過為末水服三錢當吐出毒
治蠱毒方
　　牡丹根
　搗羅為末每服一錢日三良
治中蠱毒方
　　胡荽子(五/合)
　酒二升煮汁一升服之
狗咬　治狗咬方
　　甘草　杏仁(一/兩)　紫蘇(五/錢)
　水四升煎去滓温服更以三味末傅咬處
又方
　　生鐵
　不拘多少煮令有味洗之
又方
　　乾薑
　為末内瘡中立差
　　　猘犬齧
論曰猘犬齧者犬發狂疾跑躁齧人若中之令人疼痛
不止發狂如犬聲不急治之亦能殺人男子過三日不
治婦人過五日不治
治猘犬齧方
　　地榆(一/兩)
　水二升煮汁一升飲之兼為末傅瘡上每服末三錢
　白湯下日三服忌酒若瘡已差者搗生韭汁飲三升
又方　治猘犬齧瘡
　　礬石
　為細末摻内瘡中裹之立止痛其瘡即愈
又方
　　生地黄
　搗汁飲四五合并塗瘡口
治猘犬齧方
　　小兒胎髪(炒/)　新香附　野菊花
　研細末酒調服盡醉
又方
　　䑕屎(二/升)
　燒存性為末傅瘡上
　　　蛇螫
論曰諸蛇螫人如青竹赤練虺蛇地匾之類皆有大毒
倘中人不急治之則能殺人也
雄黄散　治諸蛇毒螫人欲死佩之兼辟蛇毒
　　雄黄　乾薑(各等/分)
　共為細末傅螫處如辟蛇毒用小絹袋盛繫臂上男
　左女右蛇聞藥氣逺避
香白芷散　治諸蛇螫辟蛇毒
　　香白芷　雄黄　蓼根(各等/分)　麝香(少/許)
　共為末醋調傅螫處立愈欲辟蛇焚之即逺遁去
　一方用菊花根汁調傅尤妙
治一切蛇螫方
　　金線重樓
　水磨少許傅螫處又為細末酒調飲之
治毒蛇螫人方
　　地榆根
　搗爛絞汁飲之兼漬之
治蛇入口并入七孔中方
　母猪尾尖割斷瀝血滴口中即出
治蛇螫方
　　鳯僊花
　搗爛傅之即愈
辟蛇方
　若蛇到燒羖羊角令有烟出蛇即去矣
治蛇齧方
　　人糞
　先以火酒洗過次以糞傅齧處差
治蠍螫人方
　　活蜘蛛(一/枚)
　爛研取汁傅之即差
治九里蜂螫方
　處士劉湯隱居王屋山曽見一大蜂誤落蛛網為蜂
　所螫墜地俄頃蛛腹脹欲裂徐徐行入草中咬開芋
　梗以傷就咬處磨之良久腹漸消輕走如故自後有
　被蜂螫者將芋梗𫝊之即愈
治蜂螫人方
　　羊酥
　傅之即愈
蜘蛛蟲等咬傷方
　　綉鐵
　即鐵上鏥衣取和獨蒜磨傅咬處
治蜈蚣咬傷方
　取活蜘蛛一枚放咬處則能吸其毒如蜘蛛死痛未
　未知更著生者以愈為度
又方
　　蝸牛
　挎取汁滴入咬處
又方
　　苦參末　百齒霜(即頭/垢膩)
　二味酒調傅之
治蜈蚣咬方
　　桑白皮
　生者取汁和白鹽傅之
　　　溺水死
論曰凡溺水死心氣尚温而脉未絶者宜換去濕衣以
厚衣裹之灌以熱湯可活切忌火烘恐寒熱相搏之故
若或犯之則不能救也
治水溺死灸法
　艾炷如黄豆灸臍五七壯如不應移上一二分再灸
　數壯可活
溺水死方
　　皂角
　為末綿裹内穀道中須㬰出水即活
自縊欲死　治縊死灸法
　凡自縊死用麵塊塞糞門勿急剪繩用二人扶定將
　繩解鬆用艾火灸臍七壯如不應移上一二分再灸
　只在上下臍孔間不住灸至數十壯猶有活者不可
　因臍傷釋手至囑至囑令數人搓手心脚心熱更好
五絶散　治自縊死併溺死
　　半夏(一/兩)
　搗篩為末丸如豆大内鼻中即愈心温者一日可治
治自縊死方
　　梁上塵
　如大豆各内一筒中四人各一筒同時極力吹兩耳
　鼻中即活
治自縊死定安心神徐緩解之慎勿割繩斷抱定心下
猶温者
　　雞冠血
　刺取之滴口中即活男雌女雄
又方
　　雞屎白
　如棗大酒半盞和灌之及鼻中佳
　
　聖濟總録纂要卷二十二
欽定四庫全書
　聖濟總録纂要卷二十三
　　　　　　　　　　　　　　休寧程林纂
　　婦人門
　　　氣血統論
論曰血為榮氣為衛行陰行陽晝夜共行五十度周於
身内之五臟六腑外之百骸九竅莫不假此而致養矧
婦人所稟純陰以血為本以氣為用在上為乳飲在下
為月事養之得道則榮衞流行而不乖調之失宜則氣
血愆期而不應衞生之經不可不察
　　　婦人月水不通
論曰婦人月水不通者所致不一有氣不化血㣲不通
有先期太過後期不通有大病後熱燥不通有凝寒結
滯不通有積聚氣結不通有心氣抑滯不通凡此所受
不同治之亦異盖女人假血為本以氣為用血氣稽留
則澁而不行其為病或寒或熱或臍腹堅痛或肌肉消
瘦久而不治則為勞瘵之症
地黄煎丸　治月水不行心忪悸身體熱面頰紅赤食
味不美臍下刺痛腰胯重
　　生地汁　青蒿汁　生薑汁(一鍾共/熬膏)　麒麟竭
　　没藥(去/油)　𤣥胡索　凌霄花　紅藍花(五/錢)
　共末用膏丸彈子大酒下一丸
當歸湯　治血澁不行心忪肌熱腰重腹痛不可忍
　　川歸　丹皮　川芎　白芍　牛膝　麥蘖
　　𤣥胡索　桂心(五/錢)　琥珀　没藥(炙去油/一分)
　水煎三錢温服日二
　　　婦人月水不斷
論曰女人以衝任二經為經脉之海手太陽小腸之經
與手少陰心之經者此二經相為表裏主下為月水若
勞傷經脉則衝任氣虚衝任既虚則不能制其氣血故
令月事來而不斷也
白茯苓散　治女人血海不調因虚冷成疾致月水不
絶及赤白帯下面色萎黄
　　白茯苓　木香　懐熟地　石菖蒲　秦芁
　　栢子仁　青皮　兎絲子　赤石脂　烏賊魚骨
　　訶勒皮　川歸　五加皮　牛角鰓(燒/灰)　杜仲
　　艾葉(燒存性/一兩)
　共為末不拘茶飲酒任下二錢日二
川歸丸　治月水不斷或多或少四肢倦身瘦瘁
　　川歸(三/兩)　地榆　人參　白术　白茯　鹿茸
　　白龍骨　阿膠　白芍　卷栢　石斛　蒲黄
　　紫朴(一/兩)　桂心　枳殻(二/兩)　懐熟地(三/兩)
　共末蜜丸梧子大酒下三十丸日二
地黄湯　治衝任氣虚經血虚損月水不斷綿綿不止
　　懐生地(二/兩)　子芩　川歸　側栢葉(兩/半)　熟艾(五/錢)
　水煎三錢入蒲黄一錢食前温服日二
　一方加地榆伏龍肝
白芍藥湯　治月水經久不斷
　　白芍藥(炒/)　側栢葉(炙各/二)
　用水酒同煎三錢温服未差再服
　　　婦人月水來腹痛
論曰月水乃經血之餘和調則所下應期無過舉不及
之患若衝任氣虚為風冷所乗致氣脉不順所下不調
或先或後或多或少風冷之氣與月事相擊故因所下
而腰背拘強臍腹刺痛也
川歸飲　治月水不調及欲來臍下痛肌體熱
　　川歸　白茯　人參　白芍　枳殻　紫朴
　　肉豆蔲　甘草(五/錢)
　水煎三錢温服日二
丹皮湯　治月水來而不利攻臍腹痛不可忍
　　丹皮　人參　川芎　子芩　甘草　乾薑
　　呉茱茰　桂心(兩/半)　白芍　白茯　川歸(一/兩)
　　桃仁(八十/枚炒)
　水煎三錢服
白芍湯　治月水來腹痛煩悶體熱
　　白芍藥　紫朴　人參(一/兩)　甘草　川歸
　　枳殻(三/兩)　肉豆蔲(五/錢)
　水煎三錢温服日二
川芎丸　治月水來腰腹刺痛不可忍或多或少或來
如清水豆汁虚乏黄瘦
　　川芎　白芷　生地　桃仁(去皮尖/炒一兩)　黒乾薑
　　蒲黄　甘草(五/錢)　人參　白芍　丹皮　牛膝
　　桂心　川歸(三/分)
　共末入蜜杵丸梧子大酒下二三十丸日二
　　　室女月水不通
論曰女子二七而天癸至任脉通月事以時下若稟受
不足或任脉為風寒所搏致令風氣凝結不能應時而
下經久不治則致勞疾
人參湯　治室女思慮太過心氣不足氣結不得宣利
月水不依時或久不通或血隔成勞漸有寒熱肌肉不
生不思各味凡此病症不可復行破血急性之藥宜通
心氣行榮衞滑經絡
　　人參　白芍　麥冬　丹皮　檳榔　草蔲
　　大腹皮　白术　川芎　生地　桔梗　防己
　　枳殻　丁香皮　甘草　茯神　川歸(一/兩)
　　桂心　大黄　逺志
　生薑大棗水煎三錢入酒少許温服日二
赤芍藥散　治室女月水不通
　　赤芍　牛膝　人參　木香　甘草　丹皮
　　𤣥胡索　川芎(五/錢)　桂心　川歸(三/分)　桃仁(去皮/尖炒)
　　(一/兩)
　共末酒下二錢
沉香湯　治室女榮衞凝澁月水不利目昏悶肢體拘
急五心虚煩多困少力
　　沉香　檳榔　甘草(三/兩)　人參　木香　桂心
　　川歸　生地　白茯苓　陳皮　青皮　柴胡
　　鼈甲(醋炙/兩半)
　生薑水煎三錢温服日二
羚羊角湯　治室女元氣不足虚勞内燥月水不利四
肢少力頰赤口乾五心煩熱
　　羚羊角　防風　地骨皮　川芎　黄茋(蜜/炙)
　　赤茯苓　桂心　麥門冬　防風　炙甘草(一/兩)
　　懐生地(三/兩)　𦍑活　酸棗仁(炒/)　川歸　紅花子
　　白芍藥(兩/半)
　生薑三片薄荷七片水煎三錢入酒少許温服日二
二地散　治室女月水不通臍腹下刺痛
　　懐生地　懐熟地(四/兩)　桂心　川歸(二/兩)
　共末酒下二錢日二
　　　帯下
論曰帯下有三十六種名雖不同其所致則一盖婦人
衝任為經脉之海上為乳汁下為月事血氣和平則生
育之道得矣苟乖于保養風寒乗虚襲于經絡衝任不
能循流血氣藴積冷熱相搏故成帯下冷則色白熱則
色赤冷與熱并則赤白雜下間有五色者各隨五臟虚
損而應焉
川芎湯　治帯下漏血不止
　　川芎　呉茱茰　白芍藥　黄茋　炙甘草
　　黒乾薑　川歸(一/兩)　懐熟地(二/兩)
　水煎三錢温服日二
桑寄生湯　治三十六種帯下
　　桑寄生　熟艾　川芎　鹿角膠(一/兩)　川歸(二/兩)
　用酒水合煎三錢温服日二若口乾渇者加白茅根
　懐生地麥門冬一兩
龍骨散　治三十六種帯下不止
　　白龍骨　黒乾薑(一/兩)　黄牛角䚡(燒灰/三兩)
　　禹餘糧(醋淬/七次)　續斷　阿膠(炒/)　川歸(五/錢)
　共末酒下一二錢日二以差為度
側栢葉散　治帯下腹痛
　　側栢葉(炙二/兩)　白芍藥　川芎　牡丹皮
　　白芷　黒乾薑(一/兩)　川歸(五/錢)
　共末酒下二錢日二
禹餘糧散　治帯下五色久不止
　　禹餘糧(淬醋七/次研)　鹿茸　赤石脂(二/兩)　烏賊魚骨
　　(去甲燒/灰兩半)　阿膠(炒/)　川歸　白芍藥　蒲黄(一/兩)
　　牡蠣(童便淬/二兩)
　共末酒下二錢日二
川歸散　治帯下白黄不止體瘦繞臍腹痛
　　川歸　附子　白术　白龍骨　桂心
　　鹿角膠(粉炒/一兩)
　共末酒下一二錢日二飲下亦可
　　　漏下
論曰漏下之病經血淋瀝不斷是也夫衝任之脉所至
有時若非時而下猶器之津洩故名之漏下盖由血虚
氣衰不能約制又有瘀血在内因冷熱不調致使血敗
其色或赤如豆汁黄如爛𤓰黒如衃青如藍白如膿五
色隨五臟虚損而漏應焉
沉香丹皮丸　治内挾瘀血月水淋瀝不止或多或少
四肢煩倦
　　沉香　人參　丹皮　赤芍　川歸　木香
　　巴㦸天　川芎　山藥　白茯　白芷　陳皮
　　黄茋　呉茱茰　桂心　枳殻　紫朴　肉蔲
　　牛膝　龍骨　黒乾薑(一/兩)
　共末入蜜杵丸梧子大酒下二三十丸日二
白馬蹄湯　治赤白帯下淋瀝不止色敗如五色者
　　白馬蹄(剉炒焦/二兩)　白龍骨　禹餘糧(兩/半)　白殭蠶
　　赤石脂　附子　懐熟地　牡蠣(醋/淬)　炙甘草(一/兩)
　　川歸　烏賊魚骨(燒灰/兩半)
　水煎三錢入酒少許温服日二
鹿茸散　治漏下久不止
　　鹿茸(去毛/炙)　阿膠(粉/炒)　烏賊魚骨(去甲燒/灰兩半)
　　川歸　蒲黄(㣲炒/一兩)
　共末酒下二錢日二
龜甲散　治漏下赤白經久不止
　　龜甲(醋/炙)　牡蠣(童便淬/二兩)
　共末空心酒下一二錢日二以差為度
白术散　治赤白漏下不止
　　白术(土/炒)　川栢(炙兩/半)　白薇(炒五/錢)
　共末温酒下二錢日二
大黄散　治漏下青色
　　大黄(炒三/分)　牡蠣(童便/淬)　子芩　桂心(一/分)
　　白薇(五/錢)
　共末酒下二錢
蒲黄散　治血漏不止日久虚損
　　蒲黄(㣲炒/二兩)　鹿茸(去毛/炙)　川歸(酒炒/一兩)
　共末酒下二錢日二
黄茋湯　治漏下赤白淋瀝不斷
　　黄茋(炙兩/半)　阿膠(粉炒/二兩)　炙甘草(一/分)
　　大棗肉(五十/枚)
　水煎三錢服
　　　經血暴下(即血崩/)
論曰女人經血謂之月事者常以三旬而一見也若血
氣和平則所下應期若衝氣虚則經血不能制約故令
暴下不止乃至數升也
生地散　治血傷暴下不止腰脚疼重倦怠無力心煩
渇燥面目虚浮
　　懐生地　黄牛角䚡(燒/灰)　酸石榴皮(炙/)　人參
　　白芷　　炙甘草　陳皮　地榆(炙/)　川續斷
　共末飲下二錢日二
劉寄奴湯　治血下不止臍下虚痛
　　劉寄奴　赤芍藥(二/兩)　艾葉(炒四/兩)　白茯苓(一/兩)
　　川芎　川歸(兩/半)
　水煎三錢温服日二
如聖散　治經水暴下不止
　　㯶櫚皮(燒灰/一兩)　烏梅肉　黒乾薑(三味並燒存/性  各一兩)
　共末用烏梅湯下一錢日二久患不過三服
續斷丸　治經水漏下日久不止或五色相兼而下面
萎黄肌體瘦腰重無力
　　續斷　赤石脂　炙甘草　阿膠(粉/炒)　川芎
　　丹參　地榆　車前子　　側栢葉　鹿茸
　　川歸(一/兩)　龜甲(醋/炙)　懐生地　黄牛角䚡
　共末入蜜杵丸梧子大酒下三十丸
白芍藥散　治經水不止兼五色雜下不定日夜不止
　　白芍藥　黄茋　白茯　白龍骨(一/兩)　烏賊魚骨
　　(醋/炙)　桂心　附子　乾薑　牡蠣(醋淬/五錢)　懐生地
　　(三/分)
　共末酒下二錢日二
地黄湯　治經血不止顔色不定
　　懐生地(五/兩)　子芩　熟艾葉　川歸(二/兩)　側栢葉
　　伏龍肝　蒲黄(㣲/炒)　生薑(三/兩)　地榆(四兩/炙)
　水煎三錢温服日二
二灰散　治經水暴下不止
　　蠶絲(燒/灰)　箬葉(用茶簍内者/燒灰各一兩)
　同研勻酒下一二錢日二
禹餘糧丸　治經血不止氣弱黄瘦
　　禹餘糧(米醋淬/七次)　附子(去皮/臍炮)　川芎　川歸(三/分)
　　白芷　黄茋(蜜/炙)　白龍骨　桂心　白石脂
　共末入蜜杵丸梧子大丹砂為衣酒下二三十丸日
　二
　　　經血暴下兼帯下
論曰女人臟腑久冷故有赤白帯下復因衝任氣虚不
能制約經血以致暴下則二病兼作故謂經血暴下兼
帯下也
黄牛角䚡丸　治經水暴下兼帯下經久不止面黄困
劣
　　黄牛角䚡(燒/灰)　赤石脂(兩/半)　鹿茸(去毛/炙)　桑白皮(炒/)
　　阿膠(粉炒/一兩)　艾葉(炙二/分)　白龍骨(煆三/兩)　黒乾薑(一/分)
　共末入蜜杵丸梧子大酒下
白芍藥酒　治經血暴下兼帯下經久不差
　　白芍藥(炒/)　懐生地　黄茋(炙三/兩)　艾葉(炙一/兩)
　酒一斗浸七日服
牛角䚡散　治傷血並帯下
　　黄牛角䚡(酒炙/焦)　側栢葉(炙/)　川續斷(炒/)
　　熟艾　伏龍肝　川歸　赤石脂(一/兩)　地榆
　共末酒下二三錢日二
人參散　治血傷兼赤白帯下日久不止
　　人參　五味子　艾葉(燒/灰)　白茯苓　牡蠣(醋/淬)
　　地榆　白龍骨　懐熟地　炙甘草　川芎
　　續斷(一/兩)
　共末空心用酒下一二錢日二
白茯苓丸　治血傷兼帯下積久不止漸成虚勞面黄
腰脚沉重
　　白茯苓　栢子仁　訶勒皮　兎絲子　木香
　　杜仲(炒/)　赤石脂　五加皮　懐熟地　秦芁
　　川歸　　石菖蒲　青皮　黄牛角䚡(切燒/灰)
　　烏賊魚骨(去甲/燒灰)　　艾葉(燒灰/一兩)
　共末酒下二錢日二醋糊丸亦可
生地湯　治血傷帯下
　　懐生地(炒/)　川歸　阿膠　黄茋(炙一/兩)　艾葉(炒三/分)
　生薑水煎三錢温服日二
烏賊魚骨丸　治血海虚敗赤白帯久下不止肢體虚
熱煩躁頭目旋運口舌乾澁
　　烏賊魚骨(去甲/燒灰)　白芍藥　川歸　山茰肉
　　川芎　訶勒皮　酸棗仁　白茯苓　覆盆子
　　𤣥參　蓽澄茄　懐熟地　地榆　黄茋(炙一/兩)
　共末蜜丸梧子大酒下三十丸
黄芩湯　治經水暴下帯兼赤白不止
　　懐生地(二/兩)　子芩　蒲黄(㣲/炒)　熟艾　側栢葉
　　川歸(五/錢)
　水煎三錢温服日二
車前子湯　治經血暴下兼赤白帯下經久不止
　　車前子　子芩　懐生地　淡竹葉　阿膠(炒一/兩)
　水煎三錢服
白龍骨散　治經血暴下兼赤白帯下不止
　　白龍骨　續斷　鹿茸　赤石脂　肉蓯蓉
　　白芍藥　懐生地(炒/)　烏賊魚骨(去甲燒/灰二兩)
　共末用米飲下二錢日二
　　　婦人血分
論曰血分者經水通之際因寒濕傷其衝任為之中止
氣壅不行播在皮膚邪氣相搏經血分而為水發為胕
腫故曰血分脉經曰經水前斷後病水者名為血分久
之不治積成水腫即難治也
枳實散　治血分身體浮腫心腹煩滿不能食
　　枳實(麩/炒)　牛膝　青皮(去白/炒)　猪苓(去黒/皮)
　　桑白皮　川歸(炒一/兩)　木香　牡丹皮
　　防己　　大黄(炒/)　　檳榔(煨/)　甘遂(炒五/錢)
　　人參(一/兩)
　共末湯下二錢日二
檳榔湯　治血分上攻頭面身體浮腫心煩熱滿悶
　　檳榔(㣲/炒)　赤芍藥　郁李仁　牽牛子(炒/)
　　人參　　牡丹皮　百合　　木香(五/錢)
　　赤茯苓　牛膝　枳殻(炒三/分)　知母(鹽酒炒/一分)
　水煎三錢温服日二
　　　婦人水分
論曰水分者以水氣上溢于皮膚分散于四肢發為胕
腫盖腎者胃之闗闗門不利故聚水而從其類也此病
與血分相似而治􁈛有先後耳
赤茯丸　治水氣在皮膚浮腫經水不通
　　赤茯苓　赤芍藥　澤漆(㣲/炒)　木通　防己(一/兩)
　　猪苓(去黒/皮)　小海蛤　澤㵼(兩半/炒)　桂心
　　陳皮(炒三/分)
　共末入蜜杵丸梧子大桑白皮湯下三四十丸日二
防己飲　治水病浮腫因經水斷絶名曰水分
　　防己　澤漆　子芩　𤣥參　陳皮(一/兩)　赤茯
　　葶藶(紙/炒)　杏仁　白术　猪苓　大豆(炒兩/半)
　　桑白皮(炙一/兩)
　水煎三錢服
甘遂丸　治水分四肢浮腫經水斷絶
　　甘遂(㣲煨/一兩)　天冬(去/心)　川連(兩/半)　葶藶(紙炒/二兩)
　　苦胡蘆(一枚/取瓤)
　共末蜜杵丸小豆大酒下十丸至十五丸水利止服
木通散　治水分先病水腫日久不消致經水斷絶
　　木通　赤茯苓　石韋(去/毛)　桑白皮　防己
　　澤㵼(三/分)　大腹皮(四/枚)
　水煎五錢温服日二　如水通利少服
　　　婦人無子
論曰婦人所以無子者由衝任不足腎氣虚寒故也内
經謂女子二七而天癸至任脉通太衝脉盛陰陽和故
能有子若衝任不足腎氣虚寒不能繫胞故令無子亦
有本于夫病婦疢者當原其所因而調之
白薇丸　治婦人久無子
　　白薇　川歸　人參　附子　川芎　藁本
　　禹餘糧(一/兩)　石斛　熟地　栢子仁　紫參
　　薑黄　川椒　桑寄生　牛膝　五味子
　　桂心　呉茱茰　防風　甘草(五/錢)
　共末入蜜杵丸梧子大酒下二三十丸日二
澤蘭葉丸　治久無子
　　澤蘭葉　川歸　白龍骨　陳皮(去白/炒)　逺志
　　菴䕡子　川芎　桃仁(去皮/尖炒)　禹餘糧(醋淬七/次研)
　　紫石英　藁本　蒲黄(㣲/炒)　覆盆子　白芷
　　卷栢(一/兩)　人參　麥門冬　黒乾薑　車前子
　　懐熟地　細辛　白茯苓　赤石脂　川椒(炒/)
　　石膏　　白薇　蛇牀子(五/錢)
　共末蜜丸梧子大酒下
　　姙娠門
　　　姙娠惡阻
論曰婦人所食榖味化為血氣下為月水凡姙娠之初
月水乍聚一月為腜二月為胚三月為胎胎成則男女
分方食于母而口如鳥在腜胚之時血氣未用五味不
化中氣壅實所以脾胃不思榖味聞見于物即惡心有
所阻也其病心中憒悶頭重目眩四肢怠惰惡聞食氣
是矣
茯苓湯　治姙娠惡阻嘔逆肢疼頭痛惡聞食氣心忪
煩悶多損墜宜安胎調血脉
　　白茯　旋覆　生地(二/兩)　人參　白芍　陳皮
　　桔梗(炒/)　細辛　芎藭　甘草(炙両/半)
　水煎三錢
橘皮湯　治姙娠惡阻嘔吐不下食
　　陳皮　竹茹　人參　白术(三/兩)　厚朴(二/兩)
　薑水煎三錢
柴胡飲　治惡阻頭疼瘦弱不思食嗜臥
　　柴胡　赤芍　人參　麥冬　黄茋　甘草(炙五/錢)
　　生地(兩半/取汁)
　水煎三錢入地汁一分日二
人參飲　治惡阻煩悶嘔噦吐逆惡聞食氣頭眩肢節
疼嗜臥出汗黄瘦
　　人參　麥冬　白茯　生薑(三/分)
　　陳皮　甘草(炙五/錢)　　大棗(五/枚)
　共分二劑每劑水五鍾煎二鍾分三服頃再服
茯苓飲　治惡阻煩悶頭眩憎聞食氣聞便嘔逆四肢
不能自持
　　白茯　人參　白术　防風　枳殻(炒/)
　　生薑(五/錢)　甘草(炙一/分)
　分為二劑每用水四鍾煎半分二服頃再服
　　　姙娠漏胎
論曰姙娠將理失宜經血時下謂之漏胎由衝任虚弱
不能固養胞胎故令經血時下如器之漏也久漏不已
則胎氣無所稟養必致萎燥矣
續斷飲　治姙娠漏胎下血不止腹内痛
　　續斷(二/兩)　艾葉　熟地　當歸(一/兩)　竹茹
　　阿膠　雞蘇(五/錢)
　為粗末水煎三錢日二
艾葉飲　治漏胎淋瀝不止
　　艾葉(五/錢)　乾薑　當歸(三/分)　芎藭(一/兩)
　薑水煎三錢日二
膠艾湯　治漏胎下血過多
　　阿膠(五/錢)　艾葉(一/兩)
　水煎三錢日二
黄茋湯　治五六月下血
　　黄茋(兩/半)　熟地　桑寄生　地榆(一/兩)　艾葉
　　龍骨(三/分)
　薑棗水煎五錢日二
竹茹桑寄生湯　治漏胎心腹痛時下血
　　竹茹　桑寄生　艾葉　白芍　阿膠
　　白术(各等/分)
　水煎三錢
當歸阿膠散　治胞漏下血不止
　　當歸　阿膠　熟艾(五/錢)　龍骨(二分/半)　蒲黄(炒/)
　　地榆(三/分)　牛角䚡(炙/焦)　　熟地(一/兩)
　共末酒飲任下二錢日二
　　　姙娠胎動下血
論曰姙娠之人將䕶為難若觸冐風寒飲食生冷及喜
怒勞動之過致患胎動胎動則氣血失度故下血也古
方云母有宿疾子藏為風冷所乗者亦令胎動下血皆
失將䕶所致
阿膠湯　治胎動腹痛下血運悶
　　阿膠(一/兩)　生薑(炒/)　側栢葉　桑寄生　當歸
　　艾葉(三/分)　竹茹(一大/團)　芎藭　續斷(五/錢)
　棗水煎三錢
鹿角膠湯　治胎動漏血不止
　　鹿角膠(一/兩)　人參　白茯苓(五/錢)
　水煎三錢
阿膠散　治損動胎氣腹内結痛血下不止運悶
　　阿膠　桑寄生(二/兩)　人參　懐熟地　白芷
　　芎藭(一/兩)　續斷(兩/半)
　共末竹茹糯米湯下三錢
秦芁湯　治胎動下血身體煩熱倦怠
　　秦芁　人參　炙甘草　芎藭　地榆　白芷
　　鹿角膠(五/錢)
　糯米一撮水煎五錢
芍藥散　治胎動下血不止臍腹痛迷悶昏塞
　　白芍　木賊(一兩/炒)　牡蠣　熟地　乾薑
　　烏賊魚骨(去甲/五錢)
　共末酒下三錢
人參飲　治胎動腰腹痛血下不止
　　人參　芎藭　當歸　阿膠　杜仲(二/兩)　熟地
　　炙甘草(一/兩)　　艾葉(一/把)
　棗水煎五錢
　　　姙娠胎萎燥
論曰人由受氣于有生十二經脉迭相滋養尤生物也
得寒温之正土地之宜無物不長凡胎處胞中或有萎
燥者盖由孕婦所稟怯弱不足自周陰陽血氣偏係非
冷即熱胞胎失于滋利所以萎燥而不長也日月雖過
不能生育亦有後時致生惟宜資母血氣俾陰陽調通
本末相應則胎從而有養矣
艾葉湯　治胞中冷致胎萎燥
　　艾葉(炒/)　芎藭　當歸(炒/)　白术　乾薑(一/兩)
　水煎三錢日三
白术湯　治萎燥瘦劣面黄黒腹藏虚冷
　　白术(炒二/兩)　人參　當歸　白芍　芎藭
　　訶勒皮　厚朴　　炙甘草(五/錢)
　薑水煎三錢日三
白术當歸湯　治胎萎燥漏下腹痛不可忍
　　白术　當歸　人參　芎藭　阿膠(二/兩)
　　艾葉(一/兩)
　酒水煎五錢入大棗分三服
桑寄生湯　治胎萎燥不能轉動心中急痛
　　桑寄生　人參　白茯苓　萎蕤(一/兩)　白术(二/兩)
　薑水煎三錢入粳米半合温服日二
地黄湯　治胎萎燥過時未産滋氣血益胞臟
　　熟地　當歸　熟艾(炒/)　芎藭(一/兩)　阿膠
　　炙甘草(五/錢)
　水煎三錢日二
　　　姙娠胎不長養
論曰姙娠將理無方脾胃不足飲食减退不能行榮衞
化精㣲養衝任故令胎臟内弱子氣不足生化稍虧巢
元方謂母病􁈛母則胎安是也若使脾胃和而能飲食
水榖化而運氣血則何慮胎氣不長也
白术散　治胎不長養
　　白术(一/兩)　人參　白芍　芎藭　阿膠(一/兩)
　　炙甘草(五/錢)
　共末葱粥飲下三錢日三
地黄湯　治氣血不足胎瘦不長
　　熟地　阿膠　芎藭　當歸(二/兩)　人參
　　赤芍　炙甘草(五/錢)
　水煎三錢入粳米日三
　　　姙娠嘔逆不下食
論曰姙娠之人脾胃氣弱風冷乘之則中焦痞膈胃中
虚滿其氣上溢氣不下䧏故雖食飲卒不得下甚則嘔
逆
茯神湯　治姙娠嘔逆不下食和胃順氣
　　茯神　黄茋　人參　白术(五/錢)　藿香　甘草(炙二/錢)
　薑水煎二錢
人參湯　同
　　人參　山藥　白茯　粳米(陳者/一兩)　半夏(五/錢)
　薑棗水煎三錢
保生湯　治姙娠嘔逆不下食
　　陳皮(二/兩)　人參　白术　麥冬　厚朴　白茯(一/兩)
　薑棗水煎四錢入竹葉
厚朴湯　同
　　厚朴　人參　白茯苓　白术　陳皮　竹茹
　　半夏(一/兩)
　薑水煎三錢
　　　姙娠咳𠻳
論曰姙娠咳𠻳者以肺感寒氣也經曰形寒飲冷則傷
肺久𠻳不已則寒氣相移不惟姙育有傷而肺氣痿弱
皮毛枯悴治宜發散寒邪資補胎氣則咳𠻳自已
麥冬飲　治咳𠻳不止
　　麥冬(一/兩)　紫苑　杏仁　桔梗(炒三/分)　炙甘草(一/分)
　　桑白皮(五/錢)
　水煎三錢入竹茹白蜜日三
人參散　治姙娠咳𠻳
　　人參　陳皮　炙甘草(三/兩)　生薑(五兩/切)
　共末湯下二錢
桑白皮丸　治姙娠咳𠻳痰盛嘔逆
　　桑皮(二/兩)　半夏　人參　阿膠(一/兩)　丹砂(一/分)
　　炙甘草(五/錢)
　共末粥丸芡實大臨臥含化一丸
　　　姙娠傷寒
論曰姙娠感冐寒邪藏于皮膚灑然而寒熻熱而悶頭
項痛腰脊強脉浮在表者當汗之在裏者下之汗下之
理制方宜輕但非破血傷胎之劑和其陰陽正其表裏
使經不傳邪無深入斯無危殆矣
麻黄湯　治姙娠傷寒發熱惡寒體痛
　　麻黄　蒼术(三/兩)　陳皮(二/兩)　白术　炙甘草(一/兩)
　水煎三錢入葱白鹽䜴
異功湯　治姙娠傷寒頭痛體疼安胎和氣
　　麻黄(去根節/四兩)　白术　蒼术(二/兩)　芎藭
　　炙甘草(兩/半)
　葱白水煎三錢日三
柴胡湯　治姙娠傷寒憎寒壯熱頭痛身疼
　　柴胡　白术(一/兩)　芎藭　白芍藥　當歸
　　防風　赤茯苓(一/分)　黄茋　生地(五/錢)
　薑棗水煎三錢
白散子　治姙娠傷寒䕶胎
　　白藥子(研/末)
　用雞子清調塗紙上約碗大貼在臍下乾以温水潤
之
　　　姙娠下痢
論曰姙娠飲食過傷脾胃不和冷熱之氣入于腸間腸
虚則泄故為痢也然冷多則白熱盛則赤冷熱相攻赤
白相雜甚則膿血雜下速宜􁈛之恐傷胎也
阿膠丸　治姙娠下痢日夜頻㵼并安胎氣止腹痛
　　阿膠　酸石榴皮(五/錢)　川連(一/兩)　當歸
　　肉豆䓻(三/錢)
　共末蜜丸小豆大飲下十五丸
黄連湯　治姙娠下痢頻瀉并裏急後重
　　川連(炒/)　黄栢(三/兩)　白术(四/兩)
　薑水煎五錢日三
健脾湯　治姙娠下痢臍腹撮痛益胃氣思飲食
　　厚朴　蒼术(四/兩)　人參(二/兩)　大棗(一升煮熟去皮/核研棗汁五升)
　　(與朴术/同煮乾)　陳皮(去白/炒)　白茯(二兩/半)　炙甘草(二/兩)
　薑水煎三錢進飲食調脾胃
阿膠丸　治姙娠下痢膿血不止腹痛
　　阿膠(三/兩)　白术(五/兩)　川連　肉豆蔲(一/兩)
　共末蜜丸梧子大飲下三十丸
黄栢散　治姙娠赤白痢腹痛腰疼如欲産
　　黄栢(㣲/炒)　當歸　赤芍藥　阿膠　艾葉
　　芎藭　桑寄生(一/兩)　炙甘草　乾薑(三/分)
　共末水煎四錢
阿膠散　治姙娠赤白痢腹痛不止
　　阿膠　當歸(一/兩)　白术(三/分)　艾葉(炒/)　石榴皮(炒五/錢)
　共末薑水煎四錢
　　　姙娠子淋
論曰婦人懐子而淋者謂之子淋因腎虚膀胱經客邪
熱令溲少而數水道澁痛痛引于臍者是其候也
海蛤湯　治姙娠子淋頻數澁痛
　　海蛤　木通　猪苓(五/錢)　冬葵子(㣲/炒)　滑石(一/分)
　水煎三錢入燈心三十根
白芷散　治姙娠子淋頻數澁痛
　　白芷(三/分)　阿膠　鬱金　滑石(一/兩)
　共末葱白湯下二錢
當歸湯　治姙娠子淋澁痛
　　當歸　白芍藥　赤茯苓　炙甘草　山梔子(等/分)
　水煎三錢
　　　姙娠浮腫
論曰脾合土候肌肉土氣和平則能制水水自傳化無
有停積若姙娠脾胃氣虚經血壅閉則水飲不化濕氣
淫溢外攻形體内注胞胎懐姙之始腫滿必傷胎氣如
臨月而脚㣲腫利其小便則病自愈
防己湯　治姙通身浮腫喘促小便澁
　　防己　大腹(三/分)　赤茯苓　桑白皮(一/兩)　木香
　　紫蘇(一/分)
　薑水煎四錢
木通湯　治姙身體浮腫心腹脹滿小便不通
　　木通　香薷　桑白皮(一/兩)　木香　訶勒皮
　　黄芩(三/分)　枳殻(炒/)　檳榔　紫蘇(五/錢)
　薑水煎四錢日二
赤茯苓湯　治姙娠身體浮腫心腹急滿小便赤
　　赤茯苓(一/兩)　白术　旋復花(五/錢)　木通
　　杏仁　黄芩(三/分)
　薑水煎三錢
赤茯飲　治姙娠胎間水氣子滿體腫
　　赤茯苓　白术(二/兩)　杏仁　旋復花(一/兩)　黄芩(兩/半)
　水煎五錢日二
桑寄生飲　治姙娠徧身虚腫
　　桑寄生　紫蘇(一/兩)　木香(五/錢)　桑白皮(炒/)
　　大腹皮(三/分)
　水煎三錢
　　　姙娠小便不通
論曰姙娠小腸挾熱熱結胞内使氣道痞澁故小便不
通令人腹脇脹滿臍下急痛是其証也
榆白皮散　治姙娠小便不通心神悶亂小腹急痛
　　榆白皮　王不留行　滑石(一/兩)
　共末燈心湯下二錢
冬葵子湯　治姙娠淋小便澁小腹急水道熱痛
　　冬葵子(三/合)　赤茯苓　白芍藥　車前子(一/兩)
　　黄芩(五/錢)
　水煎五錢
滑石傅　治姙娠子淋小便數熱痛手足煩疼
　　滑石(飛/)
　汲水調五錢塗臍下一寸小便即利未利再塗
　　　姙娠大小便不通
論曰姙娠大小便不通者以臟腑盛實熱氣藴積不時
宣導之所致也若熱結于大腸則大便不通結于小腸
則小便不通今大小腸俱有熱則二便俱不通其候令
人煩滿小腹脹急惟能均調腑臟使氣疏達則轉化無
所留滯矣
梔子湯　治姙娠二便不通臍腹脹痛
　　梔子　黄芩　柴胡　萎蕤(兩/半)　石膏(四/兩)
　　澤瀉　赤芍(二/兩)　車前草(五/錢)
　水煎四錢入竹葉十片
茅根湯　治姙娠二便不通結悶氣急腹滿欲死
　　茅根　滑石　車前子　大黄(炒各/等分)
　水煎四錢
又方　治姙娠二便不通
　　猪脂(二/兩)
　酒半升煎脂化分三服未通再服
　　　姙娠半産
論曰姙娠日月未足胎氣未全而産者謂之半産盖由
姙婦衝任氣虚不能滋養于胎胎氣不固或顛撲閃墜
致氣血損痛或因時病痢瘧之類皆致半産
延胡索湯　治半産後氣血不快惡露續斷
　　延胡索　當歸　白芍藥　炙甘草　芎藭
　　桂心(一/兩)
　水煎三錢
艾葉飲　治半産後惡露不斷心悶氣短
　　艾葉　生地黄　當歸　人參　地榆
　　乾薑　阿膠(各等/分)
　水煎三錢
　　　姙娠數墮胎
論曰胚胎之始賴血氣以滋育若姙娠血氣盛強陰陽
之氣和相與流傳于一體唯能順時數謹人事勿動内
傷則生育之道得矣衝任氣虚將攝失宜子藏風冷不
能滋養于胎故每有姙則數致傷墮也
地黄散　治數墮胎子宫虚冷
　　熟地　黄茋　人參　白术　芎藭　當歸(一/兩)
　　呉茱茰　炙甘草　乾薑(五/錢)
　共末酒下二錢
阿膠湯　治數墮胎小腹痛不可忍
　　阿膠　熟地　艾葉(炒/)　芎藭　白术　當歸
　　杜仲(炒一/兩)
　棗水煎四錢服
地黄湯　治姙娠氣血衰㣲胞臟挾冷數墮胎
　　熟地黄(四/兩)　艾葉　當歸(二/兩)　杜仲　芎藭
　　阿膠　五加皮(三/兩)
　水煎五錢日二
芎藭湯　治數墮胎心腹痛
　　芎藭　白芍藥　白术　阿膠　炙甘草(一/兩)
　艾葉糯米薑水煎三錢
　
　
　
　
　聖濟總録纂要卷二十三
欽定四庫全書
　聖濟總録纂要卷二十四
　　　　　　　　　　　　　　休寧程林纂
　　産難門
　　　逆産
論曰逆産者盖因姙婦初覺腹痛産時未至驚動傷早
兒回轉未至竟便用力産之即令逆也
牛酥膏　治逆産數日或生不以理横逆艱難千方百
計不安急宜服之膏至兒身上即産下
　　真牛酥　秋葵子(一/升)　大豆黄卷　滑石(二/兩)
　　瞿麥(一/兩)　白蜜(半/升)　(秋冬二葵子/功用并同)
　共末用酥煎沸入蜜再煎下末攪匀収貯酒下一二
　匙頻服
半夏飲　治横産及倒生胎死腹中并衣不下母氣欲
絶者
　　半夏(五枚薑/汁炒)　白斂(一/兩)
　共末温酒下二錢難産一服横産二服倒生三服胎
　斃衣不出四服此方加瞿麥尤佳
竈心黄土塗　治逆産
　　竈底心黄土(硏五/合)
　以生薑汁和如糊塗産母臍中以帛繫換
小麥飲　治逆産
　　小麥　小豆(炒一/兩)
　共末水煎二三錢温服少頃又服
鹽粉塗　治逆産足下
　　食鹽　胡粉
　共研勻用米醋和塗兒足心即順下
葱蒜薫法　治逆産
　　大蒜(七/枚)　生薑(五/錢)　葱白(三十/根)
　共搗入盆中以沸湯五大碗投盆内速扶産婦坐盆
　上薫産户冷即易之三易胎正矣
丹砂塗　治逆産
　　丹砂(五/分)
　用蜜和塗兒足心又以丹書兒左足心千字書右足
　心里字
又法
　以鍼刺先出足底足痛還即順若手先出即刺手
又法
　取三家鹽熬令黄以津唾和塗兒足心次取三家飯
　放兒母手中佳
艾葉湯　治逆産及子死腹中
　　生艾葉(五/兩)
　用酒一升煎旋服則順下如不飲酒以水煎服
蛇脱灰酒　治逆産及子死腹中
　　蛇脱(燒/灰)
　研末用白酒和下面向東方服一錢未下再服
兎絲子酒　治逆産及子死腹中
　　兎絲子(炒/)
　為末酒下一二錢即生　一方以車前子為末酒下
　二錢
蒲黄塗　治逆産
　　蒲黄
　用水和塗兒手足心即順
　　　難産
論曰臨産或難盖為正氣擾亂心神不寧所致古人有
預備方法臨月用滑胎散并日行二三十步貴使血氣
下順産無留難無令喧雜驚忙必須産閣温暖遇嚴寒
之日四圍燒火及多備熱湯焚諸異香常令湯火氣及
身暗使人看候産婦纔覺腹痛速與飲食令飽無使困
乏飢則雌雞煮粥渇則白蜜煎湯或空痛經日兒胎未
動者宜安心熟忍以薦蓆鋪牀就上安産免為地氣所
侵又就週行三五百匝或困于行暫且扶立須㬰又行
如血水俱下痛陣及腰此欲産之兆諸餘法度宜次序
行之
車前子散　治難産經日不下
　　車前子(㣲/炒)　滑石　川歸(五/錢)　榆白皮
　　瞿麥穗(一/兩)
　共末用酒下二錢如血水未下用大黄二錢煎酒服
　胞胎即下
如意膏　治難産催生
　　萆麻子(二十一粒/去殻研)　丹砂(五/分)
　共研如膏用油紙攤貼臍下小腹間外用帛繫縳候
産與胞衣下速去之稍緩即脱人氣血此藥覺腹痛便
宜用
牛酥膏　治難産催生(見前逆産/)
苧蔴根飲　治難産及晚嫁難産
　乳母論云三十後適人者謂之晚嫁也盖少嫁則筋
　骨軟弱故産門易開晚嫁則筋骨堅強所以難産産
　婦臨月宜常服之
　　苧蔴根　人參　陳皮(炒/)　懐生地
　　炙甘草　烏梅肉(一/兩)
　生薑水煎四錢温服少頃又服
燒弓弦散　治難産
　　弓弦(五寸燒/灰研)　箭幹(五寸/燒灰)
　共研勻作一服酒下
牛酥飲　治數日不産胎上冲心欲死
　　牛酥(五/錢)　冬葵子(炒一/合)　滑石(研三/分)
　共入袋盛用酒一升煮頻服一鍾
白芍散　治數日不産胎上冲心欲死
　　白芍　川芎　甘草　川歸　茯神　陳皮(二/兩)
　　苧蔴根(一/把)　髪灰(一/分)
　共末空心食前酒下二錢少頃又服
桂心湯　治難産數日不生子死腹中母氣欲絶者服
之效
　　桂心(兩/半)　木通　牛膝　瞿麥穗　榆白皮(二/兩)
　水煎五錢服
石燕酒　治難産催生　一方兩手握石燕亦産
　石燕以童便磨取三四錢㣲温吞赤小豆七粒立産
　　　子死腹中
論曰胞衣未下急于胎之未生子死腹中危于胎之未
下盖胞衣未下子與母氣通其呼吸若子死腹中胞臓
氣寒胎血凝沍氣不升䧏所以難下古方多以行血順
氣藥及硝石水銀磠砂之類其胎已死軀形已冷血凝
氣聚復以至寒之藥下之不惟無益而害母命者多矣
古人用藥深于用意但後生不分子死理有二端用藥
寒温各從其宜有姙娠胎漏血盡子死者有墜墮攧撲
内傷子死者有縁久病胎萎子死者若此之類遂令生
人提掣姙婦使身體平正仍以䄄蓐自腰抵定令仰臥
開足向地如欲産勢連進附子湯三服(方見/後)即以衣包
温瓦數片二三人不住手自臍腹腰脇左右周囘熨之
使胞臟温煖凝血流動盖附子湯能破寒氣墮胎服之
少頃覺腹内痛陣漸作惡血漸動良久必産此用温藥
之意也有因傷寒熱病温瘧之類胎受邪熱毒氣内外
交攻因致胎死胎不即下留于胞臟古人慮胎受毒氣
必致脹大所以用硝石水銀磠砂之藥盖硝石水銀之
性不惟使胎不脹大又能使胎化爛副以行血順氣之
味死胎即下臨産更令生人以手體候胎有横有逆有
脹有爛以意治之庶免留難凡生産之理胎活則所生
子日月已周臍繫不養所以自下由之果實既熟不俟
剪折帯蒂自分若子死腹中則所生在母日月未足臍
繫尚固由之果實未熟枝末雖枯不折不離所以在母
行之有法用之有度斯無虞矣凡審死胎當熟辯有姙
之婦病胎隱伏不動難認存亡令生人以煖手就臍下
欵欵按至胎處覺腹中冷應手是胎已死稍温即非更
看姙婦外症面青舌冷舌下脉青黒口穢氣手指甲黒
皆子死之候
附子湯　治子死腹中産後氣寒胎血凝沍子死難下
破寒墮胎
　　附子(大者一枚生去/皮臍切十片)　生薑(五/片)
　水煎稍熱服經時不下服桂心湯
桂心湯　治子死腹中産後氣寒胎血凝沍子死難下
寒墮胎
　　桂心(不見/火)　烏頭(大者/一兩)
　水煎稍熱連用三服
地黄酒　治子死腹中未下
　　懐生地(酒洗搗取/自然汁)
　用酒煎沸和地黄汁連三服胎不下服牛膝湯
牛膝湯　治子死腹中氣血凝結致子難下
　　牛膝　朴硝(三/兩)　川芎　大黄(炒/)　桂心
　　蒲黄(五/錢)　懐生地(二/兩)
　水煎五錢去滓入朴硝一錢再沸服連進三服未下
　服後瞿麥湯
瞿麥穗湯　治子死腹中三日不出母氣欲絶
　　瞿麥穗(兩/半)　牛膝　榆根白皮(一/兩)　木通
　　桂心(三/分)
　水煎五錢去滓服連進三服胎未下服後牛膝湯
牛膝湯　治子死腹中滑氣血破胞胎或子死壊爛母
氣悶絶者
　　牛膝(一/兩)　川歸　桂心(三/分)　川芎　蒲黄(五/錢)
　　硝石　　瞿麥穗(二/兩)　　　懐生地汁(一/鍾)
　水煎五錢入汁再沸連進三服惡血下子即出也或
　胎已損令生人仔細探之勿令腐肉瘀在腹内出畢
　再一二服逐惡免生他病
薑汁酒　治子死腹中氣血凝滯不下
　　生薑汁(六/分)　雞子黄(三/枚)　白酒(三/分)　米醋(二/分)
　共酒醋同煎入薑汁二分再沸傾碗中入雞黄一枚
　乗熱打轉稍熱服須㬰依上法連進三服
牛尿塗　治子死腹中二三日不下
　　牛尿
　用之塗兒母臍腹上并左右少頃立出
水銀飲　治子死腹中悶絶者
　　水銀(一/兩)
　飲下若母不知人事幹開口灌下口幹不開當于鼻
　中灌下令頭稍仰銀入母腹中立出
又方
　　竈中黄土
　研末用酒和服二三錢立下
　　　息胞(即胞衣不出/)
論曰凡産子母已分而胞衣未下名曰息胞盖由欲産
之時用力太過産罷又被風寒冷氣所侵血氣凝澁乏
力運用以致持久不惟有妨兒臍兼亦致害母命急須
提掣産母使形體平正氣息少待可以運動及以壯氣
益血湯散助之俾氣血滑利其胞可下矣若初生産婦
未經諳練見胞衣未下恐妨兒體輒便剪臍或誤牽斷
或執握不固其胞直上掩心使不盡天年者多矣古人
剪臍之法必用慣熟生人先備金銀銅鐵稱錘之類用
軟熟衣帯一條結定以𦂳牽為度所貴胞不上掩心也
壯氣益母湯　治胞衣未下被風寒所侵血氣凝澁或
氣少力乏不能運用胞衣停息
　　懐生地　人參　川歸(一/兩)　代赭石(醋淬五/錢研)
　　木香(一/分)
　生薑大棗水煎五錢稍熱服少頃又服以衣下為度
牛膝湯　治胞衣半出半不出或子死腹中著脊不下
及二三日不産血氣上冲
　　牛膝　秋葵子　榆白皮(三/兩)　懐生地(取汁/三分)
　水煎五錢入汁服
滑石湯　治胞衣不出服之爛胞
　　滑石　川歸　炙甘草(一/兩)　牛膝　瞿麥穗(兩/半)
　　秋葵子(二/合)
　水煎五錢稍熱服少頃再服以下為度
惡血不下盛于衣中
　　鹿角
　剉為細末用酒下一二錢以下為度
􁩍麻子塗　治胞衣不下
　　萆麻子(二十/一枚)
　去殻研如泥塗脚心衣下速去
又方　治胞衣不下
　　水銀
　用棗肉研不見星丸皂子大酒服一丸立下
冬葵子酒　治衣不下令爛胞
　　葵子　阿膠　牛膝　川歸(一/兩)
　共末酒下三錢
　　　産後血運
論曰産後血下或多或少者皆致血運盖血隨氣行血
多者氣虚血少者氣逆故也其候頭目旋轉精神昏憒
沉黙不知人事治法虚弱者宜調氣而益血氣逆者宜
調氣而下血則運思過半矣
𤣥胡索湯　治産後血運
　　𤣥胡索　川芎(一/兩)　人參　川歸　牛膝(兩/半)
　　懐生地(二/兩)
　水煎五錢去滓入蜜少許稍熱服
益母草飲　治産後血運心煩悶亂恍惚如見鬼神
　　益母草汁(如無以土𤓰/根汁代之)　生地汁　藕汁(半/鍾)
　　雞子白(三/枚)　童子便(一/鍾)
　將四汁煎沸入雞子白攪勻分三服連進
紅藍花湯　治産後血少運悶嘔逆
　　紅藍花　蘇枋木(一/兩)
　水煎四五錢稍熱服日二
薑黄飲　治産後惡血上掩心如見鬼神欲死
　　生薑汁　生地汁(一/鍾)
　用白酒一鍾同二汁煎十數沸稍熱服
醋雞子　治産後血運迷悶不省人事唇口冷面青
　　米醋(一/鍾)　雞子(生一/枚)
　將醋煎沸以雞子打破攪勻頓服
白芍湯　治産後血運心中迷悶不知人錯亂少氣
　　白芍藥　懐生地　炙甘草(一/兩)　丹參(五/錢)
　生薑水煎五錢去滓入蜜少許連進三服
　　　産後語言妄亂
論曰憂愁思慮則傷心心虚故邪從之新産之人内亡
津液而血虚志弱使人精神昏亂語言差謬恍惚不寧
甚者變狂顛之症治宜補血益心安心定志其病自愈
白茯苓湯　治産後血氣虚弱精神不安言語錯謬
　　白茯苓　人參　桂心　澤㵼　蒲黄(兩/半)
　　懐熟地　川歸　麥門冬　　逺志(一/兩)
　共末入蜜杵丸梧子大人參湯下三四十丸
白茯苓湯　治産後心氣不足血虚狂言
　　白茯苓　熟地(二/兩)　人參　甘草　防風
　　白薇　　龍齒　　獨活　逺志(一/兩)
　水煎四五錢稍熱服
茯神湯　治産後血虚狂言妄語心志不寧
　　茯神(二/兩)　人參　白芍藥(兩/半)　桂心　川歸
　　炙甘草(一/兩)
　生薑大棗水煎四五錢稍熱服日二
逺志湯　治産後血虚心氣弱為風邪所搏語言妄亂
　　逺志　人參　赤芍　白茯　子芩　獨活
　　炙甘草　　防風(一/兩)　　　懐熟地(二/兩)
　水煎四五錢熱服日二
　　　産後中風
論曰産後血氣未完風邪乗之入于經絡則發為痓其
候口噤不開筋脉攣急面目喎癖至于五臟六腑則隨所
中而症候出焉甚者瘈瘲直視角弓反張神志昏塞便
溺遺失瘖不能言為中風之證
小續命湯　治産後失血中風口眼喎斜冐昧不知痛
處拘急不得轉側遺溺失音
　　麻黄(去根節/二兩)　人參　附子　川芎　白术
　　防己　白芍　子芩(一/兩)　桂心　甘草(二/兩)
　　防風(兩/半)
　生薑水煎五錢服
大豆酒　治産後中風背強口噤或煩熱頭身皆重身
痒及嘔逆直視皆風濕所致
　　大豆(三/升)
　炒令聲斷用酒五升沃熱豆中取豆汁服一鍾日飲
　五七次取㣲汗身纔潤即愈一則去風二則消血
麻黄湯　治産後中風口眼喎斜身背拘攣
　　麻黄(去根/節)　桂心(一/兩)　川芎　白芍藥
　　防風(二分/半)　竹瀝(二/合)　白术(炒五/錢)
　生薑水煎五錢去滓入竹瀝半合二三服取汁
地黄酒　治産後中風口噤筋脉攣急角弓反張
　　生地汁(二/升)　白酒(三/升)　生薑汁(二/合)
　用二汁煎數沸入酒再煎十數沸任性細飲數杯若
　冷多加桂心末二兩若熱多加藕汁二合
　　　産後中風口喎
論曰足陽明胃經入上齒中環出挾口環唇下交承漿
手太陽經循頸上頰至目鋭眥此二經皆為風寒所中
使筋脉縮急牽引于頰故為口喎癖不正語言蹇澁目
不能平視也
人參湯　治産後中風口面喎斜
　　人參　白芍藥　防己　白术　甘草
　　防風　麻黄(去根/節)　附子　川芎　子芩
　　桂心(一/兩)
　生薑大棗水煎三錢温服
天麻散　治産後中風口眼喎斜筋脉不利
　　明天麻　懐生地　白殭蠶(糯米/炒)　𤣥胡索
　　獨活　防風　川歸　荆芥穗　　桂心(五/錢)
　共末用酒下二三錢日二服
獨活湯　治産後中風口面喎斜
　　獨活　防風　川歸(兩/半)　川芎　枳殻　桂心(一/兩)
　　細辛(五/錢)　　　蔓荆子(兩/半)　　　竹瀝
　水煎三錢去滓入竹瀝半合再沸服日二
竹瀝湯　治産後中風口面喎斜手足不隨語言謇澁
昏昧
　　竹瀝　防風　麻黄(去根節/兩半)　升麻　羗活
　　羚羊角　川芎　桂心(一/兩)　杏仁(八十枚去/皮尖炒研)
　水煎三錢去滓入竹瀝半合再沸二三沸少頃再服
　取㣲汗差
地汁竹瀝飲　治産後中風口眼喎斜筋脉攣急
　　生地汁　竹瀝(各半/升)　獨活(兩/半)
　用水二鍾煎獨活三錢去滓入地汁竹瀝各半合再
　二三沸温服日二
　　　産後中風角弓反張
論曰背為陽腹為陰陰陽之脉交相維持産後血脉不
足風邪中於陽經使陽脉拘急反引腰背如角弓反張
故以為名
麻黄湯　治産後中風角弓反張筋脉急痛
　　防風　人參　白术　川芎　甘草　川歸
　　麻黄(去根/節)　桂心(一/兩)　附子　乾薑(五/錢)
　　杏仁(去皮尖炒/四十枚)
　水煎三錢服日二
白茯苓湯　治産後角弓反張
　　白茯苓　山梔仁　川芎　川歸　炙甘草(五/錢)
　　黒乾薑　呉茱茰　懐熟地　桂心　細辛(一/兩)
　水煎三錢温服日二
黒豆酒　治産後中風腰背反折筋急口噤
　　黒豆(小者/二升)　白酒(四/升)
　將豆炒香熟傾入酒中去豆用酒不拘時頻服一鍾
　服完再服後地黄酒
地黄酒　治産後中風腰背反折筋急口噤
　　生地汁(二/升)　白酒(三/升)　生薑汁(二/合)
　先煎二汁數沸入酒再沸十數沸任意飲二鍾若冷
　多加桂心末二兩熱多加藕汁二合
　　　産後蓐勞
論曰産蓐之後食飲起居失于常度使氣血不得其養
若血虚則發熱氣虚則發寒氣血俱虚則寒熱更作日
漸羸瘦故為蓐勞又産後惡露未盡亦令致此則時寒
時熱腰腹刺痛甚者不能食食亦不作肌膚
懐熟地湯　治産後蓐勞寒熱肢體痛力乏
　　熟地黄　人參　白术　白茯苓　牛膝
　　鼈甲　淡竹葉　桂心　麥門冬　川歸
　　甘草(一/兩)
　水煎三錢温服日二
赤芍湯　治産後蓐勞疼痛寒熱頭目旋運多驚盗汗
腹痛大便不利瘦劣
　　赤芍　川芎　人參　丹皮　𤣥參　五味子
　　白薇　白茯　麥冬　甘草　川歸(一/兩)　熟地(二/兩)
　水煎三錢服
猪腎湯　治産後蓐勞似瘧寒熱不能食
　　猪腎(一/對)　粳米　白芍藥　知母(三/分)　川歸(分/半)
　　葱白(五/寸)
　水煮腎取汁入米煎三錢温服日二
黄茋煮散　治産後蓐勞肌瘦面無顔色或寒或熱肢
痛頭疼心煩
　　黄茋　鼈甲(一/兩)　人參　白芍藥　川歸
　　白茯苓　桑寄生　麥門冬　熟地　桂心
　　牛膝　　甘草(五/錢)
　共末每用猪腎一對煮取汁入薑棗煎三錢温服日
　二
白薇丸　治産後蓐勞寒熱體虚瘦弱不思食
　　白薇　附子　熟地　栢子仁　鼈甲　川歸
　　肉蓯蓉　黄茋　人參　白芍　丹皮　桂心
　　石斛　羗活(三/分)　　　川芎　甘草(五/錢)
　共末蜜丸梧子大飲下三四十丸
　　　産後大便不通
論曰大腸者傳道之官變化出焉産後津液減耗胃中
枯燥潤養不足糟粕壅滯故令大便難而或致不通盖
新産之人喜病此者由去血過多内亡津液故也
訶梨勒丸　治産後大便不通
　　訶勒皮　人參　懐熟地　大黄(酒/炒)　川歸
　　大麻子(一/兩)
　共末入蜜杵丸梧子大米飲下三四十丸日二
人參丸　治産後大便不通
　　人參　檳榔(兩/半)　紫朴(薑炒/三分)　川歸(一/兩)
　　郁李仁(去皮尖/研五錢)
　共末入蜜杵丸梧子大酒下三四十丸日二
大黄丸　治産後大便秘澁不通
　　大黄(酒/炒)　赤芍藥　川歸　紫朴(薑炒/一兩)　枳實(炒/)
　　懐生地　大麻仁(三/分)
　共末入蜜杵丸梧子大陳米飲下三四十丸
升麻湯　治産後大便秘澁
　　升麻　大黄(一/兩)　生地　前胡(三/兩)　山梔
　　川歸(一/兩)
　水煎服
大腹皮湯　治産後下血過多熱毒氣結燥大便不通
壅滯氣悶腰痛脇脹
　　大腹皮(五/枚)　枳殻　懐生地　赤芍藥(一/兩)
　　甘草　天門冬(三/分)　羗活　　郁李仁　秦芁(五/錢)
　水煎三錢温服日二
蜜煎導法　同上
　　白蜜(半/斤)
　慢煎令稠如硬餳搓指大長二寸内下部中仰臥效
烏梅導法　同上
　　烏梅肉
　爛搗如泥入蜜少許搓内下部中即仰臥效
温中丸　治産後大便不通七八日以上者
　　硫黄(生用栁木/椎細研)
　以水浸炊餅糊丸梧子大用木香湯下一二十丸
中和散　治産後大便不通及老少皆可服
　　附子(去皮/臍)　大黄(一兩同上俱/半生半炒)
　共末臨臥飲下二錢日二
　　　産後乳汁不下
論曰新産水血俱下暴傷津液氣脉未順所以乳汁不
下若能調其衝任治手太陽少陰之經不足則乳脉自
然流行若其經虚弱氣脉閉而不通雖治之亦無益也
猪蹄湯　治産後乳汁少或不下
　　猪蹄(四隻用水五升/煮取汁三升)　木通　漏蘆　瞿麥穗(一/兩)
　用汁煎三錢温服日二以效為度
木通湯　治産後乳汁不通
　　木通(兩/半)　子芩　白芍藥　桑皮　漏蘆(一/兩)
　　甘草　　枳殻(炒五/錢)　　　竹葉(一/把)
　水煎三錢温服日二
萵苣子散　治産後乳汁不下
　　萵苣子　糯米　粳米(半/合)
　水煎甘草五錢取汁煎三味分三服
括蔞酒　同上
　　括蔞
　取大者一枚搗爛入白酒煎温服以效為度
魚灰散　治産後乳汁不下
　　鯉魚骨
　燒灰為末酒下一二錢
　　　産後妬乳
論曰氣血流行上為乳汁下為月水上下通達不失常
度是謂平人若不通而塞則為痛熱氣復來乗之則為
腫向之流行者今壅遏矣倘失調治則結硬成核身體
壯熱盛則憎風遂為乳癰世傳治結乳閉乳亦即為妬
乳者此也
升麻湯　治産後妬乳乳汁不洩結成癰腫熱痛
　　升麻　𤣥參　白芍藥　生地黄　甘草
　　連翹　瞿麥穗(一/兩)　射干(五/錢)
　水煎三錢温服日二
二灰散　治乳汁不下結滯不消熱腫
　　蔓荆子　皂莢刺(各燒灰存/性一兩)
　共研匀用酒下一二錢日二
升麻傅　治妬乳結成癰腫
　　升麻　木香　檀香(五/錢)
　各用成塊砂盆酒磨相等用翎傅乳上
天麻草洗　治妬乳成癰腫或已破膿血未散
　　天麻草(不拘/多少)
　用水煎濃汁頻洗患上日三四次差
　　　産後乳結核
論曰産後乳結核者以血氣虚弱風邪搏之乳脉凝滯
故結而為核日久不差藴積生熱熱勝則腫腫甚則成
癰也
枳殻湯　治産後乳結核或成癰腫發熱疼痛
　　枳殻　木通　人參　白蒺藜(炒去/刺)　桂心
　　烏雞骨(醋/炙)　白芍藥　川歸　黄茋　大黄(炒一/兩)
　水煎三錢温服日二
麥門冬湯　治産後乳結核及欲作癰腫痛
　　麥門冬(去/心)　子芩　木通　白芍藥　人參
　　赤茯苓　甘草　綿黄茋　桑寄生　防風(一/兩)
　大棗水煎五錢去滓入沙糖二錢攪服
川歸散　治乳結核堅硬
　　川歸　人參　白芍藥　枳實(麩炒/三分)　木通
　　白蒺藜(炒/)　烏雞骨(醋/炙)　黄茋(一/兩)　桂心(五/錢)
　共末酒下一二錢日二
　　　産後乳結癰(乳癰并結核/詳見乳癰門)
論曰産後衝任不足氣血俱虚其熱潛行入于足陽明
之脉其直行者從缺盆下乳内㢘下挾臍入氣街中衝
脉者起于氣衝並足陽明之經夾臍上行至胸中而散
其經為邪熱攻衝則血為之擊摶氣為之留滯擊摶則
痛作留滯則腫生内經所謂榮氣不從逆于肉理乃生
癰腫産後多有此疾者以乳汁壅積與氣相擊摶故也
黄茋湯　治乳結核腫痛煩熱漸成癰
　　黄茋　生地黄　升麻　麥冬(兩/半)　人參　赤茯
　　苓(一/兩)　逺志　　川歸　白芍藥　甘草(五/錢)
　水煎三錢温服日二
白芍湯　治乳結癰腫毒敗壊不散發熱疼痛
　　白芍藥　人參　赤茯苓　生地黄　川歸
　　黄茋　麥門冬　甘草　桂心(一/兩)
　生薑大棗水煎三錢去滓入朴硝五分沸服日二
甘草飲　治乳癰熱痛未結膿者
　　甘草(五錢半/生半炙)　括蔞(一枚/去皮)
　用酒甘草取汁入蔞瓤再煎服
括蔞散　治乳癰膿潰未潰熱痛不已
　　括蔞(二/兩)　防風　人參　細辛　紫朴
　　黒乾薑　敗醬　桔梗(一/兩)
　共末用酒下二錢日二
黄茋膏　治乳癰欲結未結膿攻痛
　　黄茋　白芍藥　川芎　子芩　防風　川連
　　白斂　川歸(一/兩)
　共末用雞子白和塗患上日二易
　
　
　
　
　
　
　
　
　
　
　聖濟總録纂要卷二十四
欽定四庫全書
　聖濟總録纂要卷二十五
　　　　　　　　　　　　　　休寧程林纂
　　小兒門
　　　小兒初受氣法
小兒受氣在娠一月胚二月胎三月血脉生四月形體
成五月動六月筋骨立七月毛髪生八月臟腑具九月
榖氣入胃十月百神備而生生後六十日目瞳子成能
頦笑識人百日任脉生能反覆百八十日尻骨成能獨
坐二百十日掌骨成能匍匐三百日髓骨成能倚立三
百六十日為一期膝骨成乃能行立此是定法若有不
依期者必少夀也
　　　小兒相法
兒生枕骨未成者能言而死膝骨不能成者能踞而死
掌骨不成者匍匐而死踵骨不成能行而死胸骨不成
者能立而死又初生頭四破者不成啼聲散者不成汗
不流小便凝如脂者不成此其大略也
浴兒法
　初生浴兒用猪膽汁一枚投湯中令終身無瘡疥湯
　中勿加生水浴訖斷臍
生三日浴法
　　桃李梅根(二/兩)
　水煎浴之去不祥令無瘡疥(或入麝/香少許)
虎頭骨湯浴法　鎮心安神永無驚風顛癎瘡疥癰癤
之患
　　虎頭骨(五/兩)　赤金(十/兩)　白芷(二/兩)　苦參(四/兩)
　水煮入猪膽汁浴兒
　　　口噤
論曰凡兒初生便口噤不能飲乳者此由在胎時母臟
腑有熱薫蒸胞胎熱氣入兒心脾致初生後熱結于口
㸃生口中如黍米大令兒不能吮乳名曰口噤
竹瀝飲　治口噤體熱
　　竹􁐍
　一合水頓令温分三服徐徐灌下差
又方　治小兒口噤病在咽中如麻豆許令兒吐沫不
能哺乳
　　雄䑕屎
　一枚研塗舌上與兒飲差
　　　撮口
論曰小兒初生未滿七日面赤喘促啼聲不出乳哺艱
難名曰撮口盖因胎中受風挾熱始生之時氣血未定
洗浴當風掤抱失宜致成斯疾最為急切宜速治之
麝香散　治初生胎熱撮口
　　麝香　丹砂(一/分)　蛇脱(一尺許/炙赤研)
　共研津液和塗兒唇口上五七次
牛黄竹􁐍散　治胎風熱撮口發噤
　　牛黄(一/分)　竹􁐍(半/合)
　用􁐍和黄一字服之三四嵗兒服二字良
　　　鵝口
論曰小兒初生口中有白屑如粟米狀鼻外有瘡至舌
上又生瘡謂之鵝口此由胎中稟受榖氣偏多既生之
後心脾氣熱上熏于口致成斯疾盖心主舌脾之絡脉
散于舌下故也
爪斷法　治小兒初生連舌下有膜如石榴子者中膈
連舌下致令兒語不發舌不轉也
　以爪甲摘斷令㣲有血出無害若血不止可燒亂髪
　灰塗傅即差
鵝口
　　栗房
　用井華水濃煎汁以綿纒筯頭拈拭之如無栗房以
　木代用
白礬散　治鵝口不能吮乳
　　白枯礬　丹砂(一/分)
　同研細𫝊舌上日二夜一
又方
　　白鵝屎
　用水絞取汁􁐍塗口中舌上下良
　　　重腭
論曰小兒初生上腭有物脹起若懸癰或如蘆蘀盛之
狀者名曰重腭此乃脾胃挾熱血氣不能収斂令口中
舌下或在腭頰如吹脬速宜以綿纒長針㣲露鋒芒刺
腫上決去惡血則其病可消若再生再刺不爾則脹滿
口中妨害乳食呼吸不可少緩也
二乳飲　治小兒重腭
　　驢乳　猪乳(二/合)
　以二乳和煎頻服一二匙良
又方　治小兒重腭
　　蛇脱　露蜂房(各燒/灰)
　研勻塗口中差日二
　　　臍風
論曰初生斷臍後臍瘡未愈不可令犯風邪及浴水入
瘡濕冷掤抱皆致臍風其候臍腫多啼甚則風行百脉
口噤不乳身體反強乃致不救
錦白散　治初生七日臍風發腫欲落者
　　錦帛(燒存性/一錢研)　雄鼠屎(七枚/炒研)　麝香(少/許)
　　大棗肉(三/分)
　共末臍欲落不落用末𫝊之忌見外風
川栢散　治臍風汁出不止
　　川栢(兩/半)　亂髪灰(一/分)　釡黒煤(三/分)
　共研末傅上良
　　　解顱
論曰腎為一身之骨髓腦為髓海若腎氣和平則骨髓
充足骨髓充足則顱𩕄圓滿若腎氣不足則骨髓不充
年雖長大其頭縫尚開故名曰解顱又名𩕄解
細辛散　治解顱
　　細辛　桂心　乾薑(炒五/錢)
　共末用乳汁和傅𩕄上日二三
封𩕄散　治𩕄門開解
　　栢子仁　細辛　白芨　防風(一/兩)　草烏(五/錢)
　共末乳和傅開處
蟹足散　治𩕄門開解
　　蟹足(炙/)　白斂(五/錢)
　共研末用乳汁和傅開處日二
甘菊湯　治小兒鼻中多涕是腦門為風所吹
　　甘菊花　炙甘草(一/兩)　防風(五/錢)　山茰肉(四/錢)
　水煎二錢服日二
合𩕄散　治𩕄門不合
　　防風　白芨　栢子仁(一/兩)
　共末用乳汁和塗以合為度日二三
雞血塗　治腦長𩕄不合
　　丹雄雞
　就兒𩕄上刺冠令血滴𩕄上以赤芍藥末粉之日二
蛇脱膏塗　治腦長髪大𩕄開不合臂脛不能勝頭
　　蛇脱(燒/灰)
　研末以猪頰骨髓少許和塗上日二次差
　　　𩕄陷
論曰人之冲氣内團于胃上通于頂𩕄小兒胃氣冲和
則腦髓充足𩕄頂自合若胃熱薫蒸腑臟竭渇而引飲
或致泄痢則腑藏血氣虚弱不能充髓腦所以𩕄陷也
生地散　治小兒臟腑壅熱氣血不榮致𩕄陷者
　　懐生地(二兩/酒洗)　烏雞骨(酥炙/一兩)
　共為末用米飲下一錢日二兒小者服三五分以差
　為度
狗頭骨塗　治小兒胃虚氣血不充𩕄陷
　　雄狗頭骨(酥炙/黄)
　研末以雞子白和塗𩕄上日二三以差為度
地黄丸　治小兒胃虚血氣弱不充足𩕄陷
　　懐熟地　白术　白芍藥　川歸(五/錢)　桂心(一/兩)
　共末入蜜丸如黍米大飲下一二十丸日二
　　　急驚風
論曰小兒急驚之狀身體壯熱痰涎壅滯四肢拘急筋
脉牽掣項背強直目睛上視牙闗𦂳急謂其發動掣急
故名急驚此因心絡受邪所致盖心藏神而主血小兒
血氣不和宿有實熱若為風邪所乗則熱盛血亂血氣
相并則神舍不安故卒然而驚古人所謂陽癎是也
龍齒散　治小兒急驚風四時傷寒壯熱口焦乾目翻
露搐搦昏迷
　　龍齒(二/錢)　丹砂　麝香(五/錢)　鉛霜(三/錢)
　共末研勻用水煎金銀葱白湯下三五分汗出立愈
黒神丸　治小兒急慢驚風
　　牛黄　麝香　氷片　青黛(五/分)　膩粉(二/錢)
　　蘆薈　京墨　使君子　白麵(一/錢)
　共研陳米糊丸芡實大薄荷湯下一丸
蝎稍散　治小兒急慢驚風
　　蝎稍　烏頭尖(七/枚)　丹砂(五/分)　附子(生一/分)
　　半夏(一/枚)
　共末栁枝湯下
　　　慢驚風
論曰小兒慢驚者癎病發于陰也由在胎時稟受不足
心氣虚弱外中風邪入于臟腑其發則手足瘈瘲頭目
摇動牙闗𦂳噤神情如醉休作有時潮搐不定謂之陰
癎治則外以灸法内以藥餌臨機應變可謂上工若症
見息髙魚口泄瀉遺尿者皆所不治
羌活丸　治小兒慢驚風兼内外俱虚
　　羌活　防風　人參　獨活　桂心(一/分)　硫黄
　　水銀(二/錢)　白附子(五/錢)　全蠍　白殭蠶(一/分)
　共末棗肉丸小豆大防風湯下一二丸
全蠍散　治小兒慢驚風兼内外俱虚
　　全蠍(五/枚)　乳香　細辛(一/分)　青黛　白附子(五/錢)
　共末冬𤓰子湯下
珍珠丸　治小兒慢驚風
　　珍珠　牛黄　丹砂　雄黄　膩粉(一/分)
　共末研勻用陳米糊丸小豆大用薄荷湯下五七丸
　日二
睡脾散　治小兒慢驚風
　　人參　半夏　膽星　山藥　全蠍
　　薄荷(一/分)　桑螵蛸(四/枚)
　共末入麝香少許拌勻用粟米飲下五分
釣藤煎　治虚風慢驚
　　釣藤　防風　川芎　天麻　麻黄(一/分)　蠍稍
　　荆芥穗　蟬脱(五/錢)　氷片　麝香(一/字)　白殭蠶
　　薄荷心(各二十/一枚)
　共末入蜜杵丸皂子大用荆芥薄荷湯下一丸
天竺黄散　治小兒慢驚風經久不差
　　天竺黄　人參　使君子　炙甘草　蠍稍
　　胡黄連(一/分)　氷片　麝香(五/分)　半夏(薑炒/二枚)
　　藿香(五/分)
　共末蜜湯下三五分
　　　天瘹
論曰小兒卒然驚悸眼目飜騰壯熱不止四肢抽掣上
仰如釣縛之狀名曰天瘹乍作乍止此風熱痰涎之所
發也良由乳母恣噉五辛熱酒之類毒熱氣流入乳中
因即乳兒兒飲熱乳腑臟風熱脾胃生涎痰涎既生必
壅滯不得宣通致令心神不寧為天瘹之病
赤靈丸方　治小兒天瘹癎病急慢諸風
　　丹砂(研水/飛過)　人參(各一兩/為末)　酸棗仁(研二/兩)
　　乳香(研半/兩)　白麵(二/錢)
　生蜜和膏入新竹筒内以油紙封扎定坐飯甑上炊
　俟飲熟為度分作三十丸每一丸分四服薄荷湯化
　下更量兒大小服之
白殭蠶散方　治小兒天瘹
　　白殭蠶(炒/)　馬牙硝　鬱金　乾蠍(去土炒/各半兩)
　為散每服一字匕乳汁調服甚者半錢不拘時候
天南星散方　治小兒天瘹
　　天南星(大者一枚掘地作坑安磚子一片先用火/燒赤後放南星于熱磚上用酒半升傾天)
　　(南星上即用盞/子盖之候冷)
　為散每服一字温酒調下二嵗以下用乳汁調
備急塗頂膏方　治小兒天瘹
　　烏頭(末/)　芸薹子(末各/二錢)
　每用一錢新水調𫝊兒頂上
　　　諸疳(以下原缺/今補時方)
論曰疳之為病多矣錢氏謂二十以下為疳二十以上
為勞二症同出而異名也總之不外毛髪焦稀口嚵唇
白眼昏脊聳肚脹腸鳴或食炭米泥土等物又有五疳
之分心疳即驚疳其症壯熱臉赤唇紅口瘡盜汗煩渇
便赤虚驚是也肝疳即風疳其症摇頭側目白膜遮睛
筋青燥渇汗多下痢是也腎疳即急疳其症腦熱肌削
手足如氷寒熱時來滑泄肚痛口乾爪黒是也肺疳即氣
疳其症咳𠻳喘逆皮膚粟立口鼻作癢生瘡流涕咽喉
不利是也脾疳即食疳其症身黄困倦肚大脚細水榖
不消瀉下酸臭是也此五臟成疳之謂也其外又有脊
疳腦疳蟲疳蛔疳之不同疳渇疳瀉疳腫疳勞之各異
然詳其始幼者不出哺乳失常大者不過甘肥無度所
致總在隨症斟酌治之不可執一端以誤事也盖疳者
乾也因脾胃津液枯涸治宜調補胃氣為主
福建剪紅丸　治小兒疳積初起各種疳症皆宜服之
　　檳榔(一/觔)　　大黄(一/觔)　　牽牛末(一/觔)　雷丸(五/錢)
　　三稜(六兩/醋炒)　蓬术(六兩/醋炒)　貫衆(五錢/炒)　商陸(五錢/炒)
　　沉香(五/錢)　　藿香(五/錢)　　木香(一兩/五錢)　丁香(三/錢)
　　青木香(三/兩)　速香(五/錢)　　香附米(二/兩)　生漆渣(四/兩)
　　棟樹根(八/兩)　牙皂(八兩/煎汁)　茵陳(八兩/煎汁)　金毛狗脊
　　(二兩/煎汁)
　不煎汁者各為細末再用使君子肉二兩同大黄好
　酒浸一日夜先放栢葉於鍋底次放大黄使君子肉
　在上酒煮三炷香取出二味晒乾為末各色先以一
　圈者檳榔牽牛末跌起次用二圏者次用三圈者次
　用四圈者將前汁跌為丸以百草霜為衣看兒大小
　虚實自一錢至三錢止空心温茶送下
蘆薈肥兒丸　治諸疳並鼻下生瘡愛喫泥炭米土諸
物神效
　　五榖蟲(二兩/煆)　蘆薈(一/兩)　胡黄連(炒一/兩)　川黄連
　　(薑汁炒/一兩)　銀柴胡(炒一兩/二錢)　扁豆(炒二/兩)　山藥(㣲/炒)
　　(二/兩)　山查肉(飯鍋内蒸透/二兩五錢)　蝦蟇(肥大者/四隻煆)　肉䓻
　　(麵裹煨去/油七錢)　檳榔(六/錢)　史君子肉(炒一兩/五錢)　神麯
　　(炒二/兩)　麥芽(炒一兩/六錢)　鶴虱(炒八/錢)　蕪荑(炒去皮/膜一兩)
　　硃砂(二/錢)　麝香(五/分)
　共為細末醋糊為丸如黍米大每服大者二錢小者
　一錢米飲湯下
蒸雞丸　治腎疳成勞骨蒸潮熱盜汗瘦弱腹急面黄
食不生肌日哭夜啼
　　黄連　柴胡　蕪荑　鶴虱　秦芁
　　知母　丹參　史君子肉(等/分)
　右為末用黄雄雞一隻重一斤者籠之用大麻子飼
　之五七日去毛令淨于背上開一孔去腸肚拭乾入
　前末藥於雞腹内以線縫之先以黒豆鋪三寸於甑
　底再安雞於甑中仍以黒豆盖滿自朝蒸至晚候温
　冷取雞肉研爛同前末藥入酒麵糊丸如赤豆大二
　嵗者米湯吞服二十丸十五嵗温酒吞五十丸忌猪
　雞肉
　　　無辜疳
論曰小兒病面黄髪直時時壯熱飲食不生肌膚頭項
生核狀如瘤贅以無辜而得故名無辜疳由小兒嗜肥
甘過多蟲因甘動内緩脾氣飲食不調所致也治之當
如治諸疳之法凡小兒頭項有核如彈丸按之虚輭法
當去之為此核初生輭而不痛中有蟲如米得熱氣則
能蔓生蝕小兒腑臟故外證肌瘦倅毛髪聳直下痢膿
血體常瘡痍膿漏不已也(無辜疳者言天有鳥名曰無/辜晝伏夜游洗浣衣被露之)
(經宿或遇此鳥飛從上過將衣被與小兒/穿臥便令兒有此疾古人立言必有所據)
丹砂丸方　治小兒一切無辜黄瘦腹痛疳痢或有蟲
冷熱悉宜治之
　　丹砂　雄黄　乾蝦蟆(一枚去頭足塗/酥炙焦為末研)
　　石菖蒲　　　漏蘆(各一/兩)　麝香(一分/研)
　以菖蒲漏蘆為末與餘四味入乳缽同研勻再羅粟
　米飯為丸如麻子大每服二丸米飲下空心後午各
　一服隨兒大小加減
蘆薈散方　治小兒無辜疳氣寒熱積滯不化心腹脹
痛
　　蘆薈(研/)　人中白(研/)　蝦蟆(炙黄各/半兩)　麝香(研一/分)
　為散再合研令細每服一字至五分熟水調下不拘
　時日二服後當下惡物量大小加減
鼈甲丸方　治小兒無辜疳
　　鼈甲(醋炙黄/去裙)　黄連　桔梗(炒/)　夜明砂(各一/兩)
　　訶梨勒皮(一兩半生/一半熟)　麝香(一/分)　乾蝦蟆(雄者一/枚塗酥)
　　(炙/黄)
　為末以糯米飲為丸如菉豆大粥飲下七丸疳痢亦
　宜服日三量大小加減
　　　哺露丁奚
論曰小兒乳哺不調傷於脾胃脾胃衰弱不能飲食血
氣減損不榮肌肉而柴辟羸露其臟腑不宣暢則吸吸
苦熱謂之哺露也(丁奚者黄瘦腹大頸小與無辜哺露/二候大體相似以輕重立  名也)
十全丹　治丁奚哺露
　　陳皮　川芎　青皮　莪术(煨/)　五靈脂
　　白豆䓻　檳榔　蘆薈(各五/錢)　木香
　　史君子　蝦蟆(各二/錢)
　右為末猪膽汁浸糕糊丸麻子大每服二十丸米飲
　下有熱薄荷湯下
赤芍藥丸　治小兒丁奚雖食不生肌肉腹大食不消
化
　　赤芍　大黄(㣲/炒)　鼈甲(醋塗炙令黄去/裙欄各三分)
　　桂心　柴胡　赤茯苓(各等/分)
　右件藥搗為末鍊蜜和丸如麻子大每服五丸日三
　服
人參丸　治小兒羸瘦腹大青筋及丁奚等病
　　人參　麥冬(去/心)　半夏(湯/洗)　黄茋　大黄(㣲/炒)
　　茯苓　柴胡　黄芩(各三/分)　　　甘草(炙/)
　　芎藭(半/兩)　　訶梨勒(煨用/皮)　　鼈甲(醋炙黄去裙/邊各一兩)
　右件藥搗羅為末煉蜜丸如麻子大一二嵗以粥飲
　下三丸四五嵗五丸日三服量意加減用
　　　嘔吐
有物有聲名曰嘔有聲無物則曰乾嘔有物無聲曰吐
皆因胃氣不和陽明之氣下行則順今逆上行則嘔吐
有因胃寒胃熱痰水宿食氣攻之症有乳吐熱吐寒吐
冷吐傷食吐傷寒吐各受症不一治法不同但兒啼未
定氣息未調遽以乳飲之其氣尚逆乳不得下停滯胃
中則令嘔吐又乳母貪涼冷氣入乳兒若飲之亦生嘔
吐或因宿食未消或解脱衣服因受風冷之氣入于腠
理則腹脹痛嘔吐熱吐者先去風痰冷吐者宜固胃氣
痰吐宜下其痰次與固正氣之藥食吐者當與塌氣諸
症豈可一概治之吐瀉不止脾虚生風眼開風驚眼合
慢驚慢脾當要固養正氣若仍以驚藥治之則死不旋
踵若不叅詳治療豈不誤哉
加味二陳湯　治胃有熱膈上有痰以成嘔吐
　　半夏(製/)　橘紅　茯苓　甘草(炙/)　黄連(薑汁/炒)
　　山梔子(炒/黒)　　　生薑(各等/分)
　水一鍾煎至六分緩緩熱服
加味理中湯　治寒痛嘔吐
　　人參　白术　乾薑　甘草　丁香
　右藥各等分用水一盞半煎六分熱服
藿香正氣散　治小兒風寒嘔吐
　　藿香　紫蘇　陳皮　桔梗　大腹皮　甘草
　　茯苓　厚朴　白芷　半夏麯
　右剉為末每服二錢加薑一片棗一枚水一盞煎至
　六分去滓温服
竹茹湯　治小兒積熱嘔吐
　　葛根(三/錢)　半夏(製/)　竹茹(各二/錢)　甘草(一/錢)
　共為末用水一盞半煎八分去滓臨服加生薑汁一
　茶匙
朱沉丹　治小兒嘔吐不止
　　硃砂(二錢/半)　沉香(三/錢)　藿香(三/錢)　滑石(半/兩)
　　丁香(十四/粒)
　右為細末每服半錢用新汲水一盞芝蔴油摘成花
　子抄藥在上須㬰墜濾去水却用别水空心送下
紫金核　治小兒一切嘔吐
　　半夏(湯洗/薑製)　人參　白术　木香　丁香(各二/錢半)
　　藿香(三/錢)
　右為細末稀麵糊為丸如李核大後用沉香一錢為
　末硃砂一錢水飛二味同研勻為衣陰乾每服一丸
　用小棗一枚去核納藥在内濕紙裹燒熟嚼與小兒
　服後以米飲壓之
聖惠散　治心神煩熱嘔吐
　　麥冬(半/兩)　淡竹茹(半/兩)　甘草　人參　茅根
　　陳皮(去白各/五分)
　右為末每服二錢水一盞薑三片煎至五分温服日
　二三服
緑豆飲　治嘔吐誤服熱藥
　　緑豆粉(一/兩)　黄連　乾葛　甘草(各五/錢)
　右除豆粉外餘藥三味共為細末入乳鉢同菉豆粉
　杵勻每服半錢至一錢温豉湯調服
　　　噦(吐哯/)
論曰小兒初見乳自流出謂之哯哯之不已謂之吐吐
之不已則作嘔吐嘔吐不已則傳􁩱􁩱之不已即作噦
自嘔􁩱噦皆有出聲動氣嘔者口開而作􁩱者心胸上
下氣逆鬱結噦者無物可出即膈虚胃寒引氣噦噦作
聲皆由哺乳冷冷乳入胃與胃氣相逆冷傷胃氣不得
宣通故作噦也此候若不調和胃氣養正祛邪須㬰症
變而慢驚慢脾風者立至也
又曰小兒哯嘔吐噦四症皆胃有傷而發哯則如簷水
射出嘔則開口而作吐者吐出有物噦者無物可出失
於調治則慢驚由此而成四者之候雖同而毎症之寒
熱虚實有異必須察其脉症以治之
六君子湯　治小兒胃寒作噦
　　人參　白术(土/炒)　茯苓　甘草(炙/)　陳皮
　　半夏(製各/等分)
　右剉咀加薑三片水二鍾煎八分温服
　　　泄瀉
論曰小兒肌膚脾胃脆弱若解脱不時風邪易侵客于
肌肉摶于胃經則為胃風其狀腹善滿食寒則泄診形
瘦腹大盖足陽明胃之經其支者起胃下口循腹裏下
至氣衝故風冷入中則腹善脹大又胃為水榖之海得
寒則食物不化氣血虧損故泄瀉而形瘦也
胃風湯方　治小兒胃風泄痢腹脹腸鳴
　　人參　白茯苓　川芎　桂心　白芍藥
　　當歸　白术
　每服一錢入粟米半匙同煎温服空心食前日二以
　意加減
訶梨勒湯方　治小兒胃風腹脹得冷則泄痢
　　訶梨勒(煨用/皮)　當歸(炒/)　黄連(炒各/一兩)
　　甘草(炙/)　　　木香　　乾薑(各等/分)
　每服一錢水煎放温不計時候服
厚朴散方　治小兒腸胃風冷泄痢水榖腹脇脹滿不
欲食
　　厚朴(薑汁/炙香)　黄連(各半/兩)　丁香　肉豆䓻
　　當歸　　　木香　　龍骨　白术(各一/分)
　為散每服半錢以粥飲下食前服日三量意加減
　　　洞泄注下
論曰小兒下痢不止食已即泄名為洞泄注下此由風
邪客于腸胃方春之時為風冷所傷藏在肌肉至長夏
陰氣方盛或因飲食居處不慎復被風冷入於腸胃其
病下痢冷盛則重故為洞泄注下俗謂之水榖痢是也
病本於風若甚則變胃風證
草豆蔲湯方　治小兒洞泄不止
　　草豆蔲(二枚/去皮)　高良薑　人參　甘草(各一/分)
　　乾木𤓰(一/分)　白茯苓　桔梗(炒各/半兩)
　每服一錢生薑七片水煎分三服乳食前各一量加
　減
梁米湯方　治小兒洞泄注下水榖不分
　　粱米　稻米　黍米(各三/分)　蠟(如半/彈大)
　以東流水二升煮粱米三沸去滓留汁煮稻米三沸
　去滓復以汁煮黍米三沸去滓置蠟於汁中和之候
　蠟消放温每以半合分為二服空心午後各一更量
　兒大小加減
厚朴湯方　治小兒泄瀉不止
　　厚朴(薑汁/炙)　黄連(去鬚各/一兩)
　一二嵗兒毎用一錢薑二片水煎分温二服空心日
　午各一量大小加減
黄連丸方　治小兒腸胃虚寒洞泄下痢腹痛
　　黄連(炒半/兩)　乾薑　呉茱茰(炒各/三錢)　肉豆蔲(三/枚)
　　草豆蔲(一/枚)
　為末燒粟米飯和丸如菉豆大每服七丸乳食前米
　飲下量兒大小加減
　　　燕口瘡
論曰小兒燕口瘡者口吻兩際瘡生如燕口世亦謂之
肥瘡此由脾胃客熱上衝口唇熏發為瘡或者以燕泥
和麝少許𫝊之甚良盖治之以其意也
胡粉散方　治小兒燕口瘡
　　胡粉(炒研/一分)　黄連末(半/兩)
　二味同研勻以少許𫝊瘡上
治小兒燕口及口内生瘡方
　　羖羊髭(燒/灰)
　一味研細以臘月豬脂和日三四上塗之
又方
　　雞膍胵黄皮(不拘多/少燒灰)
　一味研為末以乳汁調半錢日三
黄檗皮散方　治小兒燕口瘡
　用黄檗皮為末甑汁調塗𫝊瘡上差
　　　語遲
論曰心為言肝為語其經屬于手少陰足厥陰其氣上
通於舌舌者聲之機若稟受之初母懐驚怖則子之心
火不足而肝木弱令機闗不利氣不宣揚而語遲期者
有經數嵗月而不能言者
雞頭丸方　治小兒諸病後六七嵗不能語
　　雄雞頭(燒炙/一枚)　鳴蟬(去翅足/炒三枚)　甘草(炙半/兩)
　　麥門冬(一兩/半)　大黄(炒一/兩半)　當歸(三/分)　黄蓍(三/分)
　　川芎(三/分)　逺志(去心/半兩)　木通(半/兩)　人參(一/兩)
　為末鍊蜜丸如菉豆大每服以粥飲送下五七丸量
　兒大小加減不計時候
菖蒲丸方　治小兒五六嵗不語
　　菖蒲　人參　黄連(各半/兩)　丹參　赤石脂(各三/分)
　　天冬(去/心)　　　麥門冬(去心各/一兩)
　右為末鍊蜜丸如菉豆大每服五七丸温水下不拘
　時候日三量兒大小以意加減
　　　齒不生
論曰牙齒是骨之所終髓之所養手陽明足陽明之脉
並入於齒若血氣充實則骨髓強盛雖其齒損落猶能
更生也若虚弱者血氣衰耗風冷乗之致令齒久不生
假令生者或齲或蟲落不能復生也
治小兒牙齒不生方
　　雄鼠糞(二七/枚)
　一味每日用糞一枚齒根上拭至二十一日其齒即
　生
又方
　　道傍遺稻粒
　一味於齒根落處㸃三七下其齒自生
治小兒齒不生無問逺近皆得便生神效方
　　雄雞糞(二七枚/頭尖者)　雌雞糞(二七枚/頭圓者)
　右二味用火燒灰存性先用鍼挑開齒齗上後以雞
　糞灰㸃之
　　　涎液不収
論曰小兒因氣不升䧏膈脘痞滯致令乳飲不化流入
胃中隨氣上溢故令多涎其候胸滿短氣飲食遲化内
經謂脾為涎當調脾胃升䧏其氣則病可愈
半夏丸方　治小兒脾胃氣不升䧏氣溢於上涎液不
収
　　半夏(炒一/兩)　白礬(生研/半兩)
　先以半夏為末再入白礬和勻麵糊和丸如粟米大
　每服五七丸量輕重加減食後臨臥薑湯下
桑白汁方　治小兒脾熱乳食不下胸膈痞悶涎溢不
収
　　新桑根白皮(不計多/少細剉)
　自然汁塗於兒口内立效如無新桑根白皮取乾者
　一兩細剉用水一盞煎一半放温塗兒口亦可
　是書三副凑合仍缺小兒方五卷(一百七十三卷至/一百七十七卷止)
　余於秘閣内府江浙齊梁諸鑒古家遍訪無有藏本
　欲補全而未能同學項視菴搜求小兒今古方論補
　全五卷議論簡要方法詳明可稱全璧矣諸疳以下
　即其所補也
　
　
　
　聖濟總録纂要卷二十五
欽定四庫全書
　聖濟總録纂要卷二十六
　　　　　　　　　　　　　　休寧程林纂
　　神仙服餌門
　　　神仙服草木藥石
論曰神仙服草木必取其柯葉堅固形質不變若松栢
茯苓之類其意盖以延年益夀為本至於其他非具五
行之秀則必備四氣之和其意深矣千金謂服餌大法
必先去三蟲三蟲既去次服草藥草藥得力次服木藥
木藥得力次服石藥精麄相代由麄以至精其序不可
紊也
黄精丸方　延年補益療萬病
　　黄精(十斤洗令/淨蒸爛熟)　白蜜(三/斤)　天門冬(三斤去心/蒸令爛熟)
　拌和令勻置於石臼内搗一萬杵再分為四劑每一
　劑再搗一萬杵取出丸如梧桐子大每服三十丸温
　酒下日三不拘時
兎絲子丸方　明目進飲食益精壯下元
　　兎絲子(一斤酒浸三/日控乾搗末)　甘菊花(去土/搗末)
　拌和令勻鍊白蜜為丸如梧桐子大每日清晨至晚
　後食前以温酒送下二十丸至三十丸進食倍常頻
　頻泄氣是藥之應若諸般眼疾黒花昏暗者並宜服
　之
黄精酒方　延年益夀返老還童除萬病
　　黄精(五/斤)　天門冬(去心/三斤)　松葉　枸杞根(各五/斤)
　搗為麄末以水三石入前藥在内煮二石用糯米一
　石細麵麯半秤蒸米麯入在前藥水中封閉二七日
　熟任性飲之
地髓散方　長年保命
　　生乾地黄(四/兩)　香附根　茜根　地骨皮(洗/焙)
　　菴䕡子　　　茅草根(各一/分)
　右六味擇日修合春用甲子夏用丙子秋用庚子冬
　用壬子搗羅為細散每日早晨温酒調下一錢匕午
　後再服五十日後諸疾不生身體輕強養血去風治
　吐血衂血失血諸疾
靈仙散方　輕身延年却老還童
　　白茯苓(一/兩)　巨勝子(酒浸半斤/九蒸晒)　天門冬(去/心)
　　白术　　　杏仁(去皮/尖)　　　乾黄精(各一/兩)
　右六味搗羅為細散每於食前水飲下三方寸匕日
　二服或以蜜丸如赤小豆大每服三十丸温水下
松實丸方　延年復命
　　松實　栢實(淨揀各/三兩)　松脂(鍊成/十斤)　甘菊花(五/升)
　為細末鍊蜜和搗五六百下丸如梧桐子大每日食
　後午前温米飲下二十丸漸加至三十丸至百日不
　飢顔色光潤
胡麻散方　益夀延年去客熱
　　胡麻子　白茯苓　生乾地黄　天門冬(去心各/八兩)
　為細散每服方寸匕食後温水調下
芡實散方　河上公益夀延年
　　乾雞頭實(五/兩)　忍冬莖葉(揀無蟲汚/新肥者)　乾藕(各一/斤)
　三味於甑内炊熟暴乾搗羅為細散每日食後新汲
　水調下一錢
益夀地仙丸方
　　甘菊花(三/兩)　枸把(二/兩)　巴㦸天(二/兩)　肉蓯蓉(酒浸/一宿)
　　(洗浄切片/焙乾四兩)
　為末鍊蜜和丸如梧桐子大每日空心鹽湯或酒下
　三十丸久服清頭目補益丹田駐顔潤髪春秋枸杞
　菊花加一倍冬夏蓯蓉巴㦸加一倍服餌勿令斷絶
辟榖木耳丸方
　　木耳(搗/末)　大豆(炒熟搗/末八兩)大棗(煮熟去皮/核研一斤)
　三味鍊蜜和丸如雞子大有食日服一丸無食日服
　二丸逄食即食無食亦不飢矣
服松脂辟榖不老方
　　松脂(五/斤)　桑灰汁(一/石)
　二味以灰汁一斗於釡内煮松脂三五沸取接置冷
　水中候凝復煮之如此十度乃止逐度易灰汁并換
　冷水其脂白矣取鍊成白脂研羅為末毎服一匙頭
　以酒或米飲調下空腹日午近晩服若至十兩以上
　不飢一年以後夜視明目久服不老
絶榖升仙不食方
　　松實(去/皮)　菊花(等/分)
　二味為末鍊過松脂和丸如梧桐子大或鍊蜜為丸
　毎服十丸酒下日三服可至二十丸亦可作散服二
　錢空心日午近晩各一服
天門冬丸方　辟榖延年
　　天門冬　白茯苓　白蜜　白蠟　白羊脂(去膜/各一)
　　(斤/)
　先搗羅天門冬茯苓二味為末次以清酒五升入大
　鐺中煎三沸内羊脂煎三五沸又内蜜并蠟煎五沸
　掠去沫次入天門冬茯苓末用栁木箆不住手攪令
　勻火勿令猛候煎成膏可丸乃丸如櫻桃大又取大
　杏仁一升浸去皮尖雙仁研如膏傾入淨通油瓷缾
　内坐慢灰火中内前藥丸子于杏仁膏中養令色白
　即取離火每服三丸空腹温酒下
廣福延齡丹方　去三尸潔臟腑鎮七魄明耳目
　　丹砂(研/)　雄黄(研如/粉)　人參　白茯苓(各二/兩)
　　白术　　乳香(研四/兩)
　右六味各搗研為末和勻入銀器中用白蜜和如稀
　膏以油單封口又以水和白麵裹器物外厚兩指許
　每日於飯上炊候飯熟取下如此半月如藥乾更入
　蜜丸如梧桐子大空心温酒下二十丸忌羊血其功
　甚大
神仙巨勝丸方　輕身壯陽却老還童去三尸下九蟲
除萬病(即黒/芝麻)
　　巨勝(二斤酒浸一/宿九蒸九晒)　牛膝(酒浸/切焙)　巴㦸天
　　天門冬　山藥　栁桂　熟乾地黄　酸棗仁
　　覆盆子　兎絲子(酒浸别/搗暴乾)　逺志(去/心)　菊花
　　人參　　白茯苓(各一/兩)
　揀擇淨為末鍊蜜丸如梧桐子大毎日空心温酒下
　二十丸服一月身輕體健萬病不侵
青元子返童散方　輕身延年除百病去三尸
　　天門冬　人參　白茯苓　麥門冬　白菊花(各六/兩)
　為散每日温酒或飲調下三錢不拘時候服三年身
　輕
　　補益門
　　　平補
論曰一隂一陽之謂道偏陰偏陽之謂疾不明乎道未
有能已人之疾者世之貪藥石惟務酷烈非徒無益反
傷和氣故方論平補之法欲陰陽適乎其中也
平補五臟延年治百病方
　　兎絲子(酒浸七日/炒黄三兩)　覆盆子　車前子
　　巴㦸天　逺志　　生地黄　白术
　　細辛(去苗/葉)　何首烏　菖蒲　地骨皮
　　牛膝(一/兩)　續斷　菊花(去梗蕚各/一兩半)
　除菊花外以温水和酒少許洗過焙乾杵羅為末鍊
　蜜丸如梧桐子大每日空心常服三十丸男子鹽湯
　下婦女醋湯下午食前更一服至十服其人病有發
　時是藥動病本功應也
枸杞丸方　平補心腎延年駐顔
　　枸杞子　肉蓯蓉(酒浸/一宿)　菊花　黄蓍(塗酥/炙)
　　桂心　牛膝(酒浸/一宿)　生乾地黄(酒浸/一宿)　逺志
　　山藥(各一/兩)　人參　白茯苓　栢子仁(炒酒浸各/一兩半)
　右為末以浸藥酒煮麵糊丸如梧桐子大每服空心
　酒下三十丸鹽湯下亦可
無比山藥丸方　平補諸虚百損五勞七傷頭痛目眩
手足厥冷或煩熱有時或冷痺骨疼腰髖不隨飲食雖
多不生肌肉或少食而脹體無光澤陽氣衰絶陰氣不
行此藥能補經脉起陰陽安魂魄開三焦破積聚厚腸
胃強筋練骨輕身明目除風去冷無所不治
　　乾山藥(二兩/五錢)　肉蓯蓉(四兩去皺/皮酒洗焙)　五味子(二兩/五錢)
　　兎絲子(酒浸三兩/研爛焙乾)　杜仲(炒三/兩)　　牛膝(酒浸/二兩)
　　山茱茰(二/兩)　熟乾地黄(二/兩)　澤瀉(一/兩)　茯神(去皮/二兩)
　　巴㦸(二/兩)　　赤石脂(一兩一方有/逺志二兩)
　右為末鍊蜜和丸如梧桐子大每服二十丸至三十
　丸食前温酒下温米飲亦得服之七日後令人身輕
　健四體潤澤唇口赤手足暖面有光悦消磨飲食身
　體安和音聲清響是其騐也十日後長肌肉此藥通
　中入腦鼻必酸疼勿怪
六神丸方　平補諸虚大益氣血
　　石菖蒲　地骨皮　牛膝(酒/浸)　兎絲子(酒浸/炒)
　　生乾地黄　　　逺志(各等/分)
　右為末鍊蜜丸如梧桐子大每服二十九空心食前
　温酒或鹽湯下加至三十丸
山藥四倍丸方　平補除風疾益年夀
　　山藥(半/兩)　枸杞子(一/兩)　甘菊花(二/兩)　熟乾地黄(四/兩)
　為末鍊蜜丸如梧桐子大空心食前鹽湯下三十丸
　温酒亦可
補骨脂丸方　平補諸虚益精壯陽
　　補骨脂　松脂　白茯苓　山藥(各八/兩)
　　杏仁(去皮尖雙/仁炒三升)　胡桃肉　大棗(各一/斤)
　　桂心　牛膝(酒/浸)　澤瀉　菖蒲
　　薏苡仁　萆薢　檳榔(各一/兩)　鹿角膠(炙燥/十兩)
　　獨活　　蛇牀子　　蒺藜子(炒去角/各一兩)
　　生地黄(廿斤/取汁)
　右除地黄汁外為末以水煎至地黄汁成膏入藥㸃
　蜜和丸如梧桐子大每服空腹温酒下三十丸
　　　峻補
論曰陰陽之氣本自和平過則生患峻補之藥施於倉
卒縁陽氣暴衰真氣暴脱或傷寒陰證諸疾急於救􁈛
者不可緩也盖人稟受有限嗜慾太過病疾横生固當
取陽氣以扶衰弱則峻補諸方經所謂補下治下制以
急急則氣味厚者此之謂也
青硫丸方　治久冷峻補元藏
　　硫黄(一斤酒甘草/水浸研三日)　附子(去皮/臍)　山茱茰(各四/兩)
　　牛膝(酒浸/三兩)　白豆蔲(去殻/二兩)　木香(二/兩)
　　肉豆蔲(去殻/二兩)　　艾葉(一兩/乾)
　為末拌勻蒸木𤓰肉和搗為丸如梧桐子大每服十
　丸至十五丸空心鹽湯下如脚腰疼痛用木𤓰湯下
益神丸方　補元藏久冷
　　硫黄(酒并甘草/水浸一日)　木香　肉豆䓻　　檳榔
　　桂心　青橘皮(去白各/一兩)　附子(去皮/臍)　乾薑(各一/兩)
　為末和勻用糯米粥丸如梧桐子大毎服十丸至十
　五丸空心酒下
　　　補虚益氣
論曰形不足者温之以氣精不足者補之以味形精相
感氣血生化則榮衛循流不失其度食飲不節起居靡
常嗜慾過度神憊精摇則真氣將耗虚損之疾由是而
生治法當補虚益氣
兎絲子丸方　補元藏益脾胃止腹臍疼痛思進飲食
固真氣美顔色
　　兎絲子(水陶去浮者用/酒浸七日别搗)　萆薢(各二/兩)　肉蓯蓉(酒/浸)
　　(一宿/四兩)　黒狗脊骨并髓(炙焦一兩半/黄者亦佳)　枳實(炒一/兩)
　　熟乾地黄(二/兩)　山藥(一/兩)
　為末酒煮麵糊丸如梧桐子大每服三十丸米飲下
　空心食前各一服
地黄沉香丸方　治上熱下冷五勞七傷補益虚損
　　沉香　鹿茸(酒浸/酥炙)　肉蓯蓉(酒/浸)　牛膝(酒/浸)
　　附子(去皮臍/各三兩)　兎絲子(酒浸一宿别/搗末三兩)　黄蓍
　　熟乾地黄(四/兩)　蒺藜子(炒二/兩)　巴㦸天　川芎
　　石斛　山茱茰　木香　羗活　　補骨脂
　　蛇牀子　楝實(取/肉)　人參　桂心　蘹香子(炒/)
　　檳榔　骨碎補　安息香(胡桃瓤二枚/研各一兩)
　右為末别取地黄自然汁七升棗膏四兩酒三升蜜
　半斤酥五兩於銀石器中熬如膏放冷入羯羊筒骨
　内髓半斤鍊油去滓和前末杵千百下丸如梧桐子
　大毎空心温酒或鹽湯下三十丸加至四十丸
四補丸方　益氣血補元藏悦顔色
　　栢子仁(生絹/袋盛)　何首烏(切/片)　肉蓯蓉(切/片)
　　牛膝(生絹袋盛/各三兩)
　用酒三升春夏浸七日秋冬浸二七日取牛膝栢子
　仁先搗如泥次將何首烏蓯蓉杵得所為丸如梧桐
　子大每服二十丸至三十丸空心温酒下
　　　補虚益精髓
論曰内經謂腎者主水受五臟六腑之精而藏之又曰
腎之合骨也骨者髓之府故嗜慾過傷精髓耗憊則必
用補腎之劑以益之凡病虚則補之不必專用熱藥若
腎虚之證尤當以益精髓為先聖濟經謂陽劑剛勝則
曰天癸竭而榮涸盖謂此也
覆盆子丸方　治五勞七傷骨髓虚憊
　　覆盆子　鹿茸(去毛/酥炙)　巴㦸天　五味子
　　桂心　　山藥(各半/兩)　黄蓍　牛膝(酒/浸)
　　熟乾地黄(一/兩)　逺志(一/分)　肉蓯蓉(酒/浸)　石斛(各三/分)
　右為末鍊蜜丸如梧桐子大空心温酒下三十丸
仙丸方　補不足填精髓除風變白
　　生地黄(廿斤/取汁)　生牛膝(十斤/取汁)　生薑(三斤/取汁)
　　兎絲子(酒浸别/取末)　桃仁(去皮尖/雙仁炒)　杏仁(酒浸去皮/尖雙仁)
　　巨勝子(甑内炊熟暴乾九/遍湯浸去皮炒研)　蒺藜子(各一/升)　白蜜
　先將地黄汁量三升入銀石器内浸到處刻記定次
　入餘地黄汁慢火煎至刻處次下牛膝汁又煎至刻
　處其火常令如魚眼沸次下杏仁桃仁末次下巨勝
　末次下蒺藜末次下兎絲末又下白蜜攪勿住手候
　可丸即搗三千杵丸如梧桐子大每服空心温酒下
　三十丸加至四十丸晩再服百日後白髪變黄二百
　日後從黄變黒諸風悉除尤補腰腎益氣明目
金鎻丸方　壯元氣益精髓補虚損
　　龍骨(一兩茅香湯浴/三遍研如麵)　蓮花蕋(七八月/採二兩)
　　雞頭粉(三/分)　山茱茰(酒浸/取肉)　沉香　肉蓯蓉(酒浸/去皮)
　　附子(去皮/臍)　桂心
　為末以金櫻煎膏丸如無即鍊蜜丸如梧桐子大空
　心温酒下二十丸至三十丸
地黄煎方　治精極填骨髓
　　生地黄(一斤/取汁)　牛酥(一/斤)　白蜜(一/斤)
　以慢火煎地黄汁減半内牛酥更煎良久次下蜜攪
　勻候稀稠得所瓷器盛每日空心食前温酒調下數
　錢
靈芝丸方　治脾腎氣虚補骨髓通利耳目
　　蒼术(一斤米泔/浸時換水)
　以竹刀刮去皮并土夏浸三日冬浸七日晒乾為末
　棗肉丸如梧桐子大空心棗湯下三十丸至五十丸
　(蒼术一味甚妙人以至賤而忽/之服之勝他藥多矣熬膏亦佳)
　　　補虚固精
論曰腎主水受五臟六腑之精而藏之所謂天一在藏
本立始也若腎衰精氣不固或因溲而出或因聞見而
溢或因虚勞漏泄精氣或因邪氣乗虚客於陰為夢遺
皆腎虚也宜補益固之澁以去脱之劑
九物金鍊丹方　治虚損去風閉精固元陽
　　龍齒　敗龜板(酥/炙)　雄蠶蛾　白蓮花(各半/兩)
　　山藥(二/兩)　巴㦸天(半/兩)　蓮子心　肉蓯蓉(各一/兩)
　　雄雞肝(一/具)
　為末麵糊丸如梧桐子大每服十丸空心温酒下
補骨脂丸方　治夢泄
　　補骨脂(炒四/兩)　龍骨　山茱茰　巴㦸天(各一/兩)
　為末鍊蜜和丸如梧桐子大空心鹽湯下三十丸
神效散方　治夢洩
　　白茯苓(一/兩)　猪苓(二/錢)
　先用水煮合宜去猪苓再將茯苓焙乾為散每服一
　錢温酒下空心夜臥各一
半夏丸方　治夢泄除痰利胸膈
　　半夏(二兩湯洗七遍入猪苓四兩炒/令猪苓紫色去猪苓用半夏)
　為末酒麵糊丸如梧桐子大每服十五丸空心粥飲
　下
韭子丸方　治腎臟虚冷腰膝痠疼冷痺夜多小便夢
寐遺泄日漸羸瘦面無顔色兼治女人惡露赤白帯下
　　韭子(七升/淨揀)
　以醋湯煮千百沸取出焙乾旋炒令作油麻香為末
　鍊蜜丸如梧子大每日空心温酒下二十丸加至三
　十丸
　　　補虚壯元陽
論曰陰陽氣血之在人初無餘欠及勞動妄作嗜恣過
度戕其太甚則有陰陽傷憊之病氣血虚損之證法宜
補之
蓯蓉丸方　補元藏益精氣利腰脚
　　肉蓯蓉(酒浸/二兩)　天雄(去皮臍/一兩)　白馬莖(酥炙/二兩)
　　雀卵(四十/九枚)　兎絲子(酒浸三/宿一兩)
　右將四味為末以雀卵并鍊蜜丸如梧桐子大毎服
　十丸空心温酒或米飲下
兎絲子丸方　補虚益氣壯元陽
　　兎絲子(淘去浮者以酒浸七/日爛研焙乾三十兩)　蘹香子(炒八/兩)
　　青鹽(三/兩)
　為末用浸藥酒煮麵糊丸如梧桐子大每服空心温
　酒下二十丸至三十丸
　　　補虚理腰膝
論曰内經謂腰者腎之府轉摇不能腎將憊矣膝者筋
之府屈伸不能行則僂仆筋將憊矣盖腎主腰肝主筋
筋聚於膝若腎臟虚損肝元傷憊則筋骨受病故腰膝
為之不利
酸棗仁散方　治骨極腎虚脚膝骨髓痠痛
　　酸棗仁(八兩/㣲炒)　虎脛骨(二兩塗/酥炙黄)　熟乾地黄(八/兩)
　　杜仲(二兩/炒黄)　　桂心(三/兩)　　　　牛膝(三/兩)
　右為散每服二錢胡桃酒下葱茶亦可空心日午夜
　臥各一服
杜仲丸方　補下元烏髭鬢壯腰膝進飲食悦顔色治
腰疼
　　杜仲(炙為/末)　補骨脂(炒香熟/為末)　胡桃仁(湯浸去皮/研各一兩)
　研勻鍊蜜丸如梧桐子大每服三十丸空心温酒下
地仙煎方　治腰膝痠疼痛腹内一切冷病令人悦澤
顔色骨髓堅固行及奔馬
　　山藥末(一/斤)　杏仁(去皮尖/一升)　生牛乳(一/升)
　先將杏仁研細入生牛乳絞取汁次取山藥末相拌
　入新瓷器蜜封安放釡中重湯煮一日煎成每服一
　錢空心温酒下
兎絲子丸方　治腰膝積冷痠疼或􁟍麻無力壯真元
　　兔絲子　牛膝(各一/兩)
　於銀石器内好酒漬之令酒過藥一寸經五日控乾
　焙燥搗羅為末將元浸藥酒煮麵糊丸如梧桐子大
　每服三十丸空心食前酒下
　
　
　
　
　
　
　
　
　
　
　
　
　
　
　聖濟總録纂要卷二十六
