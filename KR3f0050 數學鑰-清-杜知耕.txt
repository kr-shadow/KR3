#+TITLE: 數學鑰-清-杜知耕
#+DATE: 2016-06-11 12:23:20
#+SOURCE: github.com/kanripo/KR3f0050 master 23b64a14                
欽定四庫全書　　　　　子部六
　數學鑰　　　　　　　　天文算法類二(算書之/屬)
　　提要
　　　　(臣/)等謹案數學鑰六巻
　　　國朝杜知耕撰其書列古方田粟布裒分少廣
　　　　商功均輸盈朒方程勾股九章取今線面體
　　　　三部之法𨽻之載其圖解並摘其要語以為
　　　　之注與方中通所撰數度衍用今法以合九
　　　　章者體例相同而每章設例必標其凡於章
　　　　首每問答有所旁通者必附其術於條下所
　　　　引証之文必著其所出蒐輯尤詳梅文鼎勿
　　　　菴歴算書記曰近代作者如李長茂算海詳
　　　　説亦有發明然不能具九章惟方位伯數度
　　　　衍於九章之外蒐羅甚富杜端伯數學鑰圖
　　　　注九章頗中肯綮可為筭家程式其説固不
　　　　誣矣世有二本其一為妄人竄亂殊失本真
　　　　此本猶當日初刋今據以校正以復知耕之
　　　　舊焉乾隆四十六年四月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官(臣/)陸費墀
欽定四庫全書
　數學鑰卷一凡例
　　　　　　　　　　　　　柘城杜知耕撰
凡例(計十四則/)
　　一則
數非圖不明圖非手指不明圖用甲乙等字作誌者代
　指也作誌必用甲乙等字者取其筆畫省而不亂正
　文也甲乙等字盡則用子丑等字又盡則用乾坤等
　字如云甲乙丙丁方形則指第一圖戊巳庚辛方形
　　　　　　　　　　則指第二圖或錯舉二字謂
　　　　　　　　　　第一圖為甲丁或乙丙形謂
　　　　　　　　　　第二圖為戊辛或巳庚形又
　　　　　　　　　　指第一圖左下角曰甲角右
　　　　　　　　　　下角曰乙角又或有兩角相
　　　　　　　　　　連如第三圖兩形相同一角
　如第四圖舉一字不能别為某形某角則連用三字
　曰寅癸丑角或壬癸子角以中一字為所指之角
　　二則
四邊皆等四角中矩者曰方形如第一圖四角中矩四
　邊兩兩相等者曰直形如第二圖或四邊等或兩邊
　等而四角俱不中矩者曰象目形如第三圖四邊俱
　　　　　　　　　　　　　　不等兩角中矩兩
　　　　　　　　　　　　　　角不中矩者曰斜
　　　　　　　　　　　　　　方形如第四圖角
　　　　　　　　　　　　　　不中矩兩邊相等
　　　　　　　　　　　　　　者曰梯形如第五
　　　　　　　　　　　　　　圖邊及角俱不等
　者曰無法形如第六圖三邊形有一方角者(甲為/方角)曰
　勾股形如第七圖無方角者曰三角形如第八圖
　　三則
形邊之界曰線線之縱者曰長或曰高衡者曰濶或曰
　廣在下者或曰底斜對兩角者曰弦
　　四則
形之積步積尺曰積曰容方形之容或曰羃
　　五則
線之作誌處曰㸃
　　六則
兩線相並曰和
　　七則
以此線比彼線彼線之大于此線者以此形比彼形彼
　形之大于此形者或曰較或曰差如甲丙線之大于
　甲乙線為丙乙則丙乙為兩線之較線或曰兩線之
　　　　　　　差丁己形之大于丁戊形為庚己形
　　　　　　　則庚己為兩形之較形或曰兩形之
　　　　　　　差
　　八則
甲乙線上作甲丙方形各邊俱等于甲乙曰甲乙線上
　　　　　　　　　　方形其形之容即甲乙自乘
　　　　　　　　　　之數丁戊衡線戊己縱線内
　　　　　　　　　　作丁己直形己庚與丁戊等
　庚丁與戊己等曰丁戊偕戊己兩線矩内形其形之
　容即丁戊戊己相乘之數
　　九則
甲乙衡線上作丙丁縱線而丙丁乙與丙丁甲兩角俱
　　　　　　　方角則丙丁為甲乙線上之垂線
　
　
　　十則
兩直線引至無窮不相離亦不相遇曰平行線平行線
　内任作幾形皆等高如甲乙丙丁兩線平行兩線内
　　　　　　　作戊己庚三角形與辛壬直形兩形
　　　　　　　之高必相等凡兩形等高者則曰同
　　　　　　　在平行線内
　　十一則
甲乙丙三形並為一形形曲如磬曰甲乙丙磬折形
　
　
　
　　十二則
方形並舉四邊曰方周
　　十三則
方形或圓形外實中虚曰環其中虚處曰虚形或曰缺
　形
　　十四則
甲乙形以丙丁線分之成甲丁丙乙兩形或再以戊己
　　　　　　　線分之成甲庚丙己戊丁庚乙四形
　　　　　　　謂甲丁等二形或甲庚等四形曰分
　　　　　　　形謂甲乙元形曰全形
　
　
　
　
　
　
　
　
　
　
　
　數學鑰巻一凡例
欽定四庫全書
　數學鑰巻一目録
　　　　　　　　　　　　　柘城杜知耕撰
　方田上(直線類/)
　　一則實積求畝
　　二則直形求積
　　三則方形求積
　　四則勾股求積(二法/)
　　五則三角形求積
　　六則斜方形求積
　　七則梯形求積
　　(西/法)八則象目形求積(二法/)
　　九則諸直線形求積
　　十則積求方邊(即開平方/)　(二法/)
　　十一則方邊求斜弦
　　十二則斜弦求方邊
　　十三則直積求長與濶(即帶縱開平方/)
　　十四則直形以長求濶
　　十五則直形以濶求長
　　十六則直形長濶求弦
　　十七則直形濶弦求長
　　十八則直形長弦求濶
　　十九則直形長及弦濶差求濶
　　二十則直形濶及弦長差求長
　　二十一則直形弦及長濶和求長濶差
　　二十二則直形長及弦濶和求濶
　　二十三則直形濶及弦長和求長
　　二十四則直形弦及長濶差求長與濶
　　二十五則直形長弦和及濶弦和求長與濶
　　二十六則直形長弦差及濶弦差求長與濶
　　二十七則直形積及長濶和求長濶差
　　二十八則直形積及長濶和求弦
　　二十九則兩邊等之三角形求對角之垂線
　　(増/)三十則有一方角之三角形求對角之垂線
　　(増/)三十一則不等邊而無方角之三角形求對角
　　　之垂線
　　三十二則方周求積
　　三十三則方環以周求積
　　(増/)三十四則方環以積及濶求邊
　　三十五則直形依長截濶
　　三十六則直形依濶截長
　　三十七則直形截勾股
　　三十八則直形截三角
　　三十九則直形截斜方
　　四十則直形截梯形
　　四十一則三角形以截積截濶求截長(勾股截積/)
　　　(同/)
　　四十二則三角形以截積截長求截濶
　　四十三則三角形以截長求截濶
　　四十四則三角形以截濶求截長
　　四十五則三角形以截積求截長
　　四十六則三角形以截積求截濶
　　四十七則斜方形以截積截長求截濶(梯形截積/)
　　　(同/)
　　四十八則斜方形以截積截濶求截長
　　四十九則斜方形以截濶求截長
　　五十則斜方形以截長求截濶
　　五十一則斜方形依小邊截積求截濶
　　五十二則斜方形依大邊截積求截濶
　　五十三則梯形截勾股
　　五十四則梯形截斜方
　　五十五則梯形截無法五邊形
　　(増/)五十六則方環截外周
　　(増/)五十七則方環截内周
　
　
　
　
　
　
　
　數學鑰巻一目録
欽定四庫全書
　數學鑰巻一
　　　　　　　　　　　　　柘城杜知耕撰
方田上(直線/類)
　　一則
實積求畝
　設田積二萬九千五百二十步求畝法曰置積為實
　以畝法二四除之得一百二十三畝即所求
　解曰五尺為步二百四十步為畝如自甲至乙濶一
　　　　　　　步(即五/尺)餘三邊各與甲乙等則甲丙
　　　　　　　方形為積一步二百四十倍之則為
　　　　　　　一畝故畝法用二四也本巻及二巻
　　　　　　　皆言求積之法得積以此法求之即
　得畝數
　　二則
直形求積
　設直田長十步濶八步求積法曰置長為實以濶乘
　之得八十步即所求
　　　　　　　解曰直田長濶不等求積之法任取
　　　　　　　一邊為此一邊之倍數(或以濶乘長/或以長乘濶)
　　　　　　　如甲戊形之戊乙己甲各二步則二
　　　　　　　倍甲乙邊八步之數而甲戊形得積
　一十六步今丙乙丁甲各十步是十倍甲乙邊八步
　之數故得積八十步也
　　三則
方形求積
　設方田方八步求積法曰置八步自乘得六十四步
　　　　　　　即所求
　　　　　　　解曰方田四邊皆等以此邊為此邊
　　　　　　　之倍數與以他邊為此邊之倍數同
　　　　　　　故法用自乘也
　　四則
勾股求積
　設勾股田股長十二步勾濶八步求積法曰置股為
　實以勾乘之(得九十/六步)折半得四十八步即所求
　解曰勾股形當等高等濶直形之半如甲乙丙勾股
　　　　　　　　　　　　　　形另作丁己直形
　　　　　　　　　　　　　　與之等高(謂丁庚/與甲丙)
　　　　　　　　　　　　　　(等/)等濶(謂丁戊與/甲乙等)
　　　　　　　　　　　　　　以庚戊線分之則
　成丁戊庚庚己戊兩勾股形皆與甲乙丙勾股形等
　夫丁己一直形當甲乙丙勾股形二而甲乙丙勾股
　形不當丁己直形之半乎法以勾乘股所得者丁己
　直形積也故半之得勾股積又法置股為實以半勾
　(四/步)乘之所得同前(半股為實以/勾乘之亦得)
　解曰丁己直形再以壬辛線中分之成丁壬辛己兩
　分形法以半勾乘股所得即分形積也勾股既為丁
　己直形之半而分形亦為丁己直形之半故分形積
　即勾股積也
　　五則
三角形求積
　設三角田中長一十二步底濶八步求積法同勾股
　田
　解曰甲乙丙三角形依底線作甲丁直形從角以丙
　　　　　　　　　　　　　　己線分之則三角
　　　　　　　　　　　　　　形内成甲己丙乙
　　　　　　　　　　　　　　己丙兩勾股形直
　　　　　　　　　　　　　　形内成甲丙己丁
　　　　　　　　　　　　　　兩分形從前解推
　　　　　　　　　　　　　　之甲己丙勾股形
　　　　　　　　　　　　　　當甲丙分形之半
　　　　　　　　　　　　　　乙己丙勾股形當
　己丁直形之半兩勾股形既當兩分形之半而三角
　全形不為甲丁全形之半乎故求積之法與勾股同
　也　或兩邊等(如第/一圖)或三邊等(如第/二圖)或三邊俱不等
　(如第/三圖)法皆同
　　六則
斜方形求積
　　　　　　　　　　　　　　設斜方田長一十
　　　　　　　　　　　　　　五步上濶六步下
　　　　　　　　　　　　　　濶十步求積法曰
　　　　　　　　　　　　　　置長為實以兩濶
　相並(共一十/六步)折半(得八/步)為法乘之得一百二十步即
　所求
　解曰甲乙丁庚斜方形減去辛丁直形所餘必甲庚
　辛勾股形勾股形既為等高等濶直形之半(本巻/四則)則
　己庚直形必與甲庚辛勾股形等又己庚直形與辛
　丁直形並亦必與甲庚辛勾股形與辛丁直形並等
　法並兩濶折半者乙己之度也以乙己乘丁乙所得
　乃己丁直形也而己丁直形即己庚辛丁兩形並也
　安得不與甲乙丁庚斜方形等乎
　　七則
梯形求積
　設梯田長一十五步上濶六步下濶十步求積法同
　斜方田
　解曰甲乙丙丁梯形減去戊丁直形餘甲丙戊乙丁
　　　　　　　　　　　　　　己兩勾股形必與
　　　　　　　　　　　　　　辛丙己庚兩分形
　　　　　　　　　　　　　　等今戊丁直形與
　　　　　　　　　　　　　　兩分形並則與全
　梯形等矣故並兩濶折半乘長得積也
　　八則
象目形求積
　設象目田濶八步正長一十二步求積法曰置正長
　　　　　　　　　　　　　　為實以濶乘之得
　　　　　　　　　　　　　　九十六步即所求
　　　　　　　　　　　　　　解曰幾何原本云
　　　　　　　　　　　　　　甲乙丙丁象目形
　　　　　　　　　　　　　　甲戊為正長自乙
　作乙己線與甲戊平行次于丁丙線引長之至戊成
　甲乙己戊甲乙丁丙兩形在平行線内(等高即在/平行線内)而
　同底(等濶即/同底)則兩形必相等何也甲戊乙己兩線既
　平行則戊己必與甲乙等而丙丁元等于甲乙則丙
　丁與戊己必亦等丙丁既與甲乙等則甲丙乙丁兩
　線必平行而亦相等因顯甲丙戊乙丁己兩三角形
　亦等于兩形内每減一己丙庚三角形所餘甲庚己
　戊庚乙丙丁兩無法四邊形亦等次于兩無法形每
　加一甲庚乙三角形則成甲乙丙丁甲乙戊己兩形
　安得不等法以濶乘正長得甲己直形之積即甲乙
　丙丁象目形之積
　又法甲乙丙丁象目田自甲量至丁得一十六步自
　丙量至戊得六步兩數相乘亦得九十六步與前同
　　　　　　　解曰象目田以甲丁線分之則成相
　　　　　　　等之兩三角形甲丁即底丙戊即中
　　　　　　　長也故以底乘長得全積也(三角法/以底乘)
　　　　　　　(長折半得積今不折/故得兩形之共積)
　
　　九則
諸直線形求積
　　　　　　　　　　　　　　　　　　第一圖
　　　　　　　　　　　　　　　　　　可作三
　　　　　　　　　　　　　　　　　　三角形
　　　　　　　　　　　　　　　　　　第二圖
　　　　　　　　　　　　　　　　　　可作一
　　　　　　　　　　　　　　　　　　斜方形
　　　　　　　　　　　　　　　　　　一三角
　形第三圖可作一三角形而減一小三角形第四圖
　可作一方形而減一勾股形第五圖可作一直形一
　勾股形第六圖可作兩三角形其餘千形萬狀凡屬
　直線邊者皆依方直三角勾股裁之
　　十則
積求方邊(即開/平方)
　設方田積三萬六千一百步求方邊法曰置積于中
　為實初商一百步于實左亦置一百步于實右為方
　法左右對呼除實一萬步(餘二萬六/千一百步)倍方法(得二/百步)為
　　　　　　　　　　亷法次商九十步于左初商
　　　　　　　　　　之次(共一百/九十步)亦置九十步于
　　　　　　　　　　右亷法之次為隅法(共二百/九十步)
　　　　　　　　　　以左次商與亷法對呼除實
　　　　　　　　　　一萬八千步(餘八千/一百步)又以左
　　　　　　　　　　次商與隅法對呼除實八千
　一百步恰盡于左得一百九十步即所求方邊之數
　解曰初商與方法對呼所除者己辛方形也(即大/方積)次
　商與亷法對呼所除者甲壬壬丁兩直形也(即兩/亷)必
　倍方法為亷法者以亷有二也次商與隅法對呼所
　除者庚戊方形也(即隅/方)四形恰盡實積則初次兩商
　　　　　　　　　　之數為方田邊無疑矣
　　　　　　　　　　又設方田積七萬一千八百
　　　　　　　　　　二十四步求方邊法曰置積
　　　　　　　　　　于中為實初商二百步于左
　　　　　　　　　　亦置二百步于右為方法左
　　　　　　　　　　右對呼除實四萬步(餘三萬/一千八)
　　　　　　　　　　(百二十/四步)倍方法(得四/百步)為亷法
　次商六十步于左初商之次亦置六十步于亷法之
　次為隅法先以次商與亷法對呼除實二萬四千步
　再以次商與隅法對呼除實三千六百步(餘實四千/二百二十)
　(四/步)又倍次商(得一百/二十步)並右亷法(共五百/二十步)復為亷法三
　商八步于左初商次商之次(共二百六/十八步)亦置八步于
　右亷法之次復為隅法先以三商與亷法對呼除實
　四千一百六十步再以三商與隅法對呼除實六十
　四步恰盡于左初次三三商共得二百六十八步即
　所求方邊之數
　解曰此與前條無異但前二位此三位耳初商次商
　不能盡故三商之如三商又不盡則四商五商倣此
　　十一則
方邊求斜弦
　設方田方五十步求弦法曰置方數自乘(得二千/五百步)倍
　　　　　　　之(得五/千步)平方開之(本巻/十則)得七十步零
　　　　　　　七分有竒即所求
　　　　　　　解曰甲乙丙丁方形作甲丁丙乙弦
　　　　　　　線次作己庚辛壬方形令方邊與甲
　丁方形之弦線等則庚壬方形必倍大于甲丁方形
　何也甲丁形内丁戊丙丙戊甲甲戊乙乙戊丁三角
　形四是四三角形當一甲丁方形也形外丁丙己乙
　丁壬甲乙辛丙甲庚三角形亦四各與甲丁形内四
　三角形等是形外四三角形又當一甲丁方形矣因
　知斜弦自乘之方形(即庚壬/方形)倍大于方邊自乘之方
　形(即甲丁/方形)法置方邊自乘即甲丁方積也倍之即庚
　壬方積也平方開之得庚壬方形之邊即得甲丁方
　形之弦也
　　十二則
斜弦求方邊
　設方田弦長七十步零七分有竒求方邊法曰置弦
　自乘(得五/千步)折半(得二千/五百步)平方開之得五十步即所求
　解曰置弦自乘求庚壬方積也(圖同/上則)折半即甲丁方
　積也故平方開之得甲乙
　　十三則
直積求長與濶(即帶縱/開平方)
　設直田積九百七十二步長濶差九步求長與濶法
　　　　　　　曰置積四因之(得三千八百/八十八步)又長濶
　　　　　　　差自乘(得八十/一步)兩數並(共三千九百/六十九步)
　　　　　　　平方開之得六十三步加長濶差(共/七)
　　　　　　　(十二/步)折半得三十六步即長以長濶
　　　　　　　差減長餘二十七步即濶
　解曰一線任兩分之兩分線矩内形四及兩分線之
　較線上方形一並與元線上方形等如圖甲乙線兩
　分于丙丙子庚癸己壬辛丑四線各與乙丙等庚子
　己癸辛壬丙丑四線各與甲丙等則丙庚庚己己辛
　辛丙四形必兩分線矩内形也辛丑既等于丙乙壬
　辛又等于甲丙則丑壬必兩分線之較線壬癸癸子
　子丑又各等于丑壬則癸丑形必較線上方形矣甲
　乙元線上方形不與五形並等乎直田積即兩分線
　矩内形也四因之者矩内形四也長濶差自乘即較
　線上方形也五形並等于元線上方形故平方開之
　得甲乙元線即長濶相和之度也(開方所得之/六十三步)長濶
　和增一長濶差即兩長兩長折半非一長而何以長
　濶差減長非濶而何
　　十四則
直形以長求濶
　　　　　　　設直田積九百七十二步長三十六
　　　　　　　步求濶法曰置積為實以長除之得
　　　　　　　二十七步即所求
　　　　　　　解曰濶為長之倍數故以長除積得
　濶(本巻/二則)
　　十五則
直形以濶求長
　設直田積九百七十二步濶二十七步求長法曰置
　積為實以濶除之得三十六步即所求
　解曰長亦為濶之倍數故以濶除實得長(本巻/二則)
　　十六則
直形長濶求弦
　　　　　　　設直田濶二十七步長三十六步求
　　　　　　　弦法曰長濶各自乘(長得一千二百/九十六步濶得)
　　　　　　　(七百二/十九步)兩數並(共二千零/二十五步)平方開之
　　　　　　　得四十五步即所求
　解曰此即勾股求弦(六巻/一則)
　　十七則
直形濶弦求長
　設直田濶二十七步弦四十五步求長法曰弦濶各
　自乘(弦得二千零二十五步/濶得七百二十九步)兩數相減(餘一千二/百九十六)平
　方開之得三十六步即所求
　解曰此即勾弦求股(六巻/二則)
　　十八則
直形長弦求濶
　設直田長三十六步弦四十五步求濶法曰弦長各
　自乘(弦得二千零二十五步長/得一千二百九十六步)兩數相減(餘七百二/十九步)
　平方開之得二十七步即所求
　解曰此即股弦求勾(六巻/三則)
　　十九則
直形長及弦濶差求濶
　設直田長三十六步弦濶差一十八步求濶法曰長
　與弦濶差各自乘(長得一千二百九十六步/弦濶差得三百二十四步)兩數相
　減(餘九百七/十二步)折半(得四百八/十六步)以弦濶差為法除之得
　二十七步即所求
　解曰此即股與勾弦較求勾(六巻十/四則)
　　二十則
直形濶及弦長差求長
　設直田濶二十七步弦長差九步求長法曰置濶自
　乘(得七百二/十九步)以弦長差為法除之(得八十/一步)減弦長差
　(餘七十/二步)折半得三十六步即所求
　解曰此即勾與股弦較求股(六巻十/五則)
　　二十一則
直形弦及長濶和求長濶差
　設直田長濶和六十三步弦四十五步求長濶差法
　曰置弦自乘(得二千零/二十五步)倍之(得四千零/五十步)另置長濶和
　自乘(得三千九百/六十九步)兩數相減(餘八十/一步)平方開之得九
　步即長濶差以減長濶和(餘五十/四步)折半得二十七步
　即濶加長濶差得三十六步即長
　解曰此即弦與勾股和求勾股較(六巻/七則)
　　二十二則
直形長及弦濶和求濶
　設直田弦濶和七十二步長三十六步求濶法曰置
　長自乘(得一千二百/九十六步)以弦濶和為法除之得一十八
　步即弦濶差以減弦濶和(餘五十/四步)折半得二十七步
　即所求
　解曰此即股與勾弦和求勾弦較(六巻十/八則)
　　二十三則
直形濶及弦長和求長
　設直田弦長和八十一步濶二十七步求長法曰置
　濶自乘(得七百二/十九步)以弦長和為法除之得九步即弦
　長差以減弦長和(餘七十/二步)折半得三十六步即所求
　解曰此即勾與股弦和求股弦較(六巻十/九則)
　　二十四則
直形弦及長濶差求長與濶
　設直田長濶差九步弦四十五步求長與濶法曰置
　弦自乘(得二千零/二十五步)倍之(得四千零/五十步)另置長濶差自乘
　(得八十/一步)兩數相減(餘三千九百/六十九步)平方開之得六十三
　步即長濶和加長濶差(共七十/二步)折半得三十六步即
　長減長濶差餘二十七步即濶
　解曰此即弦與勾股較求勾股和(六巻/十則)
　　二十五則
直形長弦和及濶弦和求長與濶
　設直田長弦和八十一步濶弦和七十二步求長與
　濶法曰置長弦和以濶弦和乘之(得五千八百/三十二步)倍之
　(得一萬一千六/百六十四步)平方開之得一百零八步與長弦和
　相減餘二十七步即濶與濶弦和相減餘三十六步
　即長
　解曰此即勾弦和股弦和求勾與股(六巻十/三則)
　　二十六則
直形長弦差及濶弦差求長與濶
　設直田長弦差九步濶弦差一十八步求長與濶法
　曰置長弦差以濶弦差乘之(得一百六/十二步)倍之(得三百/二十四)
　(步/)平方開之得一十八步加濶弦差得三十六步即
　長加長弦差得二十七步即濶
　解曰此勾弦較股弦較求勾與股(六巻二/十則)
　　二十七則
直形積及長濶和求長濶差
　設直田長濶和六十三步積九百七十二步求長濶
　差法曰置長濶和自乘(得三千九百/六十九步)另置積四因之
　(得三千八百/八十八步)兩數相減(餘八十/一步)平方開之得九步即
　所求
　解曰長濶和自乘之方積當直田積四長濶差自乘
　之方積一故以長濶和自乘減去四直田積餘以平
　方開之得長濶差也(本巻十/三則)
　　二十八則
直形積及長濶和求弦
　設直田積九百七十二步長濶和六十三步求弦法
　曰置長濶和自乘(得三千九百/六十九步)另置積倍之(得一千/九百四)
　(十四/步)兩數相減(餘二千零/二十五步)平方開之得四十五步即
　所求
　　　　　　　解曰甲戊形長濶和自乘之方也庚
　　　　　　　辛形弦自乘之方也甲戊形内勾股
　　　　　　　八及長濶差自乘之方一庚辛形内
　　　　　　　勾股四及長濶差自乘之方一每二
　　　　　　　勾股當一直形(如一丙乙丑辛直形/内有乙丙辛丑辛丙)
　(兩勾/股形)是長濶和上方形大于弦上方形之較為二直
　田積也故法以長濶和自乘減去二直田積平方開
　之即得弦度也
　　二十九則
兩邊等之三角形求對角之垂線
　　　　　　　設三角田底濶六步兩餘邊各五步
　　　　　　　求中長法曰置底折半(得三自/步)乘(得/九)
　　　　　　　(步/)餘邊亦自乘(得二十/五步)兩數相減(餘/一)
　　　　　　　(十六/步)平方開之得四步即所求
　解曰丙乙作弦乙丁作勾以所求之丙丁作股此即
　勾弦求股法也(六巻/二則)甲乙邊折半即得勾者以乙丙
　丙甲兩邊等也設兩邊不等此法不行矣則有下法
　在
　　三十則
有一方角之三角形求對角之垂線
　設不等邊三角田有一方角(丙為方角/即勾股田)底濶十步乙
　丙邊六步甲丙邊八步求中長法曰置乙丙邊自乘
　(得三十/六步)以底除之(得三步六分○此即丁乙/之度以下仍勾弦求股法)又自乘
　　　　　　　(得一十二步/九分六釐)與丙乙邊自乘之數相
　　　　　　　減(餘二十三/步零四釐)平方開之得四步八分
　　　　　　　即所求
　　　　　　　解曰此勾股求對角垂線法也(六巻/二十)
　　　　　　　(五/則)因有方角故用之若無方角此法
　又窮矣更有一法不問等邊方角與否皆可求如下
　則
　　三十一則
不等邊而無方角之三角形求對角之垂線
　　　　　　　設三角田底濶一十五步乙丙邊八
　　　　　　　步甲丙邊十步求中長法曰置乙丙
　　　　　　　甲丙兩邊各自乘(乙丙得六十四步/甲丙得一百步)
　　　　　　　兩數相減(餘三十/六步)為實以底除之(得/二)
　　　　　　　(步四/分)以減底(餘一十二/步六分)折半(得六步/三分)
　(即乙丁之度以/下勾弦求股法)又自乘(得三十九步/六分九釐)另置乙丙自乘
　(得六十/四步)兩數相減(餘二十四步/三分一釐)平方開之得四步九
　分三釐有竒即所求
　解曰甲乙丙三角形丁為對角㸃另作庚辛為乙丙
　　　　　　　　　　　　　　邊上方壬癸為甲
　　　　　　　　　　　　　　丙邊上方壬癸大
　　　　　　　　　　　　　　于庚辛之較為夘
　　　　　　　　　　　　　　子丑磬折形若移
　　　　　　　　　　　　　　丑于寅則成夘子
　　　　　　　　　　　　　　寅直形又作辰巳
　　　　　　　　　　　　　　為丁乙上方午未
　　　　　　　　　　　　　　為甲丁上方午未
　大于辰巳之較為申酉戌磬折形若移戌于亥則成
　申酉亥直形申酉亥與夘子寅兩直形必相等何也
　甲乙丙三角形以丙丁線分之則成丁乙丙丁甲丙
　兩勾股形既皆勾股形則丙乙弦上方形必與丙丁
　股乙丁勾上兩方形並等甲丙弦上方形必與丙丁
　股甲丁勾上兩方形並等(六巻/一則)從此推之則甲丙上
　方形大于丙乙上方形之容必與丙丁甲丁上兩方
　形大于丙丁乙丁上兩方形之容等試減去同用之
　丙丁上方形則甲丙上方形大于乙丙上方形之夘
　子寅直形與甲丁上方形大于乙丁上方形之申酉
　亥直形必相等矣法以乙丙甲丙上兩方形相減餘
　即夘子寅直形之容亦即申酉亥直形之容也夫申
　酉亥直形以甲乙底為長(以甲丁乙丁兩線並為/長即以甲乙全線為長)以
　甲丁乙丁之較線甲己為濶者也故以甲乙底除之
　得甲己甲己既為甲丁乙丁之較線于甲乙線減去
　甲己則己丁乙丁兩線等矣故折半得乙丁餘仍勾
　弦求股法(六巻/二則)同前則
　　三十二則
方周求積
　設方田周二百步求積法曰置周自乘(得四/萬步)以方法
　十六除之得二千五百步即所求
　　　　　　　　　　　　　　解曰假如一步以
　　　　　　　　　　　　　　四面計之則周四
　　　　　　　　　　　　　　步四步自乘得一
　　　　　　　　　　　　　　十六步是周自乘
　之十六步止得實積一步故以十六為方法也然此
　法止可施于方田至于直田則不可用如下圖直田
　長六十步濶四十步周亦得二百步實積止得二千
　四百步如以前法求之則多積百步矣
　　三十三則
方環以周求積
　設方環田外周二百八十步内周一百二十步求積
　法曰二周各自乘(外周得七萬八千四百步/内周得一萬四千四百步)兩數相
　　　　　　　減(餘六萬/四千步)以方法十六除之得四千
　　　　　　　步即所求
　　　　　　　解曰此方内減方法也○如知環濶
　　　　　　　則用梯田法置兩周相並折半以濶
　乘之即得環積
　　三十四則
方環以積及濶求邊
　設方環田積四千步濶二十步求内外邊法曰置濶
　自乘(得四/百步)以四因之(得一千/六百步)以減環積(餘二千/四百步)餘積
　　　　　　　以四歸之(得六/百步)以濶除之得三十步
　　　　　　　即内邊倍濶(得四/十步)加之得七十步即
　　　　　　　外邊
　　　　　　　解曰法以環濶自乘者求環之隅方
　也(即甲/等)以四因之者環之隅有四也(即甲乙丙/丁四方形)以減
　環積所餘必四直形也(即戊己庚/辛四直形)四歸之者取四直
　形之一也以濶除之即得内邊者其直形以環之濶
　為濶以内邊之度為長也加兩濶即得外邊者外邊
　大于内邊之較為兩濶也○或四因環濶除積得五
　十步(即直方兩形/並之共長)加濶得外邊減濶得内邊
　　三十五則
直形依長截濶
　設直田長八十五步依元長截積二千七百二十步
　　　　　　　求截濶法曰置積為實以元長除之
　　　　　　　得三十二步即所求
　　　　　　　解曰即以長求濶法(本巻十/四則)
　
　　三十六則
直形依濶截長
　設直田濶六十四步依元濶截積二千七百二十步
　求截長法曰置積為實以元濶除之得四十二步五
　分即所求
　　　　　　　解曰即以濶求長法(本巻十/五則)
　
　
　
　　三十七則
直形截勾股
　設直田長八十五步依元長截積一千三百六十步
　成勾股形法曰置積倍之(得二千七/百二十步)以元長除之得
　三十二步即所求
　　　　　　　解曰勾股形當等高等濶直形之半
　　　　　　　法倍勾股積即乙丙直形積也乙丙
　　　　　　　直形既倍勾股積則必與勾股等高
　　　　　　　等濶矣故求乙丙直形之濶即勾股
　之濶也
　　三十八則
直形截三角
　設直田濶六十四步依元濶截積一千三百六十步
　成三角形求長法曰置積倍之(得二千七/百二十步)以元濶除
　　　　　　　之得四十二步五分即所求
　　　　　　　解曰三角形亦當等高等濶直形之
　　　　　　　半法倍三角積即甲乙直形積也甲
　　　　　　　乙直形既倍三角積則必與三角形
　等高等濶矣故求甲乙直形之長即三角形之長也
　　三十九則
直形截斜方
　設直田長八十五步依元長截積二千七百二十步
　成斜方形兩濶相差五步求兩濶法曰置積為實以
　　　　　　　元長除之(得三十/二步)另置相差五步折
　　　　　　　半(得二步/五分)並三十二步得三十四步
　　　　　　　五分即大邊減三十二步得二十九
　　　　　　　步五分即小邊
　解曰以元長除積者求甲乙直形之濶也甲乙直形
　之濶為斜方兩濶之中度(謂小于大邊二步五分/大于小邊亦二步五分)故
　置差折半增減之即得兩濶
　　四十則
直形截梯形
　設直田濶六十步依元濶截積三千七百八十步成
　梯形兩濶相差一十二步求長法曰置積為實倍元
　濶(得一百/二十步)減相差一十二步(餘一百/零八步)折半(得五十/四步)為
　　　　　　　法除之得七十步即所求
　　　　　　　解曰倍濶減差折半者求甲乙直形
　　　　　　　之濶也甲乙直形濶為梯形兩邊之
　　　　　　　中度(謂小于大邊六步/大于小邊亦六步)則直形之容
　必與梯形等故求直形之長即得梯形之長
　　四十一則
三角形以截積截濶求截長(勾股截/積同)
　　　　　　　設三角田依角截積一千三百六十
　　　　　　　步截濶六十四步求截長法曰置積
　　　　　　　倍之(得二千七/百二十步)以濶除之得四十二
　　　　　　　步五分即所求
　解曰此與直田截三角同(本巻三/十八則)
　　四十二則
三角形以截積截長求截濶
　設三角田依角截積一千三百六十步截長四十二
　步五分求截濶法曰置積倍之(得二千七/百二十步)以長除之
　得六十四步即所求
　解曰此與直田截勾股同(本巻三/十七則)
　　四十三則
三角形以截長求截濶
　設三角田元長二百步濶一百五十步自角截長一
　百五十步求截濶法曰置截長為實以元濶乘之(得/二)
　(萬二千/五百步)以元長除之得一百一十二步五分即所求
　解曰凡三角形任以一線分之分線若與底線平行
　則分形之比例必各與全形等謂丙丁與丁戊若丙
　甲與甲乙丁戊與丙庚若甲乙與丙己又丁戊與甲
　乙若丙丁與甲丙丙庚與丙己也(泰西幾/何原本)甲乙丙即
　元形丁戊丙即截形也則截長與截濶之比例必若
　元長與元濶矣截濶與元濶之比例亦必若截長與
　　　　　　　　　　　　　　元長矣(謂截長大/于截濶幾)
　　　　　　　　　　　　　　(分之幾則元長亦/大于元濶幾分之)
　　　　　　　　　　　　　　(幾截濶小于元濶/幾分之幾則截長)
　　　　　　　　　　　　　　(亦小于元長/幾分之幾)法以
　元濶乘截長以元長除之者借元長及元濶之比例
　因截長以求截濶也(求比例用異乘同/除法詳三巻五則)
　　四十四則
三角形以截濶求截長
　設三角田元長二百步濶一百五十步截濶一百一
　十二步五分求截長法曰置截濶為實以元長乘之
　(得二萬二/千五百步)以元濶除之得一百五十步即所求
　解曰此借元濶元長之比例因截濶以求截長也
　　四十五則
三角形以截積求截長
　設三角田元長二百步濶一百五十步自角截積八
　千四百三十七步五分求截長法曰置積倍之(得一/萬六)
　(千八百七/十五步)為實以元長乘之(得三百三十/七萬五千步)以元濶除
　之(得二萬二/千五百步)平方開之得一百五十步即所求
　　　　　　　　　　　　　　解曰甲乙丙即元
　　　　　　　　　　　　　　形丁戊丙即截形
　　　　　　　　　　　　　　丁壬為截形等高
　　　　　　　　　　　　　　等濶之直形辛壬
　為截長丙庚線上方形丁壬辛壬兩形之高必相等
　兩形既等高則其比例必若丁戊與辛戊(幾何原本/云凡兩形)
　(等高形與形之/比例若線與線)辛戊與截長丙庚等而丁戊即截濶
　是丁壬與辛壬之比例若截濶與截長也分形之比
　例元與全形等(本巻四/十三則)則丁壬與辛壬之比例又若
　元濶與元長矣法倍截積者求丁壬直形也以元長
　乘元濶除之者借元長元濶之比例因丁壬直形以
　求辛壬方形也辛壬為截長丙庚上方形故平方開
　之得截長也
　　四十六則
三角形以截積求截濶
　設三角田元長二百步濶一百五十步自角截積八
　千四百三十七步五分求截濶法曰置截積倍之(得/一)
　(萬六千八百/七十五步)為實以元濶乘之(得二百五十三萬/一千二百五十步)以
　　　　　　　　　　　　　　元長除之(得一萬/二千六)
　　　　　　　　　　　　　　(百五十六步/二分五釐)平方
　　　　　　　　　　　　　　開之得一百一十
　　　　　　　　　　　　　　二步五分即所求
　解曰甲乙丙即元形丁戊丙即截形丁壬為截形等
　高等濶之直形丁辛為截濶丁戊上方形丁壬丁辛
　兩形之濶必相等兩形既等濶則其比例必若戊壬
　與戊辛戊辛與截濶等戊壬與截長等是丁壬與丁
　辛之比例若截長與截濶亦若元長與元濶矣法倍
　截積者求丁壬直形也以元濶乘元長除之者借元
　長元濶之比例因丁壬直形以求丁辛方形也丁辛
　為截濶丁戊上方形故平方開之得截濶也○以上
　皆自角截積法若自底截積則以截積減元積餘積
　亦以上法求之得濶即截濶得長減元長餘為截長
　　四十七則
斜方形以截積截長求截濶(梯形截/積同)
　　　　　　　　　　設斜方田元長九十步大邊
　　　　　　　　　　濶三十八步小邊濶二十步
　　　　　　　　　　依小邊截積八百二十二步
　　　　　　　　　　五分截長三十五步求截濶
　　　　　　　　　　法曰置積為實以截長除之
　　　　　　　　　　(得二十三/步五分)倍之(得四十/七步)減小
　邊元濶餘二十七步即所求
　解曰以截長除積者求甲丙直形之濶甲乙也甲乙
　為小邊及截濶之中度倍之則與小邊及截濶並等
　矣故減小邊即得截濶也
　　四十八則
斜方形以截積截濶求截長
　設斜方田元長九十步大邊濶三十八步小邊濶二
　十步依小邊截積八百二十二步五分截濶二十七
　步求截長法曰置積為實以截濶與小邊元濶並(得/四)
　(十七/步)折半(得二十三/步五分)為法除之得三十五步即所求
　解曰以截濶與小邊相並折半者求兩濶之中度甲
　乙也(同前/圖)故以除積得截長
　　四十九則
斜方形以截濶求截長
　　　　　　　　　　設斜方田元長九十步大邊
　　　　　　　　　　濶三十八步小邊濶二十步
　　　　　　　　　　截濶二十七步求截長法曰
　　　　　　　　　　置小邊元濶與截濶相減(餘/七)
　(步/)為實以元長乘之(得六百/三十步)另以兩元濶相減(餘一/十八)
　(步/)除之得三十五步即所求
　解曰小邊與截濶相減所餘必庚己兩元濶相減所
　餘必甲戊庚己與截長之比例若甲戊與元長也與
　三角形同(本巻四/十三則)
　　五十則
斜方形以截長求截濶
　設斜方田元長九十步大邊濶三十八步小邊濶二
　十步自小邊截長三十五步求截濶法曰置截長為
　實以兩元濶相減(餘一十/八步)乘之(得六百/三十步)以元長除之
　(得七/步)並小邊元濶得二十七步即所求
　解曰七步即己庚之度也(圖同/前)故加小邊元濶得截
　濶餘同前解
　　五十一則
斜方形依小邊截積求截濶
　設斜方田元長九十步大邊濶三十八步小邊濶二
　十步自小邊截積八百二十二步五分求截濶法曰
　置積為實以兩元濶相減(餘一十/八步)乘之(得一萬四千/八百零五步)
　以元長除之(得一百六十/四步五分)倍之(得三百二/十九步)另以小邊
　元濶自乘(得四/百步)兩數並(共七百二/十九步)平方開之得二十
　七步即所求
　解曰甲乙丙丁全形己辛丙丁截形丙丁與甲乙為
　兩元濶辛己為截濶丙戊為元長丙庚為截長庚己
　　　　　　　　　　為小邊與截濶之較線甲戊
　　　　　　　　　　為兩元濶之較線癸辛為截
　　　　　　　　　　濶上方形子辛為小邊上方
　　　　　　　　　　形(庚辛與/丙丁等)癸辛之大于子辛
　者為丑寅兩亷與夘一隅夘隅即較線庚己上方形
　也截形以丙庚線分之必成庚丁一直形己丙庚一
　勾股形若以截長丙庚除直形必得辛庚線再以較
　線己庚乘之必成一亷(兩亷俱以小邊為/長以較線為濶)若以截長
　丙庚除勾股必得庚壬線庚壬者庚己之半也再以
　庚己乘之必成半隅然直形與勾股兩形實一截形
　之分也若以己庚乘截積以丙庚除之亦必得一亷
　半隅也又全形之比例與截形等(本巻四/十九則)丙戊之與
　甲戊必若丙庚之與己庚故置截積以元長丙戊除
　之以兩邊較線甲戊乘之亦得一亷半隅與前同倍
　之則成兩亷一隅夫小邊上方形之小于截濶上方
　形者此兩亷一隅也並之則成截濶上方形矣故平
　方開之得截濶
　　五十二則
斜方形依大邊截積求截濶
　設斜方田元長九十步大邊濶三十八步小邊濶二
　十步自大邊截積一千七百八十七步五分求截濶
　法曰置積為實以兩元濶相減(餘一十/八步)乘之(得三萬/二千一)
　(百七十/五步)以元長除之(得三百五十/七步五分)倍之(得七百一/十五步)另
　以大邊元濶自乘(得一千四百/四十四步)兩數相減(餘七百二/十九步)
　平方開之得二十七步即所求
　　　　　　　　　　　　解曰既自大邊截積則
　　　　　　　　　　　　元形之大邊亦即截形
　　　　　　　　　　　　之大邊而截濶為小邊
　　　　　　　　　　　　小邊上方形之小于大
　邊上方形者兩亷一隅也故于大邊上方形内減去
　兩亷一隅平方開之即得截濶○若並求長得濶用
　本巻四十八則法求之
　　五十三則
梯形截勾股
　設梯田元長一百二十步大邊濶八十步小邊濶二
　十步自一角截勾股積三百四十八步四分八釐求
　　　　　　　　　　截濶法曰置積倍之(得六百/九十六)
　　　　　　　　　　(步九分/六釐)以兩元濶相減(餘六/十步)
　　　　　　　　　　折半(得三/十步)乘之(得二萬零九/百零八步八)
　　　　　　　　　　(分/)以元長除之(得一百七十/四步二分四)
　(釐/)平方開之得一十三步二分即所求
　解曰甲乙丙丁梯形減去甲戊丙丁斜方所餘必戊
　丁乙勾股形截積亦勾股形則是勾股截勾股也故
　法同勾股(本巻四/十六則)○若求長則倍截積以截濶除之
　即得(本巻三/十八則)
　　五十四則
梯形截斜方
　設梯田元長一百二十步大邊濶八十步小邊濶二
　十步截斜方積三千六百步求截濶法曰置積為實
　　　　　　　　　　以元長除之(得三/十步)另以兩元
　　　　　　　　　　濶相減(餘六/十步)四歸之(得一十/五步)
　　　　　　　　　　兩數並得四十五步即所求
　　　　　　　　　　解曰元長除截積得己戊甲
　庚為大邊大于小邊之半甲己又為甲庚之半則甲
　己為大邊大于小邊四分之一矣故四歸兩濶之較
　並己戊得截濶
　　五十五則
梯形截無法五邊形
　設梯田元長一百二十步大邊濶八十步小邊濶二
　十步截五邊形(即甲戊/己丁丙)積五千六百五十一步五分
　二釐求截濶法曰先求梯田全積(本巻/七則)減去截積(餘/三)
　　　　　　　　　　(百四十八步/四分八釐)以梯田截勾股
　　　　　　　　　　法求之(本巻五/十三則)得濶(一十三/步二分)
　　　　　　　　　　以減大邊元濶餘六十六步
　　　　　　　　　　八分即所求
　解曰一十三步二分者乙己戊餘形之濶乙戊也大
　邊元濶甲乙減去乙戊餘甲戊即截濶
　　五十六則
方環截外周
　設方環田外方七十步自外截積二千四百步求截
　　　　　　　環内方法曰置元方自乘(得四千/九百步)減
　　　　　　　去截積(餘二千/五百步)平方開之得五十步
　　　　　　　即所求
　　　　　　　解曰餘環外方即截環内方
　　五十七則
方環截内周
　設方環田内方三十步自内截積一千六百步求截
　環外方法曰置内方自乘(得九/百步)與截積並(得二千/五百步)平
　方開之得五十步即所求
　解曰内方自乘者補環内虚形以便開方也
　
　
　
　
　
　
　
　
　
　
　
　數學鑰巻一
欽定四庫全書
　數學鑰巻二凡例
　　　　　　　　　　　　　柘城杜知耕撰
凡例
　　一則
圓必中規不中規者不得為圓形形界曲線曰周(如甲/乙丙)
　　　　　　　(丁/線)過心直線曰徑(如丁/丙線)
　
　
　　二則
一率自乘之數等于兩率相乘之數則此率為兩率之
　中率如甲與乙之比例猶乙與丙則乙為甲丙之中
　率
　　三則
設内外兩形内形或以角或以邊抵外形之界而不交
　　　　　　　曰相切如丙為甲乙之内切形甲乙
　　　　　　　為丙之外切形
　　四則
曲線直線相雜曰雜線形
　　五則
割甲乙丙丁圓之一分為甲乙丙弧矢形甲乙丙曲線
　　　　　　　曰背甲乙衡線曰弦丙丁縱線曰矢
　　　　　　　丙己曰全徑丁己曰餘徑丁戊曰離
　　　　　　　徑丙戊曰半徑
　　六則
設甲乙直線以線為徑作甲乙丙丁圓形曰甲乙線上
　　　　　　　圓形
　
　
　
　
　
　
　數學鑰巻二凡例
欽定四庫全書
　數學鑰卷二目録
　　　　　　　　　　　　　柘城杜知耕撰
　方田下(曲線/類)
　　一則圓徑求周
　　二則圓周求徑
　　三則圓周徑求積
　　四則圓徑求積
　　五則圓周求積
　　六則圓積求徑
　　七則圓積求周
　　八則圓環求積
　　(增/)九則圓環以積及内周求外周
　　(增/)十則圓環以積及外周求内周
　　十一則圓環以積及内外周求環濶
　　(增/)十二則圓環以兩周求環濶
　　(增/)十三則圓環以積及濶求兩周
　　(增/)十四則圓環以積及濶求徑
　　十五則圓環以全徑及虚徑求積
　　(西/法)十六則撱圓求積
　　(西/法)十七則弧矢求積
　　(增/)十八則弧矢形以積矢弦及離徑求背
　　(西/法)十九則弧矢形以矢弦求餘徑(求全徑離徑半/)
　　　(徑附/)
　　(西/法)二十則弧矢形以矢徑求弦
　　二十一則弧矢形以離徑半徑求弦
　　(西/法)二十二則弧矢形以弦及餘徑求矢
　　(增/)二十三則弧矢形以弦及全徑求矢
　　二十四則弧矢形以半弦半徑求矢
　　二十五則弧矢形以半弦及離徑求矢
　　(增/)二十六則弧矢形以半徑半弦較及半弦離徑
　　　較求矢與弦
　　二十七則舊弧矢法以矢弦求積
　　二十八則舊弧矢法以積矢求弦
　　二十九則舊弧矢法以積弦求矢
　　(增/)三十則增弧矢法以矢弦求積
　　(增/)三十一則圓截圓
　　三十二則圓截弧矢
　　(西/法)三十三則弧矢形截雜線三角形
　　三十四則方内減圓以餘積求圓積
　　三十五則方内減圓以餘積求方積(求方邊圓徑/)
　　　(附/)
　　三十六則圓内減方以餘積求方積(求方邊圓徑/)
　　　(附/)
　　三十七則圓内減方以餘積求圓積
　　三十八則方内減不相切之圓以餘積求方邊及
　　　圓徑
　　(增/)三十九則圓内減不相切之方以餘積求圓徑
　　　及方弦
　　四十則諸雜線形求積
　
　
　
　數學鑰巻二目録
欽定四庫全書
　數學鑰巻二
　　　　　　　　　　　　　柘城杜知耕撰
　方田下(曲線/類)
　　一則
圓徑求周
　設圓田徑二十八步求周法曰置徑為實以周法二
　十二乘之(得六百一/十六步)以徑法七除之得八十八步即
　所求
　　　　　　　解曰徑法七周法二十二者徑與周
　　　　　　　之比例若七與二十二也何也西洋
　　　　　　　亞竒黙德云圓徑與圓周三倍又七
　　　　　　　十之十則朒(謂周不及/此數也)三倍又七十
　一之十則盈(謂周過于/此數也)先論三倍又七十之十曰丁
　甲乙半圜戊為心從甲作午子切線從乙從丁作乙
　己壬丁線各與乙戊半徑等設乙戊己角六十度己
　戊甲角必三十度為六邊形之半角也末從心過己
　過壬作戊午戊子線成戊午子等角形己戊壬既六
　十度則午子為等角形之邊設甲午股一百五十三
　　　　　　　步則戊午弦必三百零六步(戊午元/與午子)
　　　　　　　(等午子既倍大于甲午則/戊午亦必倍大于甲午)各自乘甲
　　　　　　　午股得二萬三千四百零九步戊午
　　　　　　　弦得九萬三千六百三十六步兩數
　　　　　　　相減餘七萬零二百二十七步平方
　　　　　　　開之得二百六十五步有竒為戊甲
　　　　　　　勾(即半/徑)則戊甲與甲午之比例為二
　　　　　　　百六十五步有竒與一百五十三步
　次平分午戊甲角作戊庚線任分甲午于庚(庚戊線/割圜界)
　(于酉己酉甲酉兩弧等兩弧既等則酉戊己酉戊甲/兩角必等故曰平分甲庚庚午兩線不等故曰任分)
　則午戊與戊甲若午庚與甲庚合之戊午偕戊甲而
　與戊甲若午庚偕甲庚而與甲庚更之戊午並戊甲
　而與甲午(甲午即午/庚偕甲庚)若戊甲與甲庚先定戊午戊甲
　並為五百七十一步有竒午甲為一百五十三步則
　戊午並戊甲與甲午之比例若五百七十一步有竒
　與一百五十三步則戊甲與甲庚之比例亦若五百
　七十一步有竒與一百五十三步矣即以兩數各自
　乘並而開方得五百九十一步又八之一不盡為庚
　戊線(戊甲為勾甲庚/為股庚戊為弦)則庚戊與甲庚之比例若五百
　九十一步又八之一不盡與一百五十三步次平分
　庚戊甲角作戊辛線則戊庚並戊甲一千一百六十
　二步又八之一與庚甲一百五十三步若戊甲與甲
　辛若設甲辛為一百五十三步則戊甲為一千一百
　六十二步又八之一有竒兩數各自乘並而開方得
　一千一百七十二步又八之一為辛戊線(甲戊為勾/甲辛為股)
　(辛戊/為弦)則辛戊與辛甲之比例若一千一百七十二步
　又八之一與一百五十三步次平分辛戊甲角作戊
　寅線則辛戊並戊甲二千三百三十四步又四之一
　與辛甲一百五十三步若戊甲與甲寅設甲寅為一
　百五十三步則戊甲為二千三百三十四步又四之
　一兩數各自乘並而開方得二千三百三十九步又
　四之一有竒為寅戊線(戊甲為勾甲寅/為股寅戊為弦)則寅戊與寅
　甲之比例若二千三百三十九步又四之一有竒與
　一百五十三步次平分寅戊甲角作未戊線則寅戊
　並戊甲四千六百七十三步五分有竒與寅甲一百
　五十三步若戊甲與甲未若設甲未為一百五十三
　步則戊甲為四千六百七十三步五分有竒子戊午
　為半圜三分之一即為全圜六分之一甲戊午為十
　二分之一甲戊庚為二十四分之一甲戊辛為四十
　八分之一甲戊寅為九十六分之一甲戊未為一百
　九十二分之一復作甲戊申角與甲戊未角等成未
　戊申三角形未甲申其切線也為九十六邊形之一
　邊此邊與全徑之比例若一百五十三步與四千六
　百七十三步五分(未申倍大于未甲乙丁全/徑亦倍大于甲戊半徑)以一百
　五十三步乘九十六邊得一萬四千六百八十八步
　則全邊與全徑之比例為一萬四千六百八十八步
　與四千六百七十三步五分約之為三又七之一不
　足夫形外切線尚不及三又七之一況圜周乎　次
　論三倍又七十一之十曰乙甲丙半圜乙丙徑戊心
　從丙作丙甲與半徑戊丙等(甲丙即六邊/形之一邊)從乙作乙
　甲線成乙甲丙勾股形而甲為方角設甲丙勾為七
　百八十步乙丙弦為一千五百六十步兩數各自乘
　相減開方得一千三百五十一步不足為乙甲股則
　乙甲與甲丙之比例為一千三百五十一步與七百
　　　　　　　八十步次平分甲乙丙角作乙丁線
　　　　　　　以丁丙聨之成丁乙丙丙丁己兩勾
　　　　　　　股形自相似葢同用丁方角在半圜
　　　　　　　内甲丁丁丙兩線所乘之弧等則丁
　　　　　　　丙己丁乙丙兩弧之角必等凡兩形
　　　　　　　有兩角等者各腰俱相似則乙丁(大/股)
　　　　　　　與丙丁(大/勾)若丁丙(小/股)與丁己(小/勾)又乙
　　　　　　　丙(大/弦)與丁丙(大/勾)若己丙(小/弦)與丁己(小/勾)
　更之乙丙與己丙(兩/弦)若丁丙與丁己(兩/勾)是乙丁與丁
　丙(兩/股)丁丙與丁己(兩/勾)乙丙與己丙(兩/弦)三比例皆等又
　乙丙與己丙(兩/弦)若乙丙並甲乙(兩/腰)與甲丙底之兩分
　則乙丁與丁丙亦若乙丙並乙甲與甲丙先定乙甲
　一千三百五十一步弱乙丙一千五百六十步是乙
　甲乙丙並為二千九百一十一步弱甲丙先設七百
　八十步則乙丁與丁丙亦為二千九百一十一步弱
　與七百八十步各自乘並而開方得三千零一十三
　步又四之一弱為乙丙線(乙丁丙/形之弦)則乙丙與丁丙之
　比例為三千零一十三步又四之一弱與七百八十
　步次平分丁乙丙角作辛乙線依前論丁乙並乙丙
　與丙丁若乙辛與辛丙先定乙丙三千零一十三步
　又四之一弱乙丁二千九百一十一步弱並為五千
　九百二十四步又四之一弱今丙丁為七百八十步
　則乙辛與辛丙為五千九百二十四步又四之一弱
　與七百八十步欲省數改設辛丙二百四十步改設
　乙辛一千八百二十三步弱兩數各自乘並而開方
　得一千八百三十八步又十一之九弱為乙丙線(乙/辛)
　(丙形/之弦)則二百四十步與一千八百三十八步又十一
　之九弱為丙辛乙辛之比例次平分辛乙丙角作乙
　壬線以壬丙線聨之辛乙乙丙兩數並三千六百六
　十一步又十一之九弱與辛丙二百四十步為乙壬
　與壬丙之比例又改設壬丙六十六步改設乙壬一
　千零七步弱兩數各自乘並而開方得一千零九步
　弱則六十六步與一千零九步弱為壬丙與乙丙之
　比例末平分壬乙丙角作乙庚線以庚丙線聨之乙
　庚與庚丙若壬乙並乙丙二千零一十六步又六之
　一與丙壬六十六步兩數各自乘並而開方得二千
　零一十七步又四之一弱為乙丙線(乙庚丙/形之弦)則庚丙
　與乙丙之比例為六十六步與二千零一十七步又
　四之一弱丙甲弧為全圜六分之一丙丁十二分之
　一丙辛二十四分之一丙壬四十八分之一丙庚九
　十六分之一是丙庚為九十六邊内切圜形之一邊
　也以六十六步乘九十六邊得六千三百三十六步
　為九十六邊内切形之周乙丙徑為二千零一十七
　步又四之一弱約之徑一周三又七十一之十強夫
　圜内切線為三又七十一之十尚強況圜周乎○按
　三又七十一之十設徑一則周三一四零八四五零
　七零四二二有竒設周一則徑三一八三八五六五
　零二二再約之徑七十一步周二百二十三步三又
　七十之十設徑一則周三一四二八五七一四二八
　五七有竒設周一則徑三一八一八一八一八一八
　有竒再約之徑七步周二十二步兩數皆不能與周
　徑脗合但徑七周二十二其數少整姑從之
　　二則
圓周求徑
　設圓田周八十八步求徑法曰置周為實以徑法七
　因之(得六百一/十六步)以周法二十二除之得二十八步即
　所求
　解曰即前法反用之
　　三則
圓周徑求積
　設圓田周八十八步徑二十八步求積法曰置周折
　半(得四十/四步)為實以徑折半(得一十/四步)為法乘之得六百
　　　　　　　一十六步即所求
　　　　　　　解曰圓形與半徑為高全周為底之
　　　　　　　三角形等何也測量全義云甲乙丙
　　　　　　　丁圜自戊心百分之必皆成三角形
　而己戊甲其百分之一也次依甲戊半徑作庚戊辛
　三角形令庚辛底與圜之全周等自戊角百分之亦
　必皆成三角形而甲戊壬其百分之一也己戊甲甲
　戊壬兩分形己甲甲壬兩底既等又戊甲同高因推
　其容必等夫百倍己戊甲為甲乙丙丁全圜百倍甲
　　　　　　　戊壬為庚戊辛三角形兩分形既等
　　　　　　　兩全形有不等乎故法以半徑乘半
　　　　　　　周得庚戊辛三角形之積即得甲乙
　　　　　　　丙丁圜之積也○或云己戊甲雖全
　　　　　　　圜百分之一其底終屬曲線不可與
　　　　　　　直線三角形為比不知甲戊壬角大
　　　　　　　于己戊甲角而己戊甲中垂線大于
　　　　　　　甲戊壬中垂線兩相折准即謂之無
　　　　　　　差亦可
　　四則
圓徑求積
　設圓田徑二十八步求積法曰置徑自乘(得七百八/十四步)
　再以十一乘之(得八千六百/二十四步)以十四除之得六百一
　十六步即所求
　解曰測量全義云甲乙丙丁圜庚戊辛三角形以半
　徑為高以圜周為底己壬為圜徑上方形己丁直形
　以全徑為濶以半徑為高而為己壬方形之半己戊
　癸三角形亦以全徑為濶半徑為高而為己丁直形
　　　　　　　之半己戊癸形既為己丁直形之半
　　　　　　　必為倍大于己丁之己壬方形四之
　　　　　　　一又己戊癸與庚戊辛兩形同以半
　　　　　　　徑為高凡兩形等高者形與形之比
　　　　　　　例若線與線(兩線即兩底○/一巻四十五則)今庚辛
　　　　　　　底與圜周等己癸底與圜徑等是己
　　　　　　　戊癸庚戊辛兩形之比例若圜徑七
　　　　　　　與圜周二十二若以四倍大于己戊
　　　　　　　癸之己壬方形與庚戊辛三角形較
　其比例必若二十八與二十二矣各以二約之為十
　四與十一夫庚戊辛三角形與圓形等(本巻/三則)故方圓
　之比例亦若十四與十一法以圓徑自乘求己壬方
　形之積也以十一乘十四除取方積十四分之十一
　以為圓積也
　　五則
圓周求積
　設圓田周八十八步求積法曰置周自乘(得七千七/百四十四)
　(步/)以七因之(得五萬四千/二百零八步)以八十八除之得六百一
　　　　　　　　　　　　　　十六步即所求
　　　　　　　　　　　　　　解曰戊己庚辛圜
　　　　　　　　　　　　　　戊己徑與甲乙丙
　　　　　　　　　　　　　　丁圜周等則兩圜
　　　　　　　　　　　　　　之比例為其徑與
　　　　　　　　　　　　　　徑再加之比例再
　　　　　　　　　　　　　　加云者以兩徑各
　　　　　　　　　　　　　　自乘之數以為比
　　　　　　　　　　　　　　例也設甲乙徑七
　戊己徑二十二甲乙自乘得四十九戊己自乘得四
　百八十四是兩圜之比例若四十九與四百八十四
　又壬癸方形與戊己庚辛圜元若十四與十一(本巻/四則)
　今戊己庚辛圜既為四百八十四壬癸方形必六百
　一十六是壬癸方形與甲乙丙丁圜必若六百一十
　六與四十九矣各以七約之為八十八與七法以圜
　周自乘即壬癸方形之積也以七乘八十八除取方
　積八十八分之七以為甲乙丙丁圜積也
　　六則
圓積求徑
　設圓田積六百一十六步求徑法曰置積為實以十
　四乘之(得八千六百/二十四步)以十一除之(得七百八/十四步)平方開
　　　　　　　之得二十八步即所求
　　　　　　　解曰以十四乘十一除者因圜積以
　　　　　　　求戊己方積也平方開之得方邊即
　　　　　　　得圜徑者方邊與圜徑等也
　　七則
圓積求周
　設圓田積六百一十六步求周法曰置積為實以八
　十八乘之(得五萬四千/二百零八步)以七除之(得七千七百/四十四步)平方
　開之得八十八步即所求
　解曰以八十八乘七除者因圜積以求圜周上方積
　也(本巻/五則)故平方開之得圜周
　　八則
圓環求積
　設環田外周六十六步内周一十一步求積法曰置
　内外兩周各自乘(外周得四千三百五十六/步内周得一百二十一步)兩數相
　減(餘四千二百/三十五步)以七乘之(得二萬九千六/百四十五步)以八十八
　　　　　　　除之得三百三十六步八分七釐五
　　　　　　　毫即所求
　　　　　　　解曰與方環求積同(一巻三十三則/及本巻五則)
　
　　九則
圓環以積及内周求外周
　設圓環田積三百三十六步八分七釐五毫内周一
　十一步求外周法曰置積為實以八十八乘之(得二/萬九)
　(千六百四/十五步)以七除之(得四千二百/三十五步)另置内周自乘(得/一)
　(百二十/一步)兩數並(共四千三百/五十六步)平方開之得六十六步
　即所求
　解曰兩數並共成周上方積故平方開之得外周
　　十則
圓環以積及外周求内周
　設圓環田積三百三十六步八分七釐五毫外周六
　十六步求内周法曰置外周自乘(得四千三百/五十六步)另置
　環積以八十八乘之(得二萬九千六/百四十五步)以七除之(得四/千二)
　(百三十/五步)兩數相減(餘百二/十一步)平方開之得一十一步即
　所求
　解曰外周上方積減去八十八乘七除之環積所餘
　即内周上方積也故平方開之得内周
　　十一則
圓環以積及内外周求環濶
　設圓環田積三百三十六步八分七釐五毫外周六
　十六步内周一十一步求環濶法曰置積為實以兩
　周相並(共七十/七步)折半(得三十八/步五分)為法除之得八步七
　分五釐即所求
　解曰全圓既同三角形則圓環必同梯形圓環之兩
　周猶梯形之兩濶也圓環之濶猶梯形之中長也故
　用梯形求長法(一巻四/十八則)即得環濶
　　十二則
圓環以兩周求環濶
　設圓環田外周六十六步内周一十一步求環濶法
　曰置兩周各以七乘之(外周得四百六十二/步内周得七十七步)各以二
　十二除之(外周得二十一步/内周得三步五分)兩數相減(餘一十七/步五分)折
　半得八步七分五釐即所求
　解曰外周所得者圓之全徑也内周所得者環内虚
　徑也全徑減虚徑所餘即環之兩濶故折半得一濶
　也
　　十三則
圓環以積及濶求兩周
　設圓環田積三百三十六步八分七釐五毫濶八步
　七分五釐求兩周法曰置積為實以濶除之得三十
　八步五分另置濶以二十二乘之(得一百九十/二步五分)以七
　除之(得二十七/步五分)與三十八步五分相並得六十六步
　即外周與三十八步五分相減得一十一步即内周
　解曰此亦梯形求濶法也法以環濶除積所得之三
　十八步五分即兩環周之中度也環濶為全徑與虚
　徑相差之半以二十二乘七除則為内外兩周相差
　之半矣故以之增減兩周之中度得兩周也
　　十四則
圓環以積及濶求徑
　設圓環田積三百三十六步八分七釐五毫濶八步
　七分五釐求全徑及虚徑法曰置積以十四乘之(得/四)
　(千七百一十六/步二分五釐)十一除之(得四百二十八/步七分五釐)另置濶自
　乘(得七十六步五分/六釐二毫五絲)以四因之(得三百零六/步二分五釐)兩數相
　減(餘一百二十/二步五分)為實以四因濶(得三十/五步)為法除之得
　三步五分即虚徑倍濶(得一十七/步五分)加之得二十一步
　即全徑
　解曰置積以十四乘十一除者令圓環積化為方環
　積也餘即方環求内方法(一巻五/十六則)
　　十五則
圓環以全徑及虚徑求積
　設圓環田全徑二十一步虚徑三步五分求積法曰
　置兩徑各自乘(全徑得四百四十一步虚/徑得一十二步二分五釐)兩數相減
　(餘四百二十八/步七分五釐)以十一乘之(得四千七百一十/六步二分五釐)十四
　除之得三百三十六步八分七釐五毫即所求
　解曰兩徑各自乘相減者求方環積也十一乘十四
　除者因方環積以求圓環積也
　　十六則
撱圓求積
　設撱圓田大徑九十步小徑四十步求積法曰置兩
　徑相乘(得三千/六百步)以十一乘之(得三萬九/千六百步)以十四除之
　得二千八百二十八步五分七釐有竒即所求
　　　　　　　　　　解曰西洋亞竒黙德云取撱
　　　　　　　　　　圓兩徑之中率為徑作圓其
　　　　　　　　　　容與撱圓等(四九之中率為/六謂四之與六)
　　　　　　　　　　(猶六之/與九也)夫求中率之法以兩
　徑相乘平方開之即得然中率自乘之數實即兩徑
　相乘之數故法以兩徑相乘十一乘十四除為撱圓
　積也(撱圓形狀不同/恐不能無小差)
　　十七則
弧矢求積
　設弧矢田矢濶五步弦長一十七步三分二釐有竒
　背二十步零九分五釐二毫有竒離徑五步求積法
　　　　　　　　　　曰置背以離徑並矢(共十/步)乘
　　　　　　　　　　之(得二百零九步五/分二釐三毫有竒)另置弦
　　　　　　　　　　以離徑乘之(得八十六步/六分有竒)兩
　　　　　　　　　　數相減(餘一百二十二步九/分二釐三毫有竒)
　折半得六十一步四分六釐一毫有竒即所求
　解曰甲乙丙弧矢形戊為圜心自甲自乙作甲戊乙
　戊兩線成甲戊乙丙雜線形其丙丁矢與丁戊離徑
　並即全圓之半徑甲丙乙背又為圓周之分線求積
　之法當與圓同夫圓以半徑乘周折半得積(本巻/三則)則
　雜線形亦必以半徑乘背折半得積矣又雜線形内
　以甲乙線分之必成一甲乙丙弧矢形一甲戊乙三
　角形其三角形以甲乙弦為濶以丁戊離徑為高若
　以高乘濶折半必得三角形之積(一巻/五則)于雜線形内
　減去三角積所餘非弧矢積而何故法以半徑乘背
　離徑乘弦相減折半得積也(相減而後折半與各折/半而後相減得數同)
　　十八則
弧矢形以積矢弦及離徑求背
　設弧矢田積六十一步四分六釐一毫有竒矢五步
　　　　　　　弦一十七步三分二釐有竒離徑五
　　　　　　　步求背法曰置積倍之(得一百二十/二步九分二)
　　　　　　　(釐三毫/有竒)另置弦以離徑乘之(得八十/六步六)
　　　　　　　(分有/竒)兩數並(得二百零九步五/分二釐三毫有竒)以矢
　並離徑(共十/步)除之得二十步零九分五釐二毫有竒
　即所求
　解曰即前則求積法反用之
　　十九則
弧矢形以矢弦求餘徑(求全徑離/徑半徑附)
　設弧矢田矢五步弦一十七步三分二釐有竒求餘
　徑法曰置弦折半(得八步六分/六釐有竒)自乘(得七十/五步)以矢除
　之得一十五步即所求
　解曰甲乙丙弧矢形丙丁為矢丁戊為離徑丁己為
　　　　　　　　　　　　　　餘徑自圓心戊作
　　　　　　　　　　　　　　戊乙線成丁戊乙
　　　　　　　　　　　　　　勾股形丁乙半弦
　　　　　　　　　　　　　　為股丁戊離徑為
　　　　　　　　　　　　　　勾戊乙半徑為弦
　　　　　　　　　　　　　　另作辛夘形為丁
　戊勾上方形庚壬形為戊乙弦上方形夫庚壬之大
　于辛夘者為癸丑子磬折形癸丑子磬折形必等于
　乙丁股上方形何也弦上方形與勾股上兩方形並
　等故也(六巻/一則)若移子于寅則成癸丑寅直形必以勾
　弦較為濶勾弦和為長今戊乙弦等于戊丙戊丙之
　大于丁戊勾者為丙丁是丙丁矢即勾弦較也故以
　矢除丁乙半弦(弧矢形/之弦)自乘之積即得勾弦和又乙
　戊弦(勾股形/之弦)既半徑必與戊己等戊己合丁戊非丁
　己餘徑而何○求得餘徑加矢即全徑減矢折半即
　離徑加矢折半即半徑
　　二十則
弧矢形以矢徑求弦
　設弧矢田矢五步徑二十步求弦法曰以矢減徑(餘/一)
　(十五/步)以矢乘之(得七十/五步)平方開之(得八步六分/六釐有竒)倍之
　得一十七步三分二釐有竒即所求
　解曰依前解矢與餘徑相乘之數即半弦自乘之數
　故平方開之得半弦倍之得全弦也
　　二十一則
弧矢形以離徑半徑求弦
　設弧矢田半徑十步離徑五步求弦法曰置半徑離
　徑各自乘(半徑得一百步離/徑得二十五步)兩數相減(餘七十/五步)平方
　　　　　　　開之(得八步六分/六釐有竒)倍之得一十七步
　　　　　　　三分二釐有竒即所求
　　　　　　　解曰半徑乙戊為弦(勾股形/之弦)離徑丁
　　　　　　　戊為勾求得乙丁股即半弦也(弧矢/形之)
　(弦/)故倍之得全弦
　　二十二則
弧矢形以弦及餘徑求矢
　設弧矢田弦一十七步三分二釐有竒餘徑一十五
　步求矢法曰置弦折半(得八步六分/六釐有竒)自乘(得七十/五步)以
　餘徑除之得五步即所求
　解曰依十九則解半弦自乘之數即矢偕餘徑相乘
　之數故以餘徑除之得矢
　　二十三則
弧矢形以弦及全徑求矢
　設弧矢田弦一十七步三分二釐有竒全徑二十步
　求矢法曰置弦徑各自乘(弦得三百步/徑得四百步)兩數相減(餘/一)
　(百/步)平方開之(得十/步)以減全徑(餘十/步)折半得五步即所
　求
　解曰全徑上方形當矢偕餘徑矩内形四及矢與餘
　徑之較線上方形一(一巻十/三則)全弦上方形當半弦上
　方形四又半弦上方形與矢偕餘徑矩内形等(本巻/十九)
　(則/)于全徑上方積内減去全弦上方積即減去矢偕
　餘徑矩内積四也則所餘必矢與餘徑之較線上方
　積平方開之即得矢與餘徑之較線故以之減徑折
　半得矢也
　　二十四則
弧矢形以半弦半徑求矢
　設弧矢田半弦八步六分六釐有竒半徑十步求矢
　法曰置半弦半徑各自乘(半弦得七十五步/半徑得一百步)兩數相
　　　　　　　減(餘二十/五步)平方開之(得五/步)以減半徑
　　　　　　　得五步即所求
　　　　　　　解曰半弦丁乙為股戊乙半徑為弦
　　　　　　　求得丁戊勾即離徑也故以之減半
　徑得矢
　　二十五則
弧矢形以半弦及離徑求矢
　設弧矢田半弦八步六分六釐有竒離徑五步求矢
　法曰置半弦離徑各自乘(半弦得七十五步/離徑得二十五步)兩數並
　(得一/百步)平方開之(得十/步)減去離徑得五步即所求
　解曰半弦丁乙(圖同/前則)為股離徑丁戊為勾求得乙戊
　弦即徑也故減去離徑得矢
　　二十六則
弧矢形以半徑半弦較及半弦離徑較求矢與弦
　設弧矢田半徑多半弦一步三分四釐弱半弦多離
　徑三步六分六釐強求矢及弦法曰並兩數(共五/步)以
　半徑多半弦之數乘之(得六步/七分)倍之(得一十三/步四分)平方
　開之(得三步六/分六釐)以加半徑多半弦之數得五步即離
　徑再加半弦多離徑之數得八步六分六釐即半弦
　再加半徑多半弦之數得十步即半徑半徑減去離
　徑餘五步即矢
　解曰戊乙半徑(圖同二/十四則)多于丁乙半弦之數即股弦
　較丁乙半弦多于丁戊離徑之數即勾股較勾股較
　並股弦較即勾弦較此即勾弦較股弦較求勾股弦
　法也(六巻二/十則)
　　二十七則
舊弧矢法以矢弦求積
　設弧矢田矢十步弦二十步求積法曰置矢弦相並
　(共三/十步)折半(得一十/五步)以矢乘之得一百五十步即所求
　解曰舊説圓徑一周三甲乙丙丁圓徑二十步周六
　　　　　　　十步甲乙丙弧矢形為全圓之半其
　　　　　　　背為全周之半必三十步法以矢弦
　　　　　　　相並即與弧背等折半以矢乘之猶
　　　　　　　圓法以半徑乘周折半得積之義也
　(本巻/三則)以舊法論全圓得積三百步而半圓之弧得積
　一百五十步與圍三徑一之數脗合無差過此以往
　其矢漸短弧形漸細其差漸多甚至百步之積有差
　至二十餘步者即如十七則弧矢田弦一十七步三
　分二釐有竒矢五步依舊法求之止得積五十五步
　八分較前法所求之積則少五步六分六釐有竒前
　法雖密于舊法然必背矢弦皆具方可起算舊法有
　矢有弦即可得積故並存之
　　二十八則
舊弧矢法以積矢求弦
　設弧矢田積五十五步八分矢五步求弦法曰置積
　倍之(得一百分十/一步六)以矢除之(得二十二步/三分二釐)減去矢餘
　　　　　　　一十七步三分二釐即所求
　　　　　　　解曰舊法以矢乘半弦半矢得弧矢
　　　　　　　積若以矢除弧矢積必仍得半弦半
　　　　　　　矢以矢除弧矢積既得半弦半矢以
　矢除弧矢之倍積不得一弦一矢乎一弦一矢内減
　去一矢所餘非弦而何
　　二十九則
舊弧矢法以積弦求矢
　設弧矢田積五十五步八分弦一十七步三分二釐
　求矢法曰置積八因之(得四百四十/六步四分)另置弦自乘(得/二)
　　　　　　　(百九十九步九分/八釐二毫四絲)兩數並(共七百四/十六步三)
　　　　　　　(分八釐二/毫四絲)平方開之(得二十七步/三分二釐)減
　　　　　　　去弦(餘十/步)折半得五步即所求
　　　　　　　解曰甲丁方形邊與一弦二矢等甲
　　　　　　　戊乙己丁庚丙辛各與矢等其戊己
　等四直形即矢偕一弦一矢矩内形壬子即弦上方
　形也又弧矢形以矢乘半弦半矢得積(本巻二/十七則)而當
　一直形之半則四直形必當八弧矢積矣是一弦二
　矢上方形與弦上方積一及弧矢積八並等反之則
　弦上方積一及弧矢積八並為一方其邊必一弦二
　矢也法並兩數以平方開之所得即一弦二矢之度
　故減弦折半得矢也○舊弧矢法弦背積及徑輾轉
　相求共三百二十六法實亦不出十七則以下十法
　之外其不能該者止以上三法耳故存之
　　三十則
增弧矢法以矢弦求積
　設甲乙丙弧矢田丙丁矢五步甲乙弦一十七步三
　分二釐有竒求積法曰有矢與弦可得丁壬餘徑餘
　徑加矢可得丙壬全徑(本卷十/九則)甲己與丙壬等即以
　　　　　　　甲己為弦甲乙為股求乙巳勾得十
　　　　　　　步(六卷/三則)為乙巳庚餘弧之弦又將乙
　　　　　　　己折半得巳辛復為勾戊巳半徑為
　　　　　　　弦求戊辛股以減半徑(戊庚與/戊巳等)餘庚
　辛一步三分四釐為乙己庚餘弧之矢另求甲己徑
　上半圓積(得一百五十七步一分四/釐二毫八絲○本巻三則)次求甲乙己勾
　股積(得八十六步六/分○一巻四則)與半圓積相減(餘七十步零五/分四釐二毫八)
　(絲/)為甲乙丙與乙己庚兩弧之共積置為實兩弧各
　以三弦一矢相並以矢乘之(甲乙丙弧得二百八十/四步八分乙己庚弧得)
　(四十一步九分/九釐五毫六絲)以甲乙丙弧數乘實(得二萬零九十/步零五分八釐)
　(九毫四/絲四忽)並兩弧數(共三百二十六步七/分九釐五毫六絲)除之得六十
　一步四分七釐七毫五絲有竒即所求
　解曰此借兩弧三弦一矢以矢乘之之數為比例以
　分共積也此法較舊法為密然大弧既盈則小弧必
　朒較十七則未免有千一之差如必欲得弧積眞數
　密量弧背從十七則可也
　　三十一則
圓截圓
　　　　　　　設圓田徑二十一步依外周截積三
　　　　　　　百三十六步八分七釐五毫求餘圓
　　　　　　　徑法曰置徑自乘(得四百四/十一步)另置截
　　　　　　　積以十四乘之(得四千七百一十/六步二分五釐)十
　一除之(得四百二十八/步七分五釐)兩數相減(餘一十二步/二分五釐)平方
　開之得三步五分即所求
　解曰此與方環截積同(一巻五/十六則)
　　三十二則
圓截弧矢(舊/法)
　　　　　　　設圓田徑一十三步截弧矢積三十
　　　　　　　二步求矢法曰置截積自乘(得一千/零二十)
　　　　　　　(四/步)為實用商法商矢四步即以所商
　　　　　　　之矢乘截積(得一百二/十八步)為上亷另以
　矢每步加負隅二分五釐(得五/步)與徑相減餘八步為
　餘徑又以所商之矢自乘(得一十/六步)以乘餘徑(得一百/二十八)
　(步/)為下亷並兩亷(共二百五/十六步)為法除實得四步即所
　求
　解曰弧矢之積元以矢乘半弦半矢而得(本巻二/十七則)若
　以半弦半矢相並除積必得矢法置截積自乘是倍
　截積為三十二若以三十二半弦與三十二半矢並
　除倍積必亦得矢法以矢乘截積得三十二全矢是
　多三十二半矢少三十二半弦若以半弦大于半矢
　　　　　　　之數三十二倍之與三十二全矢並
　　　　　　　即與三十二半弦三十二半矢相並
　　　　　　　之數同今無半弦數須以矢乘餘徑
　　　　　　　以為半弦自乘之方(本巻十/九則)如甲乙
　方形甲己為半弦甲丁為半矢丁己為半矢弦較(即/半)
　(弦大于半/矢之度)則丁己乙戊直形必半矢弦較以半弦為
　倍數者也庚辛等于丁己庚丙等于甲丁則庚丙戊
　辛直形必半矢弦較以半矢為倍數者也兩直形並
　再以矢乘之必半矢弦較以截積三十二為倍數者
　也何也弧矢之積元以矢乘半弦半矢而得故也甲
　乙大方形減去丁己乙戊與庚丙戊辛兩直形餘甲
　丙小方形為甲丁半矢之冪法所謂負隅也負隅既
　為半矢之冪必為全矢冪四分之一故法以二分五
　釐為負隅也法用矢自乘以乘餘徑與用矢乘餘徑
　再以矢乘之得數同也○按元注云所得之矢過于
　所商之矢為約矢太短不及所商之矢為約矢太長
　宜更商之商約之法既無一定惟以意斟酌之若整
　齊之矢或一二商可得苟遇畸零之矢必至千百商
　不能得者古人于此條實無善法姑以此考驗所商
　之合否耳若止欲考驗所商之合否又何如以所商
　之矢求半弦(本巻二/十則)再加半矢以矢乘之(本巻二/十七則)合
　積為準過積為約矢太長不及積為約矢太短不較
　捷乎
　　三十三則
弧矢截雜線三角形
　設半圓弧矢田弦二十步自心截雜線三角形背長
　一十步零四分七釐六毫一絲六忽求截積法曰置
　　　　　　　截背以弦折半(得十/步)乘之(得一百零/四步七分)
　　　　　　　(六釐一/毫六絲)折半得五十二步三分八釐
　　　　　　　零八絲即所求
　　　　　　　解曰雜線三角形為圓之分形故求
　積之法同圓(本巻/三則)
　　三十四則
方内減圓以餘積求圓積
　設方田減去内切圓田四隅餘積一百六十八步求
　圓積法曰置積為實以圓法十一乘之(得一千八百/四十八步)
　　　　　　　以圓法十一與方法十四相減餘三
　　　　　　　為法除之得六百一十六步即所求
　　　　　　　解曰圓既為方十四分之十一則方
　　　　　　　内減圓之餘積必為方十四分之三
　圓十一分之三矣故十一乘三歸得圓積也
　　三十五則
方内減圓以餘積求方積(求方邊/圓徑附)
　設方田減去内切圓田四隅餘積一百六十八步求
　方積法曰置積為實以十四乘之(得二千三百/五十二步)以圓
　法十一與方法十四相減餘三為法歸之得七百八
　十四步即所求
　解同前○置方積平方開之即方邊亦即圓徑
　　三十六則
圓内減方以餘積求方積(求方邊/圓徑附)
　　　　　　　設圓田減去内切方田餘積二百二
　　　　　　　十四步求方積法曰置積為實以七
　　　　　　　乘之(得一千五百/六十八步)以七與圓法十一
　　　　　　　相減餘四為法歸之得三百九十二
　步即所求
　解曰内切方形之弦與外切方形之邊等則内切方
　形必倍小于外切方形而若七之與十四夫圓既為
　外方十四分之十一而内方不為圓十一分之七乎
　圓内減方之餘積為圓十一分之四即為内方七分
　之四故七乘四除得内切方積也○置方積平方開
　之即得方邊倍方積平方開之即得圓徑
　　三十七則
圓内減方以餘積求圓積
　設圓田減去内切方田餘積二百二十四步求圓積
　法曰置積為實以圓法十一乘之(得二千四百/六十四步)以圓
　法十一與七相減餘四為法歸之得六百一十六步
　即所求
　解同前
　　三十八則
方内減不相切之圓以餘積求方邊及圓徑
　設方田内減圓田方邊至圓周五步餘積一千七百
　二十五步求方邊及圓徑法曰置五步自乘(得二十/五步)
　以三因之(得七十/五步)與餘積並(共一千/八百步)另置五步以六
　因之(得三/十步)為縱方以平方帶縱開之(得九十步則/一巻十三)減
　　　　　　　　　　去縱方餘六十步即方邊再
　　　　　　　　　　減兩邊各五步(共十/步)餘五十
　　　　　　　　　　步即圓徑
　　　　　　　　　　解曰依圖分之成甲乙等方
　　　　　　　　　　形四子丑等直形八乾坎等
　雜線三角形四其甲乙等四形即方邊至圓周五步
　自乘之方形也子丑等八形亦各以五步為濶其長
　　　　　　　　　　則圓之半徑也乾坎等四形
　　　　　　　　　　為方減内切圓形之餘積以
　　　　　　　　　　方四圓三推之(舊法謂方内/容圓圓居方)
　　　　　　　　　　(四分/之三)四形並必當方四分之
　　　　　　　　　　一乾坎艮三形並必足以補
　　　　　　　　　　癸形之闕而與一小方二直
　　　　　　　　　　形一雜形並共凑成一坤震
　　　　　　　　　　方形矣次移甲于丁移乙于
　戊移丙于己移子于午移丑于未移寅于申移夘于
　酉移辰于戌移巳于亥尚闕庚辛壬三形故法取方
　邊至圓周之五步自乘以三因之加入積内也自壬
　至丁凡六形每形濶五步共計三十步故法取方邊
　至圓周之五步以六因之為縱方也帶縱開方法置
　積四因之縱方自乘兩數並平方開之得長濶相和
　之度(即兑巽與/巽震並)減去縱方(即兑/坤)餘兩濶(即坤巽與/巽震並)即
　方邊方邊之大于圓徑者為兩邊之各五步故減之
　得圓徑(本則及下則皆/用周三徑一法)
　　三十九則
圓内減不相切之方以餘積求圓徑及方弦
　設圓田内減方田圓周至方角一步餘積四十三步
　　　　　　　　　　求圓徑及方弦法曰置一步
　　　　　　　　　　自乘(仍得/一步)以二因之(得二/步)與
　　　　　　　　　　餘積並(並四十/五步)另置一步以
　　　　　　　　　　四因之(得四/步)為縱方以平方
　　　　　　　　　　帶縱開之(得一十/四步)減去縱方
　即圓徑再減圓周至方角各一步(共二/步)餘八步即方
　弦
　解曰依内方角作一圓線此圓線偕外圓周必成一
　圓環形次依環濶改作方環圓環當方環四分之三
　　　　　　　　　　故止作方環之三隅即與圓
　　　　　　　　　　環等依圖分之成甲乙丙三
　　　　　　　　　　方形丁戊己庚辛壬六直形
　　　　　　　　　　尚餘癸子丑寅四弧矢形為
　　　　　　　　　　圓減内切方形之餘積以圓
　　　　　　　　　　三方二推之(舊法謂圓内容/方方居圓三分)
　　　　　　　　　　(之/二)四弧矢形並當圓三分之
　一必當内方二分之一而夘癸辰方形亦當内方二
　分之一則四弧矢形必能補夘癸辰方形之闕而與
　辛壬丙三形並共輳成一震坎方形矣次移甲于巳
　移乙于午移丁于酉移戊于戌移己于亥移庚于乾
　尚闕未申二形故法取圓周至方角一步自乘二因
　之補入積内也自巳至申凡四形每形濶一步共四
　步故取圓周至方角之一步四因之為縱方也以平
　方帶縱開之得巽艮艮坎長濶相和之度減去縱方
　巽震餘震艮艮坎兩濶即圓徑圓徑之大于方弦者
　為兩邊之各一步故減之得方弦
　　四十則
諸雜線形求積
　第一圖可作一弧矢形而減一弧矢形第二圖可作
　半弧矢形而減半弧矢形第三圖可作兩弧矢形第
　四圖移甲丙實形補乙丁虚形成戊三角形又移己
　實形補庚虚形成辛三角形壬癸子各成三角形丑
　自成弧矢形此一大形内成三角形五弧矢形一第
　五圖甲乙各自成弧矢形丙丁辛各自成三角形移
　　　　　　　　　　　　　　　　　戊實形補
　　　　　　　　　　　　　　　　　己虚形庚
　　　　　　　　　　　　　　　　　亦成三角
　　　　　　　　　　　　　　　　　形癸借壬
　　　　　　　　　　　　　　　　　虚形亦成
　　　　　　　　　　　　　　　　　三角形(得/積)
　　　　　　　　　　　　　　　　　(減去壬/圓形)此
　　　　　　　　　　　　　　　　　一大形内
　成弧矢形二三角形五而減一圓形凡屬雜線形者
　皆依五形例裁之
　
　
　
　
　
　
　
　
　
　
　
　
　
　
　數學鑰巻二
欽定四庫全書
　數學鑰卷三凡例
　　　　　　　　　　　　柘城杜知耕撰
凡例
　　一則
設一數與甲乙兩率為同名與丙丁兩率為異名置所
　設之數為實以甲乘丙除曰同乘異除以丙乘甲除
　曰異乗同除以丙乘甲得數乘實曰異乘同乘(與以/丙乘)
　(復以甲/乘同)以丙乘甲得數除實曰異除同除(與以丙除/復以甲除)
　(同/)以丙乘丁除曰異乘異除以甲乘乙除曰同乘同
　除
　　二則
設一數以一率除二率乘又以三率除四率乘又以五
　率除六率乘方得所求變為以四率乘二率復以六
　率乘之得數乘實以三率乘一率復以五率乗之得
　數除實即得所求亦曰同乘同除
　　三則
凡用一率除二率乘者則變為先以二率乘後以一率
　除凡用一率除復用二率除者則變為以一率乘二
　率得數除實恐歸除多有畸零不盡之數也
　　四則
設甲乙丙三率以甲乘乙以乙乘丙曰逓乘以甲乘乙
　以乙乘丙以丙復乘甲曰維乘以甲乘乙復以乙乘
　甲曰互乘以甲乘乙復乘丙曰遍
　　五則
命分數曰母得分數曰子母數者子之本數子數者母
　之分數
　　六則
設兩數一為法一為實以法除實得若干將法實任各
　若干倍之以倍法除倍實必仍得若干與原得數同
　若以倍法除元實則得數小于元得數之倍數即同
　元法小于倍法之倍數若以元法除倍實則得數大
　于元得數之倍數即倍實大于元實之倍數如元實
　為六十元法為五十以五十除六十得十二任三倍
　元實為一百八十亦三倍元法為一百五十以一百
　五十除一百八十亦得十二與元得數同以倍法一
　百五十除元實六十得四則四與元得數十二之比
　例若元法五十與倍法一百五十也以元法五十除
　倍實一百八十得三十六則三十六與元得數十二
　之比例若倍實一百八十與元實六十也
　
　
　
　
　
　
　
　
　
　
　
　數學鑰巻三凡例
欽定四庫全書
　數學鑰巻三上目録
　　　　　　　　　　　　柘城杜知耕撰
　粟布
　　一則糴糶一法
　　二則糴糶二法
　　三則糴糶三法
　　四則糴糶四法
　　五則糴糶五法
　　六則糴糶六法
　　七則糴糶七法
　　八則糴糶八法
　　九則撞換一法
　　十則撞換二法
　　十一則撞換三法
　　十二則盤量倉窖
　　十三則布帛
　　十四則銀色一法
　　十五則銀色二法
　　十六則銀色三法
　　十七則銀色四法
　　十八則銀色五法
　　十九則銀色六法
　　二十則斤兩一法
　　二十一則斤兩二法
　　二十二則斤兩三法
　　二十三則斤兩四法
　　二十四則斤兩五法
　　二十五則斤兩六法
　　二十六則權重一法
　　二十七則權重二法
　　(増/)二十八則權重三法
　巻三下目録
　衰分
　　一則合率差分
　　二則折半差分
　　三則四六差分
　　四則三七差分
　　五則二八差分
　　六則逓減差分一法
　　七則逓減差分二法
　　八則逓減差分三法
　　九則帶分子母差分一法
　　十則帶分子母差分二法
　　十一則互和逓減差分一法
　　十二則互和逓減差分二法
　　十三則匿價差分一法
　　十四則匿價差分二法
　　十五則二色差分
　　十六則三色差分(四色五色六色附/)
　　十七則貴賤和率差分
　　十八則首尾和率差分
　附分法
　　一則命分
　　二則約分
　　三則乗分
　　四則課分
　　五則通分
　
　
　
　
　
　
　
　
　
　
　
　數學鑰巻三目録
欽定四庫全書
　數學鑰巻三上
　　　　　　　　　　　　　柘城杜知耕撰
　粟布
　　一則
糴糶一法
　設粟三十五石每石價銀二錢五分求共銀法曰置
　粟為實以價乘之得八兩七錢五分即所求
　　二則
糴糶二法
　設粟三十五石賣銀八兩七錢五分求每石價法曰
　置銀為實以粟除之得二錢五分即所求
　　三則
糴糶三法
　設粟每石價銀二錢五分今有銀八兩七錢五分求
　值粟法曰置銀為實以價除之得三十五石即所求
　　四則
糴糶四法
　設銀八兩七錢五分共買粟三十五石求每銀一兩
　值粟若干法曰置粟為實以銀除之得四石即所求
　解曰凡以物交易或論箇論斛論斤論尺之類莫不
　有數有價以價乘共物則得共銀以價除共銀則得
　共物以共物除共銀則得每一物所值之價以共銀
　除共物則得每銀一兩或一錢或一分所值之物交
　易常用之法盡于此矣
　　五則
糴糶五法
　設原有粟二石六斗賣銀六錢五分今有粟三十五
　石求值銀法曰置今粟為實以原價乘之(得二十二/兩七錢五)
　(分/)以原粟除之得八兩七錢五分即所求
　解曰此異乘同除也銀與粟異名以原銀乘今粟故
　謂異乘粟與粟同名以原粟除今粟故謂同除若以
　原粟除原價得每石價以乘今粟或先以原粟除今
　粟再以原價乘之俱未嘗不合但先用歸除恐遇竒
　零不盡之數難用乘法故變為先乘後除也
　　六則
糴糶六法
　設原有銀三十兩零七錢五分買粟一百二十三石
　今有銀八兩七錢五分求值粟法曰置今銀為實以
　原粟乘之(得一千零七十/六兩二錢五分)以原銀除之得三十五石
　即所求
　解同前
　　七則
糴糶七法
　設原銀五錢買米一石每米八斗五升換粟一石七
　斗今有銀八兩七錢五分求值粟法曰以今銀八兩
　七錢五分乘粟一石七斗(得一十四兩八/錢七分五釐)為實以米
　價五錢乘米八斗五升(得四錢二/分五釐)為法除之得三十
　五石即所求
　解曰米八斗五升粟一石七斗其價等法以米價乘
　米所得之四錢二分五釐既為八斗五升之米價亦
　一石七斗之粟價也以粟乘銀以價除之亦異乘同
　除法也
　　八則
糴糶八法
　設粟一石七斗換米八斗五升每米一石價銀五錢
　今有粟三十五石求值銀法曰置米八斗五升以米
　價五錢乘之(得四錢二/分五釐)再以今粟三十五石乘之(得/一)
　(十四兩八錢/七分五釐)為實以粟一石七斗除之得銀八兩七
　錢五分即所求
　解同前
　　九則
撞換一法
　設稻每石價六錢二分五釐粟每石價二錢五分今
　有稻一十四石換粟求粟數法曰置稻一十四石為
　實以稻價乘之(得八兩七/錢五分)以粟價除之得三十五石
　即所求
　　十則
撞換二法
　設每菽三斗換黍二斗每黍四斗換稷三斗每稷五
　斗換稻四斗每稻六斗換麥五斗今有麥七斗換菽
　求菽數法曰以今麥七斗乘每稻六斗(得四石/二斗)再以
　每稷五斗乗之(得二十/一石)再以每黍四斗黍之(得八十/四石)
　再以每菽三斗乘之(得二百五/十二石)為實以換黍二斗乘
　換稷三斗(得六/斗)再以換稻四斗乘之(得二石/四斗)再以換
　麥五斗乘之(得一十/二石)為法除之得二石一斗即所求
　解曰若置麥七斗為實以換麥五斗除之以每稻六
　斗乘之得八斗四升為麥七斗應換之稻再以八斗
　四升為實以換稻四斗除之以每稷五斗乘之得一
　石零五升為麥七斗應換之稷再以一石零五升為
　實以換稷三斗除之以每黍四斗乘之得一石四斗
　為麥七斗應換之黍再以一石四斗為實以換黍二
　斗除之以每菽三斗乘之得二石一斗為麥七斗應
　換之菽凡四除四乘方得菽數今逓乘為實逓乘為
　法一次歸除即得所求非徒省力亦免遇畸零之數
　難於布算耳
　　十一則
撞換三法
　設黍一石換菽三石每黍三石換麥一石今黍三十
　三石共換菽麥一十九石求菽麥各若干法曰列黍
　　　　　　　　　　　　　　三石黍一石共黍
　　　　　　　　　　　　　　三十三石于左列
　　　　　　　　　　　　　　麥一石菽三石共
　　　　　　　　　　　　　　菽麥一十九石于
　　　　　　　　　　　　　　右先以右上互乘
　左中(仍得/一石)以左上互乘右中(得九/石)兩數相減(餘八/石)為
　長法次以左中互乘右下(仍得一/十九石)以右中互乘左下
　(得九十/九石)兩數相減(餘八/十石)以長法除之(得一/十石)為短法以
　麥一石乘短法仍得十石為麥數以黍三石乘短法
　得三十石為換麥黍數以麥數減共菽數餘九石為
　菽數以換麥黍數減共黍餘三石為換菽黍數(解見/三巻)
　(下十/七則)
　　十二則
盤量倉窖
　設直倉底長七尺濶五尺髙八尺求容粟數法曰以
　底濶乘長(得三十/五尺)再以髙乘之(得二百/八十尺)為實取木板
　四塊如圖錯綜合之令縱廣及髙各一尺納粟于内
　令平以升量之假如一斗二升即以之為法乘實得
　　　　　　　　　　　　　　　三十三石六
　　　　　　　　　　　　　　　斗即所求
　　　　　　　　　　　　　　　解曰倉窖形
　　　　　　　　　　　　　　　狀不一求積
　法俱詳四巻
　　十三則
布帛
　設原買布長四十尺濶二尺二寸價銀七錢五分今
　有布長三十六尺濶一尺八寸求價法曰置今布長
　三十六尺以濶一尺八寸乘之(得六十四/尺八寸)再以原價
　七錢五分乘之(得四十八/兩六錢)為實另置原布長四十尺
　以濶二尺二寸乘之(得八十/八尺)為法除實得五錢五分
　二釐二毫有竒即所求
　　十四則
銀色一法
　設九三色銀一兩二錢傾銷足色求銀數法曰置銀
　一兩二錢為實以銀色九三乘之得一兩一錢一分
　六釐即所求
　　十五則
銀色一法
　設足色銀一兩一錢一分六釐改傾九三色求銀數
　法曰置銀一兩一錢一分六釐為實以九三除之得
　一兩二錢即所求
　　十六則
銀色三法
　設八五色銀五兩六錢改傾九五色銀求銀數法曰
　置銀五兩六錢為實以八五乘之(得四兩七/錢六分)再以九
　五除之得五兩零一分零五毫即所求
　　十七則
銀色四法
　設足色銀七兩六錢五分傾成九兩求銀色法曰置
　銀七兩六錢五分為實以九兩除之得八五即所求
　　十八則
銀色五法
　設足色銀三十五兩二錢改傾八八色銀求加銅數
　法曰置銀三十五兩二錢為實以八八除之(得四/十兩)與
　原銀相減餘四兩八錢即所求
　　十九則
銀色六法
　設傾八八色銀用銅四兩八錢求用銀數法曰置銅
　四兩八錢為實以八八與一兩相減餘一錢二分為
　法除之(得四/十兩)與銅數相減餘三十五兩二錢即所求
　　二十則
斤兩一法
　設物重一千四十兩求斤法曰置物重為實以斤法
　十六除之得六十五斤即所求
　　二十一則
斤兩二法
　設物重六十五斤求兩法曰置物重為實以斤法十
　六乘之得一千四十兩即所求
　　二十二則
斤兩三法
　設物重六十五斤四兩每斤價二錢五分求共價法
　曰先取四兩以斤法十六除之(得二/五)並六十五斤之
　下(成六五/二五)為實以價乘之得一十六兩三錢一分二
　釐五毫即所求
　　二十三則
斤兩四法
　設物每斤價二錢五分今銀一十六兩三錢一分二
　釐五毫求值物重法曰置今銀為實以價為法除之
　得六十五斤二五取斤下二五以斤法十六乘之得
　四兩共六十五斤四兩即所求
　　二十四則
斤兩五法
　設物每斤價四兩求每兩價法曰置每斤價為實以
　斤法十六除之得二錢五分即所求
　　二十五則
斤兩六法
　設物每兩價二錢五分求斤價法曰置每兩價為實
　以斤法十六乘之得四兩即所求
　　二十六則
權重一法
　設秤原錘重二十六兩遇重物不能勝另取一物重
　四十六兩八錢作錘秤之得一千零七十二兩求物
　重真數法曰置物重一千零七十二兩為實以借用
　作錘之四十六兩八錢乘之(得五萬零一百/六十九兩六錢)再以原
　錘二十六兩除之得一千九百二十九兩六錢即所
　求
　解曰借用之錘重于原錘若干倍則借用之錘所秤
　之物重亦重于原錘所秤之物重若干倍以原錘除
　借用之錘得一八是借用之錘重於原錘十分之八
　也則于借用錘所秤之一千零七十二兩以十分之
　八加之必得一千九百二十九兩六錢為原錘所秤
　之重法先乘後除者亦異乘同除也(本巻/五則)
　　二十七則
權重二法
　設秤失其錘止有原秤過輕重二物重者重一千九
　百二十九兩六錢輕者重四十六兩八錢以輕者作
　錘秤重者得一千零七十二兩求原錘重法曰置四
　十六兩八錢為實以一千零七十二兩乘之(得五萬/零一百)
　(六十九/兩六錢)以一千九百二十九兩六錢除之得二十六
　兩即所求
　解曰一千九百二十九兩六錢之與一千零七十二
　兩若四十六兩八錢之與原錘也故以之乘除得原
　錘之重
　　二十八則
權重三法
　設秤失其錘有輕重兩物不知斤兩以輕者作錘秤
　重者得五十二兩以重者作錘秤輕者得一十三兩
　求原錘重法曰置兩數相乘(得六百七/十六兩)平方開之得
　二十六兩即所求
　解曰兩數之中率即原錘之重兩數相乘平方開之
　求中率之法也(二巻十/六則)○又法以等重二物一作錘
　一作物秤之所得之數即原錘之重○按以上三法
　用之于平星提索同居一位之秤雖有微差尚可得
　近似之數至于平星提索不同一位相去愈逺其差
　愈多甚至與真數懸絶留心此道者不可不知也
　數學鑰巻三上
欽定四庫全書
　數學鑰巻三下
　　　　　　　　　　　　　柘城杜知耕撰
　衰分(諸分/附)
　　一則
合率差分
　設有銀一百二十一兩一錢七分五釐買稻麥菽三
　等糧買稻一分每斗價九分二釐麥二分毎斗價八
　分五釐菽三分每斗價三分六釐求三色糧各若干
　法曰置共銀為實另二因麥價(得一錢/七分)三因菽價(得/一)
　(錢零/八釐)與稻價並(共三錢/七分)為法除實得三十二石七斗
　五升為稻數二因稻數得六十五石五斗為麥數三
　因稻數得九十八石二斗五升為菽數
　解曰稻一麥二菽三共六衰而稻為六分之一麥為
　六分之二菽為六分之三二因麥價者令麥二倍于
　稻也三因菽價者令菽三倍于稻也合二與三得五
　是麥菽得五而稻得一則稻為六分之一矣故並價
　除實即得稻數也麥原二倍于稻故二因稻數得麥
　數菽原三倍于稻故三因稻數得菽數○如求各銀
　數則以各價乘各數即得
　　二則
折半差分
　設銀六百七十二兩令甲乙丙三等人折半納之求
　各應納銀數法曰置共銀為實定丙為一衰乙倍丙
　為二衰甲倍乙為四衰並之共七衰為法除實得九
　十六兩為丙數二因丙數得一百九十二兩為乙數
　二因乙數得三百八十四兩為甲數
　解曰所謂折半者令乙半於甲丙半於乙以一為丙
　衰倍一得二為乙衰乙倍于丙即丙半於乙也倍二
　得四為甲衰甲倍于乙即乙半于甲也並之共得七
　衰而丙為七分之一故以七除實得丙數餘同前解
　　三則
四六差分
　設銀八百一十二兩五錢令甲乙丙丁四等人四六
　納之求各應納銀數法曰置共銀為實先定丁為四
　衰以一五乘四得六為丙衰再以一五乘六得九為
　乙衰再以一五乘九得十三衰五分為甲衰並之共
　三十二衰五分為法除實得二十五兩為一衰之數
　四因二十五兩得一百兩為丁數六因二十五兩得
　一百五十兩為丙數九因二十五兩得二百二十五
　兩為乙數以十三衰五分乗二十五兩得三百三十
　七兩五錢為甲數
　解曰定衰之法當六乘四除今用一五乘何也葢四
　之于六若一與一五也以一五乘四得六乘六得九
　乗九得十三五而十三五之與九九之與六皆若六
　之與四也並四數共三十二衰半除實所得銀數即
　原銀三十二分五釐之一而丁應納者則三十二分
　五釐之四故四因一衰之數得丁數也餘同前解
　　四則
三七差分
　設有銀一千九百七十五兩令甲乙丙三等人三七
　納之求各應納銀數法曰置共銀為實先定丙為九
　衰七因三歸得二十一為乙衰再七因三歸得四十
　九為甲衰並之共七十九衰為法除實得二十五兩
　為一衰之數九因之得二百二十五兩為丙數以二
　十一乘之得五百二十五兩為乙數以四十九乘之
　得一千二百二十五兩為甲數
　解曰不以三為丙衰而以九為丙衰者以三為丙衰
　則不能得甲衰也何也試定三為丙衰七為乙衰七
　因三歸則得一六三三不盡定九為丙衰正為甲衰
　地也若甲乙丙丁四位則九又不可為丁衰必三倍
　之得二十七為丁衰若五位又三倍二十七得八十
　一為戊衰位多者倣此
　　五則
二八差分
　設有銀一千零五十兩令甲乙丙三等人二八納之
　求各應納銀數法曰置共銀為實先定二為丙衰四
　因二得八為乙衰四因八得三十二為甲衰並之共
　四十二衰為法除實得二十五兩為一衰之數二因
　之得五十兩為丙數八因之得二百兩為乙數三十
　二乘之得八百兩為甲數
　解曰逓以四因定衰者以八四倍于二也
　　六則
逓減差分一法
　設米一千一百三十四石令五等人户逓減納之一
　等二十四戸二等三十三戸三等四十二戸四等五
　十一戸五等六十户求毎等及毎戸應納銀數法曰
　置共米為實先定五等六十戸為六十衰二因四等
　戸數得一百零二衰三因三等戸數得一百二十六
　衰四因二等戸數得一百三十二衰五因一等戸數
　得一百二十衰五數並共五百四十衰為法除實得
　二石一斗為第五等每戸納數以五等六十戸乘之
　得一百二十六石為第五等共納數以二因二石一
　斗得四石二斗為第四等毎戸納數以四等五十一
　戸乘之得二百一十四石二斗為第四等共納數以
　三因二石一斗得六石三斗為第三等毎戸納數以
　三等四十二戸乘之得二百六十四石六斗為第三
　等共納數以四因二石一斗得八石四斗為第二等
　每户納數以二等三十三戸乗之得二百七十七石
　二斗為第二等共納數以五因二石一斗得十石零
　五斗為第一等每戸納數以一等二十四戸乘之得
　二百五十二石為第一等共納數
　解同本巻一則
　　七則
逓減差分二法
　設有米二百四十石令甲乙丙丁戊五人納之定甲
　乙二人納數與丙丁戊三人納數等求各應納米數
　法曰置共米為實先以一為戊衰二為丁衰三為丙
　衰四為乙衰五為甲衰次並戊一丁二丙三得六並
　乙四甲五得九以六減九餘三于每人衰數各増三
　戊得四衰丁得五衰丙得六衰乙得七衰甲得八衰
　並之共三十衰為法除實得八石為一衰之數四因
　之得三十二石為戊數五因之得四十石為丁數六
　因之得四十八石為丙數七因之得五十六石為乙
　數八因之得六十四石為甲數
　解曰若六位令丙丁戊己四人與甲乙二人納數等
　則並己一戊二丁三丙四共十並乙五甲六共十一
　兩數相減餘一為實另以甲乙二人與丙丁戊己四
　人相減餘二人為法歸之得五各加入每人衰數己
　得一五戊得二五丁得三五丙得四五乙得五五甲
　得六五若七位令丙丁戊己庚五人與甲乙二人納
　數等並庚一己二戊三丁四丙五共十五並乙六甲
　七共十三是四人衰數反多于二人衰數前法不行
　矣則置各衰自乘庚得一己得四戊得九丁得十六
　丙得二十五並之共五十五乙得三十六甲得四十
　九並之共八十五兩數相減餘三十為實另以甲乙
　二人與丙丁戊己庚五人相減餘三人為法歸之得
　十各加入每人衰數庚得十一己得十四戊得十九
　丁得二十六丙得三十五乙得四十六甲得五十九
　餘倣此
　　八則
逓減差分三法
　設米二百六十五石令三等人戸納之上等二十戸
　每戸多中等七斗中等五十戸每戸多下等五斗下
　等一百一十戸求各應納米數法曰置共米為實並
　七斗五斗(共一石/二斗)乘上等尸數(得二十/四石)以五斗因中
　等尸數(得二十/五石)兩數並(共四十/九石)減實餘二百一十六
　石並三等尸數(共一百/八十戸)為法除之得一石二斗為下
　等納數加五斗共一石七斗為中等納數再加七斗
　共二石四斗為上等納數以每等納數乘每等戸數
　得每等共納數
　解曰共米内減去上中兩等多于下等米數所餘即
　一百八十戸均平公納之米除實得一石二斗即
　每戸均納之數均納之數即下等每戸應納之數也
　故加五斗得中等每戸納數再加七斗得上等每戸
　納數
　　九則
帶分子母差分一法
　設甲乙丙三人納銀令乙納甲數六分之五丙納甲
　數四分之三乙多丙納銀八兩求共銀及各應納銀
　數法曰列母四子三于左母六子五于右右上互乘
　左下得十八左上互乘右下得二十左上右上相乘
　得二十四以十八減二十餘二為法另以乙多丙八
　兩乘二十四(得一百九/十二兩)以法除之得九十六兩即甲
　　　　　　　　　　　數以八兩乘二十(得一百/六十兩)
　　　　　　　　　　　以法除之得八十兩即乙
　　　　　　　　　　　數以八兩乘十八(得一百/四十四)
　　　　　　　　　　　(兩/)以法除之得七十二兩
　　　　　　　　　　　即丙數並之得二百四十
　八兩即共銀數
　解曰此借比例以求真數也二十四與二十六分之
　五也二十四與十八四分之三也六分之五之二十
　較四分之三之十八多二六分之五之乙數較四分
　之三之丙數却多八兩則二十四之與甲數二十之
　與乙數十八之與丙數其比例必皆若二與八也故
　八乘二除各得真數也
　　十則
帶分子母差分二法
　設布一十二萬四千四百八十五疋給散軍士每三
　名給襖布七疋每四名給褲布五疋求軍數法曰列
　三名七疋于右四名五疋于左右上互乘左下(得十/五)
　左上互乘右下(得二/十八)並之(共四/十三)為法另以左上右上
　　　　　　　　　　　相乘(得一/十二)以乘共布(得一/百四)
　　　　　　　　　　　(十九萬三千/八百二十疋)以法除之得
　　　　　　　　　　　三萬四千七百四十名即
　　　　　　　　　　　所求
　　　　　　　　　　　解曰十二為三名者四當
　給襖布二十八疋為四名者三當給褲布一十五疋
　是毎軍士十二名給布四十三疋也反之每給布四
　十三疋得軍士一十二名也故十二乘四十三除得
　軍數也
　　十一則
互和逓減差分一法
　設米一百八十石令甲乙丙三人逓減納之定甲多
　丙米三十六石求各應納米數法曰置共米以人數
　歸之得六十石為乙數另置甲多丙數折半(得一十/八石)
　加乙數得七十八石為甲數減乙數得四十二石為
　丙數
　解曰甲多于乙數必為甲多于丙數之半丙少于乙
　數亦必為丙少于甲數之半兩相折凖是甲丙共得
　三分之二而乙自得三分之一故三歸之得乙數加
　減之得甲與丙數也
　　十二則
互和逓減差分二法
　設令甲乙丙丁四人逓減納銀定甲納六十九兩丁
　納五十一兩求乙丙應納數及共銀數法曰以丁數
　減甲數(餘一十/八兩)三歸之得六兩加丁數得五十七兩
　為丙數加丙數得六十三兩為乙數並之共二百四
　十兩為共銀數
　解曰甲多于乙乙多于丙丙多于丁三數並與甲多
　于丁數等故三歸得每率逓差之數凡四位以上皆
　取首尾兩數相減五位則四歸之六位則五歸之七
　位則六歸之即得每率逓差之數餘同前
　　十三則
匿價差分一法
　設銀一百八十兩零二錢五分買麥六十五石菽二
　十五石麥每石多菽價一兩零七分求各價法曰置
　麥以麥多菽價乗之(得六十九兩/五錢五分)以減元銀(餘一百/一十兩)
　(零七/錢)並麥菽兩數除之得一兩二錢三分即菽價加
　麥多菽價得二兩三錢即麥價
　解曰減去麥多菽價餘銀即菽九十石之共價故以
　九十石歸之得菽價
　　十四則
匿價差分二法
　設稻一十八石稷二十二石其值適等交換五石則
　兩率差銀一兩六錢二分五釐求各價法曰置一兩
　六錢二分五釐以交換五石歸之得三錢二分五釐
　以乗稻一十八石(得五兩八/錢五分)另以稻一十八石減稷
　二十二石餘四石為法除之得一兩四錢六分二釐
　五毫即稷價另以三錢二分五釐乗稷二十二石(得/七)
　(兩一錢/五分)以前法除之得一兩七錢八分七釐五毫即
　稻價
　解曰交換五石兩率相差一兩六錢二分五釐則一
　兩六錢二分五釐必稻五石多稷五石之價也以五
　歸之得三錢二分五釐即稻稷每石相差之價稻稷
　既每石相差三錢二分五釐則一十八石必差五兩
　八錢五分矣今稷多稻四石而價適等是稷四石之
　價必五兩八錢五分也故四歸之得稷價又稻與稷
　價之比例原若十八與二十二既以三錢二分五釐
　乗稻一十八石得稷每四石之價則以三錢二分五
　釐乗稷二十二石必得稻每四石之價無疑矣故四
　歸之得稻價
　　十五則
二色差分
　設銀六十七兩五錢共買稻菽一百石稻毎石價八
　錢菽毎石價三錢求稻菽各若干法曰以菽價乗共
　一百石(得三/十兩)以減原銀(餘三十七/兩五錢)為實以兩價相減
　(餘五/錢)為法除之得七十五石即稻數以減共一百石
　餘二十五石即菽數
　解曰原銀為稻菽共百石之價以菽價乗百石為菽
　百石之價兩率不等者以稻貴于菽也今稻毎石多
　菽價五錢是兩率毎相差五錢百石内必有稻一石
　兩率相減餘銀三十七兩五錢凡為五錢者七十五
　故得稻七十五石也
　　十六則
三色差分(四色五色/六色附)
　設銀十兩零五錢共買稻麥菽一十八石稻每石價
　八錢麥每石價六錢菽毎石價三錢求三色各若干
　法曰置共糧以三歸之得六石為麥數以麥價因之
　得三兩六錢為麥共價另以麥數減共糧(餘一十/二石)以
　菽價因之(得三兩/六錢)另以麥共價減原銀(餘六兩/九錢)兩數
　相減(餘三兩/三錢)為實稻菽兩價相減(餘五/錢)為法除之得
　六石六斗為稻數以稻麥兩數減共糧餘五石四斗
　為菽數
　解曰若四色則四歸共物得若干即第二色數亦即
　第三色數以第二色價乗之得第二色共價以第三
　色價乗之得第三色共價以兩數減共物兩共價減
　原銀餘依二色差分法求之五色則五歸六色則六
　歸之倣此○按三色以上亦可與共物共價相合無
　差然實非一定不易之數即前三色論之設稻九石
　共價七兩二錢麥二石共價一兩二錢菽七石共價
　二兩一錢亦與原銀共糧共價皆合而與上法所求
　三色之數不同
　　十七則
貴賤和率差分
　設銀一百二十七兩五錢共買稻麥一百零八石毎
　稻三石價四兩毎麥四石價三兩五錢求二色數及
　價各若干法曰列稻三石麥四石共稻麥一百零八
　石于右次列稻價四兩麥價三兩五錢原銀一百二
　十七兩五錢于左以右上互乘左中(得十兩/零五錢)以左上
　互乘右中(得一十/六兩)兩數相減餘五兩五錢為長法次
　　　　　　　　　　　　　　以右中互乗左下
　　　　　　　　　　　　　　(得五百/一十兩)以左中互
　　　　　　　　　　　　　　乗右下(得三百七/十八兩)
　　　　　　　　　　　　　　兩數相減(餘一百/三十二)
　　　　　　　　　　　　　　(兩/)以長法除之得
　二十四為短法以稻三石乗短法得七十二石即稻
　數以稻價乗短法得九十六兩即稻共價以稻數減
　共稻麥一百零八石餘三十六石即麥數以稻共價
　減原銀一百二十七兩五錢餘三十一兩五錢即麥
　共價
　解曰此與前二色差分同但彼數齊此數不齊耳凡
　數之不齊者必假一數以齊之今稻三石麥四石則
　以十二齊之何為必齊之十二也十二為四倍稻三
　石三倍麥四石之數也以稻三乗麥價即得麥十二
　石之價以麥四乗稻價即稻十二石之價兩數相減
　為長法者即稻十二石多于麥十二石之銀數亦即
　稻四石多于麥四石之價又三倍之之數也以麥價
　乗共稻麥一百零八石即麥四百三十二石之價亦
　即一百零八石盡皆為麥而又四倍其價之數也以
　麥四乗原銀即稻麥四百三十二石之共價亦即稻
　麥一百零八石之原價而又四倍之之數也兩數相
　減之餘即麥四百三十二石少于稻麥共四百三十
　二石之價實即稻七十二石多于麥七十二石之價
　又四倍之之數也以之為實若以稻四石多于麥四
　石之價除之必得稻七十二石今稻四石多于麥四
　石之價不可得止得稻十二石多于麥十二石之價
　為長法除實得二十四二十四者即為稻三石者二
　十四也(十二石三倍多于四石二十四三倍少于七/十二石葢法増若干倍得數即減若干倍也)
　故為短法以稻三石乗之得稻數以稻價乗之得共
　稻價○若欲先得麥數則以稻三石乗元銀以稻價
　乗共稻麥數兩數相減以長法除之得數為短法以
　麥四石乗之得麥數以麥價乗之得共麥價(解同/前)○
　按此條當列稻三石價四兩共稻麥一百零八石于
　右列麥四石價三兩五錢共銀一百二十七兩五錢
　于左以左上互乗右中(得一十/六兩)以右上互乗右中(得/十)
　(兩零/五錢)兩數相減(餘五兩/五錢)為法次以左上右上相乗(得/一)
　　　　　　　　　　　　　　(十二/石)以乗左下(得/一)
　　　　　　　　　　　　　　(千五百/三十兩)以左中十
　　　　　　　　　　　　　　兩零五錢乗右下
　　　　　　　　　　　　　　(得一千一百/三十四兩)兩數
　　　　　　　　　　　　　　相減(餘三百九/十六兩)為
　實以法除之得七十二石即稻數似較舊法更捷○
　舊法以十二倍之法除四倍之實故止得二十四以
　稻三石乗之方得稻數後法以十二倍之法除十二
　倍之實故一除即得稻數無須再乗也
　　十八則
首尾兩和差分
　設十人挨次逓減納銀甲乙丙三人共納一十三兩
　八錢庚辛壬癸四人共納一十三兩求各應納銀數
　　　　　　　　　　　　　　法曰列三人于右
　　　　　　　　　　　　　　上定甲九衰乙八
　　　　　　　　　　　　　　衰丙七衰共二十
　　　　　　　　　　　　　　四衰列于右中三
　　　　　　　　　　　　　　人納數列于右下
　次列四人于左上定庚三衰辛二衰壬一衰共六衰
　列于左中四人納數列于左下先以右上徧乗左行
　(中得一十八衰下/得三十九兩六錢)次以左上徧乗右行(中得九十六/衰下得五十)
　(五兩/二錢)以兩下對減(餘一十五/兩六錢)為實兩中對減(餘七十/八衰)
　為法除之得二錢(為十人挨次/逓減之數)另以右上歸右下得
　四兩六錢為乙數加乙二錢得四兩八錢為甲數减
　乙二錢得四兩四錢為丙數減丙二錢得四兩二錢
　為丁數以下各逓減二錢得應納銀數
　解曰首三人尾四人兩數不齊不可相減以求首尾
　相差之數故互乗以齊之夫左下尾四人共納之銀
　數也以右上三人乗之得三十九兩六錢即三倍尾
　四人為一十二人之納數右下首三人共納之銀數
　也以左上四人乘之得五十五兩二錢即四倍首三
　人亦為一十二人之納數對減之餘即首十二人多
　于尾十二人之納數故以為實左中尾四人之衰數
　以右上三人乗之得十八即三倍尾四人為一十二
　人之衰數右中首三人之衰數以左上四人乗之得
　九十六即四倍首三人亦為一十二人之衰數對減
　之餘即首十二人多于尾十二人之衰數故以為法
　以法除實所得非一衰之銀數而何一衰之銀數即
　十人挨次逓減之數也以右上三人歸右下納數即
　得乙數何也葢乙多于丙者即甲多于乙者也減甲
　之多補丙之少則成三平數乙居甲丙之中故三歸
　之得平數即得乙數也
　
　
　數學鑰巻三下
欽定四庫全書
　數學鑰巻三附
　　　　　　　　　　　　　柘城杜知耕撰
　分法
　　一則
命分
　設銀四十兩三人分之求毎人應分銀數法曰置銀
　為實以人數除之得一十三兩餘一不盡則以法為
　分母以不盡之一為分子命為一十三兩又三分兩
　之一
　解曰三分兩之一即三錢三分三三不盡
　　二則
約分
　設以九十八為法除實不盡者四十二求約若干法
　曰以子四十二減母九十八(餘五/十六)再減之餘一十四
　復以母十四減子四十二(餘二/十八)再減之亦餘一十四
　謂之子母相同即以十四為法除母九十八得七除
　子四十二得三即命為七分之三
　解曰母數九十八是七箇十四子數四十二是三箇
　十四九十八之與四十二若七之與三也故命為七
　分之三遇不可約之數直以本數命之如母九十七
　子四十二此數之不可約者也直命為九十七之四
　十二
　　三則
乘分
　設一十八人分銀毎人分得三百七十六兩又九分
　兩之六求共銀法曰置三百七十六兩為實以母九
　因之(得三千三百/八十四兩)加入子六(共三千三/百九十兩)以人數乘之
　(得六萬一千/零二十兩)再以母九歸之得六千七百八十兩即
　所求
　解曰不以母因實則不能加入子數故因實以就子
　也
　　四則
課分
　設有布二疋又九分疋之五用過一疋又六分疋之
　一求餘布法曰置用過布一疋以母六因之(仍得/六)加
　入子一(共/七)又以原布母九因之(得六/十三)另置原布二疋
　以母九因之(得一/十八)加入子五(共二/十三)又以用過布母六
　因之(得一百/三十八)兩數相減(餘七/十五)為實以兩母(謂九/與六)相乘
　(得五/十四)為法除之得一疋零二十一以約分法約之得
　十八之七即命為餘布一疋又十八分疋之七
　解曰兩數各帶子母不得不兩因之兩因之不得不
　兩歸之法以兩母相乘除實者與兩歸得數同也
　　五則
通分
　設粟四十五石毎七分石之五值銀八分兩之六求
　共銀法曰置粟為實以粟母七乘銀子六(得四/十二)為法
　乘實(得一千八/百九十)另以銀母八乘粟子五(得四/十)為法除
　之得四十七兩二錢五分即所求
　解曰原當置粟為實以粟母七乘之粟子五除之求
　得共粟七分之五再以銀子六乘之銀母八除之即
　得銀數然既以粟母七乘之又以銀子六乘之不如
　以粟母七乘銀子六以乘之也既以粟子五除之又
　以銀母八除之不如以銀母八乘粟子五以除之也
　
　
　
　
　
　
　
　
　
　
　
　
　
　
　
　數學鑰巻三附
欽定四庫全書
　數學鑰巻四凡例
　　　　　　　　　　　　　柘城杜知耕撰
凡例
　　一則
形為體之界在上之界曰靣在下之界曰底底與面有
　長廣而無厚薄故底面之積曰平積
　　二則
體之縱者曰長衡者曰廣立者曰髙
　　三則
底面長廣及髙皆等者曰立方如第一圖底面皆方而
　　　　　　　　　　　　　　　　　髙不與長
　　　　　　　　　　　　　　　　　廣等者曰
　　　　　　　　　　　　　　　　　方體如第
　　　　　　　　　　　　　　　　　二圖長廣
　　　　　　　　　　　　　　　　　及髙皆不
　　　　　　　　　　　　　　　　　等而角方
　　　　　　　　　　　　　　　　　者曰直體
　亦曰直方體如第三圖底或方或直而傍為勾股形
　曰塹堵如第四圖底或方或直而傍為三角形曰芻
　蕘如第五圖底或方或圓或多邊而上鋭至盡者曰
　錐體如第六圖凡底面相等者即取底之形為體之
　名設底六邊即為六邊體如第七圖渾然無界無稜
　者曰渾體渾圓如第八圖渾撱圓如第九圖面長殺
　于底長而無廣者曰鋭脊如第十圖面之長廣各殺
　于底者曰鋭面如第十一圖上下皆有長無廣者曰
　鼈臑如第十二圖
　　四則
錐及鋭面等體自傍科量之度非正髙五邊七邊等底
　中長折半之㸃非正心
　　五則
線之度尺容十寸寸容十分形之度尺容百寸寸容百
　分體之度尺容千寸寸容千分
　　六則
相似兩形之比例為線與線再加之比例再加者謂兩
　線各自乘以為比例也相似兩體之比例為線與線
　三加之比例三加者謂兩線各自乘再乘以為比例
　也兩形有一度等者同兩線之比例兩體有一度等
　者同兩形之比例兩體有兩度等者亦同兩線之比
　例
　　七則
堆止一層曰平堆二層以上曰髙堆
　
　
　
　
　
　
　
　
　
　
　
　數學鑰巻四凡例
欽定四庫全書
　數學鑰卷四目録
　　　　　　　　　　　　　柘城杜知耕撰
　少廣
　　一則立方求積
　　二則直體求積
　　三則塹堵求積
　　四則芻蕘求積
　　五則三角體求積
　　六則六邊體求積(八邊十二邊附/)
　　(増/)七則五邊體求積(九邊附/)
　　八則圓體求積
　　(増/)九則撱圓體求積
　　(増/)十則弧矢體求積
　　十一則錐體求積
　　十二則諸雜線體求積
　　(西/法)十三則渾圓求積(二法/)
　　(增/)十四則渾撱圓求積
　　十五則鋭脊體求積
　　(増/)十六則鼈臑求積
　　(増/)十七則等廣鋭面體求積
　　十八則鋭面方體求積
　　十九則鋭面直體求積(二法/)　(後法増/)
　　二十則鋭面圓體求積
　　(増/)二十一則鋭面撱圖體求積
　　(西/法)二十二則諸鋭面體求積
　　二十三則求錐體之正髙
　　二十四則立方以積求邊一法(即開立方法/)
　　二十五則立方以積求邊二法
　　(増/)二十六則方體以積求邊一法(即帶縱開立方/法)
　　(増/)二十七則方體以積求邊二法
　　二十八則直體以積求邊一法
　　(増/)二十九則直體以積求邊二法
　　三十則渾圓以積求徑
　　(増/)三十一則渾撱圓以積求徑
　　三十二則三乗還原(即開三乗方法/附)　(五乗七乗/)
　　三十三則委粟求積
　　三十四則倚壁委粟求積
　　三十五則倚外角委粟求積
　　三十六則倚内角委粟求積
　　三十七則方平堆以周求積
　　三十八則方平堆以積求周
　　三十九則三角平堆以濶求積
　　四十則三角平堆以積求濶
　　四十一則梯形平堆以濶求積
　　四十二則六邊平堆以邊求積
　　四十三則六邊平堆以積求邊(求周附/)
　　四十四則塹堵髙堆求積
　　四十五則方底髙堆求積
　　四十六則三角髙堆求積
　　四十七則直底髙堆求積
　　四十八則直底鋭面堆求積
　　四十九則三角鋭面堆求積
　數學鑰巻四目録
欽定四庫全書
　數學鑰巻四
　　　　　　　　　　　　　柘城杜知耕撰
　少廣
　　一則
立方求積
　設立方方三尺求積法曰置三尺自乘(得九/尺)再以三
　尺乘之得二十七尺即所求
　解曰算體之法先求底積(即方圓等形求/積詳一二巻)以髙為底
　　　　　　　積倍數如圖長廣各三尺相乘得九尺
　　　　　　　為底積若髙二尺則二倍底積之數得
　　　　　　　一十八尺髙三尺則三倍底積之數得
　　　　　　　二十七尺
　　二則
直體求積
　　　　　　　　設直體長七尺廣五尺髙一十二尺
　　　　　　　　求積法曰以廣乘長(得三十/五尺)以髙乘
　　　　　　　　之得四百二十尺即所求
　解同前
　　三則
塹堵求積
　設塹堵長一十二尺廣五尺髙七尺求積法曰以廣
　　　　　　　　　　　　　　　乘長(得六/十尺)以髙
　　　　　　　　　　　　　　　乘之(得四百/二十尺)折
　　　　　　　　　　　　　　　半得二百一十
　　　　　　　　　　　　　　　尺即所求
　解曰甲乙丙丁直體與塹堵髙廣長各等依甲乙線
　丙乙稜分之必成二塹堵夫一直體既能當二塹堵
　則一塹堵必當半直體也故折半得積
　　四則
芻蕘求積
　設芻蕘長一十二尺廣五尺髙七尺求積法同塹堵
　　　　　　　　　　　　　　　解曰甲乙丙戊
　　　　　　　　　　　　　　　芻蕘依丙丁線
　　　　　　　　　　　　　　　丙戊脊分之必
　　　　　　　　　　　　　　　成二塹堵各為
　相當直方之半兩直方並必成一直方夫直方之兩
　分既倍于芻蕘之兩分直方之全體不倍于芻蕘之
　全體乎故亦折半得積同塹堵也
　　五則
三角體求積
　　　　　　　　　　　　　　設三角體廣六尺
　　　　　　　　　　　　　　中長五尺高一十
　　　　　　　　　　　　　　二尺求積法曰置
　　　　　　　　　　　　　　長廣相乘(得三/十尺)以
　髙乘之(得三百/六十尺)折半得一百八十尺即所求
　解曰即芻蕘但彼横此縱耳○勾股體同
　　六則
六邊體求積(八邊及十/二邊附)
　設六邊體每邊廣二十尺中長三十四尺六寸四分
　　　　　　　　　　　　　　　有竒髙四十尺
　　　　　　　　　　　　　　　求積法曰置廣
　　　　　　　　　　　　　　　三因之(得六/十尺)以
　　　　　　　　　　　　　　　長折半(得一十/七尺三)
　(寸二分/零二毫)乘之(得一千零三十九/尺二寸一分二釐)為底積再以高乘之
　得四萬一千五百六十八尺四寸八分即所求
　解曰六邊底依各角分之成三角形六三角求積法
　以廣乘長折半(一巻/五則)不折則得兩三角積故三因邊
　廣以底長之半乘之(底之半長即/三角之中長)即得六三角積(即/全)
　(底/積)猶平圓半徑乘半周之義也(二巻/三則)若無底長之度
　則取邊廣為弦(全底分為六三角形每形之三邊俱/等以甲乙為弦即以丙乙為弦也)
　半廣為勾(丁/乙)各自乘相減平方開之得股(丙/丁)即底長
　之半(六巻/二則)○設八邊底每邊廣二十尺求底長即以
　二十尺折半為勾(丁/乙)另置二十尺以七六五三六除
　之得二六一三一四强為弦(丙/乙)各自乘相減平方開
　之得股(丙/丁)即底長之半設十二邊底每邊廣二十尺
　求底長即以二十尺折半為勾(丁/乙)另置二十尺以五
　一七六四除之得三八六三六八强為弦(丙/乙)各自乘
　　　　　　　　　　　　　　　相減平方開之
　　　　　　　　　　　　　　　得股(丙/丁)即底長
　　　　　　　　　　　　　　　之半按七六五
　　　　　　　　　　　　　　　三六乃四十五
　度弧之通弦四十五度為三百六十度八之一故以
　之除八邊底之一邊即得外切圓形之半徑五一七
　六四乃三十度弧之通弦三十度為三百六十度十
　二之一故以之除十二邊底之一邊即得外切圓形
　之半徑外切圓形之半徑即三角形之腰線(丙/乙)也(見/大)
　(測及八/線表)
　　七則
五邊體求積
　設五邊體毎邊廣二十尺中長三十尺零七寸七分
　　　　　　　　　　　　　　　六釐六毫强高
　　　　　　　　　　　　　　　四十尺求積法
　　　　　　　　　　　　　　　曰置邊廣以邊
　　　　　　　　　　　　　　　數五因之(得一/百尺)
　折半(得五/十尺)為實另置邊廣折半(得十/尺)自乘(得一/百尺)以中
　長除之(得三尺二寸四/分九釐一毫强)與中長相減(餘二十七尺五/寸二分七釐四)
　(毫/强)折半(得一十三尺七寸/六分三釐七毫强)為法乘實(得六百八十八/尺一寸八分八)
　(釐/)為底積再以高乘之得二萬七千五百二十七尺
　五寸二分即所求
　　　　　　　　　解曰五邊底依各角分之成三
　　　　　　　　　角形五欲求底積必先得三角
　　　　　　　　　積欲求三角積必先得三角之
　　　　　　　　　中長(丙/丁)然上則六邊邊為偶數
　角與角相對邊與邊相對其全底之長即相對兩三
　角之中長令五邊邊為竒數邊與角相對其底長(己/丁)
　小半為此三角之中線(丙/丁)大半為彼三角之腰線(己/丙)
　折半則得庚丁不能得丙丁也若欲得丙丁必先求
　己丙(于己丁底長減去/己丙餘即丁丙)欲得己丙必先求外切圓形
　之己戊徑(己戊折半/即己丙)欲得己戊必先求外切圓徑大
　于底長之丁戊(底長加丁/戊即己戊)欲求丁戊則用弧矢以弦
　及餘徑求矢法(二巻二/十二則)今邊廣甲戊乙弧矢形之甲
　乙弦也邊廣折半自乘丁乙半弦上方形也底長己
　丁餘徑也以除半弦上方形所得者丁戊矢也以矢
　減底長所餘者倍三角中長之辛丁也故半之為三
　角之中長又五因邊廣折半者取五三角底之半也
　若無底長之度則取邊廣折半為勾(丁/乙)另置邊廣以
　一一七五五八除之得一七零一二八八為弦(丙/乙)各
　自乘相減平方開之得股(丙/丁)即三角形之中長(六巻/二則)
　　　　　　　　　一　一七五五八乃七十二度弧
　　　　　　　　　之通弦七十二度為三百六十
　　　　　　　　　度五之一故以之除五邊之一
　　　　　　　　　即得外切圓形之半徑(丙/乙)為三
　角形之腰線也○設九邊底每邊廣二十尺求三角
　分形之中長則以二十尺折半為勾(丁/乙)另置二十尺
　以六八四零四除之得二九二三八為弦(丙/乙)自乘相
　減平方開之得股(丙/丁)即三角形之中長六八四零四
　乃四十度弧之通弦四十度為三百六十度九之一
　故以之除九邊之一即得三角形之腰線也
　　八則
圓體求積
　設圓體徑三十尺高四十尺求積法曰置徑自乘(得/九)
　　　　　　　　　　　　　　(百/尺)再以高乘之
　　　　　　　　　　　　　　(得三萬/六千尺)用圓法
　　　　　　　　　　　　　　十一乘十四除
　　　　　　　　　　　　　　(二巻/四則)得二萬八
　千二百八十五尺七寸有竒即所求
　解曰以徑自乘再以髙乘之方體積也方體與圓體
　等髙則兩體即若兩底之比例故用平圓法求圓體
　之積也
　　九則
撱圓體求積
　設撱圓體大徑三十六尺小徑一十六尺髙四十尺
　求積法曰置兩徑相乘(得五百七/十六尺)再以高乘之(得二/萬三)
　(千零四/十尺)用圓法十一乘十四除得一萬八千一百零
　　　　　　　　　　　　　　　二尺八寸有竒
　　　　　　　　　　　　　　　即所求
　　　　　　　　　　　　　　　解同前則及二
　　　　　　　　　　　　　　　巻十六則
　　十則
弧矢體求積
　設弧矢體矢濶八尺六寸六分零二毫弦長三十尺
　背三十六尺二寸九分零三毫六絲高四十尺求積
　法曰置半弦自乘(得二百二/十五步)以矢除之(得二十五尺/九寸八分零)
　　　　　　　　　　　　　　　(九壹/强)為餘徑餘
　　　　　　　　　　　　　　　徑加矢折半(得/一)
　　　　　　　　　　　　　　　(十七尺三寸二/分零五毫五絲)
　　　　　　　　　　　　　　　為法乘背(得六/百二)
　(十八尺五寸/六分九釐)另以餘徑減矢折半(得八尺六寸六/分零四毫弱)為
　法乘弦(得二百五十九尺/八寸一分二釐)兩數相減(餘三百六十八/尺七寸五分七)
　(釐/)折半(得一百八十四尺/三寸七分八釐)為底積再以高乘之得七
　千三百七十五尺一寸四分即所求(二卷十/七則)
　　十一則
錐體求積
　設方錐方二十尺高四十尺求積法曰置二十尺自
　　　　　　　　　　　　　　乘(得四/百尺)為底積
　　　　　　　　　　　　　　再以高乘之(得/一)
　　　　　　　　　　　　　　(萬六/千尺)以錐法三
　　　　　　　　　　　　　　歸之得五千三
　百三十三尺三寸三分有奇即所求
　解曰方邊自乘再以高乘之方體也方錐居方體三
　之一故三歸得積也何以知方錐居體三之一也試
　　　　　　　　　　　　　　　作立方如甲乙
　　　　　　　　　　　　　　　自心至各稜分
　　　　　　　　　　　　　　　之必成錐體六
　　　　　　　　　　　　　　　俱以方靣為底
　　　　　　　　　　　　　　　方邊之半為高
　　　　　　　　　　　　　　　更作一方體與
　　　　　　　　　　　　　　　錐體同底等高
　　　　　　　　　　　　　　　如丙丁丙丁方
　　　　　　　　　　　　　　　體既與錐體同
　底必亦與甲乙立方同底既與錐體等高必以甲乙
　方邊之半為高兩方體既同底則兩體之比例若高
　與高丙丁體必為甲乙立方二之一矣錐體既為甲
　乙立方六之一不為等高同底丙丁方體三之一乎
　再作直體廣二尺長四尺高八尺如癸辛亦自心至
　各稜分之亦成錐體六底等戊庚辛己高等辛子之
　半如丑者二底等癸壬庚戊高等庚辛之半如寅者
　二底等庚壬子辛高等辛己之半如卯者二六錐體
　形勢雖殊而俱等何也丑與寅同長丑之高倍于寅
　而寅之廣倍于丑折寅之廣凖丑之高則丑寅二體
　等矣又丑與卯同廣丑之長倍于卯而卯之高倍于
　丑折丑之長凖卯之高則丑卯二體亦等矣夫寅等
　于丑丑等于卯是六錐俱等矣今癸辛一直體能分
　為相等之六錐體則一錐體不為癸辛直體六之一
　乎錐體既為同底倍高直體六之一必為同底等高
　三之一無疑矣○從此推之不論方圓多邊弧矢凡
　屬錐體者皆為同底等高體三之一
　　十二則
諸雜線體求積
　凡體先求底積底屬直線依一巻九則例屬曲線及
　雜線依二巻四十則例裁之得底積再以高乘之即
　得體積
　　十三則
渾圓求積
　設渾圓徑十尺求積法曰置徑自乘(得一/百尺)四因之(得/四)
　(百/尺)十一乘十四除(得三百一十四尺/二寸八分六釐弱)為靣積再以半
　徑乘之(得一千五百七十/一尺四寸三分弱)以三歸之得五百二十三
　　　　　　　　　尺八寸一分即所求
　　　　　　　　　解曰置徑自乘再以十一乘十
　　　　　　　　　十四除者渾圓中丙子乙丑平
　　　　　　　　　圓積也以四因之者渾圓面積
　當平圓積四也何也渾圓面任割一分(如甲丁/己戊)欲求
　面分之容則取自甲頂至戊界之度(甲戊/線)為半徑作
　平圓(如辛癸平圓辛/壬與甲戊等)其容即等若自乙丙平割渾圓
　之半取自甲頂至乙界之度為半徑作平圓其容必
　與渾圓半靣等今丙子乙丑平圓半徑為乙庚乙庚
　　　　　　　　　　　　　與甲庚等乙庚甲庚
　　　　　　　　　　　　　兩線偕甲乙線則成
　　　　　　　　　　　　　一勾股形甲乙為弦
　　　　　　　　　　　　　乙庚甲庚一為勾一
　為股也以弦為半徑之平圓必倍大于或勾或股為
　半徑之平圓渾圓半靣既等于以甲乙弦為半徑之
　平圓不倍大于以乙庚勾為半徑之丙子乙丑平圓
　乎半面既倍大于丙子乙丑平圓全靣不四倍大于
　丙子乙丑平圓乎法以半徑乘之以三歸之又何也
　平圓求積同于以圓周為底以半徑為高之三角形
　(二巻/四則)故渾圓求積同于以全面為底以半徑為高之
　　　　　　　　　　錐體以高乘底以三歸之者
　　　　　　　　　　錐體求積之法也(本巻十/一則)○
　　　　　　　　　　又嘗借西洋割圓八線表考
　　　　　　　　　　之如前徑十尺之渾圓自頂
　中剖之再以乙丙線平分之依八線表例分乙丁甲
　曲線為九十度設任割球分為甲丁己戊其甲丁曲
　線三十度自丁戊向甲截作三十段梯形于八線表
　中求三十度通弦得五尺二十九度通弦得四尺八
　寸四分八釐一毫用梯形求積法(一巻/七則)並兩數折半
　得四尺九寸二分四釐零五絲再求二十八度通弦
　得四尺六寸九分四釐七毫與二十九度通弦並而
　折半得四尺七寸七分一釐四毫依次折盡三十度
　共得通弦數七十六尺七寸五分九釐七毫五絲用
　圓徑求周法(二巻/一則)求得二百四十一尺二寸四分五
　釐弱(為球分面上三十段/梯形兩濶折半之數)為實復求甲丁曲線三十
　分之一得八分七釐三毫有竒(取渾圓全周以三/十六歸之即得)為
　梯長乘實得割球靣積二十一尺零五分有奇叧求
　甲戊直線得二尺五寸八分八釐二毫(即表中十/五度通弦)倍
　之得五尺一寸七分六釐四毫為徑求圓積亦得二
　十一尺零五分有竒與前數合
　又法置徑自乘再以徑乘之(得一/千尺)以十一乘二十一
　除得數同
　解曰圓體與方體等高則兩體之比例若兩底之比
　例是方體與圓體若十四與十一也又圓體與渾圓
　等高令圓體之底同渾圓中心之平圓則圓體之容
　　　　　　　　　必等于以平圓為底以渾圓半
　　　　　　　　　徑為高(渾圓半徑即固/體高度之半也)之錐體
　　　　　　　　　六(本巻十/一則)渾圓之面既四倍于
　　　　　　　　　中心平圓而渾圓求積之法又
　同錐體則渾圓之容必等于以平圓為底半徑為高
　之錐體四夫以相等之錐體圓體得六而渾圓得四
　是圓體與渾圓若六之與四六之與四即三之與二
　也又以三因十四得四十二以二因十一得二十二
　各以二約之為二十一與十一則二十一與十一即
　等高立方渾圓之比例也法置徑自乘再乘立方也
　十一乘二十一除取立方二十一之十一為渾圓也
　　十四則
渾撱圓求積
　設渾撱圓大徑四十尺小徑二十尺求積法曰置小
　　　　　　　　　　　　　　　徑自乘(得四/百尺)再
　　　　　　　　　　　　　　　以大徑乘之(得/一)
　　　　　　　　　　　　　　　(萬六/千尺)以十一乘
　　　　　　　　　　　　　　　二十一除得八
　千三百八十尺零九寸五分即所求
　解曰小徑自乘再以大徑乘之甲乙方體也方體渾
　撱圓比例亦猶立方與渾圓故十一乘二十一除得
　渾撱圓之積
　　十五則
鋭脊體求積
　設鋭脊體脊長十尺底長十四尺廣五尺高十二尺
　求積法曰倍底長加脊長(得三十/八尺)以廣乘之(得一百/九十尺)
　再以高乘之(得二千二/百八十尺)以六歸之得三百八十尺即
　　　　　　　　　　　　所求
　　　　　　　　　　　　解曰依甲丙乙丁兩線
　　　　　　　　　　　　分之成芻蕘一斜錐二
　　　　　　　　　　　　(斜錐與正/錐同論)芻蕘以高乘
　底積之半得積(本巻/四則)錐以高乘底積三之一得積(本/巻)
　(十一/則)夫芻蕘之底長即鋭脊之脊長也若三倍脊長
　以六歸之即得芻蕘底長之半又兩斜錐之底長即
　鋭脊之脊長與底長之較也(即戊庚己辛/兩線並之度)若二倍較
　線以六歸之即得斜錐底長三之一今倍底長加脊
　長非即三倍脊長二倍較線乎以六歸之以廣乘之
　再以高乘之得三分體之積即全體之積法先乘後
　歸亦異乘同除之意也
　　十六則
鼈臑求積
　　　　　　　　　　　　　　　設鼈臑上長二
　　　　　　　　　　　　　　　尺下長四尺高
　　　　　　　　　　　　　　　九尺求積法曰
　　　　　　　　　　　　　　　置兩長相乘(得/八)
　(尺/)再以高乘之(得七十/二尺)以六歸之得一十二尺即所
　求
　解曰叧作一芻蕘如下圖芻蕘原為等高同底方體
　二之一(本巻/四則)依甲丙乙丙兩線各從底稜分之成一
　錐體二鼈臑錐體原為等高同底方體三之一(本巻/十一)
　(則/)必為芻蕘三之二于芻蕘内減去錐體所餘三之
　一則兩鼈臑也兩鼈臑並既為芻蕘三之一必為與
　芻蕘等高同底方體六之一矣與芻蕘等高同底即
　為鼈臑等高倍底者也兩鼈臑既為等高倍底方體
　六之一則一鱉臑亦必為等高同底方體六之一故
　用六歸也
　　十七則
等廣鋭面體求積
　設等廣鋭靣體靣長四尺底長一十二尺底面俱廣
　　　　　　　　　　　　　　　五尺高一十二
　　　　　　　　　　　　　　　尺求積法曰並
　　　　　　　　　　　　　　　兩長折半(得八/尺)
　　　　　　　　　　　　　　　以廣乘之(得四/十尺)
　再以高乘之得四百八十尺即所求
　解曰依甲丙乙丁兩線分之成一直體二塹堵全靣即
　一直體底全底即一直體二塹堵底底靣並而折半則
　成一直體一塹堵底矣夫直體以高乘本底得積(本巻/二則)
　塹堵以高乘半底得積(本巻/三則)今一塹堵之全底即兩塹
　堵之半底也故以高乘㡳靣相並折半之數得全積
　　十八則
鋭靣方體求積
　設鋭靣方體靣方六尺底方八尺高一十二尺求積
　　　　　　　　　　　　　　　法曰置上方自
　　　　　　　　　　　　　　　乘(得三十/六尺)下方
　　　　　　　　　　　　　　　自乘(得六十/四尺)上
　　　　　　　　　　　　　　　下兩方相乘(得/四)
　(十八/尺)三數並(共一百四/十八尺)以高乘之(得一千七百/七十六尺)以三
　歸之得五百九十二尺即所求
　解曰各依面稜分之成方體一塹堵方錐各四凡九
　體而有三等三等求積之法則各殊方體以高乘底
　得積(本巻/二則)塹堵以高乘底二之一得積(本巻/三則)方錐以
　高乘底三之一得積(本巻十/一則)若從方體則與塹堵不
　合從塹堵又與方錐不合不得不用三歸以就方錐
　然用三歸必三倍方體之底半倍塹堵之底而後可
　今下方自乘即甲乙方形得方體之底一塹堵方錐
　之底各四上方自乘即丙丁方形得方體之底一上
　下相乘即戊己直形得方體之底一塹堵之底二合
　三形共方體底三塹堵底六方錐底四夫方體底三
　三歸之仍得一塹堵底六三歸之得二二塹堵底即
　四塹堵底二之一也方錐底四三歸之各得三之一
　今以高乘一方體底四塹堵底二之一四方錐底三
　之一故得全積(餘同本巻/十五則)
　　十九則
鋭靣直體求積
　設鋭靣直體靣長六尺廣五尺底長十尺廣八尺高
　　　　　　　　　　　　　　　一十二尺求積
　　　　　　　　　　　　　　　法曰倍上長加
　　　　　　　　　　　　　　　下長(共二十/二尺)以
　　　　　　　　　　　　　　　上廣乘之(得一/百一)
　(十/尺)另倍下長加上長(共二十/六尺)以下廣乘之(得二百/零八尺)兩
　數並(得三百一/十八尺)以高乘之(得三千八百/一十六尺)以六歸之得
　六百三十六尺即所求
　解曰依各靣稜分之亦成九體與前則同但四塹堵
　兩兩相等辛戊與庚己等丙戊與丁己等四塹堵既
　不等則三歸之法不可用矣于是有六歸之法倍上
　長加下長以上廣乘之即戊己直形二丙丁直形一
　得戊己直體底三丙戊己丁塹堵底各一倍下長加
　上長以下廣乘之即甲乙直形二辛庚直形一得戊
　己直體底三辛戊庚己塹堵底各三丙戊丁己塹堵
　底各二甲戊等四錐底各二合之共直體底六塹堵
　底十二與辛戊等者六與丙戊等者六錐底八以六
　歸之得一直體底四塹堵底二之一四錐底三之一
　故以高乘之得全積○按鋭靣直體亦有可用三歸
　　　　　　　　　者如後圖面長五尺廣三尺底
　　　　　　　　　長七尺廣四尺二寸高一十二
　　　　　　　　　尺用前法得積二百六十一尺
　　　　　　　　　六寸今以面廣乘靣長得一十
　五尺以底廣乘底長得二十九尺四寸以靣廣乘底
　長得二十一尺(或以底廣乘/靣長亦同)三數並共六十五尺四
　寸以高乘之以三歸之得積同用此法求前體則不
　合其故何也葢前體乃鋭脊之截體後體乃直錐之
　截體後體底靣長廣可互為比例若依四角斜線引
　而高之必成直錐是以謂之直錐之截體依前例分
　為九體其四塹堵雖體勢不同而容積皆等故用三
　歸而合也若前體底靣長廣不可為比例亦依四角
　斜線引而高之止成鋭脊終不成錐體是以謂之鋭
　脊之截體如前分為九體其四塹堵體勢既異而大
　小復殊故用三歸必不合也鋭靣直體有此二等不
　可不知也
　　二十則
鋭靣圓體求積
　　　　　　　　　設鋭靣圓體靣徑六尺底徑八
　　　　　　　　　尺高一十二尺求積法曰置靣
　　　　　　　　　徑自乘(得三十/六尺)底徑自乘(得六/十四)
　　　　　　　　　(尺/)兩徑相乘(得四十/八尺)三數並(共/一)
　(百四十/八尺)以高乘之(得一千七百/七十六尺)再十一乘四十二除
　得四百六十五尺一寸四分有竒即所求
　解曰此與鋭靣方體法同元當用三歸得鋭靣方體
　積再十一乘十四除為本積今用十一乘四十二除
　者以三因十四得四十二以四十二除猶三歸又十
　四除也
　　二十一則
鋭面撱圓體求積
　設鋭面撱圓體面大徑四尺小徑二尺底大徑八尺
　　　　　　　　　小徑六尺高一十二尺求積法
　　　　　　　　　曰倍靣大徑加底大徑以靣小
　　　　　　　　　徑乘之(得三十/二尺)另倍底大徑加
　　　　　　　　　靣大徑以底小徑乘之(得一百/二十尺)
　兩數並(共一百五/十二尺)以高乘之(得一千八百/二十四尺)再以十一
　乘八十四除得二百三十八尺八寸五分有竒即所
　求
　解曰此與鋭靣直體法同元當用六歸得鋭靣直體
　積再十一乘十四除為本積今以八十四除者以六
　因十四得八十四以八十四除猶六歸又十四除也
　　二十二則
諸鋭靣體求積
　設鋭靣六邊體靣每邊廣一尺中長一尺七寸三分
　二釐(所謂中長者乃邊與邊相對之/度非角與角相對之度也底同)底每邊廣二尺
　　　　　　　　　　　　　　　中長三尺四寸
　　　　　　　　　　　　　　　六分四釐高四
　　　　　　　　　　　　　　　尺求積法曰置
　　　　　　　　　　　　　　　高以底長折半
　乘之(得六尺九寸/二分八釐)以兩長相減折半(得八寸六/分六釐)除之
　得八尺為錐高另三因底邊二尺(得六/尺)以底長之半
　乘之(得十尺零三/寸九分二釐)以錐高八尺乘之三歸之(得二十/七尺七)
　(寸一/分强)為錐積另三因靣邊一尺(得三/尺)以靣長之半乘
　之(得二尺五寸/九分八釐)以原高減錐高餘四尺乘之三歸之
　(得三尺四寸/六分四釐)為虚積以虚積減錐積餘二十四尺二
　寸四分八釐即所求
　解曰凡鋭靣體底靣長廣能為比例者皆諸錐之截
　體既得錐積復得體外虚積相減之餘即為所求之
　實積然欲求錐積必先求錐高錐高甲丙與元高甲
　丁之比例若底長之半甲乙與底靣兩半長之較線
　己乙也法以底長之半乘高以兩半長之較線除之
　者乃借乙己與己戊之比例(己戊即/甲丁)因甲乙以求甲
　丙也凡鋭靣體俱同此法
　　二十三則
求錐體之正高
　設方錐底方十尺斜高一十三尺求正高法曰置斜高
　自乘(得一百六/十九尺)另以底方折半自乘(得二十/五尺)兩數相
　　　　　　　　　减(餘一百四/十四尺)平方開之得一十
　　　　　　　　　二尺即所求
　　　　　　　　　解曰此勾弦求股法也(六巻/二則)凡
　　　　　　　　　求諸錐體之積須得諸錐正高
　自傍面量者乃斜高非正高也自頂至底中心方為
　正高方錐係偶邊故折底長為勾如遇竒邊則求底
　中心至邊之度為勾(本巻/七則)
　　二十四則
立方以積求邊一法(即開/立方)
　設立方積三千三百七十五尺求方邊法曰置積于
　中為實先商十尺于左下法亦置十尺于右自乘再
　乘(得一/千尺)除實(餘二千三百/七十五尺)三因下法十尺(得三/十尺)為方
　法次商五尺置于左初商十尺之次下法亦置五尺
　于初商十尺之次(共一十/五尺)以次商五尺徧乘之(得七/十五)
　(尺/)為廉法再以方法乘廉法(得二千二/百五十尺)除實(餘一百/二十五)
　(尺/)又置次商五尺自乘再乘(得一百二/十五尺)為隅法除實
　恰盡合左初商次商得一十五尺即所求
　解曰初商自乘再乘大方積也次商五尺乘下法十
　　　　　　　　　　　　　　　尺得五十尺即
　　　　　　　　　　　　　　　方廉甲乙丙丁
　　　　　　　　　　　　　　　一側面之平積
　　　　　　　　　　　　　　　也(丁乙五尺丁/丙十尺相乘)
　　　　　　　　　　　　　　　(得五/十尺)以初商乘
　　　　　　　　　　　　　　　之必得一方廉
　　　　　　　　　　　　　　　之積(每一方廉/積五百尺)
　　　　　　　　　　　　　　　若以方法三十
　　　　　　　　　　　　　　　尺乘之則得三
　方廉之積(三方廉/皆等)又以次商五尺乘下法五尺得二
　十五尺即戊己庚辛長廉一方面之平積也(戊己五/尺戊庚)
　(亦五尺相乘/得二十五尺)以初商乘之必得一長亷之積(每一長/廉積二)
　(百五/十尺)若以方法三十尺乘之則得三長廉之積(三長/廉皆)
　(等/)今以次商五尺徧乘下法十五尺得七十五尺即
　方廉之側面長亷之方面兩平積也總以方法三十
　尺乘之即得三方廉三長廉之共積矣又次商五尺
　自乘再乘得一百二十五尺即隅方積以三方廉附
　于大方之三面以三長廉補方廉之缺又以一隅方
　補長廉之缺八體凑合則成一縱廣皆一十五尺之
　立方矣
　　二十五則
立方以積求邊二法
　設立方積三百六十五萬二千二百六十四尺求方
　邊法曰置積于中為實先商一百尺于左下法亦置
　一百尺于右自乘再乘(得一百/萬尺)除實(餘二百六十五/萬二千二百六)
　(十四/尺)三因下法一百尺(得三/百尺)為方法次商五十尺置
　于左初商一百尺之次下法亦置五十尺于初商一
　百尺之次(共一百/五十尺)次商五十尺徧乘之(得七千/五百尺)為廉
　法以方法乘廉法(得二百二/十五萬尺)除實(餘四十萬零二千/二百六十四尺)
　又以次商自乘再乘(得一十二/萬五千尺)為隅法除實(餘二十/七萬七)
　(千二百六/十四尺)復三因下法一百五十尺(得四百/五十尺)為方法
　三商四尺于左初商次商一百五十尺之次下法亦
　置四尺于初商次商一百五十尺之次(共一百五/十四尺)以
　三商四尺徧乘之(得六百一/十六尺)又為廉法以方法乘廉
　法(得二十七萬/七千二百尺)除實(餘六十/四尺)又以三商四尺自乘再
　乘(得六十/四尺)為隅法除實恰盡合左初次三商共得一
　百五十四尺即所求
　解曰此與前則同但彼二位此三位耳設三商又不
　盡復三因初次三商為方法四商之倣此
　　二十六則
方體以積求邊一法(即帶縱/開立方)
　設方體積二千九百二十五尺長廣相等高朒二尺
　求各度法曰置積于中為實初商十尺自乘又以朒
　二尺減十尺餘八尺乘之(得尺/百)除實(餘二千一百/二十五尺)倍
　八尺加初商十尺(共二十/六尺)為方廉法又倍初商十尺
　加八尺(共二十/八尺)為長廉法次商五尺置于初商之次
　以初商十尺乘方廉法(得二百/六十尺)以次商五尺乘長廉
　法(得一百/四十尺)兩數並(共四/百尺)以次商五尺乘之(得二/千尺)除實
　(餘一百二/十五尺)又置次商五尺自乘再乘(得一百二/十五尺)為隅
　法除實恰盡合初商次商共得一十五尺即底方之
　度減高朒二尺餘一十三尺即高度
　解曰初商自乘大方之底積又減二尺乘之高朒于
　縱及廣也倍八尺加十尺為方廉法者以方廉廣十
　尺者一廣八尺者二也又以十尺乘之者三方廉之
　　　　　　　　　　　　　　　長皆十尺也倍
　　　　　　　　　　　　　　　十尺加八尺為
　　　　　　　　　　　　　　　長廉法者以長
　　　　　　　　　　　　　　　廉長八尺者一
　　　　　　　　　　　　　　　長十尺者二也
　　　　　　　　　　　　　　　又以次商五尺
　　　　　　　　　　　　　　　乘之者三長廉
　　　　　　　　　　　　　　　之廣皆五尺也
　　　　　　　　　　　　　　　又並六廉以五
　尺乘之者六廉之厚皆五尺也餘同前則○改設前
　積為三千二百四十三尺三寸七分五釐初商十尺
　次商五尺仍餘積三百一十八尺三寸七分五釐又
　以朒二尺減初次兩商十五尺餘十三尺倍之加十
　五尺共四十一尺為方廉法倍十五尺加十三尺共
　四十三尺為長廉法三商五寸于初次兩商一十五
　尺之次以初次兩商十五尺乘方廉法得六百一十
　五尺以三商五寸乘長廉法得二十一尺五寸並兩
　數共六百三十六尺五寸又以三商五寸乘之得三
　百一十八尺二寸五分除實餘一寸二分五釐陞二
　位作一百二十五寸又置三商五寸自乘再乘得一
　百二十五寸除實恰盡合初次三商得一十五尺五
　寸為底方之度减高朒二尺餘一十三尺五寸為高
　度○餘積一寸二分五釐陞二位何也葢體以縱廣
　及高各一尺為積一尺一尺實積千寸取十分尺之
　一為寸是一寸而實積百寸也故寸以下皆陞二位
　　二十七則
方體以積求邊二法
　設方體積四千二百七十五尺長廣相等高多四尺
　求各度法曰置積于中為實初商十尺自乘又以多
　四尺並十尺共十四尺乘之(得一千/四百尺)除實(餘二千八/百七十五)
　(尺/)倍十四尺加初商十尺(共三十/八尺)為方廉法倍初商
　十尺加十四尺(共三十/四尺)為長廉法次商五尺置于初
　商之次以初商十尺乘方廉法(得三百/八十尺)以次商五尺乘
　長廉法(得一百/七十尺)兩數並(共五百/五十尺)又以次商五尺乘之
　(得二千七/百五十尺)除實(餘一百二/十五尺)又置次商五尺自乘再乘
　(得一百二/十五尺)為隅法除實恰盡合初次兩商共得一十
　五尺即底方之度加高多四尺共一十九尺即高度
　解同前
　　二十八則
直體以積求邊一法
　設直體積七千二百尺高一十二尺廣朒于長十尺
　求長廣法曰置積以高除之(得六/百尺)四因之(得二千/四百尺)叧
　置廣朒于長十尺自乘(得一/百尺)兩數並平方開之(得五/十尺)
　減廣朒于長十尺(餘四/十尺)折半得二十尺即廣加十尺
　得三十尺即長
　解曰以高除積所得者直體底積也故平方帶縱開
　之即得所求也
　　二十九則
直體以積求邊二法
　設直體積三千一百三十五尺高多長四尺長多廣
　四尺求各度法曰置積于中為實初商十尺以十尺
　減長多廣四尺餘六尺乘之又以十尺加高多長四
　尺共十四尺乘之(得八百/四十尺)除實(餘二千二百/九十五尺)列十尺
　六尺十四尺為方廉法並十尺六尺十四尺共三十
　尺為長廉法次商五尺置于初商之次方廉法維乘
　以六尺乘十尺(得六/十尺)十尺乘十四尺(得一百/四十尺)十四尺
　乘六尺(得八十/四尺)並之(共二百八/十四尺)又以次商五尺乘長
　廉法(得一百/五十尺)兩數並(共四百二/十四尺)再以次商五尺乘之
　(得二千一/百七十尺)除實(餘一百二/十五尺)又置次商五尺自乘再乘
　(得一百/十五尺)　為隅法除實恰盡合初次兩商共一十五
　尺即長増四尺共一十九尺即高減長四尺餘一十
　一尺即廣
　解曰初商十尺為大方之長減四尺餘六尺為廣増
　　　　　　　　　四尺共一十四尺為高故兩乘
　　　　　　　　　得大方積大方三面之平積即
　　　　　　　　　三方廉之底積也而大方之三
　　　　　　　　　面各不等以廣六尺乘長十尺
　得甲乙丙丁面平積以長十尺乘高一十四尺得戊
　己甲乙面平積以高一十四尺乘廣六尺得已庚乙
　丁面平積故列三位為方廉法維乘也又大方三稜
　之度即三長廉之高也而大方三稜亦不等甲乙稜
　十尺乙丁稜六尺乙己稜一十四尺故並三數為長
　　　　　　　　　　　廉法也餘同前解
　
　
　
　　三十則
渾圓以積求徑
　設渾圓積一千七百六十七尺八分五釐七毫有竒
　求圓徑法曰置積二十一乘十一除(得三千三百/七十五尺)立
　方開之得一十五尺即所求
　解曰十一與二十一渾圓立方之比例也(本巻十/三則)二
　十一乘十一除令渾圓化為相當之立方故立方開
　之得方邊即得圓徑也
　　三十一則
渾撱圓以積求徑
　設渾撱圓積二千二百三十九尺二寸八分五釐有
　竒大徑多小徑四尺求兩徑法曰置積二十一乘十
　一除(得四千二百/七十五尺)以帶縱立方開之得一十五尺即
　小徑加多四尺得一十九尺即大徑
　解曰渾㨊圓與方體之比例亦若渾圓與立方故二
　十一乘十一除帶縱立方開之得方體之廣及高即
　渾撱圓之兩徑也
　　三十二則
三乘還原(即開三/乘方)
　設三乘積六百二十五尺求還原法曰置積為實平
　方開之(得二十/五尺)再以平方開之得五尺即所求
　解曰以五自乘再乘三乘得六百二十五即所謂三
　乘方也反求元數即所謂開三乘方也三乘原無形
　體可言但法類于開平方立方故亦謂之方耳○從
　此推之一次平方一次立方可開五乘方三次平方
　可開七乘方
　　三十三則
委粟求積
　設委粟底周八十八尺高八尺八寸求積法曰置周
　自乘(得七千七百/四十四尺)以高乘之(得六萬八千一百/四十七尺二寸)再七
　乘二百六十四除得一千八百零六尺九寸三分有
　竒即所求
　解曰此即圓錐也圓形與周上方形之比例若七與
　　　　　　　　八十八(二巻/五則)凡兩體等高者體與
　　　　　　　　體之比例若底與底圓體與周上
　　　　　　　　等高方體之比例必亦若七與八
　　　　　　　　十八今圓錐居圓體三之一以三
　乘八十八得二百六十四則是圓錐與周上等高方
　體之比例必若七與二百六十四矣
　　二十四則
倚壁委粟求積
　　　　　　　　　　　　　設倚壁委粟周四十
　　　　　　　　　　　　　四尺高八尺八寸求
　　　　　　　　　　　　　積法曰置周自乘(得/一)
　　　　　　　　　　　　　(千九百三/十六尺)以高乘之
　(得一萬七千零/三十六尺八寸)再七乘一百三十二除得九百零三
　尺四寸六分有竒即所求
　解曰此圓錐之半也半錐居全錐二之一半周上方
　體(與圓錐等/高下同)居全周上方體四之一故其比例為七
　與一百三十二也
　　三十五則
倚外角委粟求積
　設倚外角委粟周六十六尺高八尺八寸求積法曰
　　　　　　　　　　　　　置周自乘(得四千三/百五十六)
　　　　　　　　　　　　　(尺/)以高乘之(得三萬/八千三)
　　　　　　　　　　　　　(百三十二/尺八寸)再七乘一
　　　　　　　　　　　　　百九十八除得一千
　三百五十五尺二寸即所求
　解曰此圓錐四之三也與全周上方體(與圓錐等/高下同)之
　
　
　
　
　
　
　
　
　
　
　
