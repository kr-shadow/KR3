#+TITLE: 山海經廣注-清-吳任臣
#+DATE: 2018-05-12 10:18:55
#+SOURCE: github.com/kanripo/KR3l0091 master d53e682e                
欽定四庫全書　　　　　子部十二
　山海經廣注　　　　　　小説家𩔖二(異聞之屬/)
　　提要
　　　　(臣/)等謹案山海經廣注十八巻
　　　國朝呉任臣撰任臣有十國春秋已著録是書
　　　　因郭璞山海經注而補之故曰廣注於名物
　　　　訓詁山川道里皆有所訂正雖嗜竒愛博引
　　　　據稍繁如堂庭山之黄金青邱山之鴛鴦雖
　　　　販婦傭奴皆識其物而旁徵典籍未免贅疣
　　　　然掎摭宏富多足為考證之資所列逸文三
　　　　十四條自楊慎丹鉛録以下十八條皆明代
　　　　之書所見實無别本其為稗販誤記無可致
　　　　疑至應劭漢書注以下十四條則或古本有
　　　　異亦頗足以廣見聞也舊本載圖五巻分為
　　　　五𩔖曰靈祇曰異域曰獸族曰羽禽曰鱗介
　　　　云本宋咸平舒雅舊稿雅本之張僧繇其説
　　　　影響依稀未之敢據其圖亦以意為之無論
　　　　不真出雅與僧繇即説果確實二人亦何由
　　　　見而圖之故今惟録其注圖則從刪又前列
　　　　引用書目五百三十餘種多採自𩔖書虚陳
　　　　名目亦不瑣録焉乾隆四十六年九月恭校
　　　　上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
欽定四庫全書
　山海經廣注卷一
　　　　　　　　　　　　　仁和吳任臣注
　　南山經
南山經之首曰䧿山(任臣案今本作鵲三才圖會有鵲/山之神即此山也又濟南汝寧太)
(原順徳皆有鵲山搜神記仲子𨼆于鵲山蓋濟南鵲山/通鑑李世民與竇建徳戰西薄汜水南屬鵲山汝寧鵲)
(山也/非此)其首曰招揺之山(任臣案王崇慶釋義云既曰鵲/山又曰其首曰招揺之山是一)
(山而二名或兩山相並也任昉/述異記曰招揺山亦名鵲山)臨于西海之上(郭曰在/蜀伏山)
(山南之西頭/濵西海也)多桂(郭曰桂葉似枇杷長二尺餘廣數寸/味辛白花叢生山峰冬夏常青間無)
(雜木吕氏春秋曰招搖之桂之任臣案王會解自深桂/注自深南蠻也楚辭嘉南州  炎徳兮麗桂樹之冬榮)
(山海經圖贊曰桂生南裔拔萃岑嶺廣/莫熙葩淩霜津潁氣王百藥森然雲挺)多金玉有草焉
其狀如韭(郭曰璨曰韭音九爾/雅云霍山亦多之)而青華其名曰祝餘(郭/曰)
(或作/桂荼)食之不饑(任臣案駢雅曰祝餘療饑草也徐氏蹇/修賦云采石蕈以夕春兮羞祝餘以鼂)
(餔圖贊云祝荼嘉/草食之不饑即此)有木焉其狀如穀而黑理(郭曰榖楮/也皮作紙)
(璨曰穀亦名構名穀/者以其食如穀也)其華四照(郭曰言有光燄也若木/華赤其光照地亦此𩔖)
(也見離騷經元任臣案梁簡文帝相宫寺碑四照吐芬/五衢異色梁  帝集苣亂九衢花含四照又啟云昔住)
(陽臺雖逢四照李百藥賦翫四照於花叢庾子山啟花/開四照惟見其榮又詩五衢開辨路四照起文烽王巾)
(頭陀寺碑九衢之草千計四照之花萬品晉書四照開/春華萬寶成秋實顧野王詩争攀四照花競戲三條術)
(王勃乾元殿頌四照霏紅間靈葩于右墄王氏華平頌/五衢四照未數山經韻府羣玉云即若草木其光四照)
(本/此)其名曰迷穀(任臣案吳淑木賦迷穀四照之異文玉/五色之竒駢雅曰迷穀四照楊榣七脊)
(述異記云迷穀出招揺山事物紺珠云迷穀如楮而黑/理王世貞騷曰佩迷穀之  琅兮修途向乎叢林吳國)
(倫書云疑網暫撤迷穀在躬圖贊曰爰有嘉樹産/自招揺厥華流光上映垂霄佩之不惑潛有靈標)佩之
不迷有獸焉其狀如禺而白耳(郭曰禺似獼猴而大赤/目長尾今江南山中多)
(有説者不了此物名禺作牛字圖亦/作牛形或作猴皆失之也禺字音遇)伏行人走其名曰
狌狌食之善走(郭曰生生禺獸狀如猿伏行交足亦此/𩔖也見京房易  任臣案淮南萬畢術)
(曰婦終知來狌狌知往王㑹解州靡以費費都郭生生/即狌狌也太微經曰狌染齒于酒忘其努取圖贊曰狌)
(狌似猴走立行伏櫰木挺力少/辛明目蜚亷迅足豈食斯肉)麗􁋙之水出焉(郭曰􁋙/音作几)
而西流注于海其中多育沛(郭曰/未詳)佩之無瘕疾(郭曰瘕/蟲病也)
(經任臣案内/  癥瘕之疾)
又東三百里曰堂(郭曰一/作常)庭之山多棪木(郭曰棪别名/連其子似奈)
(而赤可食音剡賦任臣案爾雅棪/速其曹毗魏都  果則谷棪山楟)多白猿(郭曰今猿似/獼猴而大臂)
(脚長便㨗色有黑有黄鳴其聲哀先任臣案圖贊曰白/猿肆巧由基撫弓應眄而號神有  中數如循環其妙)
(無/窮)多水玉(郭曰水玉今水精也相如上林賦曰水玉磊砢赤/松子所服見列仙傳  任臣案庾肩吾啟云競爽)
(雲珠爭竒水玉李賀詩暗佩清臣敲水玉又玻璃亦名水玉/圖贊曰水玉沭浴潛映洞淵赤松是服靈蜕乗煙吐納六氣)
(升降/九天)多黄金(任臣案説文五金黄為之長地鏡圖云黄金之/氣赤夜有光或云上有薤下有金又黄金有沙)
(金麩金橄欖葉子胯子之名不可盡述見寳貨辨疑又事/物紺珠有珄金蔓苔楊邁麟趾閻浮檀之屬皆黄金也)
又東三百八十里曰猨翼之山(任臣案楊慎𥙷注曰山/險難登猨亦須翼諺所)
(謂猢孫愁也又淮南子/云臨蝯昡之岸亦此義)其中多怪獸水多怪魚(郭曰凡/言怪者)
(皆謂貌狀倔竒不常也尸子曰徐偃王好怪沒/深水而得怪魚入深山而得怪獸者多列于庭)多白玉
多蝮虫(郭曰蝮虫色如綬文鼻上有針大者百餘斤一/名反鼻虫古虺字  任臣案楚辭蝮蛇蓁蓁是)
(也蝮大/而虺小)多怪蛇多怪木不可以上
又東三百七十里曰杻陽之山(郭曰/音紐)其陽多赤金(郭曰/銅也)
(之任臣案經中銅自名赤銅赤金者紫磨金𩔖爾雅謂/  鏐也冦宗奭云顆塊金其色深赤又外國五種波斯)
(紫磨金林邑赤金後陶氏亦/以赤金為銅蓋本郭之誤)其隂多白金(郭曰銀也見/爾雅山南為)
(陽山北為隂鉛任臣案説文鋈白金也梵書謂之阿路/巴管子上有  下有銀地鏡圖曰上有葱下有銀寳藏)
(論銀有十七種又外國四種/其産銀谷者稱銀笋銀牙)有獸焉其狀如馬而白首
其文如虎而赤尾其音如謡(郭曰如/人歌聲)其名曰鹿蜀(任臣/案駢)
(雅曰鹿蜀虎文馬也又五侯鯖云鹿蜀祖陽山獸杻字/之譌也崇禎時鹿蜀見于閩南崇徳吳爾壎作詩紀之)
佩之宜子孫(郭曰佩謂帶其皮尾首任臣案圖贊曰鹿/蜀之獸馬質虎文攘  吟鳴矯足騰羣佩)
(其皮尾子/孫如雲)怪水出焉而東流注于憲翼之水其中多𤣥
龜其狀如龜而鳥首虺尾(郭曰虺/鋭尾)其名曰旋龜其音如
判木(郭曰如/破木聲)佩之不聾可以為底(郭曰底躪也為猶治/也外傳曰疾不可為)
(一作底猶病愈也目任臣案本草拾遺曰鶚龜生南海/狀如龜二三尺兩  在側如鶚李時珍釋云山海經旋)
(龜鳥首虺尾乃此𩔖也又嶺南異聞言海龜鷹首鷹吻/大者方徑丈其形狀亦與此𩔖駢雅曰旋龜鳥首􁘧龜)
(鵞首皆水族也圖贊云聲如破木號曰旋龜/修辟似黽厥鳴如鴟人魚𩔖䱱出于洛伊)
又東三百里柢山(郭曰音蔕祗任/臣案一作  山)多水無草木有魚焉
其狀如牛陵居蛇尾有翼其羽在魼下(郭曰亦/作脅)其音如
留牛(郭曰莊子曰執犂之狗謂此牛也/穆天子傳曰天子之狗執虎豹)其名曰鯥(郭曰/音六)
(蛇任臣案圖贊云魚號曰鯥處不在水厥狀如牛鳥翼/  尾隨時𨼆見倚乎生死又江賦鯪鯥踦􁔸于垠隒又)
(曰潛鵠魚牛亦鯥也陳禹謨駢志云鯥魚陵居明睿宗/江漢賦鋭蛇尾之鯥兮徐應秋談薈云觟翼在膞謂此)
冬死而夏生(郭曰此亦蟄𩔖也謂之死/者言其蟄無所知如死耳)食之無腫疾(任/臣)
(案淮南子云/下氣多􁁜)
又東四百里曰亶爰之山(郭曰音蟬亶任臣案武/林江暉著  爰集取此)多水
無草木不可以上(郭曰言/崇峭也)有獸焉其狀如狸而有髦其
名曰𩔖(郭曰𩔖或作沛髦或作髮澤任臣案列子曰亶/爰之獸自孕而生曰𩔖河  之鳥視而生曰鶂)
自為牝牡食者不妒(郭曰莊子亦曰𩔖自為雌雄而化/今貆猪亦自為雌雄  任臣案陳)
(藏器曰靈貓生南海山谷狀如貍自為牝牡異物志云/靈貍一體自為陰陽劉郁西域記云黑闕丹出香狸文)
(似土豹段成式言香狸有四外腎自能牝牡詳考諸説/則𩔖為靈貍無疑也楊慎𥙷注曰今雲南蒙化有此獸)
(土人謂之香髦具兩體二十八宿真形圖心房二宿皆/具兩體星禽家演房宿為兔心宿為狐今之兔有雌無)
(雄撑目而孕狐有兩體故能媚惑亶爰之𩔖自為牝牡/又何疑焉再考此獸名𩔖蓋種無異同雄亦𩔖雌雌亦)
(𩔖雄𩔖字之義愈益可明圖贊云𩔖之為獸一體兼二/近取諸身用不假器窈窕是佩不知妒忌程良孺讀書)
(考定曰楚辭乗赤豹兮載文貍王逸注云神貍而不言/其狀考南山經亶爰之山有獸名𩔖其狀如狸其文如)
(豹疑即/此物也)
又東三百里曰基山其陽多玉其陰多怪木有獸焉其
狀如羊九尾四耳其目在背其名曰猼訑(郭曰博施二/音施一作陁)
(駢任臣案元覽作䍸􁀙字彚作䍸䍫讀書考定作縳訑/  雅曰羊九尾而四耳曰猼訑又事物紺珠云䍸䍫似)
(羊九尾四目彚雅曰䍸似羊四耳無尾目附于背五侯/鯖云猼訑墓山獸互有異同皆誤也圖贊曰猼􁀿似羊)
(眼反在背視之則竒推之無怪若欲不恐厥皮可/佩篇海父云􁤯似羊四耳九尾目附于背即此獸)佩之
不畏(郭曰不/知恐畏)有鳥焉其狀如鷄而三首六目六足三翼
其名曰􁔼􁔺(郭曰􁔼􁔺急性􁔼孚二音覽任臣案駢雅/曰􁔼􁔺六足鵸䳜三首元  云􁔼􁔺六足)
(而三首或作鷩􁔺廣雅曰南方有鳥焉三首六目六足/三翼其名曰鷩􁔺圖贊云鳥首虺尾其名旋龜􁔼􁔺六)
(足二翅並翬又事物紺珠載鳺􁔺/三首六目六翼六足與此鳥差𩔖)食之無卧(郭曰使/人少眠)
又東三百里曰青丘之山(郭曰亦有青丘國在海外水/經云即上林賦云秋田于青)
(丘大任臣案淮南子堯繳大風于青丘之澤劉峻辨命/論  風立于青丘唐昭仁寺碑大風之作梗青丘有苗)
(之稱亂丹浦王勃九成宫頌命繳青丘桃野見其亡之/兆沈約詩煙極晞丹水月表望青丘許敬宗詩青丘絢)
(春組丹谷耀華林儲光羲詩軒后青丘埋猰㺄趙時春/禦敵論云奮青丘之神劒還紫宫于彞庚即斯地也十)
(洲記曰青丘山上有紫宫天真仙/女多逰于此乃海外青丘山非此)其陽多玉其陰多青
䨼(郭曰䨼黝屬音瓠六任臣案尚書大傳青丘出青䨼/今石青白青之屬  書索𨼆云善丹曰雘从丹善青)
(曰䨼/从青)有獸焉其狀如狐而九尾(郭曰即九尾狐徳任臣/案孝經援神契  至鳥)
(獸則狐九尾田俅子曰殷湯為天子白狐九尾孫氏瑞/應圖曰王者不傾于色則九尾狐至又曰王法修明三)
(才得所見九尾狐至春秋運斗樞云璣星得則狐九尾/吕氏春秋禹行塗山有白狐九尾造于禹王褒講徳論)
(昔文王應九尾狐而東國歸春秋元命苞云天命文王/以九尾狐東觀漢紀元和二年九尾狐見古今注章帝)
(時白狐九尾見信都魏畧云文帝欲受禪郡國奏九尾/狐見于譙陳宋符瑞志黄初元年九尾狐又見甄城北)
(史天平八年光州獲九尾狐以獻張協七命云苑戲九/尾之禽蓋謂狐也又王會解青丘狐九尾乃青丘國也)
(兩青丘皆有九/尾狐此所未審)其音如嬰兒能食人食者不蠱(郭曰噉/其肉令)
(人不逄妖邪之/氣或曰蠱蠱毒)有鳥焉其狀如鳩(任臣案班鳩一名祝/鳩又名鵓鳩其小者)
(曰荆鳩曰楚鳩鳩之子曰䳕/鳩曰役鳩曰糠鳩名𩔖不一)其音若呵(郭曰如人/相呵呼聲)名曰
灌灌(郭曰或作濩濩厥任臣案駢雅曰灌灌鳩屬也圖/贊曰厥聲如訶  形如鳩佩之辨惑出自青丘又)
(陶潛詩青丘有竒鳥自言獨見/爾本為迷者生又以喻君子)佩之不惑英水出焉南
流注于即翼之澤其中多赤鱬(郭曰/音懦)其狀如魚而人面
(任臣案圖贊云赤鱬之物魚身人頭劉會孟曰磁州亦/有孩兒魚四足長尾聲如嬰兒啼其膏然之不滅据劉)
(所説乃/䱱魚也)其音如鴛鴦(任臣案鴛鴦古今注謂之匹鳥湼/槃經謂之婆羅迦隣提或曰雄鳴)
(曰鴛雌鳴曰鴦又/鸂鷘一名紫鴛鴦)食之不疥(任臣案説文疥搔也又疥/與痎通小瘧也左傳齊侯)
(疥遂痁後/魏李繪説)
又東三百五十里曰箕尾之山其尾踆于東海多沙石
(郭曰踆古蹲字/言臨海上音存)汸水出焉(郭曰/音芳)而南流注于淯(郭曰音/育  任)
(臣案水經淯水出𢎞農盧氏縣攻離山九域志金州洵/陽縣有淯水晉升平三年桓温與范汪北討列營淯水)
其中多白玉凡䧿山之首自招揺之山以至箕尾之山
凡十山二千九百五十里其神狀皆鳥身而龍首其祠
之禮毛(郭曰言擇牲取其毛色也/周官曰陽祀用騂牲之毛)用一璋玉瘞(郭曰半/圭為璋)
(瘞埋/也)糈用稌米(郭曰糈祀神之米名先吕反今江東音/所一音壻稌稌稻也他覩反糈或作疏)
(非也内任臣案詩云豐年多黍/多稌  則牛宜稌今之糯稻)一璧稻米白菅為席(郭/曰)
(菅茅屬/也音間)
南次二經之首曰柜山(郭曰/音矩)西臨流黄北望諸毗東望
長右(郭曰皆/山名)英水出焉西南流注于赤水其中多白玉
(郭曰尸子曰水方折/者有土員折者有珠)多丹粟(郭曰細丹沙如粟也如任/臣案雷斆曰白庭砂  帝)
(珠于訐大蘇頌曰辰砂小者如石榴子皆/丹粟也張衡南都賦緑碧紫英青䨼丹粟)有獸焉其狀
如䐁有距其音如狗吠其名曰狸力(郭曰一作狸刀狸/任臣案駢雅云)
(力距/䐁也)見則其縣多土功有鳥焉其狀如䲭而人手(郭曰/其脚)
(如人手䲭音處脂反如任臣案篇海云鴸鳥䲭目人首/事物紺珠亦云鴸身  䲭人面人掌乙酉嵗夏六月有)
(鳥止于杭之慶春門上三日足如小兒面/若老人形其鳴曰鴸或以為即鴸鳥也)其音如痺(郭/曰)
(未詳鳥任臣案字彚痺/音脾  名䳺鶉之雌者)其名曰鴸(郭曰音株鴸任臣案/五音集韻  或从佳)
其鳴自號也見則其縣多放士(郭曰放放逐或作效也/  任臣案圖贊曰彗星)
(横天鯨魚死浪鴸鳴于邑賢士見放厥理至微言之無/况又陶潛讀山海經詩鵃鵝見城邑其國有放士念彼)
(懐王世當時數來止或云鵃鵝當作鴅鴸黄/省曾詩云宛彼鴸鳥鳴放士真堪哀即此)
東南四百五十里曰長右之山無草木多水有獸焉其
狀如禺而四耳其名長右(郭曰以山出此獸因以名之/  任臣案圖贊曰長右四耳)
(厥狀如猴實為水祥見則横流彘虎其身厥尾如牛元/覽云長右也䍸􁀙也四耳之獸也駢雅云狌狌長右舉)
(父皆禺/屬也)其音如吟(郭曰如人/呻吟聲)見則郡縣大水(任臣案郡/縣之稱非)
(三代前語此/為後人所增)
又東三百四十里曰堯光之山其陽多玉其隂多金有
獸焉其狀如人而彘鬛穴居而冬蟄其名曰猾褢(郭曰/猾懐)
(兩音御任臣案褢古懐字漢𨽻苑鎮碑畏威褢徳是也/太平  覽作􁀙襄廣博物志作猾褢皆誤駢雅曰猾褢)
(如人而彘鬛礋􁀙獸身而羊首汪/若海麟書云以燕伐燕猾褢是逰)其音如斵木(郭曰如/人斫木)
(聲/)見則縣有大繇(郭曰謂作役也或曰其縣是亂役任/臣案圖贊曰猾褢之獸見則興  膺)
(政而出匪亂不適天下有道幽形匿跡黄省/曾讀山海經詩國邑有大繇康莊行猾褢)
又東三百五十里曰羽山(郭曰今東海祝其縣西南有羽/山即鯀所殛處計此道里不相)
(應似非也一任臣案禹貢注羽山在郯城縣七十里十/道志羽潭  名羽池東有羽山郡國志云鍾離泳城有)
(羽山其水恒清牛羊不飲劉㑹孟曰淮/安贑榆縣有羽山經所紀未詳是非)其下多水其上
多雨無草木多蝮虫(郭曰蚖也虺任臣案蚖乃􁡠宇/之誤􁡠即  字謂虺名􁡠非)
又東三百七十里曰瞿父之山(郭曰/音劬)無草木多金玉
又東四百里曰句餘之山(郭曰今在㑹稽餘姚縣南句/餘縣北故此二縣因此為名)
(云見張氏地理志之任臣案逸周書有句餘此山以地/名也亢倉言勾越  餘者非一統志云在慈谿西南四)
(十/里)無草木多金玉
又東五百里曰浮玉之山(任臣案楊慎𥙷注曰浮玉即/金山也唐明皇改浮玉為金)
(山前人詩天將白玉浮諸水帝以黄金姓此山又劉會/孟曰浮玉之山有二在歸安者為小浮玉在孝豐者為)
(大浮玉苕水出其陰然經云北望具區則山在具區南/非金山明矣一統志浮玉山在湖州城南七里玉湖中)
(巨石如積波不以水盈縮故名天目山志曰天目一名/浮玉山見山海經疑非是陸龜蒙詩入雲搆浮玉宛與)
(崑閬匹注云太湖乃仙家浮玉之北宅/也又西海之西亦有浮玉山見拾遺記)北望具區(郭曰/具區)
(今吳縣西南太湖也尚書謂之震澤吳任臣案周禮職/方氏揚州其澤曰具區爾雅十藪云  越之間有具區)
(吕覽云菜之美者具區之菁陸廣微吳地記云今吳縣/西南太湖中有包山越絶曰太湖周迴三萬六千頃亦)
(曰五湖楊州記云太湖/一名震澤一名洞庭)東望諸毗(郭曰/水名)有獸焉其狀如
虎而牛尾其音如吠犬其名曰彘是食人(任臣案事物/紺珠曰長彘)
(出湖州浮玉山如猴四耳虎身牛尾聲如/犬吠即斯獸也異物彚苑引經亦作長彘)苕水出于其
陰(任臣案苕水有兩源一源出天目/山一源自獨松嶺合浮玉山水)北流注于具區(任/臣)
(案水經注曰謝康樂云山海經浮玉之山在句餘東便/是句餘縣之東山乃應入海具區今在餘姚鳥道山北)
(何由北望具區也言洞庭南口有羅浮山髙三千六百/丈會稽山宜直湖南又有山陰溪水入焉山陰縣西四)
(十里有二溪東溪廣一丈九尺冬煖夏冷西谿廣三丈/五尺冬冷夏煖二谿北出行三里至徐村合成一谿廣)
(五丈餘而温凉又雜蓋山海經所謂苕水也北經羅浮/山而下注于太湖故言出其陰入于具區謝言山水微)
(與今時不合/未足据也)其中多鮆魚(郭曰鮆魚狹薄而長頭大者/尺餘太湖中今饒之一名刀)
(魚音祚啟反所任臣案爾雅鮤鱴刀是也即鰽魚異物/志云是鰽鳥  化故腹中有鳥腎二枚魏武食制謂之)
(望魚本草謂之鱭魚楊慎異魚圖贊浮王之山北/望具區苕水出焉中多鮆魚蝴蝶所化列薎長鬚)
又東五百里曰成山(任臣案劉會孟曰成山今在文登/縣古不夜城計其道里殊為懸絶)
(劉鳳吳郡考云慈谿縣西南/十五里有城山渡或即此也)四方而三壇(郭曰形如人/築壇相累也)
(成亦/重耳)其上多金玉其下多青䨼䦠水出焉(郭曰/音涿)而南流
注于(郭曰一作/流注于西)虖勺(郭曰虖音呼勺或作多下同古任/臣案楊慎𥙷注虖勺即滹沱  今)
(字異耳况多音與沱相近又曰滹沱有南有北此南滹/沱也其字古書所載例無定體經作虖勺又作虖多乃)
(南也作瀖池北滹沱也水經作滹池秦詛楚文作亞馳/字林作滹沱周禮作虖池史記作嘑池九州記作滹沲)
(禮記作惡池据此則㑹稽勺水宜从沱音無疑酈氏以/為夕水者豈即多字之譌耶又下虖勺山與此同名未)
(審何/音)其中多黄金(郭曰今永昌郡水出金如糠在沙中/尸子曰清水出黄金玉英  任臣案)
(異物志黔南遂府吉州水中並産麩金華陽國志曰蘭/滄水有金沙洗取融為金本草拾遺曰麩金出水沙中)
(氊上淘取或鵝鴨腹中得之嶺表錄云五/嶺内富州賔州澄州涪縣江溪河皆産金)
又東五百里曰會稽之山四方(郭曰今在會稽郡山隂/縣南上有禹冡及井)
(任臣案孔靈之會稽記會稽山在縣東南其上石狀似/覆釡禹夢𤣥闕會蒼水使者却倚覆釡之山是也周禮)
(楊州之鎮山曰㑹稽爾雅東南之美者有㑹稽之竹箭/焉水經注㑹稽之山古防山也亦謂之茅山又曰棟山)
(越絶曰棟猶鎮也故又名鎮山劉㑹孟云古防山有陽/明洞道書第十一洞天唐封為南鎮吳越春秋云禹巡)
(越大會計治國之道更名茅山為㑹計亦曰苗山也圖/贊曰禹徂會稽爰朝羣臣不䖍是討乃戮長人玉匱表)
(夏𤣥石/勒秦)其上多金玉(任臣案王十朋會/稽賦苗山金玉)其下多砆石(郭/曰)
(砆武夫石似玉今長沙臨湘出之赤地白文色/蘢葱不分明  任臣案砆石水經注作玦石)勺水出
焉而南流注于溴(郭曰音鵙于任臣案勺水水經注/作夕水注  溴水經注作注于湖)
又東五百里曰　山無草木多沙石溴水(郭曰一/作浿)出焉
而南流注于列塗
又東五百里曰僕勾(郭曰一/作夕)之山其上多金玉其下多
草木無鳥獸無水
又東五百里曰咸陰之山無草木無水
又東四百里曰洵山(郭曰一/作旬)其陽多金其陰多玉有獸
焉其狀如羊而無口不可殺也(郭曰稟氣自然自任臣/案王氏釋義曰  人至)
(物未有無口繼之曰不/可殺為其不成物也)其名曰䍺(郭曰音還或音患則/任臣案獸經曰蟨)
(比肩䍺則無口事物紺珠云䍺如羊無口黑色孫愐唐/韻曰䍺獸名似羊黑色無口不可殺也又作􁀙圖贊曰)
(有獸無口其名曰䍺害氣不入/厥體無間至理之盡出乎自然)洵水出焉(郭曰/音詢)而南流
注于閼之澤(郭曰/音遏)其中多芘蠃(郭曰紫色螺也色任臣/案楊慎補注螺  白磨)
(之則紫/文生)
又東四百里曰虖勺之山其上多梓柟(郭曰梓山楸也/柟大木葉似桑)
(今作楠音南爾雅以為柟者任臣案梓有數種木理白/者為梓赤者為楸楸之小  為榎梓之美者為椅尸子)
(曰荆有長松文椅又有䑕梓一名楰亦楸屬詩曰北山/有楰蓋指此也柟木其樹直上若幢蓋之狀生南方黔)
(蜀尤/多)其下多荆杞(郭曰杞柏杞也子赤蔓任臣案荆有/紫荆白荆金荆牡荆  荆之名蘇頌)
(云有青白二種青者為荆白者為楛春秋運斗樞云玉/衡星散而為荆杞一名苦杞其根名地骨皮爾雅云杞)
(枸檵小雅云集于苞杞即枸杞也或/曰無刺者為荆杞有刺者為枸杞)滂水出焉(郭曰音/滂沱之)
(滂/)而東流注于海
又東五百里曰區吳之山無草木多砂石鹿水出焉而
南流注于滂水
又東五百里曰鹿吳之山上無草木多金石澤更之水
出焉而南流注于滂水水有獸焉名曰蠱雕(郭曰蠱或/作纂  任)
(臣案圖贊曰纂雕有角聲若兒號駢雅云蠱雕如雕/而戴角事物紺珠云蠱雕如豹鳥喙一角音如嬰兒)其
狀如雕而有角(郭曰雕似鷹而大尾長翅獸任臣案禽/之似獸者駝蹄鳥飛生鳥  之似禽者)
(鷹背犬蠱雕獸/皆物𩔖絶異也)其音如嬰兒之音是食人
又東五百里曰漆吳之山無草木多博石(郭曰可以/為博碁石)無
玉處于東海望丘山其光載出載入(郭曰神光/之所潛耀)是惟日
次(郭曰是日景之所次舍十任臣案楊氏補注曰經載/日月所出入之山凡數  所蓋峰巒𨼆映壑谷層叠)
(所見然矣非必日月出沒定在是也曹孟徳樂府日月/之行若出其中孟郊終南山詩日月石上生幽谷視光)
(明即此/意耳)凡南次二經之首自柜山至于漆吳之山凡十
七山七千二百里其神狀皆龍身而鳥首其祠毛用一
璧瘞糈用稌(郭曰稻/穬也)
南次三經之首曰天虞之山其下多水不可以上
又東五百里曰禱過之山其上多金玉其下多犀兕(郭/曰)
(犀似水牛猪頭庳脚脚似𧰼有三蹄大腹黑色三角一/在頂上一在額上一在鼻上在鼻上者小而不墮食角)
(也好噉棘口中常灑血沬兕亦似水牛青色一角重三/千斤  任臣案圖贊云犀頭似猪形兼牛質角則併三)
(分身互出鼔鼻生風吐氣隘溢又云兕推壯獸似/牛青黑力無不傾自焚以革皮充武備角助文徳)多象
(郭曰象獸之最大者長鼻大者牙長一丈性妒不畜滛/子  任臣案象膽四時在四足象身備十二肖肉象皮)
(隨割隨合象牙聞雷發花皆物性之異者今荆巒山中/亦有野象猶馬有野馬也又楚粤象皆青黑惟拂林大)
(食國乃多白象北户錄云象一名伽耶圖贊曰象實魁/梧體巨貌詭肉兼十牛目不踰豖望頭如尾動若丘徙)
有鳥焉其狀如鵁(郭曰鵁似鳬而小脚/近尾音骹箭之骹)而白首三足(郭/曰)
(或作/手)人面其名曰瞿如(郭曰音劬鳥任臣案元覽/云三足之  有瞿鴽焉)其鳴
自號也泿水出焉(郭曰音銀城任臣案桑欽水經泿水/出武陵鐔  縣北界沅水谷注云泿)
(水東别逕番/禺即此水也)而南流注于海其中有虎蛟(郭曰蛟似蛇/四足龍屬)
(任臣案景純江賦水物怪錯則有虎蛟鉤蛇謂此也又/述異記蛟龍𩔖眉交生故謂之蛟裴淵廣州記云蛟長)
(丈餘似蛇頸有白嬰尾有肉環梵書云蛟名宫毗羅蛟/之屬復有蜃名蟂陸禋云蟂即蛟也其外更有蛇頭鼈)
(身者名吉弔龍身赤色有毒/者名海薑皆龍種而蛟𩔖也)其狀魚身而蛇尾其音如
鴛鴦食者不腫可以已痔(任臣案拾遺記漢昭帝釣于/渭水得白蛟命大官作鮓甚)
(美骨青而肉紫則蛟可食也圖贊曰瞿/如三手厥狀似鵁魚身蛇尾是謂虎蛟)
又東五百里曰丹穴之山(任臣案爾雅岠齊州以南戴日/為丹穴淮南云丹穴太蒙反踵)
(空同梁元帝集度青丘而跨丹穴盧柟賦南麗丹穴北/馺空同皆謂此王海云通鳳穴以文軌襲龍庭以冠帶)
(又云流沙蟠木鳳穴/龜林鳯穴即丹穴也)其上多金玉丹水出焉而南流注于渤
海(郭曰渤海海岸曲﨑頭也吕任臣案丹水金出冢嶺/山酈道元云名髙猪山也  氏春秋堯有丹水之戰)
(以服南蠻又丹水南有丹崖山赬璧/霞舉若紅雲秀天二岫更為殊觀)有鳥焉其狀如雞五
采而文名曰鳳皇首文曰徳翼文曰義背文曰禮膺文曰
仁腹文曰信是鳥也飲食自然自歌自舞見則天下安寧
(郭曰漢時鳳鳥數出髙五六尺五采莊周説鳯文字與/此有異廣雅曰鳳雞頭燕頷蛇頸龜背魚尾雌曰皇雄)
(曰鳳四任臣案樂叶圖徵云五鳳皆五色為瑞者一為/孽者  其四皆似鳳並為妖一鷫鸘二發明三焦明四)
(幽昌元覽云鳳青曰鶡赤曰鶉黄曰焉白曰鷫紫曰鷟/楊慎云西有鳻雀東有諫珂北有定甲南有錦駝皆竊)
(鳳形而似者也圖贊云鳳皇靈鳥實冠羽羣八𧰼其體/五徳其文羽翼來儀應我聖君天老説鳯云濯羽弱水)
(暮宿丹穴陸機七徵云拾朝陽之遺卵納丹穴之飛鳳/安成王教云鶉火之禽不匿景于丹山顔延之詩聆龍)
(􁀙九淵聞鳯窺丹穴庾信宇文憲碑鳯沈丹穴龍亡黑/陂又詩云丹穴更巢梧王勃乾元殿頌序桐珪作瑞鳯)
(毛曜丹穴之英魏徵邢國公墓誌渥洼龍種丹穴鳯雛/吕吉父表云鳯生而五色悵丹穴之已遥周邦彦汴都)
(賦鸑鷟離丹穴/而來集指此也)
又東五百里曰發爽(郭曰或/作喪)之山無草木多水多白猿
(任臣案猿似猴而長臂列子貐變化為猨抱朴子猴八/百歲變為猨王濟曰詢記云猿初生毛黑而雄老則變)
(黄轉雄為雌數百/嵗黄又為白也)汎水出焉而南流注于渤海
又東四百里至于旄山之尾其南有谷曰育遺(郭曰或/作隧)
(任臣案盧柟泰宇賦/訝育遺而洗幼海)多怪鳥(郭曰廣雅曰鵽離鷦朋爰/居䲭雀皆怪鳥之屬也)
凱風自是出(郭曰凱風自南曰任臣案王叔齋籟記景/風一曰凱風又  薰風亦曰巨風起自赤)
(天之暑門從南方來圖贊曰育隧之谷爰含凱/風青陽既謝氣應祝融炎風是扇以散鬱隆)
又東四百里至于非山之首其上多金玉無水其下多
蝮虫
又東五百里曰陽夾之山無草木多水
又東五百里曰灌湘之山上多木無草多怪鳥無獸(郭/曰)
(一作灌湖射之山多任臣案釋義曰獸依草無草故無/獸鳥依木多木故  鳥堯夫謂鳥羽如木葉獸毛如草)
又東五百里曰雞山(任臣案劉㑹孟云雲南雞山乃八/寶所出其瀾滄江即黒水  張掖)
(亦有雞山/見下注)其上多金其下多丹雘(郭曰雘赤色者或曰/雘美丹也見尚書音)
(尺蠖之蠖材任臣案大傳云丹丘出丹雘周/書若作梓  惟其塗丹雘蓋赤石脂之𩔖)黑水出焉
而南流注于海(任臣案禹貢匯疏雍州黑水有六入禹/貢者則寧夏之黑水地志云出張掖雞)
(山南流至燉煌蔡氏書傳云黒水出汾關山在雍西北/今計其道里此似非張掖黑水也劉説為近之樊綽曰)
(西國之水入南海者四曰區江曰西/洱河曰麗江曰瀰渃江麗江古黑水)其中有鱄魚(郭曰/音團)
(扇之團鱄任臣案吕氏春秋魚之美者/洞庭之  或作􁕽江賦云蜦􁕽鱟蝞)其狀如鮒而彘
尾(任臣案集韻鱄魚似蛇而/豕尾與此小異鮒鰿也)其音如豚見則天下大旱
又東四百里曰令丘之山無草木多火(任臣案即熒臺/火井之屬又火)
(山軍其地鋤耘深入則有烈熖不妨耕植皆此𩔖/也吳淑火賦行司爟之政令絶令丘之草木本此)其南
有谷焉曰中谷條風自是出(郭曰東北風為條風至出/輕繫督逋留  任臣案淮)
(南子云諸稽攝提/條風之所出也)有鳥焉其狀如梟人面四目而有耳
其名曰顒(任臣案集韻作􁀙篇韻作􁀙或作􁡏又作顒/顒雙名朱謀㙔異林云萬厯二十年顒鳥集)
(豫章城永寧寺髙二尺許燕雀羣噪之是年五月至七/月酷暑異常時朱國禎湧幢小品亦云萬厯壬辰顒鳥)
(集豫章人面四目有耳/其年夏無雨田禾盡枯)其鳴自號也見則天下大旱(任/臣)
(案圖贊曰顒鳥栖林鱄魚處淵俱為旱徵/災延普天測之無象厥數惟𤣥顒郭音娛)
又東三百七十里曰侖者之山(郭曰音論説/之論一音倫)其上多金
玉其下多青䨼有木焉其狀如穀而赤理其汗如漆其
味如飴食者不饑可以釋勞其名曰白䓘(郭曰或作睪/蘇睪蘇一名)
(白䓘見廣雅音羔勞任臣案楊氏補注曰睪古臯字春/秋繁露云臯蘇釋  即此也荀子亦有睪芷之文睪臯)
(蘇也芷白芷也事物紺珠云白䓘如穀赤理汗如漆味/甘駢雅曰白䓘睪蘇飴木也元覽云白䓘之汗如漆芑)
(木之汁如血詞林海錯引經云倫山有木其名曰白䓘/乃䓘之譌也圖贊曰白䓘臯蘇其汗如飴食之辟榖味)
(有餘滋逍遥忘/勞窮生盡期)可以血玉(郭曰血謂可用染玉作光彩/  任臣案談薈云海芋可變)
(金白䓘可血玉/)
又東五百八十里曰禺槀之山(任臣案王/本作禺膏)多怪獸多大
蛇
又東五百八十里曰南禺之山(任臣案郭子章曰今/清海之屬有禺山)其
上多金玉其下多水有穴焉水春輒入夏乃出冬則閉
佐水出焉而東南流注于海有鳳皇鵷鶵(郭曰亦鳳屬/  任臣案莊)
(子南方之鳥鵷鶵相如上林賦云㨗鵷鶵/揜焦朋張衡南都賦鸞鸑鵷鶵翔其上)
凡南次三經之首自天虞之山以至南禺之山凡一十
四山六千五百三十里其人皆龍身而人面(任臣案王/延夀夢賦)
(或龍形而似人/注引此證之)其祠皆一白狗祈(郭曰祈/請禱也)糈用稌
右南經之山志大小凡四十山萬六千三百八十里
　
　
　
　
　
　
　
　
　
　
　
　
　山海經廣注卷一
欽定四庫全書
　山海經廣注卷二
　　　　　　　　　　　　　仁和吳任臣注
　　西山經
西山經華山之首曰錢來之山其上多松(任臣案松磥/砢修聳其葉)
(有兩鬛五闕/百木闕)　(公也公字説曰闕栢為/    栢猶伯也故名)其下多洗石(郭/曰)
(澡洗可以磢體去垢圿磢初兩反有任臣/案楊慎闕      垢之石今闕中  之)有獸焉其狀
如羊而馬尾名曰羬羊(郭曰今大月氏國有大羊如驢/而馬尾爾雅云羊六尺為羬謂)
(此羊也羬音針為任臣案尸子大羊為羬六尺李時珍/注本草以羬羊  羚羊誤矣説文麙山羊也大面細角)
(麙羬同圖贊云月氏之羊其𩔖在野厥/髙六尺尾赤如馬何以審之事見爾雅)其指可以已腊
(郭曰治體/皴腊音昔)
西四十五里曰松果之山濩水出焉北流注于渭其中
多銅有鳥焉其名曰䳋渠(郭曰䳋音彤弓之形䳋任臣/案楊慎𥙷注䳋音同  渠即)
(􁀙渠南中通海縣有之名曰􁉰鷄舊注音彤謬又古音/畧云􁉰乃庸渠水鳥也廣韵作􁀙􁀙直音作􁀙□韻府)
(羣玉曰庸渠似鳬灰色雞脚一名草渠即今水雞明獻/帝江漢賦􁀙􁄨之行且揺兮况兄弟之急難亦此也又)
(通志略引經作/蜼梁蜼徒冬切)其狀如山雞黑身赤足可以已𦢊(郭曰/謂皮)
(皺起也音/叵駮反)
又西六十里曰太華之山(郭曰即西嶽華隂山也今在/弘農華隂縣西南  任臣案)
(爾雅華山為西山嶽白虎通華之為言穫也言萬物成/熟可得獲也應劭風俗通華變也萬物成變由於西方)
(也河圖云華山君姓浩名鬱狩雲笈七籖云/西嶽姓浩名元倉五嶽圖云西嶽姓姜名壘)削成而四
方(郭曰今山形上大下小峭峻也記任臣案張說途經/華岳詩寒空𩔖削成李氏華山  削成上四方顧其)
(中汙/也)其髙五千仞其廣十里(郭曰仞八尺也上有明星/玉女持玉漿得上服之即)
(成仙道險僻不通時含神霧云者任臣案達奚珣華山/賦序太華之山前成四面方直  五千餘仞蓋岳之雄)
(也又辛氏三秦記華山在長安東三百里不知㡬十里/如半天之雲華山記云山頂有池生千葉蓮華因名華)
(山劉㑹孟闕今華隂縣最著者蓮花明星玉女三峰而/仙掌崖日月闕蒼龍嶺皆竒境也謝華啟秀云華山之)
(上明星逺燭謂闕圖贊曰華嶽靈峻削成四/方爰有神女是挹玉漿其誰逰之龍駕雲裳)鳥獸莫居
有蛇焉名曰肥􁃄(任臣案胡文煥圖作􁁊遺音/廢駢雅肥遺肥􁃄皆毒蟲也)六足四
翼見則天下大旱(郭曰湯時此蛇見于陽山下復有肥/遺蛇疑是同名  任臣案成湯元祀)
(肥􁃄見于陽山後有七年之旱述異記曰肥遺西華山/中有之見則大旱吴淑蛇闕或號肥遺旌忠廟碑驅伯)
(强兮逐肥􁃄宋濓文蜰􁃄一出而魚盡怖圖贊云肥遺/為物闕      鼓翼陽山以闕亢厲乘林既禱倐忽潛)
(逝今華山有肥􁃄穴土人謂之老/君臍明末時大旱肥􁃄曾一見云)
又西八十里曰小華之山(郭曰即/少華山)其木多荆把其獸多
㸲牛(郭曰今華隂山中多山牛山羊肉皆千斤牛即此/牛也音昨  任臣案㸲牛即犛牛見中山經注)
其隂多磬石(郭曰可以/為樂石)其陽多㻬琈之玉(郭曰㻬琈玉/名所未詳也)
(􁀙浮兩音以任臣案虞汝明闕闕/梓為琴飾  㻬琈寳玉即名日)　　　　(以瑶碧之/  韻㻬音)
(樗蒲之摴又楊氏玉/名詁曰琈玉采也)鳥多赤鷩(郭曰赤鷩山雞之屬胸/腹洞赤冠金皆黄頭緑)
(尾中有赤毛彩鮮明音作蔽或作鼈鷩任臣案爾雅翼/云鷩一謂之􁘛蛦又謂之鵔鸃說文  赤雉也此鳥闕)
(蛦好故曰􁘛/    山棲)可以禦火其草有萆荔(郭曰萆荔香草也/蔽戻兩音  任臣)
(案楊闕闕/薜荔作)　　(荔也舊注音戻非六書索隱云山海經/  紺珠曰萆荔如韭而厚三月開紫碧)
(花五月結闕葹可合一名/荔挺一名馬      香)狀如烏韭而生于石上亦縁
木而生(郭曰烏韭在屋者曰昔邪在墻者曰垣衣云任/臣案崔融瓦松賦昔邪今之瓦松也本草  在)
(石曰烏韭在屋曰瓦松在墻曰/土馬􁏢在山曰卷栢在水曰㶘)食之已心痛
又西八十里曰符禺之山(任臣案水經注作觀愚之/山緯畧引此作將遇之山)其
陽多銅(任臣案鶴頂新書云土得紫陽之氣而生緑緑/二百年而生石銅始生于中管子上有陵石下)
(有赤/銅)其隂多鐵(任臣案土宿本草云鐵受太陽之氣始/生之初鹵石産焉一百五十年而成慈)
(石二百年孕而成鐵管/子云上有赭下有鐵)其上有木焉名曰文莖其實如
棗可以已聾其草多條其狀如葵而赤華黄實如嬰兒
舌食之使人不惑符禺之水出焉(任臣案水經注/作符愚之水)而北
流注于渭其獸多葱聾其狀如羊而赤鬛(任臣案駢雅/曰羊之異者)
(一角謂之䍶䍶赤鬛謂之葱聾一角而神謂/之觟䚦事物紺珠曰葱聾如羊黒首赤鬛)其鳥多鴖
(郭曰/音旻)其狀如翠而赤喙(郭曰翠似燕/而紺色也)可以禦火(郭曰畜/之辟火)
(災也愈任臣案圖贊曰䳋渠已殃赤鷩辟火/文莖  聾是則嘉果鴖亦衛災厥形唯麼)
又西六十里曰石脆之山其木多㯶柟(郭曰㯶樹髙三/丈許無枝條葉)
(大而員枝生梢頭實皮相褁上行一皮者為一節可以/為繩一名栟閭音馬􁏢之􁏢  任臣案㯶有兩種一種)
(有皮絲可作繩一種小而無絲葉/可作帚通志略以為王篲非也)其草多條其狀如韭
而白華黑實食之已疥其陽多􁀙琈之玉其陰多銅灌
水出焉(任臣案水經注小赤水/出石脆之山即灌水也)而北流注于禺水其中
有流赭(郭曰赭/赤土)以塗牛馬無病(郭曰今人亦以朱塗牛/角云以辟惡馬或作角)
(以任臣案圖贊曰沙則潛流亦有運赭于/  求鐵趨在其下蠲牛之癘作采于社)
又西七十里曰英山其上多杻橿(郭曰杻似棣而細葉/一名土橿音紐橿木)
(中車材音姜正任臣案爾雅杻檍陸璣云杻葉似杏葉/而尖白色皮  赤為木多曲少直二月開花似練而細)
(蕋正白􁐺粲詩緝曰杻木今官園種之名曰/萬歲或謂之牛筋或謂之檍材可為弓弩幹)其陰多鐵
其陽多赤金禺水出焉(任臣案水經/注作愚水)北流注于招水(郭/曰)
(音/韶)其中多䰷魚(郭曰音同/蚌蛤之蚌)其狀如鼈其音如羊(任臣案/事物紺)
(珠曰蚌魚如龜魚尾二足音/如羊又劉鳯雜俎作䰷魚)其陽多箭䉋(郭曰今漢中/郡出䉋竹厚)
(裏而長節根深筍冬生地中人掘取食/之䉋音媚  任臣案廣雅箭䉋蓺也)其獸多㸲牛羬
羊有鳥焉其狀如鶉(任臣案鶉大如雞雛頭細而無尾/毛有斑㸃性醇無常居有常匹隨)
(地而安莊子所謂聖人鶉居也其子曰􁀙初生謂之羅/鶉至秋初謂之早秋中秋已後謂之白唐一物四名淮)
(南萬畢術云蝦蟇得𤓰化為鶉交/州記云南海黄魚九月變為鶉)黄身而赤喙其名曰
肥遺食之已癘(郭曰癘疫病也或曰惡創韓子曰癘人/憐主  任臣案癘一音賴劉會孟曰太)
(華山蛇明肥􁃄見則大旱英山鳥/名肥遺食之巳厲美惡不嫌同名)可以殺蟲
又西五十二里曰竹山其上多喬木(郭曰枝上/竦者音橋)其陰多
鐵有草焉其名曰黄雚其狀如樗其葉如麻白華而赤
實其狀如赭(郭曰紫/赤色)浴之已疥又可以已胕(郭曰治胕/腫也音符)
竹水出焉北流注于渭其陽多竹箭(郭曰箭篠也稽任/臣案爾雅㑹  之)
(竹箭禹貢篠簜既/敷注云篠竹箭也)多蒼玉(任臣案于闐采玉之地有緑/玉河白玉河烏玉河太平御)
(覽載交州出白玉夫餘出赤玉挹婁出青玉大秦出菜/玉西蜀出黑玉並不言蒼玉然周禮有蒼璧禮天之文)
(意即青/玉𩔖也)丹水出焉(郭曰今所/在有丹水)東南流注于洛水其中多
水玉多人魚(郭曰如䱱魚四脚長任臣案異物志異魚/圖皆云人魚似人  三尺有髪不可食是)
(同名異/𩔖者也)有獸焉其狀如䐁而白毛大如笄而黑端(郭曰/笄簪)
(屬/)名曰毫彘(郭曰狟猪也夾髀有麄毫長數尺能以脊/上毫射物亦自謂牝牡狟或作猳吳楚呼)
(為鸞猪亦此𩔖也志任臣案楊雄長楊賦搤熊羆拖毫/猪注一名帚獂通  略謂之山猪唐本草謂之嵩豬亦)
(謂之豲􁫠或謂之貆豬星禽云壁水􁫠毫豬也圖贊曰/剛鬛之族號曰豪狢毛如攢錐中有激矢厥體兼資自)
(為牝牡又張師正倦㳺録南海有泡魚大如斗身有棘/刺能化毫豬巽為魚坎為豕豈巽變坎乎理或然也)
又西百二十里曰浮山(任臣案成都平陽澤州髙州𤾂/城豪州廣陵松江皆有浮山是)
(異地而/同名者)多盼木(郭曰音美目/盻兮之盻)枳葉而無傷(郭曰枳刺針/也能傷人故)
(名/云)木蟲居之(郭曰在樹之中其任臣案劉㑹孟云/桂蠧在木之中  味甚美尉佗所貢)有草
焉名曰薰(郭曰/音訓)草(任臣案左傳一薰一蕕魏略曰大秦/山出熏草成公綏宣清賦哀熏草之)
(見焚南越志云土人名燕草即今零陵香也嵇含草木/狀云薰草出南海葉如麻兩兩相對其氣如蘼蕪可以)
(止/厲)麻葉而方莖赤華而黑實(任臣案屈子天問靡䓑九/衢枲華安居柳子天對有)
(䓑九岐厥圖以詭浮山/孰産赤華伊枲蓋指此)臭如蘼蕪(郭曰蘼蕪香草易曰/其臭如蘭眉無兩音)
(薇任臣案爾雅作蘼蕪疏云芎藭苗也一名蘄茝一名/  蕪一名江蘺淮南子曰似蛇牀古詩上山采蘼蕪言)
(拾香/草也)佩之可以已癘
又西七十里曰羭次之山(郭曰音㬰次任/臣案即榆  山)漆水出焉(郭/曰)
(今漆水出岐山程任臣案水經注漆水出扶風杜陽俞/山東北入于渭  大昌雍録曰雍境漆水凡四出而實)
(三派雍州富平縣石川河一也邠州新平縣漆水二也/鳳翔府普洱縣漆水三也鄭白渠亦名沮漆四也四水)
(之中唯石川河當為禹貢漆沮而綿/詩之謂白土漆沮者在岐不在邠也)北流注于渭其上
多棫橿(郭曰棫白桵也音域即任臣案詩大雅芃芃棫/樸陸機曰三蒼説棫  柞也其材理全白無赤)
(心者謂之白桵可為車輻今人謂之白梂或曰柘爾雅/疏桵小木叢生有刺實如耳璫紫赤可啖二説不同未)
(知孰/是)其下多竹箭其隂多赤銅其陽多嬰垣之玉(郭曰/垣或)
(作短或作根或作埋傳寫謬錯未可得/詳  任臣案駢雅曰嬰垣㻬琈美玉也)有獸焉其狀如
禺而長臂善投其名曰囂(郭曰亦在畏獸畫中似獮猴/投擲也  任臣案圖贊曰浴)
(疾之草厥子赭赤肥遺似鶉其/肉已疫囂獸長臂為物好擲)有鳥焉其狀如梟人面
而一足曰橐􁀗(郭曰音肥人任臣案駢雅曰橐􁀗瞿如/􁙴􁡓鳬徯  面鳥也圖贊曰有鳥人面)
(一脚孤立性與時反冬出夏蟄帶其羽毛迅雷不入又/孫愐唐韵云􁁊土精也似鴈一足黄色廣州志獨足鳥)
(一名山蕭鳥大如鵠其色蒼其聲自呼臨海志云獨足/鳥文身赤口晝伏夜飛將雨轉鳴即孔子所謂商羊也)
(河圖曰鳥一足名獨立見則主勇强南史陳之將亡有/鳥一足集其殿庭以觜畫地成文凡此皆一足鳥亦橐)
(􁀗/𩔖)冬見夏蟄(任臣案釋義曰純陽之氣冬則/出夏則藏耳若蟄而非蟄也)服之不畏
雷(郭曰著其毛羽令人/不畏天雷也或作災)
又西百五十里曰時山無草木逐(郭曰或/作遂)水出焉北流
注于渭其中多水玉
又西百七十里曰南山(任臣案劉氏云南山今/按長安藍田鄠縣界)上多丹
粟丹水出焉北流注于渭獸多猛豹(郭曰猛豹似熊而/小毛淺有光澤能)
(食蛇食銅鐵出/蜀中豹或作虎)鳥多尸鳩(郭曰尸鳩布穀𩔖也或曰鶘/鸇也鳩或作丘  任臣案爾)
(雅鳲鳩鴶鵴陸璣云一名擊穀嚴粲云一名桑鳩仲春/鷹所化為鳩也山隂陸氏曰一名摶黍江東呼為郭公)
(又為/穫榖)
又西百八十里曰大時之山(任臣案上有時山此名大/時山猶地志中射的山有)
(大射的山勞/山有大勞山)上多穀柞(郭曰柞櫟亦任臣案/又鑿子木  名柞)下多杻橿
隂多銀陽多白玉涔水出焉(郭曰音潛酈任臣案涔水/今出旱山  道元云涔水)
(即黄/水也)北流注于渭清水出焉南流注于漢水(郭曰今河/内修武縣)
(縣北黒山/亦出清水)
又西三百二十里曰嶓冢之山(郭曰今在武都氐道縣/南嶓音波  任臣案括)
(地象曰嶓冡上為狼星常璩華陽國志西岷嶓冡地稱/天府漢中記云嶓冡以東水皆東流嶓冡以西水皆西)
(流又嶓冡有二一在天水/一在漢中寧羗漢水所出)漢水出焉而東流注于沔(郭/曰)
(至江夏安陸/縣江即沔水)囂水出焉北流注于陽水(郭曰或/作陽)其上多
桃枝(任臣案桃枝今名桃竹實心多節可以為杖又可/為簟裴氏廣州記有桃竹魏志倭國有桃枝竹圖)
(贊曰嶓冡美竹厥號桃枝叢薄幽/藹從容鬱猗簟以安寢杖以扶危)鈎端(郭曰鈎端桃枝/屬  任臣案鈎)
(端藤也其色/紅可以束物)獸多犀兕熊羆(郭曰羆似熊而黄白色猛/憨能㧞樹一云長頭髙脚)
(熊任臣案李時珍曰熊羆魋三種一𩔖也如豕色黑者/  也大而色黄白者羆也小而色黄赤者魋也羅良願)
(云熊有豬熊形如/豕而馬熊形如馬)鳥多白翰(郭曰白翰白鵫也亦/名鵫雉又曰白雉)赤鷩
有草焉其葉如蕙(郭曰蕙香草蘭屬也或以為薰葉失/之音恵  任臣案蕙草即零陵香也)
(亦謂之薰草離騷云余既滋蘭之九畹兮又樹蕙之百/畮又云既替余以蕙纕兮又申之以攬茝蓋蘭為蘭草)
(蕙為薰葉也張揖廣雅云鹵薫也其葉謂之蕙廣志云/蕙草緑葉紫花魏武以為香燒之葉可代香非今之蘭)
(審矣鄭樵曰蕙即零陵香後人因不識蘭草蘭花原為/二種遂以一榦一花者為蘭一榦數花者為蕙號曰蕙)
(蘭朱子楚詞辨證曰今蘭蕙但花香而葉乃無氣質弱/易萎之可刈佩必非古人所指然則今似茅而花有兩)
(種者非古蘭蕙明甚郭謂蕙非/薰葉其亦誤以蕙蘭為蕙草歟)其本如桔梗(郭曰本根/也  任臣)
(案桔梗似薺苨一名利如一名符扈一名房圖國䇿云/今求柴葫桔梗于沮澤則累世不得一焉及之睪黍梁)
(父之隂則郄/車而載耳)黑華而不實名曰蓇蓉(任臣案河圖括地/象云嶓冡山上有)
(異花草名骨容食之無子楊慎𥙷注曰今名花骨空凌/霄花之𩔖黄氏紺珠亦云花蓇空出嶓􁆠山服之無子)
(又爾雅釋草花/而不實謂之蓇)食之使人無子
又西三百五十里曰天帝之山上多㯶柟下多菅蕙(郭/曰)
(菅茅/𩔖也)有獸焉其狀如狗名曰谿(郭曰或/作谷)邊(郭曰或/作遺)席其
皮者不蠱(任臣案熊氏冀越集木狗形如黑狗能登木/其皮可為衣褥能運動血氣李時珍本草云)
(川西有𤣥豹大如狗黒色尾亦如狗其皮作裘褥甚暖/疑即谿邊𩔖也事物紺珠云谿邊如狗席其皮辟蠱蠱)
(腹病或云蛇蠱/金蠶蠱之𩔖)有鳥焉其狀如鶉黑文而赤翁(郭曰翁/頭下毛)
(音汲甕/之甕)名曰櫟(郭曰音沙/礫之礫)食之已痔(任臣案讀書考定/曰肥遺巳癘雷櫟)
(巳痔事物紺珠亦曰雷櫟巳痔數斯巳癭圖贊曰有華/無實蓇容之樹谿邊𩔖狗皮厭不蠱黑文赤翁鳥愈𨼆)
(痔/)有草焉其狀如葵其臭如蘼蕪名曰杜衡(郭曰香草/也  任臣)
(案爾雅杜土鹵離騷雜杜衡與芳芷博物志云杜衡亂/細辛故一名土細辛又其葉如馬蹄俗名馬蹄香經謂)
(可以走馬亦因其性以為用也杜若亦名杜衡别録所/謂杜蓮廣雅所謂楚衡者也其𩔖自别後人多不辨)
可以走馬(郭曰帶之令人便馬或曰馬得之而徤走須/任馬案圖贊曰狌狌犇人杜衡走馬理固)
(因體亦有假足駿/在感安事御者)食之已癭
西南三百八十里曰皋塗之山薔(郭曰音色或/作蕢又作葍)水出焉
西流注于諸資之水塗水出焉(任臣案今榆次縣/有大涂水小涂水)南流
注于集獲之水其陽多丹粟其隂多銀黄金(任臣案銀/黄楊慎以)
(為即黄銀也銀黄漢代用以為佩唐太宗常賜房元齡/黄銀帶又虞世南書夫子廟碑太宗賜之王羲之黄銀)
(印一枚北史辛公義為牟州刺史山産黄銀獲之以獻/春秋運斗樞云人君秉金徳而生則黄銀見熊太古冀)
(越集云黄銀絶少道家言鬼神畏之方勺泊宅編云黄/銀出蜀中與金無異但上石則白色丹霞子曰丹砂伏)
(火化為黄銀能重能輕能神能靈程氏演繁露云銀黄/主辟邪元覽云黄銀辟鬼金剛石辟惡毒或云鍮石𩔖)
(也非是庾信羽調曲山不藏於紫玉/地不愛于黄銀一云銀與黄金二物)其上多桂木(任臣/案范)
(成大桂海志云凡木葉心皆一縱理獨桂/有兩道如圭形故字从圭爾雅謂之梫)有白石焉其
名曰礜可以毒鼠(郭曰今礜石殺䑕音豫蠶食之而肥/  任臣案本草經礜一名青分石一)
(名立志石一名固羊石又名鼠鄉以其能毒鼠也圖贊/曰稟氣方殊舛錯理微礜石殺鼠蠶食而肥物性雖反)
(齊之/一歸)有草焉其狀如槀茇(郭曰槀茇香草名任臣案茇/音沛藁本也一  鬼鄉别録)
(謂之/微莖)其葉如葵而赤背名曰無蓧可以毒鼠(任臣案元/覽云無蓧)
(毒鼠葶/䔭毒魚)有獸焉其狀如鹿而白尾馬足人手(郭曰前兩/脚似人手)
而四角名曰􁊲如(郭曰音猳嬰之嬰鹿任臣案埤蒼云/皋塗之山有獸如  名曰􁊲如駢雅)
(曰鹿四角為􁊲如或作玃如廣雅曰西方有獸焉如鹿/白尾馬足人手四角其名曰玃如亦作玃玃事物紺珠)
(曰玃玃狀如白鹿前兩脚似人手後兩脚似馬蹄圖贊/曰􁊲如之獸鹿狀四觡馬足人手其尾則白貌兼三形)
(攀木縁石又司馬貞引經云鼻塗山有獸似鹿馬足/人手四角名為蠗是古木異同也梅氏云蠗即㺟猱)有
鳥焉其狀如鴟(任臣案鴟似鷹而稍小尾如舵極善髙/翔𩔖有數種禽經云善摶者曰鷂竊𤣥)
(者曰鵰骨曰鶻暸曰鷂展曰鸇奪曰鵽又云鶻生三子/一為鴟爾雅謂之茅鴟詩疏謂之雀鷹或謂之隼齊人)
(謂之擊正南/謂之題肩)而人足名曰數斯(任臣案駢雅云周周大/首鵹鶘數斯闕人足鳥)
(事物紺珠曰數/斯如雉人足)食之已癭(郭曰或/作癎)
又西百八十里曰黄山(郭曰今始平槐里縣有黄山上/故有官漢恵帝所起疑非此)
(任臣案潘之恒黄海引此與徽州黄山為𩔖非/是又濟南府南六十里亦有黄山與此同名)無草木
多竹箭昐水出焉(郭曰音美目/盻兮之盻)西流注于赤水其中多
玉有獸焉其狀如牛而蒼黑大目其名曰􁡅(郭曰音敏/  任臣案)
(即牰犚牧犈之屬事物/紺珠云􁡅蒼黑色大目)有鳥焉其狀如鴞(任臣案鴞大/如鳩綠色張)
(華云鴞鵩鵂/鶹一物也)青羽赤喙人舌能言名曰鸚䳇(郭曰鸚䳇/舌似小兒)
(舌脚趾前後各兩扶南徼外出五色者亦有純赤白者/大如鴈也  任臣案說文鸚鵡能言鳥也爾雅翼曰其)
(足指前後各二特為羽族異故字从武又名鸚䳇吳志/云鳥名鸚䳇未聞鸚父字説文嬰兒生不能言母教之)
(言已而能言以言此鳥之能言𩔖是也又鳥目下瞼眨/上惟此鳥兩瞼俱動如人目内典謂之臊陀今秦中有)
(吉了聲差重濁亦鸚䳇𩔖元覽云鸚䳇人舌而語清吉/了人耳而語濁圖贊曰鸚䳇慧鳥青羽赤喙四指中分)
(行則以觜自貽/伊籠見幽坐趾)
又西二百里曰翠山其上多㯶柟其下多竹箭其陽多
黄金玉其隂多旄牛(見潘侯/山注)麢麝(郭曰麢似羊而大角/細食好在山崖間麝)
(似獐而小有香蠻任臣案爾雅麢大羊陶注本草云今/出建平宜都諸  中及西域王安石字説鹿則比𩔖而)
(環角外向以自防麢則獨棲懸一角以逺害可謂霛也/故字从鹿从靈後人作羚星槎勝覽云阿丹國羚羊自)
(胷中至尾垂九塊名九尾羊又安南髙石山出一角羚/羊見寰宇志唐傳奕以羚羊角碎金剛石即麢羊也麝)
(脚似麕有香爾雅釋獸云麝父麕足字林云/小鹿有香其足似麞故云麕足俗呼為香麞)其鳥多鸓
(郭曰音壘兩任臣案廣雅云鶹􁀙飛鸓也即此又字彚/䴑鳥如鵲  手四足可禦火音力追切睿宗江漢賦云)
(又有兩首之䴑以/鸓為䴑未識所㨿)其狀如鵲赤黑而兩手四足(任臣案/博物志)
(翠山鳥兩首四足可以禦火又五侯鯖云鸓鳥生翠山/狀如鵲四足不云兩首疑誤也又釋書載其命鳥亦二)
(首一/身)可以禦火(任臣案劉會孟曰鳥可禦火者多漢宫/殿多以鳥名事物紺珠云鴖鸓䳅餘俱)
(辟火圖贊曰數斯人脚厥狀似鴟􁡅獸/大眼有鳥名鸓兩頭四足翔若合飛)
又西二百五十里曰騩山(郭曰音巍一/音隗囂之隗)是錞于西海(郭/曰)
(錞猶堤埻也/音章閏反)無草木多玉淒水出焉(郭曰或/作浽)西流注于
海其中多采石黄金(郭曰采石石有彩色者今雌黄空/青綠碧之屬  任臣案楊慎補注)
(曰穆天子傳天子至于重􁀙氏之黑水爰有采石之山/凡好石之器于是乎出又水經注若水傍有光珠之穴)
(其云采石山光珠穴者疑即今寳山寳井今多産寳石其/品有紅刺紫刺軟紅硬紅酒黄祖母緑是即經之采石也)
(又李東璧本草亦云米石與寳石同碧者唐人謂之瑟/瑟紅者宋人謂之靺鞨黄者名木難珠紫者名蠟子)
多丹粟
凡西經之首自錢來之山至于騩山凡十九山二千九
百五十七里華山冢也(郭曰冢者神鬼之所舍也舍任/臣案漢志云東北神明之  西)
(方神明之墓/冡猶墓意)其祠之禮太牢(郭曰牛羊/豕為太牢)羭山神也祠之
用燭(郭曰或/作煬)齋百日以百犧(郭曰牲純/色者為犧)瘞用百瑜(郭曰/瑜亦)
(美玉名/音㬰)湯(郭曰或/作温)其酒百樽(郭曰温/酒令熱)嬰以百珪百璧(郭/曰)
(嬰謂陳之以環祭也或曰嬰即古罌字謂盂/也徐州云穆天子傳曰黄金之嬰之屬也)
其餘十七山之屬皆毛牷用一羊祠之(郭曰牷謂體全/具也左傳曰牷)
(牲肥腯/者也)燭者百草之未灰白蓆采等純之(郭曰純縁也/五色純之等)
(差其文綵也周/禮莞席紛純)
西次二經之首曰鈐山(郭曰音髠鉗之鉗或作冷又作/塗  任臣案劉氏云屬𡊮州誤)
其上多銅其下多玉其木多杻橿
西二百里曰泰(郭曰或/作秦)冒之山其陽多金其隂多鐵浴
水出焉東流注于河其中多藻玉(郭曰藻玉玉有符/彩者或作東音練)多
白蛇(郭曰/水蛇)
又西一百七十里曰數厯之山(任臣案太平御/覽引經作數厯)其上多
黄金其下多銀其木多杻橿其鳥多鸚䳇楚水出焉而
南流注于渭其中多白珠(郭曰今蜀郡平澤出青珠尸/子曰水員折者有珠  任臣)
(案左思蜀都賦/青珠黄環是也)
又西百五十里曰髙山其上多銀其下多青碧(郭曰碧/亦玉𩔖)
(也今越巂會稽/縣東山出碧)雄黄(郭曰晉太興三年髙平郡界/有山崩其中出數千斤雄黄)其木
多㯶其草多竹涇水出焉(郭曰/音經)而東流注于渭(郭曰今/涇水出)
(安定朝那縣西井頭山至京兆髙陵縣入渭也涇任臣/案一統志云涇河自平涼府西南白巖發源至  州又)
(東南至邠州界又東北至/西安府髙陵縣界會于渭)其中多罄石(郭曰書曰泗濵/浮磬是也  任)
(臣案劉㑹孟云陜西耀州石可為/磬故名磬玉山非泗濵浮磬也)青碧
西南三百里曰女牀之山(任臣案東京賦注女牀/山在華隂西六百里)其陽
多赤銅其隂多石湼(郭曰即礬石也楚人名為湼石秦/名為羽湼也本草經亦名曰湼石)
(也畫任臣案木草黑石脂一名石墨一名石湼南人謂/之  眉石礬石一名湼石又名羽澤二名原自不同且)
(礬石并無石湼之名以湼石為石湼是郭注之誤也李/氏注本草于礬石條下仍引經文亦未察其謬耳又石)
(灰亦名石墨與此不同楊慎𥙷注曰石湼可以染黒色/論語湼而不淄即此物也又可以書字謂之石墨上古)
(用漆書中古用石墨書今代用煙墨不知石墨為何物/矣本草石湼一名𤣥丹又名黑丹孝經援神契曰王者)
(徳至山陵而黑丹出文選東京賦黑丹流淄魏都賦墨/井鹽池注云鄴西有墨井又宜陽縣有石墨山汧陽縣)
(有石墨洞贑州興國縣上洛山皆産石墨廣東始興縣/小溪中亦産石黑水經注商州黄水北有黑山山石悉)
(黑此皆/石湼也)其獸多虎豹犀兕有鳥焉其狀如翟而五彩文
(郭曰翟似雉而大長/尾或作􁡖􁡖雕屬也)名曰鸞鳥見則天下安寧(郭曰舊/説鸞似)
(鷄瑞鳥也周成王時西國獻之雞任臣案師曠禽經鸞瑞/鳥一曰雞趣顧野王符瑞圖曰  趣王者有徳則見尚書)
(中候云周公歸政于成王太平制禮鸞鳥見禽蟲述曰/鸞赤曰丹鳳青曰羽翔白曰化翼𤣥曰隂翥黄曰上符)
(亦名翳楚詞云駟至虬而乗翳是也張衡東京賦鳴女/牀之鸞鳥舞丹穴之鳳皇駱賔王露布女牀鳴鳳韻歸)
(昌于帝梧李商𨼆詩女牀無樹不棲鸞顧起元幽思賦/羞鷰羽之差池兮感女牀之文鸞指此圖贊曰鸞翔女)
(牀鳳出丹穴拊翼相和以應/聖哲擊石靡詠韶音其絶)
又西二百里曰龍首之山(任臣案一統志山在應州牝/山之南跨雲中三秦記曰長)
(六十里頭入于渭尾達樊川云昔有黑龍從/山南出飲渭其行道因成土山故以名焉)其陽多黄
金其隂多鐵苕水出焉東南流注于涇水其中多美玉
又西二百里曰鹿臺之山(郭曰今在上郡遥任臣案今/名麓臺山在平  縣南四十)
(七里一/名蒙山)其上多白玉其下多銀其獸多㸲牛羬羊白豪
(郭曰豪/貆猪也)有鳥焉其狀如雄雞而人面名曰鳬徯其名自
呌也見則有兵(任臣案劉會孟曰鳥人面者非大美則/大惡其美者頻伽大惡者鳬徯黄省曾)
(詩海内揚戈兵鳬/徯下鹿臺謂此也)
西南二百里曰鳥危之山其陽多磬石(任臣案陳暘樂/書曰少華之山)
(其隂多磬鳥危之山其陽多磬髙山涇水出焉其中多/磬則磬名所自固雖不一要之一適隂陽之和者泗濵)
(所貢浮磬其已蓋取其土/少而水多  聲和且潤也)其隂多檀(任臣案檀有黄白/二種葉皆如槐與)
(梓榆莢蒾相似語云斫檀不/諦得莢蒾莢蒾尚可得駁馬)楮(郭曰楮即榖木斑任臣/案日華子曰皮  者為)
(楮皮白者為榖李時珍云楚人呼乳為穀其木白汁如/乳故以名之埤雅訓為惡誤矣陶𨼆居云即今構樹也)
(陸璣詩疏曰構幽州人謂/之榖桑荆楊交廣謂之榖)其中多女牀(郭曰未詳釋任/臣案王氏  義)
(曰女牀疑/草石𩔖)鳥危之水出焉西流注于赤水其中多丹粟
又西四百里曰小次之山其上多白玉其下多赤銅有
獸焉其狀如猿而白首赤足名曰朱厭(任臣案駢雅曰/朱厭雍和騰猿)
(獑闕風母前兒皆猿屬也事物/紺珠云朱厭如猿白身赤足)見則大兵(郭曰一作見/則有兵起焉)
(一作見則為兵理任臣案圖贊曰鳬徯朱厭見則/有兵𩔖異感同  不虚行推之自然厥數難明)
又西三百里曰大次之山其陽多堊(郭曰堊似土/色甚白音惡)其隂
多碧其獸多㸲牛麢羊
又西四百里曰薰吳之山無草木多金玉
又西四百里曰㕄陽之山(郭曰/音㫖)其木多㮨柟豫章(郭曰/㮨似)
(松有刺細理音即豫章大木似楸葉冬夏青生七年而/後復可知也  任臣案張衡南都賦其木則檉松楔㮨)
(司馬相如賦云梗楠豫章顔注曰豫即沈木章即樟木/二木生七年乃可分别觀此則豫即釣樟也通志略曰)
(釣樟亦樟𩔖爾雅所謂棆得疵是/也又縣名豫章亦因此木  名)其獸多犀兕虎犳(郭/曰)
(犳音之藥反文任臣案字海云犳皮有虎文/字彚云獸豹  又音腰狀如狗而文首也)㸲牛
又西二百五十里曰衆獸之山其上多㻬琈之玉其下
多檀楮多黄金其獸多犀兕
又西五百里曰皇人之山其上多金玉其下多青雄黄
(郭曰即雄黄也或曰空青曾青之屬黄任臣案雄黄生/山陽故名雄黄雌黄生山隂故名雌  二義自别若為)
(雌黄不當復有青雄黄之名矣草頌云階州山中雄/黄有青黑色而堅二名曰重黄青雄黄意即此也)皇
水出焉西流注于赤水其中多丹粟
又西三百里曰中皇之山其上多黄金其下多蕙棠(郭/曰)
(彤棠之屬也蕙或作羔二任/臣案或以為薰葉棠梨  種)
又西三百五十里曰西皇之山其陽多金其隂多鐵其
獸多麋鹿㸲牛(郭曰麋大如小牛鹿屬牝任臣案麋牡/闕牝麎其子䴠闕牡麚  麀其子麛熊)
(氏禮記注曰鹿山獸屬陽情淫而逰山夏至得隂氣而/解角從陽退之象麋澤獸屬隂情淫而逰澤冬至得陽)
(氣而解角從/隂退之象)
又西三百五十里曰萊山其木多檀楮其鳥多羅羅是
食人(郭曰羅羅之鳥所未詳也羅任臣案宛委餘/編曰鳥之雙名者藥山羅  萊山作藥山誤)
凡西次二經之首自鈐山至于萊山凡十七山四千一
百四十里其十神者皆人面而馬身其七神皆人面牛
身四足而一臂操杖以行是為飛獸之神其祠之毛用
少牢(郭曰羊猪/為少牢也)白菅為席其十輩(郭曰/音背)神者其祠之毛
一雄雞鈐而不糈(郭曰鈐所用祭器名所未詳也/或作思訓祈不糈祠不以米)毛采
(郭曰言用/雄色雞也)
西次三經之首曰崇吾之山在河之南北望冢遂(郭曰/山名)
南望䍃之澤(郭曰/音遥)西望帝之摶獸之丘(郭曰摶/或作簿)東望䗡
(郭曰音/於然反)淵有木焉員葉而白柎(郭曰今江東人呼草木/子房為柎音府一曰柎)
(花下鄂音丈夫/字或作祔音符)赤華而黑理其實如枳(任臣案周禮橘/逾淮而北為枳)
(又小者枳實/大者枳殻)食之宜子孫有獸焉其狀如禺而文臂豹
虎(任臣案/字有誤)而善投名曰舉父(郭曰或作夸父山任臣案本/草豦音㨿建平  有之大如)
(狗狀如猴黄黑色多髯鬛好奮頭舉石擲人即舉父也/又有玃父亦豦𩔖徐氏蹇修賦云慜舉父之不量兮鷲)
(九鳥使/安居)有鳥焉其狀如鳬(任臣案鳬似鴨而小長尾爾/雅鸍沈鳬詩云鳬鷖在涇尸)
(子曰野鴨為/鳬家鴨為鶩)而一翼一目相得乃飛名曰蠻蠻(郭曰比/翼鳥也)
(色青赤不比不能飛爾雅作鶼鶼鳥也徳任臣案逸書/成王時巴人獻比翼鳥瑞應圖曰王者  及髙逺則比)
(翼鳥至管仲曰西海致比翼之鳥拾遺記成王時然丘/國獻鳥狀如鵲而多力張華以為一青一赤在參嵎山)
(焦氏易林云比目附翼歡樂相得太微經曰有羽鶼鶼/而或九騎與七驂博物志云崇丘山有鳥一足一翼一)
(目相得而飛名曰䖟見則吉良乗之夀千嵗皆此鳥也/晉俞益期與韓康伯牋林邑城外比翼鳥不比不飛鳥)
(名歸飛鳴聲自呼疑亦此也又韻會作􁀙􁀙通志畧引/經又作􁀙圖贊曰比翼之鳥似鳬青赤雖云一形氣同)
(體隔延頸離/鳥翻飛合翮)見則天下大水
西北三百里曰長沙之山泚水出焉(郭曰音紫木任臣/案水經泚  有二)
(一出泚陽太湖山一/出霍山東北非此)北流注于泑水(郭曰烏交反又/音黝水色黒也)無
草木多青雄黄
又西北三百七十里曰不周之山(郭曰此山形有缺不/周匝處因名云西北)
(不周風自此山出北任臣案淮南子崑崙虛旁有四百/四十門其西北隅  門開以納不周風又曰禺强不周)
(風之所生也拾遺記員嶠多大鵲髙一丈銜不周之粟/粟穂髙三丈吕氏春秋粟之美者有不周之粟即此山)
北望諸毗之山臨彼嶽崇之山東望泑澤河水所潛也
其源渾渾泡泡(郭曰河南出崑崙潛行地下至葱嶺出/于闐國復分流岐出合而東流注泑澤)
(已復潛行南出于積石山而為中國河也名泑澤即蒲/澤一名蒲昌海廣三四百里其水停冬夏不増减去玉)
(門關三百餘里即河之重源所謂潛行/也渾渾泡泡水濆涌之聲也衮咆二音)爰有嘉果其實
如桃其葉如棗黄華而赤柎食之不勞
又西北四百二十里曰峚山(郭曰峚音宻作任臣案/他書引此多  宻山)其
上多丹木員葉不赤莖黄華而赤實其味如飴(任臣案/劉熙逸)
(雅餹之清者曰飴稠者曰餳揚雄方言/謂之餦餭楚詞云粔籹蜜餌用餦餭)食之不饑(任臣/案陶)
(潛讀山海經詩丹木生何許迺在/峚山陽黄華復朱實食之奉命長)丹水出焉西流注于
稷澤(郭曰后稷神/所馮因名云)其中多白玉是有玉膏其源沸沸湯
湯(郭曰玉膏涌出之貎也河圖玉版曰少室山其上有/白玉膏一服即仙矣亦此𩔖也沸音拂  任臣案玉)
(膏即玉髄或謂之玉液又謂之玉脂十洲記云瀛洲有/玉膏名曰玉醴飲數升輒醉抱朴子云生玉之山有玉)
(膏流出鮮明如水精以無心草木和之須臾成水服之/長生圖贊曰丹木煒華沸沸玉膏黄軒是服遂攀龍豪)
(渺然升遐/羣下鳥號)黄帝是食是饗(郭曰所以得登龍于鼎湖而/龍蛻也  任臣案陶淵明詩)
(白玉凝素液瑾瑜發竒光豈/伊君子寳見重我軒黄即此)是生𤣥玉(郭曰言玉膏中/又出黑玉也)
(任臣案于闐國有烏玉河御覽云西蜀出黑玉王逸玉/論云黒如純漆又髙昌人謂𤣥玉為石瑿今謂之墨玉)
(皆此玉也孫興公賦/云挹以𤣥玉之膏)玉膏所出以灌丹木(任臣案事𩔖/賦玉膏灌丹)
(木之根金刀/剖如何之實)丹木五嵗五色乃清(郭曰言光鮮也搴任/臣案吳淑木賦  弱)
(水之九衢翫/宻山之五色)五味乃馨(郭曰言/滋香也)黄帝乃取峚山之玉榮
(郭曰謂玉華也離騷曰懐琬琰之華英又曰登崑崙兮/食玉英汲冢周書所謂苕華之玉  任臣案穆天子傳)
(天子于是得玉䇿枝斯之英玉䇿即玉榮也注引山海/經亦作玉䇿尸子曰龍泉有玉英梁任昉咏雪詩山經)
(陋宻榮/謂此也)而投之鍾山之陽(郭曰以為玉種玉任臣案潘/氏黄海云峚山  榮投之鍾)
(山之陽以為種闕/)瑾瑜之玉為良(郭曰言最善也或作/食覲㬰兩音  任臣)
(案圖贊曰鍾山之寳爰有玉華光彩/流映氣如紅霞君子是佩象徳閑邪)堅粟精宻(郭曰說/玉理也)
(禮記曰瑱宻似粟粟或作栗玉有粟文所謂榖璧也璧/任臣案陳氏禮書子不足于長人故璧瑑以榖是榖)
(非自然之文以/此相証非是)濁澤有而光(郭曰濁/謂潤厚)五色發作(郭曰言/符彩互)
(映色王子靈符應曰赤如雞冠黄如蒸/栗白如割肪黑如醇漆玉之符彩也)以和柔剛(郭曰/言玉)
(協九/徳也)天地鬼神是食是饗(郭曰玉所以祈祭者/言能動天地感鬼神)君子服
之以禦不祥(郭曰今徼外出金剛石石屬而似金有光/彩可以刻玉外國人帶之云辟惡氣亦此)
(𩔖/也)自峚山至于鍾山四百六十里其間盡澤也是多竒
鳥怪獸竒魚皆異物焉
又西北四百二十里曰鍾山(任臣案穆天子傳自宻山/以至鍾山四百六十里論)
(衡曰鍾山之上以玉抵鵲嚴忌哀時命云願至崑崙之/𤣥圃也采鍾山之玉英嵇康琴賦徽以鍾山之玉即此)
(山也又應天府興國/州皆有鍾山非此)其子曰皷(郭曰此亦神名名之為/鍾山之子耳其𩔖皆見)
(歸藏啟筮又任臣案事物紺珠作古續/騷經鍾䰠  附耳而舉佩注云謂皷也)其狀如人面而
龍身(郭曰啟筮曰麗山之子青羽人面鳥身亦似此狀/也  任臣案三才圖㑹曰鍾山之子有神名曰皷)
(其狀龍身/而人面)是與欽䲹(郭曰音邳鳳任臣案王世貞欽䲹/行云不知  凰是欽䲹盧柟泰宇)
(賦云齒欽䲹而􁀙畧玃顧起元詠懐/詩瑶崕有大鳥其名為欽䲹本此)殺葆江于崑崙之
陽(郭曰葆或作祖見任臣案張衡思𤣥賦瞰瑶谿之赤/岸兮弔祖江之  劉陶潛讀山海經詩巨猾肆威暴)
(欽䲹違帝旨窫窳强能變祖/江遂獨死皆以葆為祖也)帝乃戮之鍾山之東曰瑶
(郭曰/音遥)崖欽䲹化為大鶚(郭曰鶚鵰屬也音鄂即任臣案/禽經云王睢魚鷹也  此詩謂)
(之雎鳩淮南/子謂之沸波)其狀如雕而黑文白首赤喙而虎𤓰其音
如晨鵠(郭曰鵠鶚屬猶云晨鳬耳説/苑曰緤吠犬比奉晨鳬也)見則有大兵皷亦
化為鵕鳥(郭曰音俊母任臣案劉㑹孟曰褒君化龍牛/哀化虎黄  化黿徐伯化魚何但欽䲹與皷)
(又陶潛詩長枯固已劇/鵕鶚豈足恃謂此也)其狀如䲭赤足而直喙黄文而
白首其音如鵠見即其邑大旱(郭曰穆天子傳云鍾山/作春字音同耳穆天子)
(北升此山以望四野曰鍾山是唯天下之髙山也百獸/之所聚飛鳥之栖也爰有赤豹白虎白鳥青雕執犬羊)
(食豕鹿穆王五日觀于鍾山乃為銘迹于縣圃之上以/詔後世  任臣案圖贊曰欽䲹及皷是殺祖江帝乃戮)
(之崑崙之東二子/皆化矯翼亦同)
又西百八十里曰泰器之山觀水出焉西流注于流沙
是多文鰩魚(郭曰音遥狀任臣案吕氏春秋雚水之魚/名曰鰩其  若鯉而有翼常從西海飛逰)
(于東海左思賦云文鰩飛波而觸綸庾信集云文鰩夜/觸翼似青鸞郭璞江賦鮫鰩鯩鰱酉陽襍俎云洞庭之)
(鮒灌水之鰩稽瑞録云虬何以驂鰩何以蜚曹植七啟/膾西海之飛鱗李善注以為文鰩也駢雅云文鰩長尺)
(許有翼函史物性志文鰩出南海名飛魚羣飛水上則/大風又神異經言東南海中有温湖其中有鰩魚長八)
(尺不言能飛/似别為一種)狀如鯉魚魚身而鳥翼蒼文而白首赤喙
常行西海逰于東海以夜飛(任臣案薛道衡詩杉樹朝/飛向洛陽文魚夜過厯吳)
(洲白氏六帖云獸為毛羣天馬潛而在水魚非羽/族文鰩飛以排空事𩔖賦云夜飛常駭于文鰩)其音
如鸞雞(郭曰鸞雞鳥名未詳也或作樂/任臣案鸞亦名雞趣疑即鸞也)　其味酸甘食
之已狂(任臣案淮南子/曰丘氣多狂)見則天下大穰(郭曰豐穰收熟/也韓子曰穰嵗)
(之秋閑任臣案圖贊曰見則邑穰厥名曰鰩經營二海/矯翼  霄唯味之竒寄厥伊庖又簡文詩鰩魚顯嘉瑞)
(謂此/也)
又西三百二十里曰槐江之山丘時之水出焉而北流
注于泑水其中多蠃母(郭曰即䗱螺也螺任臣案螺之/屬有珠螺鸚鵡  梭子螺皆䗱)
(螺/𩔖)其上多青雄黄多藏琅玕黄金玉(郭曰琅玕石似珠/者藏猶𨼆也郎干)
(兩音說任臣案爾雅西北之美者有崑崙之璆琳琅玕/許氏  文云琅玕石似玉禹貢雍州厥貢琅玕孔安國)
(云石之似珠者荀子琅玕龍兹注亦云琅玕似珠又徐/氏總龜曰琅玕生南海石崖間壯如筍質似玉西域記)
(天竺國出琅玕六抵珊瑚琅玕本是一𩔖生于海而赤/者為珊瑚生于山而碧者為琅玕今回回出青珠與碧)
(龍相似即琅玕所作或曰左思蜀都賦青珠黄環蓋指/琅玕子也又杜綰石譜載明州昌國有琅玕石生水中)
(初白而後微紫是/水中亦有琅玕矣)其陽多丹粟其隂多采黄金銀實惟
帝之平圃(郭曰即𤣥圃也穆天子傳曰乃為銘迹于𤣥/圃之上謂刋石紀功徳如秦皇漢武之為者)
(也載任臣案王融曲水詩/序  懐平圃乃睠芳林)神英招司之(郭曰司主/也招音韶)而狀
馬身而人面虎文而鳥翼狥于四海(郭曰狥謂周行也/  任臣案圖贊曰)
(槐江之山英招是主巡游四海/撫翼雲儛實唯帝囿有謂𤣥圃)其音如榴(郭曰音留或/作籀此所未)
(詳/也)南望崑崙其光熊熊其氣魂魂(郭曰皆光氣炎/盛相焜燿之貎)西望
大澤后稷所潛也(郭曰后稷生而靈智及其終化形遯/此澤而為之神亦猶傳説騎箕尾也)
(炎任臣案后稷有二一為/  帝柱一為舜之臣棄)其中多玉其隂多榣木之有
若(郭曰榣木大木也言其上復生若木大木之竒靈者/為若見尸子國語曰榣木不生花也  任臣案楚詞)
(􁂝榣木之橝枝兮望閬風之板桐即榣木也楊氏補注/云凡木大至百圍年厯千載皆有竒靈不獨扶桑得稱)
(若木耳尸子曰食若木者多為仁人圖贊曰榣唯靈樹/爰生若木重根增駕流光旁燭食之靈化榮名仙録古)
(音附録曰山海經多榣木列子碧樹/而冬生曰櫾蓋省作榣也未審是非)北望諸毗(郭曰/山名)槐
鬼離侖居之(郭曰離侖/其神名)鷹鸇之所宅也(郭曰鸇亦鴟屬/也莊周曰䲭鴉)
(甘鼠穆天子傳云鍾山上/有白鳥青鵰皆此族𩔖也)東望恒山四成(郭曰成亦重/也爾雅云再)
(成曰/英也)有窮鬼居之各在一搏(郭曰搏猶脅也言羣鬼各/以𩔖聚處山四脅有窮其)
(總號耳搏一作摶文任臣案楊慎/𥙷注云退之送窮  實衍此也)爰有滛水其清洛洛
(郭曰水留下之貌也滛音遥也西任臣案陶潛讀山海/經詩迢遞槐江嶺是謂𤣥圃丘  南望崑墟光氣難與)
(儔亭亭明玕照落落清瑶流/恨不及周穆託乗一來逰)有天神焉其狀如牛而八
足二首馬尾其音如勃皇(郭曰勃/皇未詳)見則其邑有兵
西南四百里曰崑崙之丘是實惟帝之下都(郭曰天帝/都邑之在)
(下者也穆天子傳曰吉日辛酉天子升于崑崙之丘以/觀黄帝之宫而封豐隆之葬以詔後世言增封于崑崙)
(山之上也任臣案十六國春秋馬岌言酒泉南山即崑/崙之體  周穆王見西王母樂而忘歸蓋謂此山禹貢)
(崑崙在臨江之西即此明矣十三州記云崑崙正在西/海之戌地北海之亥地去岸十三萬里有弱水周迴繞)
(匝山南接積石圃西北接北户之堂東北臨大活之井/西南至承淵之谷此四角大山實崑崙之支輔也河圖)
(始開圖云崑崙山北地轉下三千六百里有八𤣥幽都/方二十萬里地下有四柱廣十萬里地有三千六百軸)
(犬牙相舉言誕而誇未可据也又括地象曰崑崙之墟/下通含右赤縣之州是為中則赤霆經曰崑崙柱天萬)
(脈由起西北綿亘幽寒搜神記曰崑崙之山是唯帝之/下都淮南子云昆侖之丘或上倍之是謂凉風之上或)
(上倍之是謂元圃或倍上之是謂太帝之居酉陽雜俎/云崑崙之墟帝之下都百神所在十洲記云上有金臺)
(玉闕天帝君之居治處也葛仙公傳崑崙一曰𤣥圃一/曰積石瑶房一曰閬風臺一曰華蓋一曰天柱仙人所)
(居也圖贊曰崑崙月精水之靈府唯帝下都西邦之宇/磔然中峙號曰天柱盧柟崑崙山人賦崪厲萬仞為帝)
(下都/本此)神陸吾司之(郭曰即肩吾也莊周曰肩吾得之以/處大山也  任臣案圖贊曰肩吾得)
(一以處崑崙開明是對司帝之門吐納靈氣熊熊魂魂/王世貞騷云彼荃亦何為兮辱陸吾使不得主盧柟泰)
(宇賦挫陸吾而陁驕蟲徐氏謇修/賦令陸吾啟鑰而列圖謂此也)其神狀虎身而九尾
人面而虎爪是神也司天之九部及帝之囿時(郭曰主/九域之)
(部界天帝苑囿之時節也開任臣案事物紺珠作堅吾/虎身人面九首司九域事  山圖注無外之山在崑崙)
(東南五龍天皇皆出此中為十二/時神也道里既殊或與此神異)有獸焉其狀如羊而
四角名曰土螻(任臣案一作士螻又作土螻篇海云土/􁀙獸似羊四角觸物則斃元覽曰土􁀙)
(也嗛羊也四角之獸也事物紺珠云土螻如羊四鋭角/駢雅曰羊四角為土螻又􁤮􁤮北方亦謂之土螻見爾)
(雅翼與此/同名異物)是食人有鳥焉其狀如蜂大如鴛鴦名曰欽
原(郭曰欽或作爰或作至也蠚任臣案駢雅云欽原蠚/鳥也元覽曰蜚竭水欽原  木彭儼五侯鯖云欽原)
(蠧鳥獸則死/蠧木則空)蠚鳥獸則死蠚木則枯(任臣案蠚毒蟲名/猶言毒也漢書齊)
(王曰蝮蠚手則斬手蠚足則斬足卞壼與温嶠書元規/召峻意定必縱毒蠚以向朝廷圖贊曰土螻食人四角)
(似羊欽原𩔖蜂大如鴛/鴦觸物則斃其鋭難當)有鳥焉其名曰鶉鳥是司帝之
百服(郭曰服器服也一曰服事也或作藏轅任臣案天/文志鶉首鶉火鶉尾三宫當大微軒  之座南面)
(而承如在帝左右焉且星主衣裳文繡張主宗廟服用/皆鶉火宿也周禮輪人鳥旟七斿畫南方鶉火之象司)
(服鷩冕禕翟諸制皆本此意通之經云鶉鳥司帝百服/或義取此也今三式家猶以朱雀為文章采服之神夫)
(有所受/之矣)有木焉其狀如棠(郭曰棠/梨也)黄華赤實其味如李
而無核名曰沙棠可以禦火食之使人不溺(郭曰言體/浮輕也沙)
(棠為木不可得沉吕氏春秋曰果之美者沙棠之實銘/曰安得沙棠刻以為舟泛彼滄海以遨以逰  任臣案)
(南越志寧鄉果多沙棠竺法其羅浮山疏羅浮山有沙/棠華黄實赤甘如李上林賦云沙棠櫟櫧華楓枰櫨謝)
(朓啟云帝臺妙棠安期靈棗圖贊曰安得沙棠制/為龍舟泛彼滄海渺然遐逰聊以逍遥在彼去留)有草
焉名曰薲草(郭曰音頻云任臣案毛晃曰薲大蘋也與/蘋同本草  大者為蘋小者為莕葉如田)
(字形有水陸二種左傳蘋蘩藴藻之采可薦於/鬼神可羞于王公則薲有賔之義故字从賔)其狀如
葵其味如葱食之已勞(郭曰吕氏春秋曰菜之美者/崑崙之蘋  任臣案圖贊曰)
(司帝百服其鳥名鶉沙棠之實/唯果是珍爰有竒菜厥號曰薲)河水出焉(郭曰出山/東北隅也)而
南流東注于無達(郭曰/山名)赤水出焉(郭曰出山/東南隅也)而東南流
注于汜天之水(郭曰汜天亦山名赤水所窮也穆天子/傳曰遂宿于崑崙之側赤水之陽陽水)
(北也汜/浮劍反)洋水出焉(郭曰出山西北隅或作淯崙任臣案/水經注引經作漾水出崑  西北隅)
(又許慎吕忱孔安國常璩並以漾水出隴西則洋水/或一名漾水未可知也又案海内西經洋當音翔)而
西南流注于醜塗之水(郭曰醜塗亦山名也皆在南極/穆天子傳曰戊辰濟洋水又曰)
(觴天子洋水也配任/臣案水經注作  塗)黑水出焉(郭曰亦出/西北隅也)而西流于大
杅(郭曰山名也穆天子傳曰乃封長肱于黑水之/西河是惟崑崙鴻鷺之上以為周室主杅音于)是多
怪鳥獸(郭曰謂有一獸九首/有一鳥六首之屬也)
又西三百七十里曰樂游之山桃水出焉西流注于稷
澤是多白玉其中多䱻魚(郭曰音滑翼任臣案字書䱻/魚有二鳥  如魚者音滑子)
(桐水之䱻魚是也如蛇四足者音骨今郭音相反疑字/書誤景純江賦云䱻鯟􁥐鮋張融海賦云􁡙魜􁬋䱻)
其狀如蛇而四足是食魚(任臣案劉㑹孟曰龍蟠山/潭中亦産魚四足而有角)
西水行四百里曰流沙二百里至于嬴母之山神長乗
司之是天之九徳也(郭曰九徳/九氣所生)其神狀如人而犳(郭曰/之藥)
(反/)尾(任臣案圖贊曰九徳之氣是生長乗人/狀犳尾其神則凝妙物自潛世無得稱)其上多玉
其下多青石而無水
又西三百五十里曰玉山是西王母所居也(郭曰此山/多玉石因)
(以名云穆天子傳謂之羣玉之山見其山河無險四轍/中䋲先王之所謂䇿府寡草木無鳥獸穆王於是攻其)
(玉石取玉石版三乗玉器服物載玉萬隻以歸雙玉為㲄/半㲄為隻  任臣案闞駰十三州志赤水西有白玉山山)
(有西王母堂室外國圗曰西王母國前弱水中有玉山/白兔陶潛讀山海經詩玉臺凌霞秀王母妙怡顔又李)
(賀詩忽憶周天子驅車上玉山即此也又玉山近舂山/㫄東瀛子云西王母所居在龜山之舂山瓊華之闕光)
(碧之堂所謂玉闕塈天綠臺承霄老君中經集仙傳諾/皋記書記洞詮諸書云西王母九靈太妙龜山金母也)
(姓􁇮氏名婉姈一云姓揚名回與東王公共理二氣/乃西華之至玅洞陰之極尊其說甚誕不足据也)西
王母其狀如人豹尾虎齒而善嘯蓬髪戴勝(郭曰蓬頭/亂髪勝玉)
(勝也音龎豹任臣案帝王世紀曰崑崙之北玉山之神/人身虎首  尾蓬頭又廣記云蓬髪戴華勝虎齒善嘯)
(者此乃王母之使金方白虎之神非王母真形也其說/未足信今戴鵀鳥以頭上有毛花成勝故亦名戴勝明)
(此知戴/勝之義)是司天之厲及五殘(郭曰主知灾厲五刑殘殺/之氣也穆天子傳曰吉日)
(甲子天子賔干西王母執𤣥圭白璧以見西王母獻錦/組百縷金玉百斤西王母再拜受之乙丑天子觴西王)
(母于瑶池之上西王母為天子謡曰白雲在天山陵自/出道里悠逺山川間之將子無死尚復能来天子畣之)
(曰予還東土和理諸夏萬民均平吾顧見汝比及三年/將復而野西王母又為天子吟曰徂彼西土爰居其所)
(虎豹為羣鳥鵲與處嘉命不遷我為帝女彼何世民又/將去子吹笙鼓簧中心翺翔世民之子惟天之望天子)
(遂驅升于奄山乃紀迹于奄山之石而樹之槐眉曰西/王母之山奄山即崦嵫山案竹書穆王五十七年西王)
(母来見賔于昭宫舜時西王母遣使獻玉環見禮三朝/  任臣案黄帝時西王母授益地圗廣博物志云堯教)
(化及雕題蜀越西見王母大戴禮云舜時西王母獻白/玉琯說見大荒經注圗贊曰天帝之女蓬髪虎顔穆王)
(執贄賦/詩交歡)有獸焉其狀如犬而豹文其角如牛(郭曰或/作羊)其
名曰狡其音如吠犬見則其國大穰(郭曰晉太康七年/邵陵扶夷縣檻得)
(一獸狀如豹文有兩角無前兩脚時人謂之狡疑非/此  任臣案盧柟蠛蠓集云狡音龎吠豹文純擾)有
鳥焉其狀如翟而赤名曰胜遇(郭曰音姓胜任臣案事/物紺珠云  遇如翟而)
(赤食魚駢雅曰蠻蠻胜遇兆水鳥也又張華神異經叙/天柱上有大鳥名曰希有南向右翼覆西王母當與此)
(鳥共/處也)是食魚其音如録(郭曰音禄義未詳録任臣案字/義總畧碌碌古作  録或作鹿)
(鹿是録鹿古相通/也疑為鹿之借字)
又西四百八十里曰軒轅之丘(郭曰黄帝居此丘娶西/陵氏女因號軒轅丘)
(任臣案皇甫諡云黄帝受國于有熊居軒轅之丘劉㑹/孟曰今新鄭縣古有熊氏之國曹學佺名勝志云新鄭)
(縣城内有軒轅丘又/秦州亦有軒轅丘)無草木洵水出焉(郭曰/音詢)南流注于
黑水其中多丹粟多青雄黄
又西三百里曰積石之山其下有石門河水冒以西流
(郭曰冒猶覆也積石山今在金城河門闗西南境中河/水行塞外東入塞内  任臣案一統志積石在西寜衛)
(境廢龍文縣之南劉辰翁曰積石在陜西河州夏氏禹/貢合注云積石有二河水經大積石山又東北流至小)
(積石山一名唐述山土人以鬼為唐述葢傳其山有神/人往還也葛洪枕中書曰舜治積石山即此河水冒以)
(西流水經注引/此作西南流)是山也萬物無不有焉(郭曰水經引山/海經云積石山)
(在鄧林山東河所入也門任臣案圗贊曰積石之中/實生重河夏后氏導石  湧波珍物斯備比竒崑阿)
又西二百里曰長留之山其神白帝少昊居之(郭曰少/昊金天)
(氏帝摯之號也華任臣案禮斗威儀曰白帝白招拒枕/中書云白帝治  隂山顏之推家訓曰帝王世紀帝少)
(昊崩其神降長流之山於祀主秋周禮秋官主刑罰故/今名治獄㕘軍為長流即長留也羅苹路史注云今臨)
(朐有祠曰治泉祠廣雅以為金神之祠斯少昊所降也/是少昊之主西也久矣又傳稱少昊為西皇亦以帝居)
(西方/故耳)其獸皆文尾(郭曰或/作長)其鳥皆文首(郭曰文/或作長)是多文
玉石實惟員(任臣案一/本作負)神磈氏之宫(郭曰音隗作任臣/案國名記  隗氏)
(即春秋隗氏之地冠編云少昊青陽氏偕妃隗氏降神/于長流之山圖贊曰少昊之帝號曰金天磈氏之宫亦)
(在此山是司日/入其景則圎)是神也主司反景(郭曰日西入則景反/東照主司察之  任)
(臣案吳淑日賦長留反景都廣無晷謂此楊慎補注云/日西入則景反東照故曰反景揚雄賦所謂倒景也尚)
(書宅西曰昧谷寅餞納日古文昧谷作柳谷鄭氏曰五/色聚為柳日入時具五色說文榖日入色也音忽尚書)
(餞日柳谷屬之仲秋山海經司反景亦居之白帝葢倒/景反照在秋為多其變千狀有作胭脂紅者有如金縷)
(穿射者凡乍雨乍霽載霞載陰雲氣斑駁日光穿/漏其中必有蛟龍隱見是則所謂神司反景也)
又西二百八十里曰章莪之山(任臣案一/本作章義)無草木多瑶
碧(郭曰碧/亦玉屬)所為甚怪(郭曰多有/非常之物)有獸焉其狀如赤豹(任/臣)
(案穆天子傳鍾山爰有赤豹白虎屈子九歌云乗赤豹/兮從文貍詩大雅赤豹黄羆鬼谷子遺蘇秦張儀書中)
(云下有赤/豹麒麟)五尾一角其音如擊石其名如猙(郭曰金氏/易義曰音)
(如石相擊音靜也經任臣案猙又音爭一曰似狐有翼/見廣韻黄氏續騷  梟授翼于獰猙注云似豹一角五)
(尾圗贊曰章莪之山竒怪所宅有獸似豹厥色惟赤五/尾一角鳴如擊石又篇海言𤞞如赤豹五尾與猙相𩔖)
(似誤/也)有鳥焉其狀如鶴(任臣案鶴大於鵠長喙丹頂赤/目赤頰青脚修頸白羽黑翎相)
(鶴經云飲而不/食乃胎化也)一足赤文青質而白喙名曰畢方其鳴
自呌也見則其邑有譌火(郭曰譌亦妖訛字也任臣案/駢雅畢方兆火鳥  商羊􁀙)
(􁁊兆兩鳥也淮南子木生畢方注云狀如鳥青色赤脚/一足不食五榖事物紺珠云畢方見者主夀彚苑云畢)
(方老鬼也一曰南方獨脚鳥形如鶴尚書故實云漢武/帝有獻獨足鶴者人皆以為異東方朔奏曰山海經云)
(畢方鳥也驗之果是華林博議云孝武帝常有獻異鳥/者莫識東方朔曰此畢鸞也見山海經畢鸞本為畢方)
(之訛又白澤圖火之精曰必方狀如鳥一足以其名呼/之則去即畢方也圗贊曰畢方赤文離精是炳旱則髙)
(翔鼓翼陽景集乃流灾火不炎正柳宗元逐畢方文元/和七年夏火灾日夜數十發葢𩔖物之為者訛傳怪鳥)
(莫實其狀山海經畢方見有訛火則怪鳥其畢方與興/化府志云嘉靖十八年九月間莆田縣火災是夜有鳥)
(下火中即子厚所云畢方鳥也又續騷經云俞兒􁀙􁀙/而逺去兮畢方躨跜以卜隣疑指此又薛綜文選注畢)
(方如鳥兩足一翼常銜火作怪/灾與經文小有異同未可据也)
又西三百里曰陰山濁浴之水出焉而南流注于蕃澤
其中多文貝(任臣案相貝經貝十二等書大傳大貝如/車渠顧命云文貝仍几楚詞紫貝闕兮珠)
(官詩小雅成是貝錦言其文也圗贊云先民有作龜/貝為貨貴以文彩賈以小大簡則易資犯而不過)有
獸焉其狀如狸(郭曰或作豹貙任臣案字林/云貍狀獸似  其子名􁋪)而白首名
曰天狗(任臣案大荒有赤犬曰天犬又太白化妖星名/天狗窮竒獸亦名天狗非此事物紺珠云天狗)
(如狸白首音/如猫食蛇)其音如榴榴(郭曰或/作猫猫)可以禦凶(任臣案圗/贊云乾麻)
(不長天狗不大厥質雖小禳/灾除害氣之相旺在乎食帶)
又西二百里曰符愓之山(郭曰音陽爼任臣案/劉子威雜  作符陽)其上多
椶柟下多金玉神江疑居之(任臣案郁離子云江疑/乗雲列缺御雷即此神)是
山也多怪雨風雲之所出也(任臣案劉鳳𤣥覽篇符/陽之山多怪雨謂此也)
又西二百二十里曰三危之山(郭曰今在燉煌郡尚書/云竄三苗于三危是也)
(里任臣案三危古字作三􁁊在陜西沙州城東南二十/  其山三峰峭絶因名河圗括地象曰三危山在鳥䑕)
(之西南與汝山相接上為天苑星黑水出其南河西舊/事云三危山有三峰故曰三危俗亦為昇雨山在縣南)
(二十里又列朝詩集注麗江府羅/些城北有山即三危山未知是非)三青鳥居之(郭曰三/青鳥主)
(為西王母取食者别自棲息于此山也竹書曰穆王西/征至于青鳥所解  任臣案圗贊曰山名三危青鳥所)
(憩往来崑崙王母是𨽻穆王西征旅軫斯地陶潛讀山/海經詩翩翩三青鳥毛色實可憐朝為王母使暮歸三)
(危山徐陵天台碑未去三鳥賔遊二章虞綽大鳥銘西/王青鳥東海赤鴈伏知道書云玉山青鳥仙使難通本)
(此留青日札曰三危山有青鳥為王母使者左傳云青/鳥司啟者也注鶬鴰也立春鳴立夏止故司啓因啓有)
(通信問之義故言西王母使者又漢武故事云七月七/日西王母至有三青鳥夾侍王母傍亦縁此附㑹之)
是山也廣員百里其上有獸焉其狀如牛白身四角其
毫如披蓑(郭曰蓑辟雨/之衣也音催)其名曰傲􁀙(郭曰傲噎兩音􁙷/任臣案一作獓)
(駢雅曰牛四角而白曰獓􁙷字彚/引此作􁅾􁙷古音畧又作傲􁙷)是食人有鳥焉一首
而三身其狀如􁡖其名曰䲭(郭曰􁡖似鵰黑文赤頸音/洛下句或云扶狩則死扶)
(木則枯應在上欽原下脫錯在此耳○一本作扶狩則/短  任臣案圗贊曰江疑所居風雲是潛獸有獓􁙷毛)
(如披蓑􁡖鳥一/頭厥身則兼)
又西一百九十里曰騩山其上多玉而無石神耆童居
之(郭曰耆童老童顓頊之子如任臣案圗贊曰顓頊之/子嗣作火正鏗鏘其鳴聲  鐘磬處于騩山唯靈之)
(盛/)其音常如鐘磬其下多積蛇
又西三百五十里曰天山(任臣案河西舊事曰天山髙/冬夏長雪故曰白山山中有)
(好木鐵白人謂之天山過之皆下馬拜在蒲東一百里/即漢貳師擊右賢王處也九州要記云涼州古武城都)
(有天山黄帝受金液神丹于此程大昌北邊備對云一/名時漫羅山杜詩注天山即祁連山在伊州顧氏說畧)
(曰天山雪山祁連山/白山四名其實一也)多金玉有青雄黄英水出焉而西
南流注于湯谷(任臣案開山圗麗山西北有溫池辛氏/三秦記漢武故事並云􁐻山有湯泉若)
(南都賦所稱湯谷/湧其後非此地也)有神焉其狀如黄囊赤如丹火(郭曰/體色)
(黄而精/光赤也)六足四翼渾敦無面目(任臣案渾敦古音叢目/音衮沌與混沌同中天)
(佚典云渾沌蔑刳太希其谷太㣲經曰有物齒于渾敦/莫之敢作又神異經言崑崙西有獸兩目不見兩耳不)
(聞有腹而無五臟有腸/直而不旋名曰渾沌)是識歌舞實惟帝江也(郭曰夫/形無全)
(者則神自然靈照精無見者則闇與理㑹其帝江之謂/乎莊生所云中央之帝混沌為儵忽所鑿七竅而死者)
(葢假此以寓言也光任臣案叚氏諾皋記天山有神是/為渾潡狀如橐而  其光如火六足重翼無面目嗜音)
(歌舞實為帝江事物紺珠云帝江出天山識歌舞之妙/楊慎均薻云帝江鳥名知歌舞之音王氏彚苑云天山)
(之神鳥名曰帝江故能識歌舞之妙無如帝江一曰鼓/神也圗贊曰質則渾沌神則旁通自然靈照聽不以聦)
(强之為名曰惟帝江王融曲水詩序傳妙靡于帝江盧/柟滄溟賦云帝江䠞左而歛翼謂此也又路史帝不䧏)
(是為帝江注云山海經/帝江也此羅氏之誤)
又西二百九十里曰泑山(郭曰泑音/黝黑之黝)神蓐收居之(郭曰/亦金)
(神也人面虎爪白尾執鉞見外傳云該任臣案風俗通/姓纂云蓐收後有蓐國葢少皞之子  也生則為諸矦)
(死則為神月令/亦云其神蓐收)其上多嬰短之玉(郭曰未詳嬰任臣案/羭次山有  垣玉短)
(疑垣字/之譌)其陽多瑾瑜之玉其陰多青雄黄是山也西望
日之所入其氣員(郭曰日形員故其氣象亦然也海任/臣案楊慎補注云晉天文志東  氣)
(如圓䆸其說/亦此𩔖也)神紅光之所司也(郭曰未/聞其狀)
西水行百里至于翼望之山(郭曰或作/上翠山)無草木多金玉
有獸焉其狀如狸一目而三尾名曰讙(郭曰讙音/歡或作原)其音
如􁁊百聲(郭曰言其能作百種物聲也或曰􁁊百物名/亦所未詳  任臣案太平御覽引經讙作讙)
(讙集百聲作䂞百聲五侯鯖云原/一目三尾音奪衆音即斯獸也)是可以禦凶服之已
癉(郭曰黄癉/病也音旦)有鳥焉其狀如烏三首六尾而善笑名曰
鵸䳜(郭曰猗餘兩音云任臣案帶山鳥自為牝牡亦名/鵸䳜事物紺珠  鵸䳜如烏九首六尾善笑自為)
(雌雄黄氏之誤也又駢雅云鵸䳜三首元覽云三首之/鳥有鵸余焉九首之鳥有鶬焉鬼車焉字書或作鵸䳜)
服之使人不厭(郭曰不厭夢也周書曰服者不昧音莫/禮反或曰眯眯目也  任臣案程良孺)
(曰鵸䳜不魘當扈不㫬圗贊云鵸䳜三頭獂獸/三尾俱禦不祥消凶辟眯君子服之不逢不韙)又可以
禦凶
凡西次三經之首崇吾之山至于翼望之山凡二十三
山六千七百四十四里其神狀皆羊身人面其祠之禮
用一吉玉瘞(郭曰玉如采色者也/尸子曰吉玉大龜)糈用稷米(任臣案稷/䄞也黍之)
(不黏/者)
西次四經之首曰陰山(任臣案在/今寧夏)上多榖無石其草多
茆蕃(郭曰茆鳬葵也蕃青蕃似莎而大卯煩兩音民任/臣案詩魯頌薄采其茆江南人謂之􁃇采齊  要)
(術作/蒓)陰水出焉西流注于洛
北五十里曰勞山(任臣案齊地亦有大勞山小勞山晏/謨齊記所謂泰山髙不如東海勞也)
(是異地/同名者)多茈草(郭曰一名茈䓞中染紫也草任臣案即/紫草爾雅云藐茈草唐本  一名紫丹)
弱水出焉而西流注于洛(任臣案留青日札天下有三/弱水東海中弱水不勝鴻毛)
(至則必溺西海中弱水在今西寧衞西三百里甘州界/昔乞伏熾磐破吐谷渾覓地于弱水南覓地降署為弱)
(水䕶軍是也勞山所出疑此水又弱水條支去長安四/萬里似與甘州之弱水異則乂一弱水也釋義言天地)
(之氣東南而升西北而降降則其氣沉也氣/沉水斯弱矣然東海亦有弱水則何說也)
西五十里曰羆父之山(任臣案楊氏古音引此/作罷谷山罷皮買切)洱水出
焉(郭曰音耳九任臣案劉㑹孟云洱水葉榆河也中有/三島四洲  曲之勝朱國禎大事記曰西洱河在大)
(理府城南一名昆瀰池亦名瀰海源出浪穹縣罷谷中/山下世傳黑水伏流别派自縣西北來滙于縣東為巨)
(津形如月生五日抱珥之狀故又曰珥河又案水經注/清水又南洱水注之水出𢎞農郡盧氏縣之熊耳山地)
(理志熊耳之山出三水洱水其一焉/計其道里與朱說不合未能斷也)而西流注于洛(任/臣)
(案李元陽云地理志謂南中山曰昆彌水曰洛山海經/洱水西流入于洛葢瀾滄江亦名洛水言脉絡分明也)
(據此則諸洛/非上洛之洛)其中多茈碧(任臣案紫石華/𤣥石英之𩔖)
北百七十里曰申山其上多榖柞其下多杻橿其陽多
金玉區水出焉而東流注于河(任臣案水經注/世謂之清水)
北二百里曰鳥山其上多桑其下多楮其陰多鐵其陽
多玉辱水出焉而東流注于河(任臣案水經河水又南/又納辱水注云俗謂之)
(秀延/水)
又北百二十里曰上申之山(任臣案劉鳳雜/爼引此作上甲)上無草木
而多硌石(郭曰硌磊硌大/石貌也音洛)下多榛楛(郭曰榛子似栗而/小味美楛木可以)
(為箭詩云榛楛濟濟臻怙兩音云任臣案陸璣詩疏榛/栗屬字或作蓁木有二種鄘風  樹之榛栗左傳女贄)
(不過榛栗棗脩楛木名書傳云可/以為矢禹貢荆州厥貢惟􁁊簵楛)獸多白鹿其鳥多當
扈(郭曰或/作户)其狀如雉以其髯飛(郭曰髯咽下須毛以任/臣案談薈云飛者  翼)
(當扈之鳥以髯圗贊曰鳥飛以翼當扈則鬚/廢多任少沛然有餘輪運于轂至用在無)食之不眴
目(郭曰/音眩)湯水出焉東流注于河(任臣案水經河水又南/湯水注之一綂志湯水)
(在盧氏縣西南一百/二十里源出惡峪嶺)
又北百八十里曰諸次之山諸次之水出焉而東流注
于河(任臣案水經曰河水/又南諸次之水入焉)是山也多木無草鳥獸莫居
是多衆蛇
又北百八十里曰號山其木多漆椶(郭曰漆似樗也曰/任臣案韓保昇)
(漆樹髙二三丈皮白葉似槐子似牛李子木心黄六七/月刻取滋汁又一種似小榎而大取汁漆物黄澤如金)
(唐書所謂/黄漆者也)其草多葯䖀芎藭(郭曰葯白芷别名䖀香草/也芎藭一名江籬葯音鳥)
(較反媚任臣案廣雅白芷葉謂之葯楚詞桂棟兮蘭橑/辛怡  兮葯房淮南子秋葯被風吳氏本草曰白芷一)
(名䖀一名苻離一名澤芬一名葩說文云晉謂之䖀齊/謂之茞楚謂之蘺又謂之葯是葯䖀皆白芷也芎藭左)
(傳作山鞠藭本草釋名謂之壺藭與藁本𩔖淮南云亂/人者若芎藭之與藁本名山志曰横山諸山草多芎藭)
(又案别録蘼蕪一名江蘺芎藭苗也郭以芎藭名江蘺/非是然上林賦稱被以江蘺揉以蘼蕪若非一物李氏)
(云大葉似芹者為江蘺細葉似蛇/牀者為蘼蕪摠為芎藭葉斷矣)多汵石(郭曰汵或音/金未詳  任)
(臣案水經注/引經作泠石)端水出焉而東流注于河(任臣案水經河/水又東端水入)
(焉/)
又北二百二十里曰盂山(郭曰音于盂任臣案水經注/引郭注云  或作明今本無)
(此文萟文𩔖聚/引此作葢山)其隂多鐵其陽多銅其獸多白狼白虎
(郭曰外傳曰周穆王伐犬戎得四白狼白虎虎名甝彪/  任臣案瑞應圗曰白狼王者仁徳則見周宣王時白)
(狼見西國滅田俅子曰商湯為天子有神手牽白狼口/銜金鉤而入湯庭尚書中候曰湯牽白狼握禹籙圗贊)
(云矯矯白狼有道則逰應符變質乃御靈鉤惟徳是適/出殷見周孝經援神契曰徳至鳥獸白虎見春秋演義)
(圗曰湯地七十内懐聖明白虎戲朝魏畧曰文帝欲受/禪郡國上言白虎二十七見中興徵祥說曰白虎狀如)
(虎而白色嘯則風興皜身如雲而無雜者近代所謂白/虎背斑虎文是爾雅之彪虎也圗贊云甝􁁜之虎仁而)
(有猛其質載皓其文載/炳應徳而擾止我交境)其鳥多白雉白翟(郭曰或/作白翠)生水
出焉而東流注于河(任臣案即奢延水也水西出/奢延縣西南赤沙阜東北流)
西二百五十里曰白於之山(任臣案括地志白於山在/慶州洛源縣水經注曰白)
(於山今名女郎/山指張魯女也)上多松栢(任臣案吳淑栢賦/擢華嶽秀白於)下多櫟檀
(郭曰櫟即柞斗任/臣案實名橡)其獸多㸲牛羬羊其鳥多鴞(郭曰鴞/似鳩而)
(青色鳥任臣案鴞即梟盛𢎞之荆州記/云有  如雌雞其名為鴞楚人謂之鵩)洛水出于其陽
(任臣案洛水非一此秦中洛水也伊洛/之洛其源出熊耳漢書云洛出重野)而東流注于渭
夾水出于其陰東流注于生水
西北三百里曰申首之山(任臣案唐𩔖函作由首宋濂/演連珠亦云山首之山曾雪)
(常疑/似誤)無草木冬夏有雪申水出于其上潛于其下是多
白玉
又西五十五里曰涇谷之山(郭曰或無/之山二字)涇水出焉(郭曰/或以)
(此為今涇/水未詳)東南流注于渭(任臣案闗中記云涇渭洛闗/中三川與滻澇潏澧滈為闗)
(中八水一統志曰今涇河自平涼府西南白巖發源至/涇州又東南至邠州界又東北至西安府髙陵縣界㑹)
(于/渭)是多白金白玉
又西百二十里曰剛山多㭍木(任臣案廣韻㭍與漆/同此即榛漆之漆也)多
㻬琈之玉剛水出焉北流注于渭是多神􁀙(郭曰􁀙亦/魑魅之𩔖)
(也音恥囘反或作􁀙作任臣案圗/經作神魃集韻引此  神魅音熾)其狀人面獸身一足
一手其音如欽(郭曰欽亦吟字假音故任臣案劉㑹孟/云深山魑魅多一足  詩曰山鬼獨一)
(足圗贊曰其音如吟一脚人面䑕身/鼈頭厥號曰蠻目如馬耳食厭妖變)
又西二百里至剛山之尾洛水出焉而北流注于河其
中多蠻蠻其狀䑕身而鼈首其音如吠犬
又西三百五十里曰英鞮之山上多漆木下多金玉鳥
獸盡白(任臣案釋義曰西方金屬於氣為白鳥獸盡白/似感金氣也然他山又不盡然豈感者有淺深)
(耶/)涴水出焉(郭曰涴或作􁀙/音寃枉之寃)而北注于陵羊之澤是多
冉遺之魚(任臣案御覽作無遺之魚事物紺珠作冉􁀙/元覽曰儵魚􁀙遺鮯鮯皆六足又集韻引經)
(云英鞮之山㱧水/出焉多􁀙魚似誤)魚身蛇首六足其目如馬耳食之使
人不眯(任臣案目不明曰眯莊子云簸糠眯/目讀書考定云文鰩已狂冉遺不眯)可以禦凶
又西三百里曰中曲之山其陽多玉其隂多雄黄白玉
及金有獸焉其狀如馬而白身黒尾一角虎牙爪音如
鼓音其名曰駮是食虎豹(郭曰爾雅說駮不道有角及/虎爪駮亦在畏獸畫中  任)
(臣案晉平公獵遇虎虎伏于道問師曠曠曰臣聞駮馬/伏虎豹意君所乗者駮馬乎又宋史載順州山中有異)
(獸如馬而食虎豹北人不能識問劉敞敞曰此駮也為/說其狀且誦山海經管子書曉之汲冢𤨏語曰駮馬能)
(食虎豹邢氏爾雅疏曰駮亦野馬名秦風隰有六駮嚴/粲音剝陸璣云駮馬梓榆也以其木皮似駮馬故名之)
(王㑹篇義渠以兹白注兹白一名駮近宋㢘憲于秦中/見駮一角虎蹄食四虎云圗贊曰駮惟馬𩔖實畜之英)
(騰髦􁑼首嘘天雷鳴/氣無不淩吞虎辟兵)可以禦兵(郭曰養之/辟兵刃也)有木焉其狀
如棠而員葉赤實實大如木𤓰(郭曰木𤓰如小𤓰詩任/臣案木𤓰一名楙  云)
(投我以/木𤓰)名曰櫰木(郭曰音懐木任臣案/槐亦名櫰  非此也)食之多力(郭曰/尸子)
(曰木食之人多為仁者名為若木此之𩔖排任臣案圖/贊曰櫰之為木厥形似槤若能長服拔樹  山力則有)
(之夀亦/宜然)
又西二百六十里曰邽山(郭曰音圭此任臣案髙/氏緯畧引  作卦山)其上
有獸焉其狀如牛蝟毛名曰窮竒音如獋狗是食人(郭/曰)
(或云似虎蝟毛有翼銘曰窮竒之獸厥形甚醜馳逐妖/邪莫不奔走是以一名號曰神狗  任臣案緯畧云窮)
(竒聞人鬭乃助不直者文王出獵所獲張揖上林賦注/窮竒其音如狗嘷神異經云窮竒狀如牛而色貍長尾)
(曵地其聲如狗狗頭人形鈎爪鋸牙逢忠信之人則齧/而食之逢奸邪則捕禽獸而飼之宛委餘編云窮竒逐)
(妖一名神狗駢雅曰牛蝟毛謂之窮竒黄香九宫賦驂/䮡駽而挾窮竒即此也又逐疫神亦名窮竒後漢志云)
(窮竒騰根共食蠱北方天神亦名窮竒淮南子云窮竒/廣莫風之所生也抱朴子云前道十二窮竒後從三十)
(六辟邪皆非此窮/竒或作窮寄誤)濛水出焉(郭曰/音䝉)南流注于洋水其中
多黄貝(郭曰貝甲蟲肉如科斗但有頭尾耳文任臣案/爾雅貝陸居贆在水者蜬余貾黄白  余泉白)
(黄文相貝經云貝十二等濯貝使人善/驚黄脣㸃齒是也浮貝投水則浮也)蠃魚(郭曰/音螺)魚身
而鳥翼(任臣案睿宗江漢賦翼飛鰩蠃于天池謂此與/文鰩也或作蠃孫愐唐韻云蠃落戈反魚身鳥)
(翼/)音如鴛鴦見則其邑大水
又西二百二十里曰鳥䑕同穴之山(郭曰今在隴西首/陽縣西南山有鳥)
(䑕同穴鳥名曰鵌鼠名曰鼷鼵如人家䑕而短尾鵌似/燕而黄色穿地入數尺䑕在内鳥在外而共處孔氏尚)
(書傳曰共為雌雄張氏地理記云不為牝牡也山任臣/案山在今陜西渭原縣一統志云俗呼為青雀  是也)
(河圗括地象曰鳥䑕同穴山地之幹也上為揜華星楊/衒之伽藍記云赤嶺不生草木其山有鳥䑕同穴鳥雄)
(䑕雌共為陰陽叚國沙州記云寒嶺去太陽川三十里/有雀䑕同穴雀亦如家雀色小白鼠亦如家䑕色如黄)
(虺無尾太康地記曰鳥䑕山穴入三四尺䑕在内鳥在/外甘肅志云涼州之地有兀兒鼠形狀似䑕尾若贅􁁜)
(有鳥曰本周兒其形似雀而色灰白兩物同穴而處又/禹貢合注䑕名􁁜鼷與古所傳鳥名䳜䑕名鼵者不一)
(葢俗所沿也沈約宋書沙州甘谷嶺北有雀䑕同穴或/在山嶺或在平地雀色白䑕色黄地生黄紫華草便有)
(雀䑕穴杜彦達曰同穴止宿養子互相哺食長大乃止/故因以名山𡊮小脩書經考曰鳥䑕山鳥形色似雀而)
(稍大頂出毛角飛即厓穴穴口有鼠狀如常䑕但脣缺/似兔蓬尾似鼬與鳥狎眤有𩔖雌雄楊慎云鳥䑕同穴)
(今陜西人實云有之岳修撰正戌邊時親見之宋人作/書傳乃以鳥䑕為一山同穴為一山非也近時宋㢘憲)
(琬亦云目擊之圗贊曰䳜鼵二蟲殊𩔖同歸聚不以方/或走或飛不然之然難以理推𤣥覽云飛蛾匹䑕䘀螽)
(妻蚓䳜鼵同居諾龍雙處田氏日札曰廣西潯州桂平/縣有牛蛇山􁀙牛與蛇同穴牛嗜鹽其角如玉亦與鳥)
(䑕山/𩔖)其上多白虎白玉渭水出焉而東流注于河(郭曰/出山)
(東至𢎞農華隂縣入河山任臣案水經注渭水出首陽/縣首陽山渭首亭南谷  在鳥䑕山西北此縣有髙城)
(嶺嶺上有城/號渭原城)其中多鰠魚(郭曰音騷魚任臣案/字彚云鰠  似鱣)其狀如
鱣魚(郭曰鱣魚大魚也口在頷下體有連甲也或作鮎/魚  任臣案詩鱣鮪發發今江東呼為黄魚似鱣)
動則其邑有大兵(郭曰或脫無從動則以下語者動任/臣案圗贊曰物以感應亦不數  壯)
(士挺劒氣激白虹鰠/魚潛淵出則邑悚)濫水出于其西(郭曰音檻洮任臣/案水經注  水北)
(逕䧏水道故城又北隴水注之即經所謂濫水也水出/鳥䑕山西逕隴坻其岸崩落者聲聞數百里故揚雄稱)
(響若坁頽是也又小學紺珠載濫水/為九淵之一或謂即此水未知是非)西流注于漢水多
􁙳魮之魚(郭曰如/玭兩音)其狀如覆銚鳥首而魚翼魚尾音如
磬石之聲是生珠玉(郭曰亦珠母蚌𩔖而能生出之珠/任臣案文選云鳴磬孕璆吳淑)
(賦云濫水文魮瀛洲紺翼睿宗江漢賦轉車輪之鱟兮/覆金銚之鮡此也南越志曰海中有文魮鳴似磬鳥頭)
(魚尾而生玉圖贊云形如覆銚包玉含珠有而不積涉/以尾閭闇與道㑹可謂竒魚楊慎異魚圗贊海經􁙳鮆)
(江賦文魮孕璆音磬鳥首/魚尾出鳥䑕穴禹貢攸紀)
西南三百六十里曰崦嵫之山(郭曰日没所入山也見/離騷奄兹兩音  任臣)
(案穆天子傳謂之弇山十道志云昧谷在秦州西南堯/紀申命和叔宅西土曰昧谷亦謂之兊山一曰崦嵫山)
(事物紺珠云崦嵫亦/曰落棠山日入處)其上多丹木其葉如榖其實大如
𤓰赤符而黑理食之已癉(任臣案癉音旦惡創也左傳/荀偃癉疽又黄病與疸同醫)
(家有五/疸症)可以禦火(任臣案圗贊曰爰有丹木生彼洧盤/厥實如𤓰其味甘酸蠲疴辟火用竒)
(桂蘭今廣州有樹可以禦火山北謂/之慎火多種屋上以防火亦斯𩔖也)其陽多龜其陰多
玉苕(郭曰或/作若)水出焉而西流注于海(郭曰禹大傳曰洧/盤之水出崦嵫山)
(崦任臣案江淹賦/  嵫之泉疑指此)其中多砥礪(郭曰磨石也精/為砥粗為礪也)有獸焉
其狀馬身而鳥翼人面蛇尾是好舉人(郭曰喜/抱舉人)名曰孰
湖(任臣案駢雅馬而人面鳥翼曰孰湖又游氏臆見作/孰湘未知所据圗贊曰窮竒如牛蝟毛自表濛水之)
(嬴匪魚伊鳥孰湖/之獸見人則抱)有鳥焉其狀如鴞而人面蜼身大尾
(郭曰蜼獼猴屬也音贈遺之遺/一音誄見中山經尾又作眥)其名自號也(郭曰或作/設設亦呼)
(耳疑此/脫誤)見則其邑大旱
凡西次四經自陰山以下至於崦嵫之山凡十九山三
千六百八十里其祠祀禮皆用一白雞祈糈以稻米白
菅為席
　右西經之山凡七十七山一萬七千五百一十七里
　
　
　
　
　
　
　
　
　
　
　
　
　
　
　
　山海經廣注卷二
欽定四庫全書
　山海經廣注卷三
　　　　　　　　　　　　　仁和吳任臣注
　　北山經
北山經之首曰單狐之山(任臣案單狐一作􁃕狐在洛/一百五十里秦遷西周公于)
(單狐聚/即此)多机木(郭曰机木似榆可燒以糞稻田出蜀中/音飢  任臣案楊慎補注机今之榿也)
(字書云榿音溪蜀人以榿為薪三年可燒又宋/元符二年眉山縣榿木二株異根同幹即此木)其上多
華草漨水出焉(郭曰/音逄)而西流注于泑水其中多芘石文
石(任臣案文石即瑪瑙佛書謂之摩羅迦隸見本草釋/名今紫雲瑪瑙竹葉瑪瑙多出中州淮右山東諸地)
(又周禮秋官注嘉石文石/也盖指石之有文理者)
又北二百五十里曰求如之山其上多銅其下多玉無
草木滑水出焉而西流注于諸毗之水(郭曰水出/諸毗山也)其中
多滑魚其狀如鱓赤背(郭曰鱓魚/似蛇音善)其音如梧(郭曰如人/相枝梧聲)
(音吾子/之吾)食之已疣(郭曰疣贅也結任臣案/字書疣音由  肉也)其中多水馬
其狀如馬文臂牛尾(郭曰臂前脚也周禮曰馬黒脊而/斑臂膢漢武元狩四年燉煌渥洼)
(水出馬以為靈瑞者即此𩔖也鎮任臣案漢馬出于余/吾之水又元和中神馬四匹出  池河中魏黄初間於)
(上黨得澤馬晉孝武太元十四年鎮池縣河水有神馬/二匹唐明皇時靈昌郡得異馬于河隨巢子云夏后之)
(興方凙出馬皆水馬也又考襄陽記中廬山有地穴漢/時常有數百匹馬出遂名馬穴吳時陸遜復于此穴得)
(數十匹馬出土中更一異也附記之圖贊曰馬實龍精/爰出水𩔖淈洼之駿是靈是瑞昔在夏后亦有何駟)
其音如呼(郭曰如/人呌呼)
又北三百里曰帶山其上多玉其下多青碧有獸焉其
狀如馬一角有錯(郭曰言角有甲/錯也或作歴)其名曰䑏疏(郭曰音/歡  任)
(臣案駢雅曰雖馬䑏疏一角馬也五侯鯖云懽疏出常/山如馬一角其性墨即此也異物彚苑作矔疏似誤)
可以禦火(任臣案圖贊曰厭火之獸厥惟䑏疏有/鳥自化號曰鵸䳜一頭十身何羅之魚)有鳥
焉其狀如烏五采而赤文名曰鵸䳜(郭曰上已有此鳥/疑同名  任臣案)
(學海作/鵸䳜)是自為牝牡(任臣案唐韻注云有鳥名􁀙􁀙能/自為牝牡疑即此鳥也爾雅翼曰)
(山海經𩔖有二種獸之出亶爰山者如狸而有髮其/名曰􁁊𩔖帶山之鳥如烏而五采文其名曰竒𩔖)食
之不疽(郭曰無癰/疽病也)彭水出焉而西流注于芘湖之水其
中多鯈魚(郭曰/音由)其狀如雞而赤毛三尾六足四首(任臣/案引)
(書晶鈍云鯈徒堯切又市流切似雞赤毛六/足四目也从魚睿宗江漢賦云翹雞尾之儵)其音如鵲
食之可以巳憂(任臣案圖贊曰汨和損平莫慘于憂詩/咏萱草山經則鯈壑焉遺岱聊以盤遊)
(宛委餘編曰鯈己憂䱜己狂呉/淑事𩔖賦鮒唯宜暑鯈可忘憂)
又北四百里曰譙明之山(任臣案荒史循蜚紀有譙明/氏盖居于此山也冠編云譙)
(明氏顯治譙明之山羅泌云伯益之書有譙明之山涿/光之山而俱載于北經譙明涿光信其為繼治者乃知)
(邃古之事/非必無據)譙水出焉西流注于河(任臣案一統志譙水/在陜州城南三里湧)
(出入河俗/呼三里澗)其中多何羅之魚一首而十身(任臣案張融/海賦何羅鱅)
(鮨即此也楊慎補注云何羅魚今八帶魚也異魚圖贊/曰何羅之魚十身一首化而為鳥其名休舊竊糈于舂)
(傷隕在臼夜飛曳音聞闕六足𤣥覽曰何羅之魚一首/而十身游氏臆見云冉遺    闕  四足章舉八足鰼)
(鰼十翼何羅一首十身皆異魚也鄧元錫物性志云其/尤異者曰何羅魚曰鮨曰鱄曰䱉則鱗族之生不測也)
其音如吠犬食之已癰有獸焉其狀如貆而赤豪(郭曰/貆豪)
(猪也音丸音任/臣案嚴粲  喧)其音如榴榴(任臣案程良孺/曰榴榴亦獸也)名曰孟槐
可以禦凶(郭曰辟凶邪氣也亦在畏獸畫中也如任臣/案駢雅曰谿邊如狗孟槐如貆石豰  狢活)
(褥地如鼠圖贊云孟槐似貆其豪則赤列象畏獸凶/邪是辟氣之相勝莫見其迹又孟槐代醉編作孟魂)是
山也無草木多青雄黄(郭曰一/作青碧)
又北三百五十里曰涿光之山(任臣案荒史循蜚紀有/涿光氏盖居于此山也)
(冠編云涿光氏顯治涿光之山前編引此作作光山神/異經事𩔖賦注作凍光之山緯略引此作緣光之山)
囂水出焉(任臣案緯略/引此作嚚水)而西流注于河其中多鰼鰼之
魚(郭曰音袴/褶之褶)其狀如鵲而十翼鱗皆在羽端其音如鵲
(任臣案雒書靈准聽云鰼鰼魚狀如鵲食之不瘴出涿/光之山神異經云鰼鰼之魚如鵲而十翼可以禦火述)
(異記云涿光山下囂水多鰼鰼之魚𤣥覽曰鰼鰼之魚/十翼圖贊曰鼔翮一揮十翼翩翻厥鳴如鵲鱗在羽端)
(是謂怪魚食之辟燔吳淑/魚賦䱉則似蛇鰼聞有翼)可以禦火(任臣案王氏釋義/曰鰼魚禦火意其)
(得水氣居多氣有相制故也又鄧/氏物性志作善銜火傳寫之誤也)食之不癉其上多松
柏其下多椶橿其獸多麢羊其鳥多蕃(郭曰未詳或/云即鴞音煩)
又北三百八十里曰虢山其上多漆其下多桐椐(郭曰/桐梧)
(桐也椐樻木腫節中杖椐音祛櫬任臣案桐有三種青/桐赤桐白桐外又有岡桐其名  者青桐也陸璣云椐)
(節中腫似扶老/詩曰其檉其椐)其陽多玉其隂多鐵伊水出焉西流注
于河其獸多橐駝(郭曰有肉鞍善行流沙中日行三百/里其負千斤知水泉所在也  任臣)
(案西域傳大月氐出封駝脊上有一峰隆起若封土故/俗呼為封牛亦曰􁡆牛穆天子傳謂之物牛爾雅謂之)
(犦牛嶺南徐聞縣海康皆出之羅願以為此即橐駝也/然橐駝肉鞍胅起有二封牛領肉胅起惟一自是二種)
(槖駝善知伏泉性惡熱夏至退毛至盡又駝峰為八珍/之一古詩所稱紫駝峰是也五侯鯖云駝之聲曰􁘓圖)
(贊曰駝惟竒畜肉鞍是被迅景流沙顯功絶地潛/識泉源微乎其智又南史滑國岀兩脚駝亦異種)其鳥
多寓狀如鼠而鳥翼其音如羊可以禦兵
又北四百里至于虢山之尾其上多玉而無石魚水出
焉西流注于河其中多文貝
又北二百里曰丹熏之山(任臣案白帖引/此作丹重之山)其上多樗柏
(任臣案蘇恭曰椿樗二樹形相似但樗木疎/椿木實為别又山樗名拷詩云山有拷是也)其草多韭
薤(郭曰皆山菜爾雅有其名藿任臣案説文云一種而/久故謂之韭生山中者名  又名韱蘇頌云形性亦)
(與家韭𩔖但根白葉如燈心苗也薤爾雅作□/葉似韭一名藠子一名火葱生山中者名葝)多丹雘
熏水出焉而西流注于棠水有獸焉其狀如鼠而菟首
麋身其音如獋犬以其尾飛(郭曰或作髯/飛獋音豪)名曰耳鼠(任/臣)
(案即鼯䑕飛生鳥也狀如蝙蝠暗夜行飛其形翅聯四/足及尾與蝠同故曰以尾飛神農經謂之鼺鼠禽經謂)
(之鳩爾雅謂之鼬鼠劉子曰飛鼯甘煙走貘美鐡别録/稱鼺䑕狀如蝙􁀙爾雅注言鼯鼠狀如小狐經稱耳鼠)
(菟首麋身雖所喻不同其實一也又博物志鼠/之最小者謂之耳鼠邢昺以為鼷鼠也非此)食之不
䐆(郭曰䐆大腹也/見禆倉音采也)又可以禦百毒(任臣案圖贊曰蹠實/以足排虛以羽翹尾)
(翻飛竒哉耳鼠厥/皮惟良百毒是禦)
又北二百八十里曰石者之山其上無草木多瑤碧泚
水出焉西流注于河有獸焉其狀如豹而文題白身(郭/曰)
(題額/也)名曰孟極是善伏其鳴自呼(任臣案獸經云在子/其鳴也在子孟極其)
(名曰孟極駢雅曰孟極諸犍豹/屬也麟書云孟極是覆指此)
又北百一十里曰邊春之山(郭曰或/作春山)多葱葵韭(郭曰山/葱名茖)
(大/葉)桃李(郭曰山桃榹桃子小不解核也桃任臣案桃屬/甚多如緋桃緗桃銀桃御桃方  偏桃之𩔖未)
(可枚舉大抵山中所產則爾雅所謂榹桃是也𤣥中記/云積石之桃大如斗斛酉陽雜俎云九疑有桃核半扇)
(可容斗一升亦竒矣爾雅休無實李座接慮李駁赤李/兩京記謂之嘉慶子梵書名曰居陵迦其種有牛心馬)
(肝柰李苦李之異不能具述吳淑李賦/云邊春則見於方外員丘則載彼仙經)杠水出焉而西
流注于泑澤有獸焉其狀如禺(任臣案大者為/禺小者為狖)而文身
善笑見人則卧(郭曰言/佯眠也)名曰幽頞(郭曰或作嬻嬒頞音/遏  任臣案事物紺)
(珠曰幽頞如禺文身善笑圖贊曰幽頞似猴俾愚作智/觸物則笑見人佯睡好用小慧終是嬰累頞古音餘作)
(鴳乂太平御覽/作幽頗疑誤)其鳴自呼
又北二百里曰蔓聯之山(郭曰萬/連二音)其上無草木有獸焉
其狀如禺而有鬛牛尾文臂馬蹄見人則呼名曰足訾
(任臣案獸經云足訾文臂風狸長眉五侯鯖云足訾如/􁋃有鬛駢雅云嬻嬒足訾皆禺屬也圖贊曰鼠而傅翼)
(厥聲如羊孟極似豹或倚/無良見人則呼號曰足訾)其鳴自呼有鳥焉羣居而朋
飛(郭曰朋/猶輩也)其毛如雌雉名曰鵁(郭曰交音或作渇也也/任臣案鵁疑即鵁鶄)
(鵁鶄一名鳽頂有紅毛/如冠翠鬛丹觜頗似雉)其鳴自呼食之已風(任臣案圖/贊曰毛如)
(雌雉朋翔羣下飛則籠日集/則蔽野肉騐鍼石不勞補寫)
又北百八十里曰單張之山其上無草木有獸焉其狀
如豹而長尾人首而牛耳一目名曰諸犍(郭曰音如犍/牛之犍  任)
(臣案顧野王玉篇云犍獸/似豹人首一目即此也)善吒行則銜其尾居則蟠其
尾有鳥焉其狀如雉而文首白翼黄足名曰白鵺(郭曰/音夜)
(駢任臣案篇海云鵺鳥似雉/  雅曰白鵺象蛇皆雉屬也)食之已嗌痛(郭曰嗌咽也/榖梁傳曰嗌)
(不容粒今吳人/呼咽為嗌音隘)可以已痸(郭曰痸/疑病也)櫟水出焉而南流注
于杠水
又北三百二十里曰灌題之山其上多樗柘(任臣案考/工記弓人)
(取材以柘為上埤雅云柘宜山石柞宜山阜/又其葉飼𧖟絲中琴瑟爾雅所謂棘繭是也)其下多流
沙多砥有獸焉其狀如牛而白尾其音如訆(郭曰如人/呼喚訆音)
(呌/)名曰那父(任臣案駢雅獸似牛而白尾曰/那父赤尾曰領月馬尾曰精精)有鳥焉其
狀如雌雉而人面見人則躍(郭曰/躍跳)名曰竦斯其鳴自呼
也(任臣案彭儼五侯鯖云竦斯狀如雌雉見人則躍駢/雅云竦斯當扈皆雉屬也圖贊曰諸犍善吒行則銜)
(尾白鵺竦斯厥狀如雉/見人則跳頭文如繡)匠韓之水出焉而西流注于泑
澤其中多磁石(郭曰可以取鐵管子曰山上有磁石者/下必有銅音慈  任臣案董子曰兹石)
(取鐵頸金取火羅泌曰兹石引針琥珀拾芥淮南萬畢/術磁石一名磁君圖贊曰磁石吸鐵琥珀拾芥氣有潛)
(感數有㝠㑹物之/相投出乎意外)
又北二百里曰潘侯之山其上多松柏其下多榛楛
其陽多玉其隂多鐵有獸焉其狀如牛而四節生毛
名曰旄牛(郭曰今旄牛背膝及胡尾皆有長毛一任/臣案文獻通考云冉駹有旄牛無角  名)
(犝牛肉重千斤毛可為眊羅氏爾雅翼曰犛西南國/髦牛也似牛四節腹下及肘有赤毛長尺餘而尾尤)
(佳大如斗天子之車左纛以此為之是旄犛一物也/又案上林賦庸旄獏犛顏監注云庸今犎牛旄今偏)
(牛犛今貓牛李東璧亦云旄牛一名犏牛即爾雅之/犣牛若犛牛則爾雅之犘牛明為二種矣圖贊曰牛)
(充兵機兼之者旄冠于旌鼓為/軍之標匪肉致灾亦毛之招)邊水出焉而南流注
于櫟澤
又北二百三十里曰小咸之山(任臣案藝文𩔖聚/引此作小威之山)無草
木冬夏有雪
北二百八十里曰大咸之山(任臣案事𩔖賦注引/此作大同之山疑誤)無草
木其下多玉是山也四方不可以上有蛇名曰長蛇其
毛如彘豪(郭曰説者云長百尋今蝮蛇色似艾綬文文/間有毛如猪鬐此其𩔖也常山亦有長蛇與)
(此形不同贊任臣案豫章記永嘉末有大蛇長十餘丈/亦此𩔖圖  曰長蛇百尋厥鬛如彘飛羣走𩔖靡不吞)
(噬極物之惡盡毒之厲又吳/淑蛇賦云毛若彘豪本此也)其音如皷柝(郭曰如人行/夜敲木柝聲)
(音/託)
又北三百二十里曰敦薨之山其上多椶柟其下多茈
草敦薨之水出焉(任臣案水經注敦薨之水出焉耆之/北敦薨之山在北邊之西烏孫之東)而
西流注于泑澤出于崑崙之東北隅實惟河源(敦曰即/河水出)
(崑崙之虚敦任臣案漢張鶱元都實俱窮河源/河源名火  腦兒華言星宿海也在吐蕃西鄙)其中多
赤鮭(郭曰今名鯸鮐為鮭魚音圭論任臣案左思吳都/賦􁀙鮪鯸鮐即鮭魚也王充  衡云鮭肝死人􁬇)
(䱙螫人雷公炮炙論鮭魚插樹立便枯乾一名䲅魚一/名嗔魚日華子謂之鶘夷今謂之河豚無鱗無腮無膽)
(有聲目能眨漢書貨殖傳鮐鮆/千尺桓寛鹽鐵論萊黄之鮐)其獸多兕旄牛(郭曰或/作撲牛)
(撲牛見離騷/天問所未詳)其鳥多鳲鳩
又北二百里曰少咸之山無草木多青碧有獸焉其狀
如牛而赤身人面馬足名曰窫窳(郭曰爾雅云窫窳似/􁋯虎𤓰與此錯軋愈)
(二音為任臣案爾雅䝟貐𩔖豸食人迅走淮南子堯時/窫窳  民害乃使羿殺之海内經窫窳龍首是食人海)
(内西經窫窳蛇身人面駢雅牛人面而馬足曰窫窳/或為䝟貐或為猰窳形狀不同所傳亦異實未詳也)其
音如嬰兒是食人敦水出焉(任臣案水經注敦水導源/西北少咸之山南麓東流)
(逕參合縣/故城南)東流注于鴈門之水(郭曰水出/鴈門山間)其中多䰽䰽
之魚(郭曰音沛未詳或作鯆異任臣案李時珍本草以/為即鯸鮐也與鮭同物  名又江豚别名鯆魚魏)
(武食制謂之䱐/䰽未知孰是)食之殺人
又北二百里曰獄法之山瀤澤之水出焉(郭曰/音懷)而東北
流注于泰澤其中多䲃魚(郭曰/音藻)其狀如鯉而雞足(任臣/案圖)
(贊曰䲃之為狀半鳥半鱗形如雞鯉食之已疣又/南齊書載張融海賦云􁡙魜􁬋䱻疑􁬋即䲃之誤)食之
已疣有獸焉其狀如犬而人面善投見人則笑其名山
􁘠(郭曰音暉羊任臣案爾雅翼曰□□亦作□一名揮/揮一名梟  一名山􁘠俗謂之山都北方謂之土螻)
(周成王時州麋國獻之竊謂狒狒者梟羊也山􁘠者山/都山丈𩔖吳都賦􁘠子長嘯是也又狒狒人形山􁘠獸)
(狀故有差别羅氏誤矣璞注梟/陽國以山都即狒狒亦非是)其行如風(郭曰/言疾)見則天
下大風(任臣案獸經云風獸兆風圖贊曰山􁘠之獸見/人歡謔厥性善投行如矢激是惟氣精出則風)
(作/)
又北二百里曰北嶽之山(任臣案劉㑹孟曰恒山渾源/即北嶽相傳飛至曲陽縣歴)
(代怯升者就/祠于曲陽)多枳棘剛木(郭曰檀/柘之屬)有獸焉其狀如牛而
四角人目彘耳其名曰諸懷(任臣案駢雅曰牛四角人/目曰諸懷又篇海字彚作)
(􁀙通作􁀙事物紺珠曰㹉似牛三足􁀙似牛/四角𤣥覽云諸懷也􁀙􁀙也四角之獸也)其音如鳴
鴈(任臣案獸經曰窮竒之/音獋狗諸懷之音鳴鴈)是食人諸懷之水出焉(任臣/案水)
(以獸名猶蜮/山贑水之義)而西流注于囂水其中多鮨魚(郭曰/音詣)魚身
而犬首(任臣案物性/志作人首)其音如嬰兒(郭曰今海中有虎鹿/魚及海狶體皆如魚)
(而頭似虎鹿猪此其𩔖也即任臣/案張融海賦云何㦬鱅鮨  斯魚)食之已狂
又北百八十里曰渾夕之山無草木多銅玉囂水出焉
(任臣案爾雅翼/引經作嚚水)而西北流注于海有蛇一首兩身名曰
肥遺見則其國大旱(郭曰管子曰涸水之精名曰蟡一/頭而兩身其狀如蛇長八尺以其)
(名呼之可使取魚龜亦此𩔖其任臣案捜神記曰涸小/水精生蚳蚳者一頭而兩身  狀若蛇即管子之所記)
(也又五音集韻云􁁊􁃄神蛇二身同首六足四羽見則/不雨是合兩肥􁃄為一矣疑誤圖贊云窫窳諸懷是則)
(害人䲃之為狀羊鱗黒文肥遺之蛇一頭兩身/王世貞詩狸力見距山渾夕出肥遺盖指此也)
又北五十里曰北單之山無草木多葱韭
又北百里曰羆差之山無草木多馬(郭曰野馬也/似馬而小)
又北百八十里曰北鮮之山是多馬鮮水出焉而西北
流注于涂吾之水(郭曰漢元狩二年馬出涂吾水中也/  任臣案涂吾與余吾同揚雄長揚)
(賦髓余吾又漢得馬于余吾是也王/氏釋義曰水亦生馬如所謂渥洼水)
又北百七十里曰隄山(郭曰或作/䧑古字耳)多馬有獸焉其狀如
豹而文首名曰狕(郭曰音么狕任臣案事/物紺珠云  如豹文首)隄水出焉而
東流注于泰澤其中多龍龜(任臣案殊域周咨録滿剌/加海有龍龜髙四尺四足)
(有鱗甲露長牙齒人立死王氏釋義曰龍/龜盖龜之大者亦謂既有龍而又有龜也)
凡北山經之首自單狐之山至于隄山凡二十五山五
千四百九十里其神皆人面蛇身其祠之毛用一雄雞
彘瘞吉玉用一珪瘞而不糈(郭曰言祭不用米/皆埋其所用牲玉)其山北
人皆生食不火之物(郭曰或作皆/生食而不火)
北次二經之首在河之東其首枕汾(郭曰臨汾水上也/音墳  任臣案山)
(海經例先書/山此獨變文)其名曰管涔之山(郭曰今在太原郡故汾/陽縣北秀容山涔音岑)
(草任臣案管涔山土人亦曰箕管山又為菅字見多菅/  或以為名十六國春秋劉曜弱冠𨼆居菅涔山菅涔)
(王以神劒獻之劉㑹孟云管涔山今屬靜/樂縣又劉子威雜俎引此作官涔山誤)其上無木而
多草其下多玉汾水出焉(任臣案十三州記汾水出武/州燕京山亦管涔之異名也)
(李維禎五臺山記云燕京/山一名管涔即五臺之一)而西流注于河(郭曰至汾陽/縣北西入河)
又西二百五十里曰少陽之山(任臣案名勝志少陽山/在交城縣西北四十里)
其上多玉其下多赤銀(郭曰銀之精也坑任臣案寳藏/論云銀牙生銀  内石縫中狀)
(如亂絲紅色者上即赤銀也唐立大/通監于此取鐵礦烹煉亦以此故)酸水出焉而東流
注于汾水(任臣案名勝志酸水其/味微酸流入文谷水)其中多美赭(郭曰管/子曰山)
(上有赭者其下有鐵曰任臣案赭赤土晉張華嘗以赤/土拭寳劒本草别録  出代郡者名代赭出姑幕者名)
(須九一/名血師)
又北五十里曰縣雍之山(郭曰今在晉陽縣西名汲甕/雍音甕  任臣案郡國志曰)
(懸罋山一名龍山亦名結絀一統/志云因山腹有巨石如甕故名)其上多玉其下多銅
其獸多閭麋(郭曰閭即羭也似驢而岐蹄角如麢羊一/名山驢周書曰北唐以閭亦見鄉射禮)
(任臣案禮曰君國中射則皮樹中于郊則閭中陳祥道/禮書云閭如驢一角廣志云驢羊似驢南史云滑國出)
(野驢有角皆閭也或曰歸/臧齊母經兩壺兩羭即此)其鳥多白翟白䳑(郭曰即白/鵫也音于)
(六反鵫任臣案爾雅鸐山雉註疏云俗呼山鷄也白鵫/一名  雉江東人亦呼為白雉又字林云䳆郁似鶴出)
(懸雍山盖指此鳥也然/與郭注不同未詳是非)晉水出焉而東南流注于汾水
(郭曰東過晉陽南又東入汾東任臣案水經/晉水岀晉陽縣西縣壅山又  入于汾水)其中多鮆
魚其狀如鯈而赤麟(郭曰小/魚曰鯈)其音如吒(任臣案一/本作叱)食之
不驕(郭曰或作騷騷臭也宵任臣案即藴羝之疾圖贊/曰陽鱎動日土蛇致  微哉鮆魚食則不驕物在)
(所感其/用無標)
又北二百里曰狐岐之山(任臣案禹貢治梁及岐即此/山也在汾州介休縣東南二)
(十五里孝義縣西八十里一名薜頡山勝水所出又名/洪山三易洞璣曰鳥䑕朱圍岷嶓為艮之太隂其井出)
(于龍洞隔谷其/合入于狐岐)無草木多青碧勝水出焉而東北流注
于汾水其中多蒼玉
又北三百五十里曰白沙山廣員三百里盡沙也無草
木鳥獸鮪水出于其上潛于其下(郭曰出山之頂停其/      任臣案武王)
(師渡鮪水/疑非此)是多白玉
又北四百里曰爾是之山無草木無水
又北三百八十里曰狂山無草木是山也冬夏有雪狂
水出焉而西流注于浮水(任臣案國名記云狂/水逕綸氏城在陽城)其中多
美玉
又北三百八十里曰諸餘之山其上多銅玉其下多松
柏諸餘之水出焉而東流注于旄水
又北三百五十里曰敦頭之山其上多金玉無草木旄
水出焉而東流注于印澤其中多􁙹馬(郭曰/音勃)牛尾而白
身一角其音如呼(任臣案馬一角者名驜元康八年九/真郡曽獵得之王㑹解云俞人雖馬)
(雖馬亦一角皆斯𩔖也郭璞江賦􁙹馬騰坡以嘘蹀駢/雅曰白而一角謂之􁙹馬明睿宗江漢賦水狗􁙹馬厥)
(𩔖孔多圖贊云有獸如豹厥文惟縟閭善躍嶮􁙹馬/一角又吳從仙别記作施水出􁙹馬旄字之誤也)
又北三百五十里曰鉤吾之山其上多玉其下多銅有
獸焉其狀如羊身人面其目在腋下虎齒人爪其音如
嬰兒名曰狍鴞(任臣案駢雅云羊人面腋目曰狍鴞談/薈云猼訑目在背上狍鴞目在腋下)
是食人(郭曰為物貪惏食人未盡還害其身像在夏鼎/左傳所謂饕餮是也狍音咆  任臣案宣和博)
(古圖古器多篆雲雷饕餮之形吕氏春秋曰饕餮有首/無身食人未咽害及其身黄伯思東觀餘論曰饕餮之)
(為物食人未盡還囓其軀又其目在腋下山經所謂狍/鴞者故多以飾器之腋腹象其本形示為食戒彭儼五)
(侯鯖云鉤吾山獸名饕餮能食人圖贊曰狍鴞貪惏/其目在腋食人未盡還自齦割圖形妙鼎是謂不若)
又北三百里曰北囂之山無石其陽多碧其隂多玉有
獸焉其狀如虎而白身犬首馬尾彘鬛名曰獨𤞞(郭曰/音谷)
(有任臣案圖贊云虎狀馬尾號曰獨𤞞説文云北囂山/  獨𤞞獸如虎白身豕巤尾如馬余蜀切駢雅曰獨𤞞)
(如虎而馬尾􁀙褢如人而彘鬛事物紺/珠云獨𤞞如虎白身犬首馬足豕鬛)有鳥焉其狀如
鳥人面名􁙴􁡓(郭曰般冒兩音或作夏也贊任臣案孫/愐唐韻􁙴􁡓異鳥人面圖  曰禦暍之)
(鳥厥名􁙴􁡓昏明是互晝𨼆夜覿物貴/應用安事鸞鵠釋義云􁙴􁡓一作斑貓)宵飛而晝伏(郭/曰)
(鵂鶹/之屬)食之已暍(郭曰中熱也音謁□任臣案程/良孺曰􁙴􁡓已渴  鵂無卧)涔水出
焉而東流注于卭澤
又北三百五十里曰梁渠之山無草木多金玉脩水出
焉而東流注于鴈門(郭曰水名注任臣案脩水即于延/水也水經  云地理志有于延水)
(而無鴈門脩水之名山海經有鴈門之目/而無説于延河自下亦通謂之于延河矣)其獸多居暨
其狀如彚而赤尾(郭曰彚似鼠赤毛如刺猬彚音渭似/任臣案彚古猬字即蝟鼠廣韻云)
(蝟而赤尾者名居暨或作居/䀈集韻曰居䀈獸似蝟毛赤)其音如豚有鳥焉其狀如
夸父(郭曰或/作舉父)四翼一目犬尾名曰囂其音如鵲食之已
腹痛可以止衕(郭曰治洞/下也音洞)
又北四百里曰姑灌之山無草木是山也冬夏有雪
又北三百八十里曰湖灌之山其陽多玉其隂多碧多
馬湖灌之水出焉而東流注于海其中多䱇(郭曰亦鱓/魚字  任)
(臣案字苑作黄䱇云/黄疸之名取此音旦)有水焉其葉如柳而赤理(任臣案/今檉柳)
(似柳而赤色/未審是非)
又北水行五百里流沙三百里至于洹山其上多金玉
三桑生之其樹皆無枝其髙百仞(任臣案圖贊曰居暨/豚鳴如彚赤毛四翼)
(一目其名曰囂三/桑無枝厥樹惟髙)百果樹生之其下多怪蛇(任臣案嶺/表之蛇人)
(面雲南之蛇岐尾活褥之蛇似鼠而捕鼠茍卬之蛇如/蛇而四足古都之蛇角號曰碧犀千歳之蝮精呼曰博)
(叔凡皆蛇𩔖絶/怪者附記之)
又北三百里曰敦題之山無草木多金玉是錞于北海
(任臣案釋義曰錞于/北海謂依附于海也)
凡北次二經之首自管涔之山至于敦題之山凡十七
山五千六百九十里其神皆蛇身人面其祠毛用一雄
鷄彘瘞(郭曰/埋之)用一璧一珪投而不糈(郭曰擿玉于山中/以禮神不埋之也)
北次三經之首曰太行之山(郭曰今在河内野王縣西/北行音户剛反  任臣案)
(丹鉛録曰太行山一名五行山列子作大形則行本音/也河圖括地象云太行天下之脊郭縁生述征記太行)
(首始河内自河内至幽州凡有八陘崔伯陽感山賦上/正樞星下開冀方起為名丘妥為平岡巍乎甚尊其名)
(太行盖趂韻之誤耳博物志曰太行山北不知山所限/極亦如東海不知所窮尸子曰龍門魚之難也太行牛)
(之難也一統志云山勢緯亘數千里雖各因地立名其/實皆名太行山魏武帝苦寒行北上太行山艱哉何巍)
(巍羊腸坂詰曲/車輪為之摧)其首曰歸山其上有金玉其下有碧有
獸焉其狀如麢羊而四角馬尾而有距其名曰䮝善還
(郭曰還旋旋儛也䮝音暉尾任臣案李氏本草䮝山驢/之𩔖圖贊云䮝獸四角馬  有距涉歴歸山騰嶮躍岨)
(厥貌惟竒/如是旋舞)其鳴自叫有鳥焉其狀如鵲白身赤尾六足
其名曰䴅(郭曰音犇京任臣案𤣥覽云鸓四足䴅六足/顧起元帝  賦曰三目之䴅五工之鵗盖謂)
(此/也)是善驚其鳴自詨(郭曰今吳人謂呼/為詨音呼交反)
又東北二百里曰龍侯之山無草木多金玉決決之水
出焉(郭曰/音訣)而東流注于河其中多人魚(任臣案史記始/皇之葬也以人)
(魚為燭又稽神録言人魚上身如婦人腰以下皆魚臨/海異物志云人魚長三尺餘不可食此更名同而異物)
(者/)其狀如䱱魚四足其音如嬰兒(郭曰䱱見中山經或/曰人魚即鯢也似鮕)
(而四足聲如小兒啼今亦呼鮎為䱱音啼其任臣案䱱/魚鯢魚皆名人魚此則鯢魚也李時珍謂  聲如小兒)
(故名盖即䱱魚之能上樹者與海中鯨同名陳藏器云/鯢生溪中似鮎有四足長尾能上樹廣志云鯢四足形)
(如鱧可以治牛爾雅鯢大者謂之鰕又一名孩兒魚秦/人名鰨蜀人名魶益部方物略記魶魚出溪谷及雅江)
(有足能縁木其聲如兒啼是也一統志興安縣龍蟠山/水中有魚四足而有角人不敢傷恐致風雨亦其𩔖)
食之無癡疾(任臣案酉陽雜俎峽中人食鯢魚縳樹上/鞭至白汁出如構汁方可食不爾有毒也)
(本草云食/之已疫疾)
又東北二百里曰馬成之山其山多文石其隂多金玉
有獸焉其狀如白犬而黑頭見人則飛(郭曰言肉翅/飛行自在)其
名曰天馬(任臣案韻寳云飛虞天上神獸鹿頭龍身在/天為勾陳在地為天馬即其獸也文人用天)
(馬行空之語亦指此爾圖贊曰龍憑雲遊騰蛇假霧未/若天馬自然凌翥有理懸運天機潛御吳淑錦賦辟邪)
(天馬之竒名山藏載永樂十八年忽魯謨斯進天馬即/此獸也乂徐陵云天馬龍媒梁簡文云天馬半漢疑指)
(漢之天/馬非此)其鳴自訆有鳥焉其狀如烏首白而身青足黄
是名曰鶌鶋(郭曰屈居二音或作鳴烏任臣/案駢雅曰鵸䳜鶌鶋皆  屬也)其鳴自詨
食之不飢可以已寓(郭曰未詳或曰寓猶誤也黄任臣/案圖贊曰鶌鶋如烏青身  足食)
(之不飢可以辟糓内/厥惟珍配彼丹木)
又東北七十里曰咸山其上有玉其下多銅是多松柏
草多茈草條菅之水出焉(郭曰菅/音間)而西南流注于長澤
其中多器酸三歳一成(郭曰所未詳也可任臣案釋義/曰器酸疑物之  食而酸者如)
(解州鹽池出鹽之𩔖盖澤水止而不流/積久或酸理所有也故曰三年一成)食之已癘
又東北二百里曰天池之山(任臣案劉㑹孟曰天池山/今河内鄉一名髙前疑非)
其上無草木多文石有獸焉其狀如兔而鼠首以其背
飛(郭曰用其背上/毛飛飛則仰也)其名曰飛鼠(任臣案宛委餘編飛鼠/斷猿狼虱嚙鶴楊慎補)
(注云飛鼠即文選所謂飛蠝雲南姚安蒙化有之其肉/可食其皮治難産談薈云飛者以翼而天池之山飛兔)
(以背又方言云□鼠自關而東謂之飛鼠盖所指服翼/也非此圖贊曰或以尾翔或以髯凌飛䑕鼔翰翛然皆)
(騰因無常所惟神是馮天啓三年十月鳯縣有大鼠肉/翅無足毛黄黑豐尾若貂首若兔飛食黍粟疑即斯𩔖)
(也/)澠水出焉潛于其下(郭曰停山底也戰任臣案河南/澠池縣與此近  國澠池之㑹)
(是其地也若易牙辨淄澠之水左傳有/酒如澠則又臨淄之澠水同字而異音)其中多黄堊(郭/曰)
(堊土/也)
又東三百里曰陽山其上多玉其下多金銅有獸焉其
狀如牛而赤尾其頸􁁊其狀如勾瞿(郭曰言頸上有肉/􁁊勾瞿斗也音劬)
其名曰頷胡(任臣案駢雅曰獸似/牛而赤尾曰頷胡)其鳴自詨食之已狂
有鳥焉其狀如雌雉而五彩以文是自為牝牡名曰象
蛇(任臣案鳥獸自為雌雄者亶爰之𩔖􁀙􁀙之禽帶山/鵸䳜竹山豪彘陽山象蛇以至火眼狻猊一首兩身)
(相為牝牡而人𩔖􁀙異亦有婆羅門半釋迦之屬兩體/畢具内典列于五種黄門是皆天地不正之氣隂陽變)
(異之/事也)其鳴自詨留水出焉而南流注于河其中有䱤父
之魚(郭曰音陷曰任臣案五音集韻引經作􁀙文之魚/音兼圖贊  有鳥善驚名曰䴅䴅象蛇似雉自生)
(子孫䱤父魚/首厥體如豚)其狀如鮒魚魚首而彘身(任臣案廣雅鮒/鯖也莊子鮒魚)
(涸轍易曰井谷射鮒吕氏春/秋魚之美者洞庭之鮒音附)食之已嘔
又東三百五十里曰賁聞之山其上多蒼玉其下多黄
堊多湼石(任臣案湼石礬石也與石/湼不同辨見女牀山注)
又北百里曰王屋之山(郭曰今在河東東垣縣北書曰/至于王屋也  任臣案劉㑹孟)
(曰在今山西澤州晁氏曰山形如屋故名李石續博物/志曰中國有洞天三十六所第一王屋山洞天周迴萬)
(里名小有清虚天王君内傳曰王屋山有小天號曰小/有天真誥曰王屋山仙之别天所謂陽臺是也乂王屋)
(山有二一在山西之垣曲一/在河南之濟源實一山也)是多石㶌水出焉(郭曰㶌/音輦)
而西北流注于泰澤(郭曰地理志王屋山沇水所出㶌/沇聲相近殆一水耳沇則濟也)
(任臣案水經注引經㶌/水作聯水泰澤作秦澤)
又東北三百里曰教山(任臣案楊慎補注曰教即殽也/秦晉戰于殽即此地兩山則殽)
(之南北兩嶔也夏后臯墓文王避雨陵在焉見公羊傳/又案水經曰河之右則崤水注之注云出河南盤崤山)
(西北流又曰河水又東與教水合注云出垣縣教山是/二山實相近然以為教即殽也非是名勝志云教山今)
(名効山亦名罩山在絳縣/東南八十里入垣曲界)其上多玉而無石教水出焉
西流注于河是水冬乾而夏流實惟乾河(郭曰今河東/聞喜縣東北)
(有乾河口因名乾河里但有故溝處無復水即是也澗/任臣案酈道元云是水冬乾夏流今世人猶謂之乾)
(楊慎曰乾河在陜州唐名石壕杜/子美有石壕吏歌今名石壕舖)其中有兩山是山也
廣員三百步其名曰發丸之山其上有金玉
又南三百里曰景山(郭曰外傳曰景霍以為城南任臣/案寰宇記山在聞喜縣東  十八)
(里非毛/詩景山)南望鹽販之澤(郭曰即鹽池也今在河南猗氏/縣或無販字  任臣案地理志)
(曰鹽池在安邑西南許慎謂之鹽盬長五十一里廣六/里周一百一十四里吕宿云河東鹽池謂之解鹽今池)
(水東西七十里南北十七里紫色澄渟渾而不流水出/石鹽自然印成西又一池名女鹽澤朱廷立鹽政志曰)
(安邑一池謂之女鹽澤東西二十五里南北二十里在/猗氏故城南大厯間生乳鹽賜名寶應靈慶池本草云)
(解州安邑兩池取鹽于池旁耕地沃川/池水每得南風急則宿夕成鹽滿畦)北望少澤其上
多草藷藇(郭曰根似羊蹄可食曙豫二音今江南單呼/為藷音儲語有輕重耳  任臣案藷藇有二)
(種此草藷藇也中山經其木多藷藇盖木藷藇也又藷/藇或音儲余計然曰儲藇本出三輔白色者善是也或)
(音署預本草薯/蕷味甘温是也)其草多秦椒(郭曰子似椒而細葉草也/  任臣案楊氏云秦椒今)
(名地椒􁀙􁀙羊肉之故尾比他羊為美計然云秦椒出/隴西天水粒細者善又本草以大椒為秦椒即爾雅􁀙)
(也地椒别/為一種)其隂多赭其陽多玉有鳥焉其狀如蛇而四
翼六目三足名曰酸與(任臣案駢雅曰酸與三足𤣥覽/云三足之鳥有酸􁅄焉即此也)
(事物紺珠云酸與如蛇四翼六目三足程良孺曰善芳/令人不寐酸與令人不醉圖贊曰景山有鳥禀形殊𩔖)
(厥狀如蛇脚三翼四/見則邑恐食之不醉)其鳴自詨見則其邑有恐(郭曰或/曰食之)
(不/醉)
又東南三百二十里曰孟門之山(郭曰尸子曰龍門木/辟吕梁未鑿河出于)
(孟門之上大溢逆流無有丘陵髙阜滅之名曰洪水穆/天子傳曰北升孟門九河之隥  任臣案辛氏三秦記)
(曰河津一名龍門巨靈迹猶在去長安九百里孟門與/龍門相對即龍門之上口也實為河巨阨兼孟門津之)
(門也名勝志云今在山西平陽府/吉州西七十里界離風山四十里)其上多蒼玉多金其
下多黄堊多湼石
又東南三百二十里曰平山(任臣案水經注輔山疑即/平山也山頂周員五六里)
(少草木隋圖經曰平山在平陽一名壺口山尚書既載/壺口是也今名姑射山平水出其下又一統志平山在)
(平陽府西南二十五里姑射山之支也圖經/以為即姑射山非姑射山在府西五十里)平水出于
其上潛于其下是多美玉
又東三百里曰京山有美玉多漆木多竹其陽有赤銅
其隂有𤣥䃤(郭曰黑砥石也尸子曰如𤣥黄/砥明色非一也䃤音竹篠之篠)髙水出焉
南流注于河
又東二百里曰蟲尾之山其上多金玉其下多竹多青
碧丹水出焉南流注于河薄水出焉(郭曰淮南子曰/薄水出鮮于山)而
東南流注于黄澤
又東三百里曰彭毗之山其上無草木多金玉其下多
水蚤林之水出焉(郭曰/音早)東南流注于河肥水出焉(任臣/案今)
(鎮原縣西北有肥水疑即此劉㑹孟曰昔/黄帝誅百魅膏流成泉故有肥泉之水)而南流注于
牀水其中多肥遺之蛇
又東百八十里曰小侯之山明漳之水出焉南流注于
黄澤有鳥焉其狀如烏而白文名曰鴣􁙵(郭曰鴣􁙵二/音  任臣案)
(駢雅曰鵸䳜鶌鶋鴣/􁙵精衛皆烏屬也)食之不灂(郭曰不瞧目也/或作㬭音醮)
又東三百七十里曰泰頭之山共水出焉(郭曰/音恭)南注于
虖池(郭曰呼佗/二音下同)其上多金玉其下多竹箭
又東北二百里曰軒轅之山(任臣案路史禪通紀有軒/轅氏作于空桑之北注引)
(此為據非黄/帝軒轅也)其上多銅其下多竹有鳥焉其狀如梟而
白首其名曰黄鳥其鳴自詨食之不妒(任臣案倉庚/亦名黄鳥倉)
(庚即鸎也李氏本草于鸎條下云食之不妒且引經文/為證又楊䕫止妒論云梁武帝郄氏性妒或言倉庚為)
(膳療忌遂令治之妒果減半合觀二説明以此鳥為倉/庚矣然經云狀如梟白首與倉庚不甚𩔖疑亦同名異)
(物者也圖贊曰鴣􁙵之鳥食之不瞧爰/有黄鳥其鳴自叫婦人是服矯情易操)
又北二百里曰謁戾之山(郭曰今在上黨郡湼縣澤/任臣案劉㑹孟云今在)
(州髙/平縣)其上多松柏有金玉沁水出焉南流注于河(郭/曰)
(至滎陽縣東北入河或出穀述縣羊頭山也即任臣/案水經沁水出上黨沮縣謁戾山注云沁水  洎水)
(也/)其東有林焉名曰丹林丹林之水出焉(任臣案鄭/世子律學)
(新説羊頭山西二十里曰丹朱嶺意古之丹林也盖/年久伐盡不復有林矣遂譌為丹嶺而朱乃後人妄)
(加者楊慎補注曰丹林今之懷慶清化鎮柿林百里/故曰丹林實北地之上腴太行之穠秀也丹水在懷)
(慶寶帶府城水經注云丹水出上黨髙都縣故城東/北阜下俗謂之源源水地理志云髙都縣有莞谷丹)
(水所出東南人絶水竹書紀年晉出公五年丹水/三日絶不流幽公九年丹水出相反擊皆丹水也)南
流注于河嬰侯之水出焉北流注于汜水(任臣案水/經注漹水)
(又㑹嬰侯之水北流注于汜水亂流逕中都縣俗又/謂之中都水一統志曰嬰澗水今在平遙縣東三十)
(里即嬰/侯水也)
東三百里曰沮洳之山(郭曰詩云彼汾沮洳原任臣案/劉㑹孟曰今山西太  叔虞封)
(此/)無草木有金石濝水出焉(郭曰音其文任臣案郝敬/讀書通曰  字附合増减)
(悉由人作如山海經沮洳之山濝水/出馬増系海内西南陬有􁀙増鳥)南流注于河(郭曰/今淇)
(水出汲郡隆慮縣大號山東過河内縣南為白溝東任/臣案清淇自魏郡朝歌縣界入分為二派一在郡  一)
(在郡西俱南流入河漢建武二年遣司空王梁守此關/即濝水地也水經河西㑹濝水注云水出汲縣王屋西)
(山/)
又北三百里曰神囷之山(郭曰音如/倉囷之囷)其上有文石其下
有白蛇有飛蟲黄水出焉(任臣案劉鳯雜俎云隆慮縣/黄水出于神囷之山黄華谷)
(山髙十七里水出木門帶直㵼/巖下狀若雞翹故謂之雞翹)而東流注于洹(郭曰洹/水出汲)
(郡林慮縣東北至魏郡長樂入清水洹音丸即任臣案/隋圖經云洹水出隆慮縣西北俗謂安陽河  聲伯夢)
(涉之/所)滏水出焉(任臣案楊慎云/滏水在今磁州)而東流注于歐水(郭曰/滏水)
(今出臨水縣西釡口山經鄴西北至列人縣入于漳其/水熱  任臣案水經注滏水發源出石鼔山南岩下泉)
(奮湧滏水之陽矣其水冬温夏泠水上有/祠能興雲雨又東流注于漳謂之合河)
又北二百里曰發鳩之山(郭曰今在上黨郡長子縣西/  任臣案劉㑹孟云今屬山)
(西潞安府一統志云在長子縣西五十里律學新説曰/繖盖山西北三十里曰發鳩山山下有泉泉上有廟濁)
(漳水之源也廟有象神女三人女侍手擎白鳩俗言漳/水欲漲則白鳩先見盖以精衛之事而傅㑹之也王鑑)
(禹貢考云發鳩/山又名鹿谷山)其上多柘木有鳥焉其狀如烏文首白
喙赤足名曰精衛其鳴自詨是炎帝之少女名曰女娃
(郭曰炎帝神農也娃/惡佳反語誤或作階)女娃遊于東海溺而不返故為精
衛常銜西山之木石以堙于東海(郭曰堙寒也音因帝/任臣案述異記炎)
(女溺死東海中化為精衛一名誓鳥一名涴禽一名志/鳥俗名帝女雀學海注云赤帝之女姜姓為精衛在上)
(黨發鳩山博物志云有鳥如鳥文首白喙赤足曰精衛/精衛常取西山之木石以填東海五侯鯖曰精衛無雄)
(偶海燕而生抱朴子曰精衛填海𤣥讓遞生左思魏都/賦􁡨􁡨精衛銜木償怨吳都賦精衛銜石而遇繳文鰩)
(飛波而觸綸庾信連珠云精衛何禽欲銜石而塞海又/哀江南賦豈寃禽之能塞海非愚叟之可移山顏之推)
(賦既衘石以填海終荷㦸以從秦崔融嵩山碑精衛銜/木而償寃女尸化草而成嬪李白詩西飛精衛鳥東海)
(何由填又云精衛費木石黿鼉無所憑又大鵬賦精衛/殷勤於銜木鶢鶋悲愁乎薦觴白氏六帖婦化石以望)
(夫鳥銜木而填海胡斗南詩千年木石勞精衛邊貢詩/柳邊精衛浙江潮豐坊鳴鳯行精衛一小鳥銜石翻飛)
(東海頭文翔鳯後湖行銜木非馮精衛填徐光啟厯書/表精衛填海有求成之望愚叟移山論可為之理黄氏)
(續騷經云娥宛轉于水㵝兮精衛舞于江渚圖贊曰炎/帝之女化為精衛沉形東海靈爽西邁乃銜木石以填)
(波害陶潛讀山海經詩精衛銜微木將以填滄海刑天/舞干戚猛志故常在同物既無慮化去不復悔徒設在)
(昔心良農詎可待王氏釋義云炎/帝少女化精衛猶蜀帝化杜鵑也)漳水出焉(郭曰濁漳/音章  任)
(臣案一統志濁漳在潞州西五十里名勝/志曰發鳩山上有靈湫泉即濁漳之源)而東流注于
河(郭曰或曰出長子縣鹿/谷山而東至鄴入清漳)
又東北百二十里曰少山(郭曰今在樂平郡沾縣沾縣/故屬上黨  任臣案晉地記)
(云少山即太谷也在太谷縣西南十里有咸陽故城亦/名咸陽谷王鑑禹貢考云山在太原府樂平縣西南二)
(十里福地記曰其髙八百丈可以避兵/恒山之佐命也清漳水出此又名沽嶺)其上有金玉其
下有銅清漳之水出焉東流于濁漳之水(郭曰清漳出/少山大繩谷)
(至武安縣南暴宫邑入于灟漳或曰東北至邑城入于/大河也  任臣案禹貢合註漳水有二出大黽谷為清)
(漳出鹿谷/山為濁漳)
又東北二百里曰錫山(任臣案王氏云今/無錫亦有錫山)其上多玉其
下多砥(任臣案禹貢/云礪砥砮丹)牛首之水出焉而東流注于滏水
又北二百里曰景山有美玉景水出焉東南流注于海
澤
又北百里曰題首之山有玉焉多石無水
又北百里曰繡山其上有玉青碧其木多栒(郭曰木中/枚也音荀)
其草多芍藥芎藭(郭曰芍藥一名辛怡亦香草屬楊任/臣案辛怡乃辛雉今謂之木筆  雄)
(甘泉賦列辛雉于林薄服䖍注云即辛怡雉怡聲相近/耳楚詞有辛怡車亦不謂芍藥也郭注非是又毛傳以)
(芍藥為香草陸璣云今藥草芍藥無香氣未審今何草/芍或作勺鄭風云伊其相譫贈之以勺藥董子云勺藥)
(一名將離故將别贈之韓詩外傳云勺藥離草也李瀕/湖曰芍藥猶綽約也此草花容綽約故以為名爾雅翼)
(云制食之毒莫良于勺故得藥名/又赤者名金芍藥白者名木芍藥)洧水出焉(任臣案水/經云洧水)
(出河南密/縣馬領山)而東流注于河其中有鱯(郭曰鱯似鮎/而大白色也)黽(郭/曰)
(甃黽似蝦蟇小而青或曰蠖黽一物名耳鴨任臣案爾/雅疏蟾諸在水者名黽一名耿黽一名土  鄭樵云黽)
(水雞也/音猛)
又北百二十里曰松山陽水出焉東北流注于河
又北百二十里曰敦與之山(任臣案名勝志作敦輿山/在今直𨽻趙州臨城縣南)
(七十/里)其上無草木有金玉溹水出于其陽(郭曰音悉各/反  任臣案)
(今索水源出滎陽小/陘山北流入京水)而東流注于泰陸之水(郭曰大陸/水今鉅鹿)
(北廣平澤即其水陛任臣/案泰陸一本作泰  誤)泜水出于其隂(郭曰音/抵肆也)而東
流注于彭水(郭曰今泜水出中丘縣西窮泉谷東注于/堂陽縣入于漳水  任臣案一統志泜水)
(在臨城縣西北源發元氏縣史/記韓信斬成安君于泜水上)槐水出焉而東流注于
泜(任臣案釋義曰此謂泜水出于其隂指泰陸之南而/言曰東流注于彭水亦泜水也曰槐水出焉則出于)
(彭水也三水委/折必分别始悉)
又北百七十里曰柘山其陽有金玉其隂有鐡歴聚之
水出焉而北流注于洧水
又北三百里曰維龍之山其上有碧玉其陽有金其隂
有鐵肥水出焉(任臣案成徳亦有肥/水出良餘山非此)而東流注于皋澤
其中多礨石(郭曰未詳也音雷或作壘/磈壘大石貌或曰石名)敞鐵之水出焉
而北流注于大澤
又北百八十里曰白馬之山其陽多石玉其隂多鐵多
赤銅木馬之水出焉而東北流注于虖沱(郭曰呼佗二/音  任臣案)
(曹學佺名勝志白馬山在孟縣東北四十里有白馬關/相傳後魏時築其水俗謂之牧馬河源有二十出當縣)
(一出忻州俱名白馬山至三交村之牛尾莊/合流經城南七里東北入定襄界注于滹沱)
又北二百里曰空桑之山(郭曰上已有此山疑同名也/  任臣案空桑有二路史云)
(共工振滔鴻水以薄空桑其地在莘陜之間伊尹莘人/故吕氏春秋古史考俱言尹産空桑空桑故城在今陳)
(留三十里又有空桑澗史稱帝榆岡居空桑歸藏啟筮/云蚩尤伐空桑帝所居也即此空桑也兖地亦有空桑)
(其地廣絶髙陽氏所嘗居皇甫謐所謂廣桑之野上古/有空桑氏又春秋演孔圖及干寳所記孔子生于空桑)
(皆魯之空桑/也見東山經)無草木冬夏有雪(任臣案吳淑雪賦云/怪空桑于四時本此)空
桑之水出焉東流注于虖池(郭曰/音佗)
又北三百里曰泰戱之山(任臣案一作秦戯一統志云/秦戯山在繁峙縣東北俗名)
(小孤山寰宇記云一名武夫山亦曰氏天/山今名孤山王鑑禹貢考引此亦作秦戲)無草木多金
玉有獸焉其狀如羊一角一目目在耳後其名曰䍶䍶
(郭曰音屋棟之棟駮任臣案獸經曰䍶䍶一目從從六/足𤣥覽曰解廌猙  䑏疏䍶䍶一角之獸也駢雅曰羊)
(一角謂之䍶䍶楊慎竒字韻云䍶䍶今産于代州鴈門/谷口俗呼為耩子見則歳豐音東見晉志曹學佺名勝)
(志曰代州谷中常産獸其名曰䍶狀如羊一目一角目/生耳後鳴則自呼河源志云崑崙以西獸有髦牛野馬)
(狼狍䍶羊之𩔖又字彚引此作􁀙又集韻音陳别/有獸名􁀙似豕目出于耳亦與此𩔖見事物紺珠)其鳴
自訆虖沱之水出焉(郭曰今虖池水出鴈門鹵成縣南/武夫山  任臣案地理通釋云虖)
(沱在今代州繁畤縣東流經定州深澤縣東南即光武/所渡處俗謂之危渡口名勝志滹沱水列如品字又名)
(三白水古本作瀖/池虖沱後人改也)而東流注于漊水(郭曰/音樓)液女之水出
于其陽南流注于沁水(郭曰液音悦懌之懌主任臣案/劉㑹孟曰竇憲奪公  田處)
又北三百里曰石山多藏金玉濩濩之水出焉(郭曰濩/音尺蠖)
(之/蠖)而東流注于虖池鮮于之水出焉而西南流注于虖
池
又北二百里曰童戎之山皋涂之水出焉而東流注于
漊液水
又北三百里曰髙是之山(郭曰今在北地靈邱縣蔚任/臣案一統志髙是山在  州)
(西北七/十里)滋水出焉(郭曰音慈迴任臣案一統志云在靈/邱西南枚  嶺懸流五丈湍激之聲)
(震動山谷名勝志云滋水在蔚州/西南三十里之南馬庄名流水泉)而南流注于虖沱其
木多㯶其草多條􁆞水出焉(郭曰音冦州任臣案􁆞水/今在渾源  恒山南水經)
(􁆞水出代州靈邱縣髙氏山注云即/温彛之水也今名纏河亦名温彛河)東流注于河(郭曰/過博)
(陵縣南又東/北入于易水)
又北三百里曰陸山多美玉􁬥水出焉(郭曰或/作郯水)而東流
注于河
又北二百里曰沂山(郭曰/音祈)般水出焉(郭曰/音盤)而東流注于
河
北百二十里曰燕山(任臣案一統志燕山在玉田縣西/北自西山一帶迤邐東其延袤數)
(百里北平立燕山/三衛因此山而名)多嬰石(郭曰言石似玉有符彩嬰帶/所謂燕石者  任臣案劉㑹)
(孟云今此石出保定滿城縣/語云魚目混珠燕石亂玉)燕水出焉東流注于河
又北山行五百里水行五百里至于饒山是無草木多
瑤碧其獸多槖駝其鳥多鶹(郭曰未詳或曰鶹鵂鶹也/  任臣案廣雅曰鶹䳋飛)
(鸓也疑/即是)歴虢之水出焉而東流注于河其中有師魚食
之殺人(郭曰未詳或作鯢拾任臣案本草綱目有魚師/之名陳藏器本草  遺云魚師大者有毒殺人)
(疑即此魚也唐韻云鰤老魚事物紺/珠云鰤魚青黄色腮下有横骨如鋸)
又北四百里曰乾山無草木其陽有金玉其隂有鐵而
無水有獸焉其狀如牛而三足其名曰獂(郭曰音元覽/任臣案𤣥)
(曰從從六/足獂三足)其鳴自詨
又北五百里曰倫山倫水出焉而東流注于河有獸焉
其狀如麋其川在尾上(郭曰川竅也馬任臣案楊慎補/注曰伯樂相  經有馬白州當)
(是川字以此可証姚旅露書云倫/山獸川在尾上則川可為穿也)其名曰羆(任臣案圖/贊本作羆)
(九獸贊曰䍶䍶似羊眼在耳後竅生尾上號曰羆九幽/都之山大蛇牛呴談薈云羆有二種如麋與如熊者别)
(也/)
又北五百里曰碣石之山(郭曰水經曰碣石山今在遼/西臨榆縣南水中或曰在右)
(北平驪城縣海邊山以任臣案水經注碣石在驪城縣/西南漢武帝常登之  望海杜佑曰碣石在樂浪郡長)
(城起于此東截遼水而入髙麗禹貢右碣石在平州有/三十餘里則髙麗中為左碣石也或曰碣石一在廣東)
(海口一在冀州北海口北碣石/在海中如河中砥柱迨天造也)繩水出焉而東流于河
(任臣案澠水亦謂之繩水水經注/繩水又西北入時水是也非此)其中多蒲夷之魚(郭/曰)
(未/詳)其上有玉其下多青碧
又北水行五百里至于鴈門之山無草木(郭曰鴈門山/即北陵西隃)
(鴈之所出因以名云在髙柳北然任臣案釋義曰今三/晉代州有鴈門山遂以是名關  其上草木多生此曰)
(無草木乂曰水行/五百里所未詳也)
又北水行四百里至于泰澤其中有山焉曰帝都之山
廣員百里無草木有金玉(任臣案釋義曰凡此皆在晉/地夫環晉皆山恐無水行四)
(百里者然鴈門山亦曰水行/五百里豈禹治水時事與)
又北五百里曰錞于母逢之山北望雞號之山(任臣案/通志略)
(作惟號/之山)其風如䬅(郭曰䬅急風貌也音戾或云飄風也/  任臣案一本作飇又説文引經云)
(惟號之山其風/若劦何頰切)西望幽都之山(任臣案爾雅北方之美/者有幽都之筋角焉一)
(統志山在昌平縣西北/古幽州盖因山為名)浴水出焉(郭曰浴即黑水也定/任臣案今黑水在)
(州界未/審是非)是有大蛇其音如牛見則其邑大旱
凡北次三經之首自太行之山以至于無逢之山凡四
十六山萬二千三百五十里其神狀皆馬身而人面者
二十神(任臣案一/本作廿神)其祠之皆用一藻茝瘞之(郭曰藻聚/藻茝香草)
(蘭之𩔖音/昌代反)其十四神狀皆彘身而載玉其祠之皆玉不
瘞(郭曰不埋/所用玉也)其十神狀皆彘身而八足蛇尾其祠之皆
用一璧瘞之大凡四十四神皆用稌糈米祠之此皆不
火食
　右北經之山志凡八十七山二萬三千二百三十里
　
　
　
　
　
　
　
　
　
　
　
　
　
　
　
　山海經廣注卷三
欽定四庫全書
　山海經廣注卷四
　　　　　　　　　　　　　仁和吳任臣注
　　東山經
東山經之首曰樕􁎀之山(郭曰速株二音􁤰任臣案五/音集韻引經作  蟲廣博物)
(志引經作􁂶蛛江暉亶爰集/云申搴樕􁎀之壁英謂此也)北臨乾昧(郭曰亦山/名也音妹)食水
出焉而東北流注于海其中多鱅鱅之魚(郭曰音容辭/任臣案楚)
(大招曰鱅鱅短狐篇海云鱅與鰫同似牛/音如豕説文長箋云海魚肉如彘曰鱅)其狀如犂牛
(郭曰牛似虎文者犂任臣案/莊子云執犂之狗  即此牛)其音如彘鳴
又南三百里曰藟山(郭曰音誄曰任臣案釋義曰此紀/東山而皆  南何豈北山徧歴之)
(後自北而南遂/紀東方之山與)其上有玉其下有金湖水出焉東流注
于食水其中多活師(郭曰科斗也爾雅謂之活東兒任/臣案陳藏器曰活師即蝦蟇  生)
(水中有尾如鮽魚漸大則脚生尾脱陸農師云活師月/大盡則生前兩足月小盡則生後兩足崔豹古今注一)
(名懸針一名𤣥魚朱謀㙔/曰活東活師鼃黽子也)
又東三百里曰栒狀之山其上多金玉其下多青碧石
有獸焉其狀如犬六足其名曰從從(任臣案獸經云從/從六足駢雅曰從)
(從六足犬也一作􁈅又作􁈅事物紺珠云􁈅􁈅如犬/六足尾長丈餘宋書六足獸王者謀及衆庶則至)其
鳴自詨有鳥焉其狀如雞而鼠毛其名曰䖪鼠(郭曰音/咨  任)
(臣案駢雅曰䖪鼠雞屬也事物紺珠云䖪䑕如雞鼠尾/篇韻作鷩字彚作􁁊圖贊曰魚號鱅鱅如牛虎駮從從)
(之狀似狗六脚䖪/鼠如雞見則旱涸)見則其邑大旱􁠒水出焉(郭曰/音枳)而北
流注于湖水其中多箴魚其狀如鯈其喙如箴(郭曰出/東海今)
(江東水中亦有之細任臣案鱵魚大小形狀與鱠殘魚/相似但喙尖有一  黒骨如鍼為異耳臨海志謂之銅)
(哾魚俗名/姜公魚)食之無疫疾
又南三百里曰勃亝之山(任臣案林茂槐字考曰勃亝/山亝與齊同釋義本作齋)
無草木無水
又南三百里曰番條之山無草木多沙減水出焉(郭曰/音同)
(減損/之減)北流注于海其中多鱤魚(郭曰一名黄頰音感一/任臣案鱤魚即􁍄魚)
(名鰥魚異苑云諸魚欲産􁍄以頭衝其腹世謂之衆魚/生母李時珍曰鱤敢也􁍄䐄也食而無厭也又其性獨)
(行故/曰鰥)
又南四百里曰姑兒之山其上多漆其下多桑柘姑兒
之水出焉北流注于海其中多鱤魚
又南四百里曰髙氏之山其上多玉其下多箴石(郭曰/可以)
(為砥針治癰腫者砭任臣案素問東方之域其病為瘡/瘍其治宜砭石故  石亦從東方來程良孺曰或云金)
(剛鑽即其物也南史金元起訪王僧孺以砭石僧孺對/曰古人當以石為針東山經髙氏之山多針石璞云可)
(以為砭針季世無嘉/石故以鐵代之耳)諸繩之水出焉東流注于澤其中
多金玉
又南三百里曰嶽山其上多桑其下多樗濼水出焉(郭/曰)
(音樂公任臣案濼水即/魯桓  㑹齊襄公地)東流注于澤其中多金玉
又南三百里曰犲山其上無草木其下多水其中多堪
㐨之魚(郭曰未詳音序海任臣案字彚云堪㐨/一本作㜿又篇  云㐨亦魚子非此也)其狀如
夸父而彘毛其音如呼見則天下大水
又南三百里曰獨山(任臣案平樂府亦有獨山/良餘山亦名獨山非此)其上多
金玉其下多美石末塗之水出焉而東南流注于沔其
中多䖺䗤(郭曰條容二音蟲任臣案駢雅曰蜛蝫䖺䗤/睩聽齧人皆毒  也楊慎竒字韻云䖺䗤色)
(如黄蛇有羽景純江賦云䖺/䗤拂翼而掣耀字彚作䖺䗤)其狀如黄蛇魚翼出入有
光見則其邑大旱(任臣案圖賛曰䖺䗤蛇狀振翼灑光/憑波騰逝出入江湘見則歳旱是惟)
(火/祥)
又南三百里曰泰山(郭曰即東嶽岱宗也今在泰山奉/髙縣西北從山下至頂四十八里)
(三百步也十任臣案劉㑹孟云山屬山東泰安州又名/天孫髙四  餘里凡十八盤馬第伯封禪記曰泰山石)
(壁窅窱鬱鬱蒼蒼仰視天門如從穴中視天矣五嶽真/形圖東嶽姓􁇳名􁁑雲笈七籤云東嶽姓𤣥丘名目陸)
(河圖云東方泰山君姓圓名常龍枕/中書云太吳氏為青帝治岱宗山)其上多玉其下多
金有獸焉其狀如豚而有珠名曰狪狪(郭曰音如吟恫/之恫  任臣案)
(駢雅曰狪狪珠豚也亶爰子云召䗤狪使先驅謂此又/彭氏五侯鯖作㣚㣚亦作􁧽孫愐唐韻曰􁧽獸似豕出)
(泰山圖賛曰蚌則含珠獸何不可狪狪如豚被褐懷禍/患難無由招之自我盖物有珠者瀛洲之紺翼濫水之)
(􁙳魚與夫珠母文魮龍虵蛛蟞之屬為種不一最異者/狪狪以獸而孕珠殆猶之羊哀馬墨鹿璚狐媚珠也又)
(顧氏説略載易定之水馬吐珠劉/鋹之苑羊吐珠更為物𩔖之變矣)其名自䚯(任臣案釋/義本作訆)
環水出焉(任臣案環水古引水為璧雍處基瀆存焉世/謂之石汶也但璧雍為禹以後事未審是非)
東流注于江(郭曰一/作海)其中多水玉(任臣案今水晶也𤣥/覽云北産偏黑南産)
(偏白信州産濁而/不清倭産者為上)
又南三百里曰北山錞于江(郭曰一作涯于任臣案或/言江形如錞  然西山經)
(錞于西海北山經錞于北/海解難互通注見騩山)無草木多瑤碧(任臣案瑤美/玉禹貢瑤琨)
(篠簜衛風報之以瓊瑤/説文云碧石之青美者)激水出焉而東南流注于娶檀
之水其中多茈羸(任臣案即茈蠃也誤作/羸釋義曰疑亦草蟲屬)
凡東山經之首自樕􁎀之山以至于竹山凡十二山三
千六百里其神狀皆人身龍首祠毛用一犬祈䎶用魚
(郭曰以血塗祭為䎶也公羊傳云/盖扣其鼻以䎶社音釣餌之餌)
東次二經之首曰空桑之山(郭曰此山出琴瑟材見周/禮也  任臣案此魯之空)
(桑也説見北山經注歸藏啟筮云空桑之蒼蒼八極之/既張謂斯地也述異記曰空桑生大野山中為琴瑟之)
(最者空桑也山/以産此桑而名)北臨食水(任臣案即􁂶/􁎀山食水)東望沮吳南望
沙陵(任臣案即/下流沙界)西望湣澤(郭曰/音旻)有獸焉其狀如牛而虎
文其音如欽(郭曰或/作吟)其名曰軨軨(郭曰/音靈)其鳴自叫(任臣/案駢)
(雅曰牛而虎文曰軨軨亶爰集云命軨狳使奔/驟王世貞詩軨軨娛空桑鹿臺嘯鳬徯即此也)見則天
下大水(任臣案圖贊曰堪㐨軨軨殊氣同占見則洪水/天下昏墊豈伊妄降亦應圖讖談薈云水獸兆)
(水軨軨之獸見/則天下大水也)
又南六百里曰曹夕之山其下多穀而無水多鳥獸
又西南四百里曰嶧臯之山(郭曰/音亦)其上多金玉其下多
白堊嶧臯之水出焉東流注于激女之水(任臣案爾雅/疏引經作激)
(汝之/水)多蜃珧(郭曰蜃蚌也珧玉珧亦蚌屬腎遙兩音者/任臣案蜃大蛤也一名蚌一名含漿小)
(名珧可飾佩刀鞘詩傳天子玉琫而珧珌楊氏云珧宋/人謂之江瑤柱今登萊閩廣皆有之萬震南州志云江)
(瑤柱厥甲美肉柱/膚寸名江瑤柱)
又南水行五百里流沙三百里至于葛山之尾無草木
多砥礪
又南三百八十里曰葛山之首無草木澧水出焉(郭曰/音禮)
東流注于余澤其中多珠蟞魚(郭曰/音鼈)其狀如肺而有目
六足有珠其味酸甘食之無癘(郭曰無時氣病也吕氏/春秋曰澧水之魚名曰)
(朱蟞六足有珠魚之美也舜任臣案蟞通作鼈淮南子/蛤蟹珠鼈與月盛衰傳曰  攝天子有鈸耳貫胸之民)
(來獻珠蝦珠鼈埤雅云鼈珠在足蚌珠在腹𤣥覽亦云/魚之珠在目鼈之珠在足一統志珠鼈生髙州海中狀)
(如肺四目六足吐珠寰宇記云髙州府海中出珠鼈六/眼四脚而吐珠景純江賦赬蟞胏躍而吐璣謂此也又)
(珠或作朱阮藉詠懷詩朱鱉躍飛泉夜飛過吳洲庾信/集云澧水朝浮光疑朱鼈然朱鼈生南海大如錢腹赤)
(如血鴻烈解云朱鼈浮波必有風雨自為一種非珠鼈/也圖贊曰澧水之鱗狀如浮肺體兼三才以貨賈害厥)
(用既多何/以自衛)
又南三百八十里曰餘峩之山其上多梓柟其下多荆
芑雜余之水出焉東流注于黄水有獸焉其狀如菟而
鳥喙鴟目蛇尾見人則眠(郭曰言/佯死也)名曰犰狳(郭曰仇餘/二音  任)
(臣案篇海曰狳獸似兔鳥喙鴟目獸經云山都見人則/走犰狳見人則眠駢雅曰􁙼即如膜犰狳鳥喙圖贊曰)
(犰狳之獸見人佯眠與灾協氣出則無年/此豈能為歸之于天事物紺珠作犰㺄)其鳴自䚯見
則螽蝗為敗(郭曰螽蝗𩔖也言傷敗田苗音終羽任臣/案春秋書螽傳云蝗也詩經螽斯  嚴粲)
(注云螽即蝗斯助語也是螽蝗明為一物經以二名連/文或古之方言然也若豳風五月斯螽動股此為蚱蜢)
(之名即阜螽也似蝗而亦能害稼爾雅謂之蜙蝑與螽/不同中郎以斯螽螽斯皆為蝗時珍以螽斯斯螽皆為)
(蚱蜢與郭氏以/螽為蝗𩔖均非)
又南三百里曰杜父之山無草木多水
又南三百里曰耿山無草木多水碧(郭曰亦水玉𩔖石/任臣案即青䨼)
(綠之屬今畫家染采猶有天水碧之色謝靈運詩水碧/輟流濕注云水玉也江淹詩水碧騐未黷又云淩波采)
(水碧李白過彭蠡詩水碧或可采李賀詩採玉採玉須/水碧西溪藂語云常見墨子道書石藥中有水脂碧者)
(當是楊慎謝華啟秀曰耿/山饒水碧龍淵多玉英)多大蛇有獸焉其狀如狐而
魚翼其名曰朱獳(郭曰音儒事任臣案駢雅曰朱獳乗/黄狐屬也  物紺珠曰朱孺似狐魚)
(翼亶爰集云率獳/􁘠而來御本此)其鳴自叫見則其國有恐(任臣案圖/贊曰朱獳)
(無竒見則邑駭通感靡誠維/數所在因事而作未始無待)
又南三百里曰盧其之山無草木多沙石沙水出焉(任/臣)
(案水經注逢澤其水東北流為新溝新溝又東北流逕/牛首鄉北又東北注渠即沙水也又左傳楚令尹子常)
(以舟師及沙汭而還杜預曰沙/水名也是此水之末流入淮者)南流注于涔水其中多
􁍯鶘(郭曰/音黎)其狀如鴛鴦而人足其鳴自訆見則其國多
土功(郭曰今鵜鶘足頗有似人脚形狀也以任臣案鵜/鶘一名鴮鸅又名淘河江南甚多俗  夏至前來)
(謂之犁湖主水夏至後來謂之犂塗主旱以其嘴之形/狀似犂故云犂湖轉聲為鵜鶘又譌為駝鶴駢雅曰周)
(周大首􁍯鶘數斯皆人足也圖贊曰狸力􁍯鶘或/飛或伏是惟土祥出其功築長城之役同集秦域)
又南三百八十里曰姑射之山(任臣案山在平陽城西/有姑射蓮花二洞神人)
(所/居)無草木多水
又南水行三百里流沙百里曰北姑射之山(任臣案括/地志有南)
(姑射山北姑射山即此猶語/有南語北語潞有東潞西潞)無草木多石
又南三百里曰南姑射之山無草木多水
又南五百里曰碧山無草木多大蛇多碧水玉(任臣案/本草拾)
(遺玻瓈一名水玉與水精同名梁四公記扶南人來賣/碧頗黎鏡碧水玉疑即是也然玻瓈今出南番西國内)
(地絶少此非一云靛子石/𩔖或曰碧水玉為二物)
又南五百里曰緱氏之山(郭曰一曰俠氏之山七任臣/案即偃師地也道書  十二)
(福地有緱氏今本/或作維氏之山)無草木多金玉原水出焉東流注于
沙澤
又南三百里曰姑逢之山無草木多金玉有獸焉其狀
如狐而有翼其音如鴻鴈其名曰獙獙(郭曰音斃曰任/臣案駢雅  獙)
(獙鳥翼狐屬也盧柟蠛蠓/集云窮怪異獸猎猎獙獙)見則天下大旱
又南五百里曰鳬麗之山其上多金玉其下多箴石有
獸焉其狀如狐而九尾九首虎爪名曰蠪姪(郭曰龍蛭/二音  任)
(臣案駢雅曰灌灌九尾狐也蠪姪九首狐也皆食人然/灌灌青丘鳥名朱氏以為狐誤矣亶爰集云蠪峳翼其)
(脩軛兮率獳􁘠而來御𤣥覽云蠪􁀙九首蔡茂兩頭皆/指此或作蠪蛭唐韻云蠪蛭如狐九尾虎爪呼如小兒)
(食人一名䗁蛭廣博物志又作龔姪獸九首者别有開/明九首又阿羊九頭而更食國亂乃出見淮南萬畢術)
其音如嬰兒是食人
又南五百里曰䃌山(郭曰音/一真反)南臨䃌水東望湖澤有獸
焉其狀如馬而羊目四角牛尾其音如獋狗其名曰峳
峳(郭曰音攸嗛任臣案駢雅馬四角牛尾曰峳峳𤣥覽/云土􁀙也  羊也諸􁀙也􁀙􁀙也夫􁀙也四角之獸)
(也/)見則其國多狡客(郭曰狡狡猾也客任臣案狡客姦/人也麟書曰狡  用乃有攸攸五)
(侯鯖云峳峳見其國多狡猾圖贊曰治則得賢亾/由失人峳峳之來乃致狡賓歸之㝠應誰見其津)有鳥
焉其狀如鳬而鼠尾善登木其名曰絜鈎見則其國多
疫(任臣案圖贊曰獙獙如狐有翼不飛九尾虎爪號曰/龍蚔絜鈎似鳬見則民悲劉㑹孟曰海鳬毛見則天)
(下大亂斯鳥/亦海鳬𩔖)
凡東次二經之首自空桑之山至于䃌山凡十七山六
千六百四十里其神狀皆獸身人面戴觡(郭曰麋鹿屬/角為觡音格)
其祠毛用一雞祈嬰用一璧瘞
又東次三經之首曰尸胡之山北望􁀙山(郭曰/音詳)其上多
金玉其下多棘有獸焉其狀如麋而魚目名曰妴胡(郭/曰)
(音婉而任臣案駢雅/云麋  魚目為妴胡)其鳴自訆
又南水行八百里曰岐山其木多桃李其獸多虎
又南水行五百里曰諸鈎之山無草木多沙石是山也
廣員百里多寐魚(郭曰即鮇魚音味一任臣案鮇魚/嘉魚也一名拙魚  名丙穴魚)
又南水行七百里曰中父之山無草木多沙
又東水行千里曰胡射之山無草木多沙石
又南水行七百里曰孟子之山其木多梓桐多桃李其
草多菌蒲(郭曰未詳音睏眙之睏菌任臣案菌蒲或曰/二種菌地菌爾雅中馗  小者菌蒲蒲草羅)
(浮記云山/菖蒲也)其獸多麋鹿是山也廣員百里其上有水出
焉名曰碧陽其中多鱣鮪(郭曰鮪即鱏也似鱣而長鼻/體無鱗甲别名䱎鱣一名鱑)
(也尺任臣案鱣即鱑似鱏而短鼻口在頷下大者長二/三  江南呼為黄魚俗亦謂之玉板鮪形似鱣而色青)
(黑頭小而尖似鐵兜鍪口亦在頷下今謂之鱏魚一作/鱘魚一名王鮪小者名鮥子郭謂鮪一名鱑誤矣䱎䲛)
(李竒漢書/注作䱴䲛)
又南水行五百里曰流沙行五百里有山焉曰跂踵之
山(郭曰跋/音企)廣員二百里無草木有大蛇其上多玉有水
焉廣員四十里皆涌(郭曰今河東汾隂縣有瀵水源在/地底漬沸涌出其深無限即此𩔖)
(也瀵任臣案神瀵是也宋寳鼎/縣  泉有光如燭焰其聲如雷)其名曰深澤其中多蠵
龜(郭曰蠵觜蠵大龜也甲有文彩似瑇瑁而薄音遺知/反  任臣案應劭漢書注靈蠵大龜也雄曰瑇瑁雌)
(曰蟕蠵臨海水土記云其甲黄㸃有光彼人以亂瑇瑁/日華子曰蟕蠵即􁘥鼊也皮可寳裝飾物或曰蠵龜大)
(者為蟕蠵屓贔小者為􁘥鼊段成式酉陽雜俎係臂狀/如龜生南海劉欣交州記蚼􁵷似瑇瑁其甲有黒珠文)
(彩斑似錦文皆是物也圖贊曰水圓四十潛源/溢沸靈龜爰處掉尾養氣莊生是感揮竿傲貴)有魚焉
其狀如鯉而六足鳥尾名曰鮯鮯之魚(郭曰音蛤曰任/臣案廣雅  東)
(方有魚焉如鯉六足鳥尾其名曰鮯事物紺珠云鮯如/鯉六足鳥尾出東方深澤中駢雅曰冉遺鮯鮯建同浮)
(瑚皆異魚也睿宗江漢賦曰曳六足之鮯兮戴八極之/蹭神鰲楊慎異魚贊云東方有魚其形如鯉其名為鮯)
(六足鳥尾鱐為之母胎育厥子圖贊曰妴胡之狀似/麋之眼精精似牛以尾自辨鮯鮯所潛厥深無限)其
鳴自叫
又南水行九百里曰踇􁀙之山(郭曰音/敏字)其上有草木多
金玉多赭有獸焉其狀如牛而馬尾名曰精精(任臣案/駢雅曰)
(獸似牛而馬尾曰精精萬厯二十五年括蒼得異獸其/角雙身作鹿文馬尾牛蹄董斯張吹景録引此為證或)
(又云乃/辟邪也)其鳴自叫
又南水行五百里流沙三百里至于無臯之山南望幼
海(郭曰即少海也淮南子曰東方大渚曰少海橋任臣/案周𢎞正啟色華少海用寳叢臺庾信詩黿  浮少)
(海鵠盖上中峰徐陵集云叢臺之璧少海之珠盧柟/賦云跨渚毗弄少海又云訝育遺而洗幼海指此也)東
望榑木(郭曰扶桑二音云任臣案六書正譌扶桑作榑/桒嚴忌哀時命  左祛挂于榑桑吕覽云夏禹)
(東至榑木之/地即此也)無草木多風是山也廣員百里
凡東次三經之首自尸胡之山至于無臯(任臣案一本/作睪古睪臯)
(通/)之山凡十九山六千九百里其神狀皆人身而羊角
其祠用一牡羊米用黍是神也見則風雨水為敗
又東次四經之首曰北號之山臨于北海有木焉其狀
如楊赤華其實如棗而無核(任臣案異物𩔖苑/有無核棗即此也)其味酸
甘食之不瘧食水出焉而東北流注于海有獸焉其狀
如狼赤首而鼠目其音如豚名曰猲狙(郭曰葛苴二音/  任臣案楊慎)
(古音略引經云有獸赤眉/鼠目名曰獦狚與此文異)是食人有鳥焉其狀如雞而
白首鼠足而虎爪其名曰鬿(郭曰/音祈)雀亦食人(任臣案天/問云鬿堆)
(焉處王逸注鬿堆竒獸也柳子天對云鬿雀在北號惟/人是食楊萬里注堆當為雀王柳注誤也王世貞續九)
(辨云鬿堆侁侁而鼓翼謂此駢雅曰鬿雀食人鳥也篇/海字彚引此復作鬿萑音桓非是圖贊曰猲狙狡獸鬿)
(雀惡鳥或狼其體或虎其爪安用甲兵擾之以道又李/給諫筆記云崇禎甲戌鳯陽出惡鳥數萬兔頭雞身鼠)
(足味甚美犯其骨立死/稽其形狀疑即此鳥也)
又南三百里曰旄山無草木蒼體之水出焉而西流注
于展水其中多鱃魚(郭曰今蝦鰌字亦作鱃秋音鱅任/臣案鱃魚本草拾遺以為即  魚)
(李時珍曰此魚中之下品盖魚之庸常/以供饈食者故曰鱅曰鱃鄭氏作溶魚)其狀如鯉(任臣/案鯉)
(三十六鱗應老隂之數又鱗有十字/文理故名交州人呼赤鯉為𤣥駒)而大首食者不疣
又南三百二十里曰東始之山上多蒼玉有木焉其狀
如楊而赤理其汁如血不實其名曰芑(郭曰音起曰任/臣案𤣥覽  芑)
(木之汁/如血)可以服馬(郭曰以汁塗之則馬調良汁任臣案/圖贊曰馬惟剛峻塗之芑  不勞孫)
(陽自然閒習厥術/無方理有潛執)泚水出焉而東北流注于海其中多
美貝多茈魚其狀如鮒一首而十身(任臣案與/何羅魚𩔖)其臭如
麋蕪食之不䊧(郭曰孚謂反止失氣也曰任臣案䊧氣/下泄也譬費二音圖贊  有魚十身蘪)
(蕪其臭食之和體氣不下/溜薄之躍淵是惟灾候)
又東南三百里曰女烝之山其上無草木石膏水出焉
而西注于鬲水其中多薄魚其狀如鱣魚而一目其音
如歐(郭曰如人嘔吐聲也鳴任臣案/歐與嘔同太𤣥經歐  之疾至)見則天下大旱(任/臣)
(案物異志作見/則天下大水)
又東南二百里曰欽山多金玉而無石師水出焉(任臣/案今)
(信陽縣有溮/水疑即此水)而北流注于臯澤其中多鱃魚多文貝有
獸焉其狀如豚而有牙其名曰當康(任臣案駢雅云當/康牙豚也事物紺)
(珠當作/庚誤)其鳴自叫見則天下大穰
又東南二百里曰子桐之山子桐之水出焉而西流注
于餘如之澤其中多䱻魚(郭曰音骨之任臣案太平御/覽曰子桐  水其中澤多􁀙)
(魚疑􁀙/即䱻也)其狀如魚而鳥翼出入有光其音如鴛鴦見則
天下大旱(任臣案圖贊曰當康如豚見則歳穰䱻/魚鳥翼飛乃流光同出殊應或灾或祥)
又東北二百里曰剡山多金玉有獸焉其狀如彘而人
面黄身而赤尾其名曰合窳(郭曰/音庾)其音如嬰兒是獸也
食人亦食蟲蛇見則天下大水(任臣案事物紺珠曰合/窳如猪人面血食駢雅)
(曰皮樹在子合窳皆人面獸也圖贊曰豬身人面號/曰合窳厥性貪殘物為不咀至隂之精見則水雨)
又東二百里曰太山上多金玉楨木(郭曰女楨也葉冬/不凋  任臣案女)
(貞亦名冬青負霜葱翠振柯凌風琴操載魯有處女見/女貞木而作歌乃此木也駢雅云思儡不腐女貞不凋)
(上林賦豫章女貞/張揖曰女貞冬青)有獸焉其狀如牛而白首一目而蛇
尾其名曰蜚(郭曰音如/翡翠之翡)行水則竭行草則死見則天下
大疫(郭曰言其體含灾氣也其銘曰蜚之為名體似無/害所經枯竭甚於鷓厲萬物斯懼思爾遐逝  任)
(臣案春秋莊二十五年秋有蜚劉侍讀春秋解引此謂/蜚狀若牛一目虬尾江休復雜志亦云唐彥猷有舊本)
(山海經説蜚處淵則涸行木則枯春秋所書似即此物/若是負蠜不當云有謂之多可也未審是非又字彚􁀙)
(似牛白首一目疑為此獸篇海引經又作蜚五侯鯖云/蜚生太山行水水竭行草草枯圖贊云蜚則灾獸跂踵)
(厲深㑹所經涉竭水槁/林禀氣自然體此殃淫)鈎水出焉而北流注于勞水其
中多鱃魚
凡東次四經之首自北號之山至于太山凡八山一千
七百二十里
　右東經之山志凡四十六山萬八千八百六十里
　
　
　
　山海經廣注卷四
欽定四庫全書
　山海經廣注卷五
　　　　　　　　　　　　　仁和吳任臣注
　　中山經
中山經薄山之首(任臣案封禪書華山以西名山七薄/山其一焉薄山即襄山也徐廣曰蒲)
(坂縣有襄山應劭云/在潼闗北十餘里)曰甘棗之山(任臣案括地志云蒲/州河東縣雷首山一)
(名中條一名歴山亦名首陽山亦名蒲山亦名襄山一/名甘棗山亦名猪山又水經注引經薄山作蒲山甘棗)
(作甘/桑)共水出焉(郭曰/音恭)而西流注于河其上多杻木其下
有草焉葵本而杏葉(郭曰或/作楛葉)黄華而莢實(任臣案如莢/薺之實周禮)
(莢物/是也)名曰籜(郭曰他/落反)可以已瞢(郭曰音盲瞽任臣案瞢/目不明也  瞍號天瞢)
有獸焉其狀如􁯛䑕而文題(郭曰􁯛䑕所未詳音虺字/亦或作虺  任臣案􁯛䑕)
(集韻作􁯛/注云獸名)其名曰㔮(郭曰音那或作熊也􁀙任臣案羣/書鈎𤣥云古熊字作  與㔮字相)
(近古音畧曰/㔮又音熊)食之已癭(任臣案集韻曰㔮獸似䑕斑頭/食之明目與此畧異草木子云)
(阻氣/多癭)
又東二十里曰歴兒之山其上多橿多櫔木(郭曰/音厲)是木
也方莖而員葉黄華而毛其實如揀(郭曰揀木名子如/指頭白而粘可以)
(浣衣也音練或作簡金任臣/案爾雅翼曰揀實名  鈴子)服之不忘
又東十五里曰渠豬之山其上多竹渠豬之水出焉而
南流注于河其中是多豪魚狀如鮪(郭曰鮪/似鱣也)赤喙尾赤
羽可以已白癬
又東三十五里曰葱聾之山其中多大谷是多白堊(任/臣)
(案本草白堊白善/土也邯鄲者為上)黑青黄堊(郭曰言有/雜色堊也)
又東十五里曰涹山(郭曰/音倭)其上多赤銅其陰多鐵
又東七十里曰脫扈之山有草焉其狀如葵葉而赤花
莢實實如㯶莢(郭曰今㯶木莢似皂莢也莢任臣案/事物紺珠云植楮實如棕  㯶棕同)名
曰植楮可以已癙(郭曰癙病也淮南子曰狸頭已癙也/  任臣案正韻云癙憂病詩云癙憂)
(以/痒)食之不眯
又東二十里曰金星之山多天嬰其狀如龍骨(任臣案/龍骨出)
(晉地川谷及太山巖雷斆曰細/文廣者雌骨粗文狹者雄骨)可以已痤(郭曰癰痤也/  任臣案說)
(文云小腫也一/曰癤也才何反)
又東七十里曰泰威之山其中有谷曰梟谷其中多鐵
(郭曰或/無谷字)
又東十五里曰橿谷之山其中多赤銅(郭曰或作/檀谷之山)
又東百二十里曰吳林之山其中多葌草(郭曰亦菅字/  任臣案爾)
(雅白華野菅說文云菅茅也在傳雖有絲麻無棄菅蒯/詩經東門之池可以漚菅陸璣曰似茅而滑澤無毛柔)
(韌宜為索葌/菅古字通)
又北三十里曰牛首之山(郭曰今長安西南有牛首山/上有舘下有水未知此是非)
(南任臣案金陵亦有牛首山徐陵表/  望牛頭方稱天闕是同名者也)有草焉名曰鬼草
其葉如葵而赤莖其秀如禾服之不憂(任臣案合歡蠲/忿萱草忘憂此)
(其𩔖也圖贊曰焉得鬼草是樹是萟服/之不憂樂天儀世如彼滚舟任波流滯)勞水出焉(任臣/案說)
(文澇水如扶風鄠北入渭一統/志澇水源出浮山縣西入汾河)而西流注于潏水(郭曰/音如)
(譎詐之譎山任臣案水經注潏水即巢山之水也水源/東南出巢  東谷北逕浮山東又西北流與勞水合一)
(統志潏水源出龍角山/字林曰潏水出杜陵縣)是多飛魚其狀如鮒魚食之已
痔衕(任臣案屠本峻海錯疏飛魚頭大尾小有肉翅一/躍十餘丈林邑圗記曰飛魚身圓長丈餘羽重㳫)
(翼如山蟬出入羣飛游翔翳㑹張駿飛魚贊飛魚如鮒/登雲㳺波楊慎異魚贊曰飛魚身圎長丈餘登雲游波)
(形如鮒翼如輕蟬翔泳俱仙人寗封曽餌諸著藻灼灼/千載舒酉陽雜爼云朗山浪魚長一尺能飛飛則凌雲)
(息歸潭底一統志陜西鄠縣澇水/出飛魚狀如鮒食之已痔疾也)
又北四十里曰霍山(郭曰今平陽永縣廬江灊縣晉安/羅江縣河南鞏縣皆有霍山明山)
(以霍為名者非一矣案爾雅大山繞小山為霍霍任臣/案霍山甚多最大者衡山一名霍山白虎通云  之為)
(言䕶也太陽用事䕶養萬物也漢武帝移南岳于天柱/山遂以天柱山為霍山廬江之霍山也爾雅北方之美)
(有霍山之珠玉焉平陽之霍山也經所紀疑是此山水/經注霍太山上有飛㢘冢山上有廟甚虚鳥雀不棲其)
(林猛虎常守其庭劉㑹孟云山西霍/州霍山今為中鎮固禹貢之岳陽也)其木多榖有獸焉
其狀如狸而白尾有鬛名曰朏朏養之可以巳憂(郭曰/謂畜)
(養之也普昧反安任臣案駢雅曰朏朏蒙頌皆/貍屬也麟書云  得朏朏與之逰而釋我之憂)
又北五十二里曰合谷之山是多薝棘(郭曰未詳音瞻/  任臣案薝棘)
(木名一音膽說文云金谷多/薝棘又篇海引經作爾谷山)
又北三十五里曰陰山(郭曰亦/曰險山)多礪石文石(郭曰礪石/石中磨者)
少水出焉其中多彫棠其葉如榆葉而方其實如赤菽
(郭曰菽豆大任臣案通志畧海棠子名海紅/其狀如梨  如櫻桃亦此𩔖也赤菽赤小豆)食之已聾
(任臣案草木子/曰風氣多聾)
又東北四百里曰鼓鐙之山多赤銅有草焉名曰榮草
其葉如柳其本如鷄卵(任臣案揚雄解嘲云/四皓采榮於南山)食之已風
凡薄山之首自甘棗之山至于鼓鐙之山凡十五山六
千六百七十里歴兒冢也其祠禮毛太牢之具縣以吉
玉(郭曰縣祭山之名也見爾雅之任臣/案祭山曰􁎌縣或􁎌或縣置  于山)其餘十三山者
毛用一羊縣嬰用桑封瘞而不糈桑封者桑主也方其
下而銳其上而中穿之加金(郭曰言作神主而祭以金/銀飾之也公羊傳曰虞主)
(用桑或/作玉)
中次二經濟山之首曰輝諸之山其上多桑其獸多閭
麋其鳥多鶡(郭曰似雉而大青色有毛勇徤鬭死乃止/音曷出上黨也  任臣案鶡似雉而大或)
(以為黄黑色鷙鳥之暴疏者也每所攫撮應爪摧衂同/𩔖有被侵者輒往赴救之一死乃止曹植賦雙戰不隻)
(僵是也爾雅翼曰黄帝之戰以鵰鶡鳶為旗幟趙武靈/王製鶡冠以表武士東都賦云武夫皆戴鶡又鶡冠子)
(居山以鶡為冠漢世常用之顔師古云俗為鶡鷄黄覇/乃以為鳳凰故張敞譏之圖贊曰鶡之為鳥同羣相為)
(畸𩔖彼侵雖死不避/毛飾武士兼厲以義)
又西南二百里曰發視之山其上多金玉其下多砥礪
即魚之水出焉而西流注于伊水
又西三百里曰豪山其上多金玉而無草木
又西三百里曰鮮山(任臣案事𩔖賦/注引此作鱗山)多金玉無草木鮮
水出焉而北流注于伊水其中多鳴蛇其狀如蛇而四
翼其音如磬見則其邑大旱(任臣案張衡南都賦其水/蟲則有蠳龜鳴蛇吳淑蛇)
(賦音如磬聲即此也圗贊曰鳴化二蛇同𩔖異/狀拂翼俱㳺騰波漂浪見則並災或淫或亢)
又西三百里曰陽山多石無草木陽水出焉(任臣案水/經注陽水)
(出陽山陽谿世人/謂之太陽谷水)而北流注于伊水其中多化蛇其狀
如人面而豺身(任臣案豺狼屬爾雅豺/狗足月令仲秋豺祭獸)鳥翼而蛇行(任/臣)
(案廣雅曰中央有蛇焉人面/豺身鳥翼蛇行其名曰化蛇)其音如叱呼見則其邑大
水
又西二百里曰昆吾之山其上多赤銅(郭曰此山出名/銅色赤如火以)
(之作刀切玉如割泥也周穆王時西域獻之尸子所謂/昆吾之劒也越絶書曰赤堇之山破而出錫若耶之谷)
(涸而出銅歐冶子因以為純鈎之劒汲郡冢中得銅劒/一枝長三尺五寸乃今所名為干將劒汲郡亦皆非鐵)
(也明古者通以錫雜銅為兵器也多任臣案相如子虚/賦其石則琳琘昆吾楊慎曰流州  積石其名曰昆吾)
(錬之成鐵以作劒光明成水精石盖鐵卝也應即此又/十洲記昆吾割玉刀周穆王時西域所獻列子穆王得)
(昆吾之劒切玉如泥六帖云穆王征西土得昆吾劒疑/所稱非内地郭以為即斯山所未詳也拾遺記云昆吾)
(山其下多赤金色如火黄帝於此煉石為銅越王採金/鑄之以成八劒之精圖贊曰昆吾之山名銅所在切玉)
(如泥炙有光彩尸/子所嘆驗之彼宰)有獸焉其狀如彘而有角其音如號
(郭曰如/人號哭)名曰蠪蚳(郭曰上已有此獸疑同名見任臣案/五侯鯖云蠪蚳似九尾狐  而年豐)
(又事物紺珠云龍蚳獸似狐九首九尾見則豐稔十/年是合蠪姪為一物也誤矣駢雅曰蠪蚳角彘也)食
之不眯(任臣案程良孺曰耳/鼠不睬蠪蚳不眯)
又西百二十里曰葌山(郭曰/音間)葌水出焉而北流注于伊
水其上多金玉其下多青雄黄有木焉其狀如棠(任臣/案爾)
(雅杜赤棠/白者棠)而赤葉名曰芒草(郭曰音忘名任臣案/即莽草俗  䒽草)可以
毒魚
又西一百五十里曰獨蘇之山無草木而多水
又西二百里曰蔓渠之山(任臣案水經蔓渠/山在南陽縣西)其上多金
玉其下多竹箭伊水出焉而東流注于洛(郭曰今伊水/出上洛盧氏)
(縣熊耳山東北至河南洛陽縣入洛出任臣案淮南子/云伊水出上魏山禹貢合註云伊水  陸渾山一統志)
(曰伊水源出盧氏縣悶頓嶺流/經嵩縣洛陽偃師縣界入於洛)有獸焉其名曰馬腹其
狀如人面虎身(任臣案駢雅虎/而人面曰馬腹)其音如嬰兒是食人(任/臣)
(案陶𢎞景刀劒録漢章帝建初八年鑄一金劒投伊水/中厭人膝之怪水經注中廬縣疎水中有物如三四嵗)
(小兒鱗甲如鯪鯉膝頭似虎掌爪常沒水中出膝頭小/兒不知欲取戲弄便殺人名為水唐形狀與馬腹頗𩔖)
(又襄沔記中廬有涑水注于沔此水有物啖人名水虎/盛氏荆州記云生得者摘其鼻厭可小小便名曰水盧)
(合諸書觀之水唐水盧水虎其為馬腹異名審矣今恒/星經緯圖大火宫有馬腹星豈此獸亦應列宿耶然復)
(有馬尾星疑非謂此又暌車志言峽江水中有物頭似/狻猊而無足自頸以下如疋練喜食馬土人謂之馬皮)
(婆名與此小/𩔖附記之)
凡濟山經之首自輝諸之山至于蔓渠之山凡九山一
千六百七十里其神皆人面而鳥身祠用毛(郭曰擇/用毛色)用
一吉玉投而不糈
中次三經萯山之首曰敖岸之山(郭曰或作/獻萯音倍)其陽多㻬
琈之玉其陰多赭黄金神熏池居之(任臣案圖贊云泰/逢虎尾武羅人面)
(熏池之神厥狀不見爰有美玉河林如/蒨盧柟蠛蠓集云熏池訶䖔謂此也)是常出美玉(郭/曰)
(或作/石)北望河林(任臣案張衡思𤣥賦怬/河林之蓁蓁兮即此)其狀如蒨如舉
(郭曰說者云蒨舉皆木名也未詳蒨音倩如任臣案蒨/染綘草也紫赤色舉櫸柳大者連抱數仞  蒨如舉言)
(其一望蔚葱有/如丹青樹然)有獸焉其狀如白鹿而四角名曰夫諸
(任臣案駢雅曰鹿四角而白為夫諸麟/書云夫諸横流天戒㒺憂𤣥覽作夫􁀙)見則其邑大水
又東十里曰青要之山(任臣案十道志青要山名强山/劉㑹孟云在河南府新安縣西)
(北二/十里)實維帝之宻都(郭曰天帝/曲宻之邑)北望河曲(郭曰河千里/一曲一直也)
是多駕鳥(郭曰未詳也或曰駕宜為駕駕鵝也音加白/任臣案相如上林賦駕鳥屬玉子虛賦弋)
(鵠連駕鵝𤣥覽云海東青食駕鵝後世駕鵝隊取此名/之葢即野鵝也爾雅謂之鵱鷜駕亦有作駕者見陶氏)
(本草注左傳榮成伯名駕鵝駕平/聲又名勝志作青要山多駕鳥)南望墠渚(郭曰水中/小洲名渚)
(墠音填也或任臣案楊慎竒字韻引此作撣陼古音畧/又作禪諸  作禪渚水經注云渚水上承陸渾縣東禪)
(渚渚左原上陂方十里佳饒/魚蕇世謂此澤為慎望陂)禹父之所化(郭曰鯀化於/羽淵為黄熊)
(今復云在此然則一已有變怪之性者亦無往而不化/也  任臣案寤凡云人之化者鯀化黄熊望帝化杜䳌)
(褒君化龍牛哀化虎黄母化黿徐君化魚路史注云今/陸渾東有禪渚即􁅊化之所河南宻縣亦有羽山􁅊化)
(羽淵一或在此/神則無不在也)是多僕纍蒲盧(郭曰僕纍蝸牛也爾雅/曰蒲盧者螟蛉也  任)
(臣案蝸牛一名蚹蠃一名螔蝓形似蛣蝓但頭皆負殻/爾蒲盧細腰蟲俗呼蠮螉取桑上之螟蛉為子爾雅故)
(分二種非即螟蛉也鄭𤣥/注中庸復以為土蠭更非)䰠武羅司之(郭曰武羅神名/也䰠即神字)
(任臣案世本夏有武羅國琴志有夏臣武羅與神同名/盧柟滄溟賦云武羅屏首以蝹身帝江䠞足而歛翼)
其狀人面而豹文小腰而白齒(郭曰或/作首)而穿耳以鐻(郭/曰)
(鐻金銀器之名未詳也音渠髽任臣案五音集韻云/鐻耳環與璖同左思魏都賦  首之豪鐻耳之傑)其
鳴如鳴玉(郭曰如人鳴玉佩聲鳴任臣案圖贊曰有神/武羅細腰白齒聲如  珮以鐻貫耳司帝宻)
(都是宜/女子)是山也宜女子(任臣案淮南子青要玉女/䧏霜神也本此傅㑹之)畛水
出焉(郭曰音軫青任臣案水經注畛水/出新安縣  要山今謂之彊山)而北流注于河
其中有鳥焉名曰鴢(郭曰音窈窕之窈即任臣案爾雅/鴢頭鵁一作投􁀙  此也江東謂)
(之魚鵁張萱彚雅曰鴢鳥𩔖鴨而有/文彩不能行多溷野鴨羣中浮游)其狀如鳬青身而
朱目赤尾食之宜子(郭曰朱淺赤也年任臣案文獻通/考建炎二十七  鄱陽有妖鳥鳬)
(身鷄尾長喙方足赤目止于民屋疑是此鳥不知者以/為妖也圖贊曰鴢鳥似鳬翠羽朱目既麗其形亦竒其)
(肉婦女是食/子孫繁育)有草焉其狀如葌(郭曰菅似茅也即任臣/案詩露彼菅茅  葌)
而方莖黄華赤實其本如藁本(郭曰根似藁本亦香草/  任臣案藁本似芎藭)
(淮南云亂人者若/藁本之于芎藭)名曰荀草(郭曰或/作茍草)服之美人色(郭曰/令人)
(更美艷徐任臣案一統志青要山有草黄華赤實服之/益人色  炬事物原始云美顔多食青要草即此也圖)
(贊曰荀草赤實厥狀如营婦人服/之練色易顔夏姬是艷厥媚三遷)
又東十里曰騩山(郭曰音巍東任臣案水/經注强山  阜即騩山)其上有美棗
(任臣案爾雅紀壺棗以下十一種又郭義恭廣志有狗/牙鷄心羊角獼猴赤心三星駢白諸名復有氐棗夕棗)
(虚棗棠棗之/𩔖不能悉舉)其陰有㻬琈之玉正回之水出焉(任臣案/俗謂之)
(彊川/水)而北流注于河其中多飛魚其狀如豚而赤文服
之不畏雷(任臣案劉曽孟云/雷之形亦如彘形)可以禦兵(任臣案圖贊曰/馬腹之物人面)
(似虎飛魚如豚赤文無/羽食之辟兵不畏雷鼔)
又東四十里曰宜蘇之山其上多金玉其下多蔓居之
木(郭曰未詳中任臣案木/居蔓草之  非木名也)滽滽之水出焉(郭曰音容經/任臣案水)
(作庸庸出河南垣/縣俗謂之長川水)而北流注于河是多黄貝
又東二十里曰和山其上無草木而多瑶碧實惟河之
九都(郭曰九水所/潛故曰九都)是山也五曲(郭曰曲回五重即任臣/案帝王世紀云  東首)
(陽山也五曲水/經注作五典誤)九水出焉合而北流注于河(任臣案酈/道元云今)
(首陽東山無水以應之當/是今古世懸川域改狀)其中多蒼玉吉神泰逢司之
(郭曰吉猶善也之任臣案三才圗會作泰䙜事物紺珠/云泰䙜司吉善  神緯書云䙜黄萯山之神能動天地)
(冠編二十二姓紀有泰逢氏注云和山為河之九都吉/神泰逢寄精之所馮氏雜録曰泰逢吉神也居和山五)
(曲王文禄補衍云泰逢出萯山郁離/子曰泰逢起風􁃇號行雨指此也)其狀如人而虎尾
(郭曰或/作雀尾)是好居于萯山之陽(任臣案學海曰今東陽有/萯山一云倍尾山世紀云)
(即東首/陽山)岀入有光泰逢神動天地氣也(郭曰言其有靈/爽能興雲雨也)
(夏后孔甲田于萯山之下天大風晦㝠孔甲迷惑入于/民室見吕氏春秋  任臣案通鑑循蜚紀泰逢氏沒為)
(河神司之于萯山之陽出入有光路史夏后氏游畋黄/萯之顔天風晦㝠遇神䙜而迷文心雕龍云夏甲畋于)
(東陽東音以發謂此事耳圖贊曰神號泰逢好逰山陽/濯足九州出入流光天氣是動孔甲迷惶釋義曰今深)
(山有燐火夜中望之明滅/倐忽出入有光無乃𩔖是)
凡萯山之首自敖岸之山至于和山凡五山四百四十
里其祠泰逢熏池武羅皆一牡羊副(郭曰副謂破羊骨/磔之以祭也見周)
(禮音悃愊之愊中任臣案周禮大宗伯以疈辜祭四方/何注云披牲胸  分曰疈詩經不圻不副副訓劈副疈)
(古字/通也)嬰用吉玉其二神用一雄鷄瘞之糈用稌
中次四經釐山之首(郭曰/音狸)曰鹿蹄之山(任臣案寰宇記/云鹿蹄山在宜)
(陽縣西南三十里俗名非山亦名縱山水經/注云其山陰則峻絶百仞陽則原阜隆平)其上多玉
其下多金(任臣案寰宇記云上/多美玉下多黄金)甘水出焉(任臣案水經/甘水出南山)
(甘谷北逕秦文王萯陽宫又北逕甘亭昔夏啓伐扈/作誓于是亭酈道元注云甘水發于鹿蹄山東麓)而
北流注于洛(任臣案一統志今甘水在河南府西/南四十里下流入澗水味最甘美)其中
多泠石(郭曰泠石未聞也泠或作涂者任臣案泠當作/冷滑石小青黄者也又作涂  以下有涂石誤)
(移/此)
西五十里曰扶豬之山其上多礝石(郭曰音耎今鴈門/山中出礝石白者)
(如水水中有赤色者碝任臣案禮記士/佩瓀玫相如子虛賦  石武夫即此)有獸焉其狀如
貉而人目(郭曰貉或作􁀙古字東任臣案爾雅貈子貆/注云雌者名􁉈今江  呼貉為􁉉􁊙也貈即)
(貉/)其名曰䴦(郭曰音銀或作麋貉任臣案/黄氏紺珠云䴦如  人目)號水出焉而
北流注于海(任臣案水經注洛水又與虢水㑹/水出林禇之山疑此扶豬之譌)其中多
礝石(郭曰言亦/在水中)
又西一百二十里曰釐山(任臣案名勝志/釐山在嵩縣西)其陽多玉其
陰多蒐(郭曰音搜茅蒐今之蒨草也染任臣案爾雅茹/蘆茅蕙李巡云一名茜可以  綘鄭風縞衣茹)
(藘又曰茹藘/在眅即此草)有獸焉其狀如牛蒼身其音如嬰兒是食
人其名曰犀渠(任臣案駢雅牛音/如嬰兒曰犀渠)滽滽之出焉而南流
注于伊水(任臣案水經注云即今之/王母澗也出陸渾縣西南)有獸焉名曰􁀙(郭/曰)
(音蒼頡之頡豽任臣/案水烏龍骨  之𩔖)其狀如獳犬而有鱗其毛如彘鬛
(郭曰生鱗間也賦任臣案獳犬怒/犬也范槲蜀都  云呌窱之獳)
又西二百里曰箕尾之山多榖多涂石其上多㻬琈之
玉
又西二百五十里曰柄山其上多玉其下多銅滔雕之
水出焉而北流注于洛其中多羬羊有木焉其狀如樗
其葉如桐而莢實其名曰苃(任臣案事物紺珠曰苃/木如樗葉如桐莢實)可
以毒魚(郭曰苃/一作艾)
又西二百里曰白邊之山其上多金玉其下多青雄黄
又西二百里曰熊耳之山(郭曰今在上洛縣南耳任臣/案河圖括地象曰熊  山地)
(門也其精上為畢附耳星盛𢎞之荆州記南修縣北有/熊耳山山東西各一峯傍疎南北望之若熊耳開山圗)
(曰地皇興于熊耳山山書云上有丹青之樹服之可成/仙禹貢合註曰熊耳山有三一在陜州東一在宜陽漢)
(光武破赤睂積甲與熊耳山齊者也一在盧州兩峯相/並如耳禹貢導洛處也又睂州亦有熊耳山蜀志望帝)
(以褒斜為前門熊耳靈闗/為後户葢指睂州之熊耳)其上多漆其下多㯶浮濠之
水出焉而西流注于洛其中多水玉多人魚有草焉其
狀如蘇而赤華(任臣案蘇一名桂荏生池中者為水/蘇一名鷄蘇無紫色不香者名野蘇)名
曰葶䔭(郭曰亭寜/盯矃二音)可以毒魚(任臣案駢雅曰植楮可以/已癙葶䔭可以毒魚又南)
(方有醉魚草莖如黄荆七八月開花成穂紅/紫色漁人采以毒魚亦葶䔭𩔖也一名摝木)
又西三百里曰牡山其上多文石其下多竹箭竹䉋其
獸多㸲牛羬羊鳥多赤鷩(郭曰音閉即鷩雉也/任臣案周禮注音鼈)
又西三百五十里曰讙舉之山雒水出焉(任臣案魚豢/云漢火行忌)
(水去洛水而加佳疑雒非古本考左傳楚子伐陸渾之/日遂至于雒周禮職方氏其川榮雒則古有其文矣不)
(自漢/昉也)而東北流注于𤣥扈之水(任臣案顓頊得河圖于/𤣥扈之水一統志𤣥扈)
(水在永寧縣/西五十里)其中多馬腸之物(任臣案蔓渠山馬腹一/本作馬膓又事物紺珠)
(云馬腸人面虎身音如嬰兒豈即一物耶又/馬腸亦草名葉似桑但非在水者疑非是)此二山者
洛間也(郭曰洛水今出上洛縣冡嶺山河圖曰𤣥/扈洛汭謂此間也  任臣案冢嶺即讙舉)
凡釐山之首自鹿蹄之山至于𤣥扈之山凡九山千六
百七十里其神狀皆人面獸身其祠之毛用一白雞祈
而不糈(郭曰言/直祈禱)以彩衣之(郭曰以/彩飾鷄)
中次五經薄山之首曰茍牀之山(郭曰或作/茍林山)無草木多
怪石(郭曰怪石似玉也/書曰鉛松怪石也)
東三百里曰首山(任臣案山在襄城縣南五里史記申/公曰天下名山八而三在外域五在)
(中國皆黄帝所游首山其一也名勝志云縣西諸山/直接嵩華而實起于此故名首山有聖泉出山上)其
隂多榖柞草多㭉芫(郭曰㭉山薊也芫華中藥山任臣/案本草木一名山薑一名  連陶)
(𨼆居云有兩種白术葉大有毛赤术葉細小苦其生平/地而肥大者名楊抱薊今呼為馬薊芫花一名赤芫一)
(名杜芫根名黄大/㦸玉篇謂之杬木)其陽多㻬琈之玉木多槐其隂有谷
曰机谷多􁩹鳥(郭曰音如/鉗釱之釱)其狀如梟而三目有耳其音
如録食之已墊(郭曰未聞地任臣案字彚引經云􁩹鳥/狀如鳬音  以犬从鳥又曰􁩹以烏三)
(目有耳音如豕食之亡熱音代从鳥从大彼此互有異/同未識所据也明獻帝江漢賦鶑一足而􁩹三目兮本)
(此/)
又東三百里曰縣斸之山(郭曰音如/斤斸之斸)無草木多文石
又東三百里曰葱聾之山(任臣案中山經岐山騩山豐/山女几山葱聾山各二皆異)
(地同/名)無草木多􁪋石(郭曰/未詳)
東北五百里曰條谷之山其木多槐桐其草多芍藥􁉘
冬(郭曰本草經曰􁉘冬一名滿冬今作門俗作耳爾任/臣案爾雅蘠靡虋冬李時珍曰蘠靡乃營實苗  雅)
(指為門冬葢錯簡也博物志天門冬曰郄休一名顛棘/抱朴子云或名地門冬或名筵門冬在東岳名淫羊藿)
(在中岳名天門冬在西岳名菅松在北岳名無不愈在/南岳名百部又麥門冬秦名羊韭齊名愛韭楚名馬韭)
(越名羊蓍一名忍冬二種無名/滿冬者景純不知何据而云)
又北十里曰超山其隂多蒼玉其陽有井冬有水而夏
竭(任臣案釋義曰冬有水氣専藏也/夏反竭氣他泄也是恒而失恒)
又東五百里曰成侯之山其上多櫄木(郭曰似樗樹材/中車轅吳人呼)
(櫄音輴車或曰輶車語任臣案集韻櫄即椿也/禹貢作杶左傳作槆  云椿樗栲漆相似如一)其草多
芃(任臣案詩芃芃其麥芃芃其苗注長大也又正韻芃/草盛貌都不言為草名考本草雷斆云秦芃取左文)
(列為秦治疾右文列為芃發足氣則/芃疑芃字之譌也未詳是非芃音交)
又東五百里曰朝歌之山谷多美堊
又東五百里曰槐山谷多金錫
又東十里曰歴山(任臣案濟南有歴山蒲州有歴山/舜耕之處漢志充縣亦有歴山)其
木多槐(任臣案蘇頌云槐有數種葉大而黑名櫰槐晝/合夜開名守宫槐葉細而青緑但謂之槐别録)
(曰槐實生/河南平澤)其陽多玉
又東十里曰尸山多蒼玉其獸多麖(郭曰似鹿而小黒/色  任臣案蘇頌)
(曰𩔖麂而大者名麖一統/志云梧州有靈麖三足)尸水出焉南流注于洛水其
中多美玉
又東十里曰良餘之山其上多榖柞無石餘水出于其
隂而北流注于河乳水出于其陽而東南流注于洛(任/臣)
(案水經洛水又東得乳水注云/水北出良餘山南南注于洛)
又東南十里曰蠱尾之山(任臣案水經/注作蟲尾)多礪石赤銅龍
餘之水出焉而東南流注于洛(任臣案水經洛水又/東㑹于龍餘之水)
又東北二十里曰升山其木多榖柞棘其草多藷藇(任/臣)
(案即薯蕷吳普本草云一名藷署一名兒草一名修脆/齊魯曰山芋鄭越曰土藷秦楚曰玉延蘇頌云江閩人)
(單呼為藷音若殊亦曰山藷稱名不同語有輕重耳後/以唐代宗名預改為署藥又以宋英宗諱署更名山藥)
蕙(郭曰蕙/香草也)多寇脱(郭曰寇脱草生南方髙丈許似荷葉/而莖中有瓤正白零桂人植而日灌)
(之以為樹也嘉任臣案爾雅疏引此作冠脫葢離南草/也一名活莌  謨曰白瓤中藏脫木故亦名通脫蘇頌)
(云又名倚商陳/氏云俗名通草)黄酸之水出焉而北流注于河其中多
琁玉(郭曰石次玉者也荀卿曰琁玉瑶珠不知佩音旋/  任臣案韻譜本義琁與璿同美玉也漢安帝紀)
(琁璣/玉衡)
又東十二里曰陽虚之山多金臨于𤣥扈之水(郭曰河/圖曰蒼)
(頡為帝巡狩登陽虚之山臨于𤣥扈洛汭靈龜負書丹/甲青文以授之出此水中也  任臣案一統志陽虚山)
(在河南永寧縣西五十里一名陽峪曹學/佺名勝志云𤣥扈水出永寧之陽虚山)
凡薄山之首自茍林之山至于陽虚之山凡十六山二
千九百八十二里升山冢也其祠禮太牢嬰用吉玉首
山䰠也其祠用稌黑犠太牢之具蘖醸(郭曰以蘖/作醴酒也)干儛
(郭曰干儛萬/儛干楯也)置皷(郭曰擊/之以儛)嬰用一璧尸水合天也(郭曰/天神)
(之所/馮也)肥牲祠之用一黑犬于上用一雌鷄于下刉一牝
羊獻血(郭曰以血祭也刉猶刲/也周禮曰刉咡奉犬牲)嬰用吉玉彩之(郭曰又/加以繒)
(綵之/飾也)饗之(郭曰勸强之也特牲饋/食禮曰執奠祝饗是也)
中次六經縞羝山之首曰平逢之山(任臣案圖經郟山/在河南郡西南逶)
(邐至城北二里曰芒山一名北/邙一名平逢山又别本作平蓬)南望伊洛東望榖城之
山(郭曰在濟北榖城縣西黄石公石在此山下張良取/以合葬耳  任臣案一統志榖城山在河南府西北)
(五十里連孟津縣界舊/名替亭山瀍水出此)無草木無水多沙石有神焉其
狀如人而二首名曰驕蟲是為螫蟲(郭曰為螫蟲之長/  任臣案聞見彚)
(考作蟜蟲事𩔖賦注引經云嬌蟲是長螌/蟲盧柟泰宇賦挫陸吾而阤驕蟲謂此也)實惟蜂蜜之
廬(郭曰言羣蜂之所舎集蜜赤蜂名種任臣案蜜蠟蜂/禮記謂之􁍨最小者為石蜜凡三  王元之蜂記蜂)
(廬始營必造臺擁王居臺上言有君臣之/禮也吳淑蜂賦云結廬于逢山之側本此)其祠之用一
雄鷄禳而勿殺(郭曰禳亦祭名/謂禳却惡氣也)
西十里曰縞羝之山無草木多金玉
又西十里曰廆山(郭曰音如/瓌偉之瓌)其隂多㻬琈之玉其西有
谷焉名曰雚谷其木多栁楮其中有鳥焉狀如山雞而
長尾赤如丹火而青喙名曰鴒䳩(郭曰鈴要二音渠任/臣案駢雅曰䳋  鴒)
(䳩山雞屬也睿宗江漢賦云􁍦似/魚而䳩似雞兮鼈入洳而為蛤)其鳴自呼服之不眯
交觴之水出于其陽而南流注于洛俞隨之水出于其
陰而北流注于榖水(任臣案俞隨水世謂之孝水潘岳/西征賦澡孝水以濯纓嘉美名之)
(在兹酈道元云是水在河南城西/十餘里故吕恍曰孝水在河南也)
又西三十里曰瞻諸之山(任臣案一統志引經作瞻渚/之山名勝志引經作擔堵之)
(山/)其陽多金其隂多文石㴬水出焉(郭曰音謝作任臣/案水經注  謝水)
而東南流注于洛少水出其隂而東流注于榖水(郭曰/世謂)
(之慈澗澗任臣案少水今在河南新安縣東一十二里/東流入  名勝志云金水發源新安縣東南流與少水)
(同入/澗水)
又西三十里曰婁涿之山無草木多金玉瞻水出于其
陽而東流注于洛(任臣案水經注恵水東南/流與瞻水合即此水也)陂水出于
其隂(郭曰世謂之百荅水豫任臣案水經注及蔡沈書/傳引此作波水周禮  州其浸波溠禹貢滎波既)
(猪/)而北流注于榖水其中多茈石文石
又西四十里曰白石之山(任臣案一統志白石山在澠/池縣東北二十三里龜山白)
(玉經云白石山瓊秀長明之天是三十六洞天之一又/事物紺珠云白石山周七十里在和州孔曄㑹稽記剡)
(縣七十里亦有白石/山是異地同名者也)恵水出于其陽而南流注于洛(任/臣)
(案水經注洛水自枝瀆又東出/闗恵水右注之世謂之八闗水)其中多水玉澗水出于
其陰(郭曰書曰伊洛瀍澗云任臣案水經澗水出新安/縣白石山蔡氏書傳  新安之東澗水出焉至南)
(而入/于洛)西北流注于榖水其中多麋石櫨丹(郭曰皆未聞/  任臣案眉)
(麋古字通麋石疑石之列文如眉者猶嬰石/以嬰帶文而名也櫨丹亦疑丹臒丹粟𩔖)
又西五十里曰榖山其上多榖其下多桑爽水出焉(郭/曰)
(世謂之紵麻澗爽任臣案水經注榖水又東北逕函谷/闗城東右合桑  之水孫汝箋云本為爽水曰桑爽水)
(者誤/矣)而西北流注于榖水其下多碧緑(任臣案亦/石緑𩔖)
又西七十二里曰密山(郭曰今滎陽密縣/亦有密山疑非也)其陽多玉其
隂多鐵豪水出焉而南流注于洛(任臣案水經注斷神/水又東北經神迹亭)
(東又北謂/之豪水)其中多旋龜其狀鳥首而鼈尾其音如判木
(任臣案圖贊曰聲如破木號曰旋龜修/辟似黽厥鳴如鳲人魚𩔖䱱出于洛伊)無草木
又西百里曰長石之山(任臣案一統志云即南寜府鳴/石山也計道里甚逺乃志之誤)
無草木多金玉其西有谷焉名曰共谷多竹共水出焉
(任臣案水經注洛/水又東共水入焉)西南流注于洛其中多鳴石(郭曰晉/永康元)
(年襄陽郡上鳴石似玉色青撞之聲聞七八里今零陵/泉陵縣永正鄉有鳴石二所其一狀如鼔俗因名為石)
(鼔即此𩔖也劉任臣案景純江賦云鳴石列于陽渚浮/磬肆乎隂濵  㑹孟曰歸徳有鼔山鼓鳴則起兵齊地)
(記云城東祠山有石鼓將有冦難則鳴後秦記曰天水/冀地石鼔鳴野吳興記曰長城有夏架山石鼓盤石為)
(足聲如金鼓鳴則三吴有兵一統志城固縣有石鼔在/褒水中擊之有聲又成都石磬山擊之聲聞數里東昌)
(髙唐山巖髙百餘仞扣之聲甚清越號鳴石山述異記/曰洞庭山東有石樓樓下有兩石扣之清越所謂神鉦)
(者凡此皆鳴石之屬也圗贊曰金石同𩔖潛響/是韞擊之雷駭厥聲逺聞茍以數通氣無不運)
又西一百四十里曰傳山無草木多瑶碧厭染之水出
于其陽而南流注于洛其中多人魚(任臣案水經注伊/水又東北流注于)
(洛水鯢魚有四足出伊水也司馬遷謂之人魚徐廣曰/人魚似魚而四足即鯢魚朱謀㙔箋云山海經厭染之)
(水多人魚不云伊水豈古今/相沿并厭染之水名伊水乎)其西有林焉名曰墦冡(郭/曰)
(音/畨)谷水出焉而東流注于洛(郭曰今榖水出榖陽谷東/北至榖城縣入洛河  任)
(臣案水經榖水出𢎞農黽池縣南墦塚林榖陽谷一統/志榖水在永寧縣北七十里楊衒之伽藍記云扶桑海)
(石竇流于地下西/通榖水即此水也)其中多珚玉(郭曰未聞也玉任臣案/水經注作珉  一統志)
(引經作/琱玉)
又西五十里曰橐山(任臣案今在陜/州東五十里)多樗多構木(郭曰/今蜀)
(中有構木七八月吐穂穂成如有鹽粉著狀可以酢羹/音備  任臣案構木即膚木木狀如椿葉兩兩對生七)
(月結子如細豆其核淡緑核外皮有薄鹽其葉上蟲結/成五構子今譌為五倍後魏書勿吉國水氣鹹凝鹽生)
(樹上謂此木也蜀人謂之酸桶吴人謂之鹽􁀙西人謂/之木鹽劉㑹孟曰構木可以酢羹蔞葉可以作醤又案)
(構木外如林榔木有麪文欀木有粉都勾木有屑羊刺/草有蜜椰子核頓遜樹有酒又女國産鹽草雲南生酸)
(角波斯有齊墩果西域出摩厨子真臘種咸平樹/汁可調羹皆構木𩔖也太平御覽引經作樠音謾)其陽
多金玉其陰多鐵多蕭(郭曰蕭蒿見爾雅蒿任臣案陸/璣云今人所謂荻  是也可作)
(燭有香氣郊特牲既/奠然後􁌶蕭合馨香)橐水出焉而北流注于河(任臣案/一統志)
(橐水在陜州城南一名永定澗水漫流/故又名漫澗寰宇記云橐水即魯水也)其中多脩辟之
魚(任臣案駢雅曰浮湖章舉脩/辟鱕䱜横公王餘皆異魚也)狀如黽(郭曰黽/蛙屬也)而白喙
其音如鴟食之已白癬(任臣案宛委餘編曰何/羅已癰脩辟已白癬)
又西九十里曰常烝之山無草木多堊潐水出焉(郭曰/音譙)
(水任臣案西征記曰北臨焦水西倚大河名勝志曰譙/  在陜州城南三里平地湧出與槖水並流入河俗呼)
(三里澗焦水譙/水即潐水也)而東北流注于河其中多蒼玉菑水出
焉而北流注于河(任臣案水經注菑水出常烝/之山經曲沃村西北流入河)
又西九十里曰夸父之山(任臣案寰宇記夸父山一名/秦山在閿鄉縣東南二十五)
(里諺云秦為頭虢為/尾與太華山相連)其木多㯶柟(任臣案通鑑大業元/年廢二崤道開􁚁册)
(道胡三省注云山海經夸父山在湖縣西九里其/山多㯶柟或㯶柟字後譌為􁚁册遂為􁚁冊道與)多竹
箭其獸多㸲牛羬羊其鳥多鷩其陽多玉其陰多鐵其
北有林焉名曰桃林(郭曰桃林今𢎞農湖縣闕鄉南谷/中是也饒野馬山羊山牛也  任)
(臣案三秦記桃林塞在長安東四百里左傳文公十三/年晉侯使詹嘉守桃林之塞以備秦名勝志云自閿鄉)
(已西至潼關皆是也魏志恒農縣有桃林隋志河南郡/立桃林縣因桃林而名也劉㑹孟云今閿鄉下有桃林)
(武王放牛桃林之野即此程大昌雍録曰桃林一以為/潼闗一以為閿鄉一以為靈寳元和志則又該為之說)
(曰靈寳縣西至潼闗俱為桃林塞圗贊曰桃林之谷/實惟塞野武王克商休牛風馬阨越三塗作嶮西夏)是
廣員三百里其中多馬(任臣案史記趙世家造父取桃/林盜驪驊騮騄耳獻之繆王此)
(以知桃林/多馬也)湖水出焉而北流注于河(任臣案括地志湖/水出湖城縣南夸)
(父山又樂史云大谷闗在夸父山谷中湖水/所出與盤澗水百姆水玉澗水同流入河)其中多珚
玉
又西九十里曰陽華之山其陽多金玉其隂多青雄黄
其草多藷藇多苦辛(任臣案圗讚作若華字之誤也駢/雅云苦辛可以已瘧焉酸可以療)
(毒/)其狀如橚(郭曰即/楸字也)其實如𤓰其味酸甘食之已瘧楊
水出焉而西南流注于洛其中多人魚門水出焉而東
北流注于河(任臣案一統志門水在靈寳縣西南水經/注門水即洛水之枝流者也洛水出自上)
(洛縣東北于拒城之西北分為二水枝渠東/北出為門水也門水又東北歴陽華之山)其中多𤣥
䃤(郭曰黒砥/石生水中)􁀙姑之水出于其陰(郭曰􁀙音藉經任臣/案水經注引  作緒)
(茹之水即/今燭水)而東流注于門水其上多銅門水至于河七
百九十里入雒水
凡縞羝山之首自平逢之山至于陽華之山凡十四山
七百九十里嶽在其中以六月祭之(郭曰六月/亦歲之中)如諸嶽
之祠法則天下安寧
中次七經苦山之首曰休與之山(郭曰與或作輿下同/  任臣案女紅餘志)
(仙蜂出休與山其/形如貓即此山)其上有石焉名曰帝臺之棋(郭曰帝/臺神人)
(名棋謂博棋也帝任臣案仙傳拾遺曰玉女投壺天帝/為之㗨嘘說與  臺棋𩔖又水經注言湘水底石如樗)
(蒲亦此義也顔延之赭白馬賦要帝臺于/宣嶽吴淑石賦云或以布帝臺之棋本此)五色而文其
狀如鶉卵(任臣案博物志曰桃林休牛之山有石焉曰/帝臺之棋也五色而文狀如鶉卵事物紺珠)
(云帝臺棋出湖城縣休馬山如雞卵五色文圖贊曰茫/茫帝臺維靈之貴爰有石棋五彩煥蔚觴禱百神以和)
(天/氣)帝臺之石所以禱百神者也(郭曰禱祀百/神則用此石)服之不蠱
有草焉其狀如蓍(任臣案蘇頌曰蓍草生如蒿作叢髙/五六尺一本一二十莖多者五十莖)
(生便條直異于衆蒿埤雅曰草之/多夀者故字從耆其莖可為筮)赤葉而本叢生名曰
夙條可以為簳(郭曰中/箭笴也)
東三百里曰皷鍾之山(任臣案今名鍾山在陸渾縣西南/三十里有皷鍾上峽皷鍾下峽水)
(經注云垣曲縣皷鍾川世人謂之皷鍾城山海經皷鍾之/山也王氏地理通釋有皷鍾鎮亦其地名勝志曰皷鍾城)
(在垣曲/縣東北)帝臺之所以觴百神也(郭曰舉觴燕㑹則於此山/因名為皷鍾也任臣案事)
(𩔖賦云觴百神/者帝臺謂此也)有草焉方莖而黄華員葉而三成(郭曰葉/三重也)
其名曰焉酸可以為毒(郭曰為治榮任臣案駢雅曰焉酸可/以療毒嘉  令人不霆一本作烏酸)
(圖贊云療虐之草厥實如𤓰烏酸之/葉三成黄華可以為毒不畏蚖蛇)其上多礪其下多砥
又東二百里曰姑媱之山(郭曰音遥或/無之山字)帝女死焉其名
曰女尸化為䔄草其葉胥成(郭曰言葉相重也亦音遥/  任臣案江淹别賦惜瑶)
(草兮徒芳瑶䔄通崔融啟母碑女尸化草而成嬪本此/又韻府雜編載瑶草仙家用以合丹乃珊瑚之𩔖又泰)
(室山有䔄草其狀如􁌻是同名而異物者或曰䔄草一/名懐夢草然洞冥記云夢草似蒲色紅亦名懐夢武帝)
(懐之以夢李/夫人此非是)其華黄其實如莬丘(郭曰莬丘莬絲也見/爾雅  任臣案孫炎)
(云唐蒙女蘿菟絲一物四名陸佃曰在木為女蘿在草/為菟絲二物殊别其子如碎黍米粒庚辛玉冊云火燄)
(草即菟絲子陽草結實/如粃豆惟懐孟多有之)服之媚於人(郭曰為人所憂也/傳曰人服媚之如)
(是一名荒夫草鬰任臣案搜神記曰舌埵山帝之女死/化為怪草其葉  茂其華黄色其實如菟絲故服怪草)
(者恒媚于人焉圗贊曰䔄草黄華實如菟絲君子是佩/人服媚之帝女所化其理難思又楚國先賢傳云帝之)
(季女名曰瑶姬精魂化草實為靈芝亦此𩔖也李時珍/曰嶺南無風獨揺草頭若彈子尾若鳥尾兩片開合見)
(人自動陳藏器云帶之令夫相/愛此與䔄草有𩔖豈即一物耶)
又東二十里曰苦山有獸焉名曰山膏其狀如逐(郭曰/即豚)
(字/)赤若丹火善詈(郭曰好罵人笑任臣案駢雅曰山膏/善詈贑互善  蒲牢善鳴山繅善語)
(五侯鯖曰山膏生苦山善罵事/物紺珠曰山膏如䐁赤若火)其上有木焉名曰黄棘
黄華而員葉其實如蘭服之不字(郭曰字生也易曰女/子貞不字  任臣案)
(駢雅曰黄棘員葉播栘虛中圗贊曰山膏如䐁厥/性好罵華棘是食匪子匪化雖無貞操理同不嫁)有草
焉員葉而無莖赤華而不實名曰無條服之不癭
又東二十七里曰堵山神天愚居之是多怪風雨其上
有木名曰天楄(郭曰/音鞭)方莖而葵狀(任臣案𤣥覽曰荆木/内方天楄羊桃外方)
(駢雅云天楄方/莖六駁多癬)服者不㖶(郭曰食不噎也咽任臣/案古音畧云即  字)
又東五十二里曰放皋之山(郭曰放或作效又作牧放/任臣案水經注舊本作)
(睪睪即/古臯字)明水出焉南流注于伊水其中多蒼玉有木焉
其葉如槐(任臣案槐葉大而黒晝聶夜炕又其生也季/春五日而兎目十日而鼠耳經旬而成規)
黄華而不實其名曰蒙木服之不惑有獸焉其狀如蜂
枝尾而反舌善呼(郭曰好呼喚也蛇任臣案王氏釋義/曰今嶺海有異  亦善呼人之名)
其名曰文文(任臣案駢雅曰蠱雕如雕而戴角文文如/蜂而反舌獸經云文文善呼古音複字云)
(文文獸/名音問)
又東五十七里曰大􁇭之山(任臣案􁇭同苦寰宇記云/大苦山倚箔山太谷山俱)
(在舊穎/陽境)多㻬琈之玉(任臣案水經注/引經作㻯琈)多麋玉有草焉其
狀葉如榆方莖而蒼傷其名曰牛傷(郭曰猶言牛棘牛/任臣案圗贊曰)
(傷鎮氣天楄弭噎文獸如蜂枝/尾反舌鰧魚赤斑處于逵穴)其根蒼文服者不厥(郭/曰)
(厥逆/氣病)可以禦兵其陽狂水出焉西南流注于伊水(任臣/案水)
(經注伊水又逕西北當階城西大狂水入焉水東出陽/之大􁇭口即大􁇭山也國名記云狂水逕綸氏城在今)
(南/陽)其中多三足龜(郭曰今吳興陽羨縣有君山山上有/池水中有三足六眼龜鼈龜三足者)
(名賁出爾雅鯖任臣案吴淑龜賦云大苦三足君山六/眸彭氏五侯  云􁇭山多三足賫賫龜也疑是賁字之)
(譌又唐書江州獻六眼龜大明㑹典暹羅國獻六足龜/宋史趙霆獻兩頭龜皆異種也附記之圗贊曰造物維)
(均靡偏靡頗少不為短長不/為多賁能三足何異黿鼉)食者無大疾可以已腫(任/臣)
(案本草食之/辟時疾消腫)
又東七十里曰半石之山(任臣案御覽半石山在緱氏/南十五里今之偃師縣地也)
其上有草焉生而秀其髙丈餘赤葉赤華華而不實(郭/曰)
(初生先作穂却著葉花生穂間不任/臣案名勝志引此作華莖皆赤  實)其名曰嘉榮服之
者不霆(郭曰不畏雷霆辟礰也音廷摶之廷服任臣案/御覽作服者不遷怒劉鳳𤣥覽篇云  之不畏)
(霆圗贊曰霆惟天精動心駭目曷以/禦之嘉榮是服所正者神用口腸腹)来需之水出于其
陽而西流注于伊水(任臣案水經注曰来需之水又西/南逕赤眉城南又西至髙都城東)
(西入伊水謂/之曲水也)其中多鯩魚(郭曰音倫鯪任臣案景/純江賦云  鰩鯩鰱)黑文
其狀如鮒食者不睡(任臣案王氏釋義曰魚目不閉故/謂無妻曰鰥食之不睡或取此也)
合水出于其隂而北流注于洛多鰧魚(郭曰音騰鰧任/臣案本草  形)
(狀居止功用與鱖畧同日華子謂鱖為水豚者意即鰧/也篇海云􁥐魚蒼身赤尾亦作鰧又云似蝦赤文或作)
(䲍/)狀如鱖居逵(郭曰鱖魚大口大目細鱗有斑彩逵水/中之穴道交通者鱖音劌  任臣案鱖)
(蹶也其體不能屈曲如僵蹶也味似豚又名鱖豚李廷/飛延夀書曰鱖鬐刺凡十二以應十二月月令廣義云)
(鱖魚眘有二骨每月一骨有/毒開寶本草名為石桂魚)蒼文赤尾食者不癰可以
為瘻(郭曰瘻癰屬也中多有蟲/淮南子曰雞頭已瘻音漏)
又東五十里曰少室之山(郭曰今在河南陽城西俗名/泰室  任臣案少室為七十)
(二福地之一劉㑹孟曰少室在河南懐慶府登封/縣嵩山乃中嶽也東曰泰室西曰少室有三華)百草
木成囷(郭曰未詳𤣥任臣案囷如倉囷之囷言草木屯/聚也朱氏  覽云少室有夀榮草服之可通百)
(神/)其上有木焉其名曰帝休葉狀如楊其枝五衢(郭曰/言樹)
(枝交錯相重五出有象衢路也離騷曰靡萍九衢/任臣案劉鳳雜爼曰帝休之葉又曰五衢謂此也)黄華
黑實(任臣案楊烱少室山碑考於含神紐/白玉猶存騐于山海經黄花不落)服者不怒(任/臣)
(案駢雅曰帝休觸忿文莖已聾事𩔖賦云服帝休而不/怒食員丘而無死宛委餘編曰屈軼指佞帝休不愁陳)
(藏器曰主帶之愁自銷生少室山嵩髙山亦如萱草之/忘憂也事物紺珠云帝休服之不愁又名不愁木圖贊)
(云帝休之樹厥枝交對竦本少室/曾陰雲䨴君子服之匪怒伊愛)其上多玉(郭曰此山/巔亦有白)
(玉膏得服之即得仙道世/人不能上也詩含神霧云)其下多鐵休水出焉而北流
注于洛其中多䱱魚狀如盩蜼(郭曰未詳盩音侜蒙任/臣案蜼最小者名  頌)
(紫黒色說者以䱱魚𩔖獺而紫色意盩/蜼之為物即蒙頌異名也未審是非)而長距足白而
對(郭曰未詳白任臣案釋義/曰言其足  晳趾相向也)食者無蠱疾可以禦兵(任/臣)
(案䱱魚一名人魚陶𨼆居云人魚荆州臨沮青谿多有/之其膏然之不消耗史記始皇以人魚膏為燭是也寇)
(宗奭曰䱱魚似獺四足腹重墜如囊身微紫色無鱗與/鮎鮠𩔖剖視之嘗有小蟹小魚小石數枚也全蜀藝文)
(志鯤魚一名魶一名䱱大首長尾四足又本草與鯢魚/同名孩兒魚然䱱生江湖鯢生溪澗能上樹此所以異)
(也睿宗江漢賦文屋瓦之/蚶兮聲嬰兒之䱱即此)
又東三十里曰泰室之山(郭曰即中嶽嵩髙山也今在/陽城縣西  任臣案戴延之)
(西征記曰中嶽東謂之泰室西謂之少室相去十七里/嵩其總名也以其下各有室焉故謂之室葛洪枕中書)
(云軒轅為黄帝治嵩髙山五嶽真形圗云中嶽姓惲名/㠘圖贊曰嵩維嶽宗華岱恒衡氣通天漢神洞幽明巍)
(然中立衆/山之英)其上有木焉葉狀如梨而赤理其名曰栯木
(郭曰音郁經任臣案栯木李時珍謂即郁李其注本草/云郁山海  作栯馥郁也花實俱香故名之又案韓保)
(㫒云郁李樹葉似大李又蘇子容言汴洛一種枝莖作/長條花極繁宻而多葉者亦謂之郁李二說無所謂梨)
(葉赤理者李以為即/栯木未審何据也)服者不妒(任臣案圖贊曰爰有嘉/樹厥名曰栯薄言採之)
(窈窕是服君子維歡家無反目楊/慎曰栯禹九切婦人服之不妒)有草焉其狀如􁌻(郭/曰)
(􁌻似/薊也)白華黒實澤如蘡薁(郭曰言子滑澤廣任臣案詩/六月食鬱及薁  雅云一名)
(嬰舌蘇恭以為/千嵗虆誤也)其名曰䔄草服之不昧上多美石(郭曰/次玉)
(者也啟母化為石而生/啟在此山見淮南子)
又北三十里曰講山其上多玉多柘多栢有木焉名曰
帝屋葉狀如椒(任臣案爾雅檓大椒唐風云椒聊之實/葢今秦椒也又欓子亦名越椒古謂之)
(藙或謂之椴外此有吳茱萸昧履支蜀椒崖椒蔓椒地/榝其𩔖不一圖贊云椒之灌植實繁有倫拂頤沾霜朱)
(實芬辛服之不/已洞見通神)反傷赤實(郭曰反傷刺下勾也帝任臣/案駢雅曰平仲銀實  屋赤)
(實君遷瓠實毗野/楮實羅望刀實)可以禦凶
又北三十里曰嬰梁之山上多蒼玉錞于𤣥石(郭曰言/蒼玉依)
(黑石而生也或曰錞于樂器名形似椎頭于任臣案鄭/康成云錞于圜如碓頭杜佑云圜若筩錞  𤣥石者一)
(云𤣥石之形𩔖錞于也但經中錞于/之文凡數見作依附解者似亦為允)
又東三十里曰浮戲之山(任臣案水經注綏水出方山/綏谿綏谿亦浮戲山之異名)
(也是斯山所/出不止汜水)有木焉葉狀如樗而赤實名曰亢木食之
不蠱汜水出焉(任臣案史記正義汜音似汜水在成臯/故城東水經注汜水南出浮戲山世謂)
(之方山盧諶征艱賦云步汜口之芳草弔周襄/之鄙舘通鑑唐紀西薄汜水南屬鵲山即此水)而北流
注于河其東有谷名曰蛇谷(郭曰因此中出/蛇故以名之)上多少辛
(郭曰細辛也味任臣案管子五沃之土羣藥生少辛葢/細辛根細而  極辛故名細辛又名小辛少辛亦此義)
(也李當之曰細辛如葵一根一葉相連沈括筆談曰東/南所用細辛皆杜衡也博物志有云杜衡亂細辛自古)
(已然/矣)
又東四十里曰少陘之山(任臣案名勝志滎陽縣嵩渚/山一名小陘山俗名周山即)
(斯/山)有草焉名曰􁟝草(郭曰/音剛)葉狀如葵而赤莖白華(任臣/案葵)
(有戊葵露葵龍葵莵葵/終葵之異名皆葵屬)實如蘡薁(任臣案丹鉛録引此/作赤莖白葉如顛冬)
(與本/文異)食之不愚(郭曰言益人智食任臣案圖贊曰􁟝草/赤莖實如蘡薁  之益智忽不自覺殆)
(齊生知功/竒于學)器難之水出焉(郭曰或/作囂)而北流注于役水(郭/曰)
(一作侵酈任臣案水經注引經役水/作侵水  氏以侵水即古旃水也)
又東南十里曰泰山(郭曰别有東小泰山今在朱/虚縣汝水所出疑此非也)有草
焉名曰梨其葉狀如荻(郭曰荻亦/蒿也)而赤華可以已疽太
水出于其陽(任臣案水經注太/水出太山東平也)而東南流注于没水(郭/曰)
(世謂之禮水注任臣案水/經注引此作  于役水)承水出于其陰而東北流注
于没(郭曰世謂之靖澗水山任臣案水經注白溝水有/二源北水出宻之梅  而東逕靖城南與南水合)
(北水即/承水也)
又東二十里曰末山上多赤金末水出焉北流注于没
(郭曰水經作沫永任臣案水經注曰今是水出/中牟城西南又  州亦有末水見一統志非此)
又東二十五里曰役山上多白金多鐵役水出焉北注
于河(任臣案水經注役水出菀陵縣西/隟侯亭東中平陂世名之埿泉也)
又東三十五里曰敏山上有木焉其狀如荆白華而赤
實名曰葪(郭曰/音計)栢服者不寒(郭曰令人耐寒沈任臣案/駢雅曰沙棠不  思儡不)
(腐女貞不凋葪栢耐寒圖贊曰葪栢白華厥子/如丹實肥變氣食之忘寒物随所染墨子所嘆)其陽多
㻬琈之玉
又東三十里曰大騩之山(郭曰今滎陽宻縣有大騩山/騩固溝水所出音歸  任臣)
(案即具茨山也在新鄭縣西南四十里字彚作具􁀙山/抱朴子云黄帝上具茨見大騩君黄葢童子受神芝圖)
(今其山有軒轅避暑洞水經潩水出大騩山荒史循蜚/紀大騩氏出于河南宻縣泰騩山前編云新鄭有大騩)
(之蹟皆/指此)其陰多鐵美玉青堊有草焉其狀如蓍而毛青
華而白實其名曰􁆜(郭曰音/狼戾)服之不夭(郭曰言盡夀也/或作芺  任臣)
(案劉㑹孟曰柳州有不死草如茅食之令人多夀即􁆜/𩔖也圖贊曰大騩之山爰有苹草青華白實食之無夭)
(雖不増齡/可以窮老)可以為腹病(郭曰為治/也一作已)
凡苦山之首自休與之山至于大騩之山凡十有九山
千一百八十四里其十六神者皆豕身而人面其祠毛
牷用一羊羞(郭曰言以/羊為羞)嬰用一藻玉瘞(郭曰藻玉玉有/五彩者也或曰)
(所以盛玉/藻藉也)苦山少室泰室皆冢也其祠之太牢之具嬰
以吉玉其神狀皆人面而三首其餘屬皆豕身人面也
中次八經荆山之首曰景山(郭曰今在南郡界中景任/臣案盛𢎞之荆州記  山)
(在上洛縣西南三百里其上一名鴈浮山鴈南翔北歸/編經其上土人由兹改名焉一統志云在房縣西南二)
(百里乂名/馬塞山)其上多金玉其木多杼檀(郭曰杼音椽柱之/柱  任臣案爾雅)
(栩杼疏云栩一名杼也詩唐風集于苞栩/陸璣云今柞櫟也其子為皁或言皁斗)睢水出焉(郭/曰)
(睢音癰/疽之疽)東南流注于江(郭曰今睢水出新城魏昌縣東/南發阿山東南至南郡枝江縣)
(入江也楚任臣案睢水有二一在陳留一在夏邑此非/是葢即  之沮水也在襄陽府房縣傳曰江漢沮漳是)
(也/)其中多丹粟多文魚(郭曰有/斑彩也)
東北百里曰荆山(郭曰今在新城沭鄉縣南谿任臣案/荆山在荆門南漳二縣青  之北卞)
(璞所出三面絶險惟西南一隅通人行非雍州荆岐/既旅之荆也括地象曰荆山為地雌上為軒轅星)其
陰多鐵其陽多赤金(任臣案盧照隣文云質謝南金徒/辨荆蓬之妙以荆蓬二山皆出金)
(也/)其中多㹈(郭曰旄牛屬也黑色出西南徼外也音狸/一音来  任臣案㹈牛廣志謂之毛犀顔)
(師古漢書注作貓牛爾雅謂之犘牛經又謂之㸲牛昨/夢録謂之竹牛本草謂之犨牛丹鉛録曰毛犀即彖也)
(狀如犀而角小善知吉凶古/人呼為美猪交廣稱之豬神)多豹虎其木多松栢其草
多竹多橘櫾(郭曰櫾似橘而大也皮厚味酸櫾任臣案/列子吳越之間有木焉其名為  桂海志)
(云廣西臭柚大如𤓰爾雅謂之櫠廣志謂之鍤柚皆櫾/名也圗贊曰厥苞橘櫾竒者維甘朱實金鮮葉蒨翠藍)
(靈均是詠/以為美談)漳水出焉而東南流注于睢(郭曰出荆山至/南郡當陽縣入)
(沮水當任臣案一統志漳江在當陽縣北源出臨沮縣/南至  陽與沮水合流入大江王粲賦夾清漳之通浦)
(停曲沮之長洲指此水也胡三省釋文辨誤曰荆山漳/水今在襄陽南漳縣界左傳所謂江漢沮漳楚之望者)
(是也非上/黨漳水)其中多黄金多鮫魚(郭曰鮫鮒魚𩔖也皮有/珠文而堅尾長三四尺)
(未有毒螫人皮可飾刀劍口錯治材角今臨海郡亦有/之音交  任臣案鮫皮有沙古曰鮫今曰沙其實一也)
(或曰本名鮫譌為鮫其𩔖數種有鹿沙虎沙之别述異/記云魚虎老變為鮫魚虎沙者魚虎所化也南越志曰)
(環雷魚長丈許一腹容二子子朝從口中出暮還入腹/鱗皮有珠可飾刀劍一名䱜魚此即鮫魚也又石决明)
(亦名鮫與此同名異物楊孚交州異物贊鮫之為魚其/子既育驚必歸母還入其腹小則如之大則不復楊慎)
(異魚贊曰天淵魚虎老化為鮫其皮朱文可飾弓刀圗/贊曰魚之别屬厥號曰鮫珠皮毒尾匪鱗匪毛可以錯)
(角兼飾/劍刀)其獸多閭麋(郭曰似鹿/而大也)
又東北百五十里曰驕山其上多玉其下多青䨼其木
多松柏多桃枝鈎端神􁡤圍處之(郭曰􁡤音鼉魚之鼉/  任臣案盧柟蠛蠓)
(集云闕即狗而/踐􁡤圍  此也)其狀如人面羊角虎爪恒逰于睢漳之
之淵(郭曰淵水/之府奥也)出入有光
又東北百二十里曰女几之山(任臣案枕中書曰左仙/公治葢竹山乂在女几)
(山常駕乗虎騎疑即此山也今宜陽亦有女几山前凉/録張軌與皇甫謐初𨼆宜陽女几山劉㑹孟云神女上)
(升遺几處也又元和郡縣志/女几山在福昌縣西南非此)其上多玉其下多黄金其
獸多豹虎多閭麋麖麂(郭曰麂似獐面大偎毛豹脚音/几  任臣案爾雅麂大麕旄尾)
(狗足字說曰山中有虎麂必/鳴以告其聲几几然故名)其鳥多白鷮(郭曰鷮似雉/而長尾走且)
(鳴音驕釳任臣案鷮鷮雞也說文云長尾雉乗轝以鷮/尾為防  著馬頭上詩小雅有集維鷮陸璣疏云鷮㣲)
(小於鸜肉甚美語曰四足/之美有麃兩足之美有鷮)多翟多鴆(郭曰鴆大如鵰紫/録色長頸赤喙食)
(蝮蛇頭雄名運日雌名陰諧也有任臣案爾雅翼曰鴆/似鷹而大食蛇及橡實知木石  蛇即為禹步以禁之)
(須臾木倒石崩而蛇出也圖贊曰蝮維毒魁鴆鳥是噉/拂翼鳴林草瘁木慘羽行𨼆戮厥罰難犯其雄者運日)
(運日鳴則晴雌者陰諧陰諧鳴則雨楊維楨集云鴆出/蘄州黄梅山狀𩔖訓狐聲如擊鼓今交廣人謂之同力)
(鳥又運日一作䲰日陶貞白云/䲰日與鴆是兩種盖陶之誤也)
又東北二百里曰宜諸之山其上多金玉其下多青䨼
洈水出焉(郭曰/音詭)而南流注于漳(郭曰今洈水出南郡東/洈山至華容縣入江也)
(水任臣案水經漳/  又南洈水注之)其中多白玉
又東北三百五十里曰綸山(郭曰/音倫)其木多梓柟多桃枝
多柤栗(郭曰柤似梨而酢濇蠻任臣案柤榠櫨也詩謂/之木李通志畧謂之  櫨埤雅謂之木梨李時)
(珍曰榠櫨乃木𤓰之大者柦栗乃木𤓰之小者闕作則/闕  之生于北方者也三物與木𤓰一𩔖栗古文  㮚)
(梵書名篤迦今有吴栗板栗西栗天師栗莘/栗諸名  頌云倭韓國諸島栗大如雞子)橘櫾(任臣/案本)
(草綱目橘柚柑三者相𩔖而不同橘實小其瓣味㣲酢/柑大于橘其瓣味甘皮稍厚柚大皆如橙瓣味酢皮最)
(厚而黄韓氏橘譜云柑橘南出閩廣西出/荆州斯山與闕山銅山所產皆荆州種也)其獸多閭麈
(任臣案名苑云鹿大者曰麈小鹿隨之視其尾為準其尾/能辟麈拂氈則不蠧急就篇注云似鹿尾大而一角談)
(說者飾其尾執之以為儀逸周書武王狩禽麈十有六/華陽國志云郪縣宜眷山出麈尾恩平郡譜曰麈謂之)
(荒鹿謂/之擢)麢㚟(郭曰㚟似莬而鹿脚青色音綽兔任臣案/六書正譌㚟作􁨸注云青色似  而大頭)
(足似鹿説文曰㚟獸青色/而大頭與兔同足與鹿同)
又東北二百里曰陸䣀之山(郭曰音如/跪對之跪)其上多㻬琈之
玉其下多堊其木多杻橿
又東百三十里曰光山(任臣案續通考引/比作曰光山誤)其上多碧其
下多木神計蒙處之其狀人身而龍首恒逰于漳淵出
入必有飄風暴雨(任臣案盧柟泰字賦云䖍山皷而摺/計蒙葢此神也圖贊云涉􁡤三脚􁡤)
(圍虎爪計蒙之神獨稟異/表升降風雨茫茫渺𣺌)
又東百五十里曰岐山其陽多赤金其陰多白珉(郭曰/石似)
(玉者音芠玞任臣案玉書云石/似玉者珷  琨珉璁瓔也)其上多金玉其下多青
䨼其木多樗神涉􁡤處之(郭曰徒何切一作􁡤笑逰切/  任臣案宛委餘編作涉鼉)
(􁡤古鼉字談薈云䮩山神/名􁡤圍岐山神名涉􁡤)其狀人身而方面三足
又東百三十里曰銅山其上多金銀鐵其木多榖柞柤
栗橘櫾其獸多豹
又東北一百里曰美山其獸多兕牛多閭麈多豕鹿其
上多金其下多青䨼
又東北百里曰大堯之山其木多松柏多梓桑多机其
草多竹其獸多豹虎麢㚟
又東北三百里曰靈山其上多金玉其下多青䨼其木
多桃李梅杏(郭曰梅似杏而酢也杏任臣案陸璣云梅/杏𩔖也華葉皆略似  其外有鴛鴦梅一)
(蒂雙實見范成大梅闕又有樃梅乃樃樹而梅實者邢/氏爾雅疏荆州人呼闕木亦為梅杏有數種沙杏梅杏)
(柰杏金杏西京雜記云蓬萊/杏花五色六出是仙人所食)
又東北七十里曰龍山上多寓木(郭曰寄生也一名宛/童見爾雅  任臣案)
(陸璣草木疏葉似闕傳子如覆盆一名蔦小雅云蔦/與女蘿是也東方朔  云在樹為寄生在地為窶藪)其
上多碧其下多赤錫(任臣案赤錫疑即/鉛丹砂錫之屬)其草多桃枝鈎
端
又東南五十里曰衡山上多寓木榖柞多黄堊白堊
又東南七十里曰石山其上多金其下多青䨼多寓木
又南百二十里曰若山其上多㻬琈之玉多赭(郭曰/赤土)多
邽石(郭曰/未詳)多寓木多柘(郭曰若/或作前)
又東南一百二十里曰彘山多美石多柘
又東南一百五十里曰玉山其上多金玉其下多碧鐵
其木多柏(郭曰一/作楢)
又東南七十里曰讙山其木多檀多邽石多白錫(郭曰/今白)
(鑞也賀任臣案本草錫/謂之  爾雅錫謂之鈏)郁水出于其上潛于其下其中
多砥礪
又東北百五十里曰仁舉之山其木多榖柞其陽多赤
金其陰多赭
又東五十里曰師每之山其陽多砥礪其隂多青䨼其
木多栢多檀多柘其草多竹
又東南二百里曰琴皷之山其木多榖柞椒柘(郭曰椒/為樹小)
(而叢生下有/草木則蠚死)其上多白珉其下多洗石其獸多豕鹿(任/臣)
(案野豕形似猪而大牙出/口外如象牙能與虎鬭)多白犀(任臣案犀有山犀水/犀兕犀三種白者絶)
(少此與辟寒觸忿辟塵/辟暑諸犀皆異種也)其鳥多鴆
凡荆山之首自景山至琴皷之山凡二十三山二千八
百九十里其神狀皆鳥身而人面其祠用一雄雞祈瘞
(郭曰禱請/已埋之也)用一藻圭糈用稌驕山冢也其祠用羞酒少
牢祈瘞嬰毛一璧
中次九經岷山之首曰女几之山其上多石湼其木多
杻橿其草多菊􁌻(任臣案菊苦薏也莖如馬蘭/花􁌻山薊也有赤白二種)洛水出
焉東注于江其中多雄黄(郭曰雄黄亦出水中窟任臣/案蘇頌曰階州出水  雄黄)
(生于山岩中/有水流處)其獸多虎豹(任臣案豹有金錢艾葉金線/文之異又本經有𤣥豹詩經)
(有赤豹爾雅有白豹種𩔖不同沈括筆/談云秦人謂豹為程東國謂之失刺孫)
又東北三百里曰岷山江水出焉(郭曰岷山今在汶山/郡廣陽縣西大江所)
(出之任臣案岷山即瀆山也亦謂文汶阜山緯書曰岷/山  精上為井絡帝以㑹昌神以建福劉㑹孟云岷山)
(今四川茂州即隴山之南四川總志曰岷山在茂州之/列鵞村一名鴻濛為隴山之南首乂名沃焦山江水所)
(出也水利志云蜀諸江咸出岷江江源在羊膞嶺分為/二派一西南流為大渡河一正南流謂之南江益州記)
(曰大江泉源始發羊膞嶺下縁崖散漫小大百數殆未/濫觴圖贊曰岷山之精上絡東井始出一勺終致淼溟)
(作紀南夏天清地静又全蜀藝文志云蜀山在左皆名/岷在右皆名嶓不獨茂州之汶山為岷金牛之嶓冢為)
(嶓/也)東北流注于海(郭曰至廣/陽縣入海)其中多良龜(郭曰良善貢/任臣案禹)
(九江納/錫大龜)多鼉(郭曰似蜥蜴大者長二丈有鱗彩皮可以/冒皷  任臣案博物志名土龍本草謂之)
(鮀魚蘇頌曰形似守宫鯪鯉其聲夜鳴應更號曰/鼉更埤雅云鼉身十二生肖肉惟蛇肉在尾最毒)其上
多金玉其下多白珉其木多梅棠(任臣案爾雅杜赤棠/白者棠葢棠梨也亦)
(名楟丹鉛錄云尹伯竒/采楟花以濟飢此也)其獸多犀象多䕫牛(郭曰今蜀/山中有大)
(牛重數千斤名為䕫牛晉太興元年此牛出上庸郡人/弩射殺得三十八擔物即爾雅所謂魏  任臣案本草)
(綱目云即犩牛也韻㑹引經作犪牛圖贊曰西南巨牛/出自江岷體若垂雲肉盈千鈞雖有逸力難以揮輪)
其鳥多翰鷩(郭曰白翰赤鷩雉任臣案雗雉白鵫也/今謂之白鷴鷩  華蟲也今謂之錦雞)
又東北一百四十里曰崍山江水出焉(郭曰卭来山今/在漢嘉嚴道縣)
(南江水所自出也山有九折坂出㹮㹮似熊而黑白駮/亦食銅鐡也  任臣案華陽國志崍山卭崍山也一曰)
(新道山南有九折坂夏則凝氷冬則毒寒王陽按轡處/也水經注崍山中江所出劉㑹孟云崍山崌山今屬四)
(川睂州彭山縣寰宇記云崌崍山在彭山縣東北十二/里導江從山南合流王鑑禹貢注釋云今榮經縣四十)
(里即卭崍山地非是圗贊曰卭崍峻險其坂九折王陽/逡巡王尊逞節殷有三仁漢稱三哲  乂案㹮即貘亦)
(作膜獸之食銅鐵者㹮之外復有一角之豻南方之/嚙鐵叶火羅之大獸昆吾之狡兔皆㹮𩔖也附記之)東
流注大江其陽多黄金其隂多麋麈其木多檀柘其草
多薤韭多葯(郭曰/即囂)空奪(郭曰即蛇/皮脫也)
又東一百五十里曰崌山(郭曰/音居)江水出焉(郭曰北江經/任臣案水)
(注崌山北江所出景純/江賦云流二江干崌崍)東流注于大江其中多怪蛇(郭/曰)
(今永昌郡有鈎蛇長數丈尾岐在水中鈎取岸上人牛/馬啖之又呼馬絆蛇謂此𩔖也  任臣案張文仲云鈎)
(蛇尾如鈎能鈎人獸入水食之又南方/有呴蛇人若傷之不死終身伺其主)多䲀魚(郭曰音/贄木聞)
其木多猶杻(郭曰楢剛木也/中車材音秋)多梅梓其獸多䕫牛麢㚟
犀兕有鳥焉狀如鴞而赤身白首其名曰竊脂(郭曰今/呼小青)
(雀曲觜肉食者為竊脂疑此非也言任臣案竊脂有三/種九鳸中竊𤣥竊黄竊脂竊訓淺  淺白色也小雅交)
(交桑扈乃今青雀好竊脂肉者若此之赤身白/首自與二種逈别不得以名之偶同混為一也)可以禦
火
又東三百里曰髙梁之山其上多堊其下多砥礪其木
多桃枝鈎端有草焉狀如葵而赤華莢實白柎有可走
馬
又東四百里曰蛇山其上多黄金其下多堊其木多栒
多豫樟其草多嘉榮少辛有獸焉其狀如狐而白尾長
耳名􁙸狼(郭曰/音)見則國内有兵(郭曰一作國有亂獙任/臣案駢雅曰􁙸狼  獙)
(狐屬也圗贊云􁙸狼之出兵不外擊雍/和作恐􁪨乃流疫同惡殊災氣各有適)
又東五百里曰鬲山其陽多金其陰多白珉蒲􁬓(郭曰/音薨)
之水出焉而東流注于江其中多白玉其獸多犀象熊
羆多猨蜼(郭曰蜼似獼猴鼻露上向尾四五尺頭有岐/蒼黄色雨則自縣樹以尾塞鼻孔或以兩指)
(塞之猴任臣案獼猴有數種總名禺屬小而尾短者猴/也似  而多髯者豦也小于猴文彩蔚然者果下豹也)
(以猴而大者玃也大而尾長赤目者禺也小而尾長仰/鼻者狖也狖即蜼也南人名仙猴似狖而大者果然也)
(似狖而小者䝉頌也似狖而善躍越者獑鼳也似猴而/長臂者猨也似猨而狗首以猨為雌者猵狚也猵狚一)
(名獦牂似猿而金尾者狨也似猨而大能食猨者獨也/食猴者㷫也圖贊曰禺屬之才莫過于蜼雨則自縣塞)
(鼻以尾厥形雖/随列象宗彛)
又東北三百里曰隅陽之山其上多金玉其下多青䨼
其木多梓桑其草多茈徐之水出焉東流注于江其中
多丹粟
又東二百五十里曰岐山(郭曰今在扶/風羨陽縣西)其上多白金其
下多鐵其木多梅梓(郭曰梅/或作􁁊)多杻楢減水出焉東南流
注于江
又東三百里曰勾檷之山(郭曰音絡/椐之椐)其上多玉其下多
黄金其木多櫟柘(任臣案嚴粲詩緝曰櫟柞櫟也橡斗/也又栩亦謂之柞櫟故陸璣云秦人)
(謂柞櫟為櫟河内人謂/木蓼為櫟木蓼即橡斗)其草多芍藥
又東一百五十里曰風雨之山其上多白金其下多白
湼其木多棷樿(郭曰棷木未詳也樿木白理中節騶善/二音  任臣案說文棷木薪也博雅校)
(棷紫也又初九切樿白木之有文理/者禮器樿杓玉藻櫛用樿櫛亦音展)多楊(任臣案楊有/蒲栁白楊栘)
(楊數種與柳不同陳藏器曰/楊樹枝葉短柳樹枝葉長)宣余之水出焉東流注于
江其中多蛇其獸多閭麋多麈豹虎其鳥多白鷮
又東北二百里曰玉山其陽多銅其隂多赤金(任臣案/郭以赤)
(金為銅則一物何以叠/見即此足証前注之謬)其木多豫樟楢杻其獸多豕鹿
麢㚟其鳥多鴆
又東一百五十里曰熊山有穴焉熊之穴恒出神人夏
啓而冬閉(任臣案天問云焉有非虬負熊以逰周拱辰/注虬龍與熊絶不相𩔖而相負以逰葢神熊)
(也山海經熊穴恒出神人即此也又熊穴一謂之熊舘/說文云熊以豕山居冬蟄圖贊曰熊山有穴神人是出)
(與彼石皷象殊應一/祥雖先見厥事非吉)冬啟乃必有兵(郭曰今鄴西北有/鼔山下有石鼓象)
(懸著山旁鳴則有軍事/與此穴殊象而同應)其上多白玉其下多赤金其木
多樗柳其草多寇脫
又東一百四十里曰騩山其陽多美玉赤金其隂多鐵
其木多桃枝荆芭(任臣案荆牡荆也或謂之楚芭疑/芑字之譌卷中多以荆芑連文)
又東二百里曰葛山其上多赤金其下多瑊石(郭曰碱/石勁石)
(似王也/音緘)其木多柤栗橘櫾猶杻其獸多麢㚟其草多嘉
榮(任臣案駢雅曰/嘉榮之草不霆)
又東一百七十里曰賈超之山其陽多黄堊其陰多美
赭其木多柤栗橘櫾其中多龍脩(郭曰龍須也似莞而/細生山石穴中莖倒)
(垂可以為席也任臣案鄭緝之東陽記仙姥巖下盡出/龍須即此草  廣志云龍脩一名西王母簪述異記周)
(穆王東海島中飬八駿處有草名龍芻龍芻亦/龍脩也古語云一束龍芻化為龍駒謂此耳)
凡岷山之首自女几山至于賈超之山凡十六山三千
五百里其神狀皆馬身而龍首(任臣案范槲蜀都賦馬/首之神何其烈江鎏注)
(云山海經江有神生汶州馬首龍/身禹導江神實佐之與本文小異)其祠毛用一雄雞瘞
糈用稌文山勾檷風雨騩之山(任臣案文山即岷/山史記汶岷通)是皆
冢也其祠之羞酒(郭曰先進/酒以酹神)少牢具嬰毛一吉玉熊山
席也(郭曰席者神/之所憑止也)其祠羞酒大牢具嬰毛一璧干儛用
兵以禳(郭曰禳祓除之祭名/儛者持盾武儛也)祈璆冕舞(郭曰祈求福祥/也祭用玉儛者)
(冕服也美玉/曰璆已求反)
中次十經之首曰首陽之山(任臣案劉㑹孟曰首陽山/有二一屬山西蒲州一屬)
(河南/偃師)其上多金玉無草木
又西五十里曰虎尾之山其木多椒椐多封石(任臣案/别録曰)
(封石味甘無毒主消/渴生常山及少室)其陽多赤金其隂多鐵
又西南五十里曰繁繢之山(郭曰/音潰)其木多楢杻其草多
枝勾(郭曰今山/中有此草)
又西南二十里曰勇石之山無草木多白金多水
又西二十里曰復州之山其木多檀其陽多黄金有鳥
焉其狀如鴞而一足彘尾其名曰跂踵(郭曰/音企)見則其國
大疫(郭曰銘曰跂踵之鳥一足似䕫不為樂興反以来/悲  任臣案𤣥覽曰一足之鳥有槖􁀗焉有跂踵)
(焉有畢方焉有商羊焉駢雅曰絜鉤跂踵兆疫鳥也圗/贊云青耕禦疫跂踵降災物之相反各以氣来見則民)
(咨實為/病媒)
又西三十里曰楮山多寓木多椒椐多柘多堊(郭曰一/作渚州)
(之/山)
又西二十里曰又原之山其陽多青䨼其隂多鐵其鳥
多鸜鵒(郭曰鴝鵒也傳曰鴝鵒来巢音臞名任臣案考/工記鴝鵒不踰濟地氣使然也一  哵哵鳥一)
(名寒臯讀書考定云乾睪鴝鵒也又云鵁鶄晴交鴝鵒/足交師曠禽經曰鸚鵡摩背而瘖鴝鵒剔舌而語張華)
(注云山海經謂之􁀙/鵒以鸜鵒􁀙似誤)
又西五十里曰涿山其木多榖作杻其陽多㻬琈之玉
又西七十里曰丙山其木多梓檀多弞杻(郭曰弞義所/未詳  任臣)
(案弞/音哂)
凡首陽山之首自首山至于丙山凡九山二百六十七
里其神狀皆龍身而人面(任臣案汲冢𤨏語曰晉平公/至于澮見人乗白驂八駟以)
(来狸身而狐尾問師曠師曠曰其名首陽之神飲/酒霍太山而歸見之甚善所言形狀與此不同)其祠
之毛用一雄雞瘞糈用五種之糈堵山冢也(任臣案/即楮山)其
祠之少牢具羞酒祠嬰毛一璧瘞騩山帝也其祠羞酒
大牢其合巫祝二人儛嬰一璧(任臣案此亦祠騩山者/明有統也祭以大牢者)
(詘于所同而/伸于所獨也)
中次一十一山經荆山之首曰翼望之山湍水出焉(郭/曰)
(鹿摶反翼任臣案水經湍水出酈縣北芬山注云湍水/出𢎞農  望山水甚清徹東南流逕南酈縣故城東一)
(統志云今湍水在鄧州城北/三里源出熊耳山鎗竿嶺)東流注于濟(郭曰今湍水/逕南陽穣縣)
(而入/清水)貺水出焉(郭曰/音況)東南流注于漢其中多蛟(郭曰似/蛇而四)
(脚小頭細頸頸有白癭大者十數圍卵如一二石甕能/吞人  任臣案龍𩔖無角曰螭龍有角曰虬龍有翼曰)
(應龍有鱗曰蛟龍圗贊曰匪蛇匪龍鱗彩炳/煥騰躍波濤蜿蜓江漢漢武飲羽佽飛疊斷)其上多松
栢其下多漆梓其陽多赤金其陰多珉
又東北一百五十里曰朝歌之山(任臣案淮南子云墨/子非樂不飲朝歌鄒)
(陽嶽中書云邑號朝歌墨子迴車論語撰考䜟曰邑名/朝歌顔淵不舍即此地也路史云今衛之黎陽衛鎮西)
(二十里有/朝歌城)潕水出焉(郭曰潕水今在南陽舞陽縣音武/  任臣案劉㑹孟云今之衞輝也)
(水經潕水出潕隂縣西北扶予山東過/其縣南不云朝歌者豈山之異名耶)東流注于榮其
中多人魚其上多梓柟其獸多麢麋有草焉名曰莽草
可以毒魚(郭曰今用之殺魚鄭任臣案周禮翦氏掌除/蠧物以莽草熏之  注莽草藥物殺蟲者𤣥)
(覽云莽草熏庶蠱蜃炭攻貍蟲李氏謂即芒草也一名/䒽草山人以毒䑕故又謂之䑕莽别録云一名葞一名)
(春草沈括筆談補曰世人用莽草多是謬誤本草云若/石南而葉稀無花實亦誤也今莽草蜀道襄漢浙江湖)
(間山中有枝葉稠宻團欒可愛葉光厚而香烈花紅色/大小如杏花六出反卷向上中心有新紅蕋倒垂下漢)
(間漁人競採以㨶飯飴魚皆翻上乃撈取之南人謂之/石桂唐人謂之紅桂李徳裕詩序龍門敬善寺有紅桂)
(樹故是蜀道莽草徒得佳名耳古用此毒/魚有驗本草木部所收不審何緣謂之草)
又東南二百里曰帝囷之山(郭曰去倫反帝任臣案盧/柟泰宇賦頸  囷而俘太)
(逢指此/山之神)其陽多㻬琈之玉其陰多鐵帝囷之水出于其
上潛于其下多鳴蛇
又東南五十里曰視山其上多韭有井焉名曰天井(任/臣)
(案爾雅井一有水一無水為􁀙汋注云即天井𩔖也邢/昺疏曰非人為之者曰天井荆州記云江陵縣有天井)
(臺東臨天井井周二里許中有潛室人時見之輒有兵/疫魚豢典畧曰浪井者勿鑿而成皆斯𩔖又孫子地滔)
(曰天井此兵法/家言也非此)夏有水冬竭其上多桑多美堊金玉
又東南二百里曰前山其木多櫧(郭曰音諸似柞子可/食冬夏生作屋柱難)
(腐或作儲名任臣案櫧子有苦甜二種甜櫧子粒小木/文細白俗  麵櫧苦櫧子粒大木文粗赤俗名血櫧其)
(色黑者/名鐵櫧)多栢其陽多金其陰多赭
又東南三百里曰豐山(任臣案名勝志紫川又束北五/里曰豐山一統志云豐山在南)
(陽東北三十里元好問詩豐/山一何髙古屋蒼烟重謂此)有獸焉其狀如蝯(任臣案/蝯即猿)
(爾雅猱蝯善援揚雄/賦蝯狖擬而不敢下)赤目赤喙黄身名曰雍和見則國
有大恐(任臣案麟書云天狗/電落不恐雍和本此)神耕父處之(任臣案駢雅/曰耕父野仲)
(語忘敬遺皆鬼名也麟書云耕父淩波歳華/紀麗云囚耕父殲淤光文選注曰耕父早鬼)常逰清泠
之淵出入有光(郭曰清泠水在西號郊縣山上神来時/水出有光耀今有屋祠之  任臣案張)
(衡東京賦囚耕父于清泠溺女魃干神潢南都賦耕父/揚光于清泠之淵黄省曾讀山海經詩耕父爾何神常)
(逰清泠淵馮氏雜録曰耕父居清泠之淵見則其國敗/事物紺珠云南陽府東北豐山下有清泠泉神耕父處)
(之神来則水赤說苑云白龍下清泠之淵真誥云務光/入清泠之淵淮南子北人無擇非舜自投清泠之淵夏)
(竦賦湛清泠之素液即斯水圗贊曰清泠之水在/平山頂耕父是㳺流光灑景黔首祀榮以弭灾𤯝)見則
其國為敗有九鐘焉是知霜鳴(郭曰霜降則鐘鳴故言/知也物有自然感應而)
(不可為也是任臣案文苑英華南陽有豐山山有鐘霜/降則鳴于  喬潭作霜鐘賦五行記云豐山有鐘霜降)
(則鳴黄河有鐘陰雨則鳴李那答徐陵書繁霜應管能/響豐山之鐘王褒詩律改三秋節氣應九鐘霜王勃淨)
(恵寺碑九乳仙鐘獨鳴霜雪楊烱渾天賦鐘何鳴兮動/霜氣駱賔王啓雲浮礎潤霜落鐘鳴昌黎子曰豐山有)
(鐘感而自鳴沈亞之乞巧文咽吟夢語之漣漣感霜鐘/之流越吳淑霜賦覆員嶠之寒𧖟振豐山之洪鐘黄省)
(曾詩九鐘知霜鳴宋濂文霜鐘初動巢鳥咸憂釋義曰/霜降鳴金氣應也盧柟集豐山有九鐘焉不知夫霜降)
(氣凝轟闐雷觸天然自鳴于火荒之野葢自況也白帖/引經云豐山有鐘九耳霜降則鳴與本文小異圗贊曰)
(嶢崩涇竭麟闘日薄九鐘將鳴/淩霜乃落氣之相應觸感而作)其上多金其下多榖柞
杻橿
又東北八百里曰兔牀之山其陽多鐵其木多藷藇(任/臣)
(案此木/藷藇也)其草多雞榖其木如雞卵其味酸其食者利于
人
又東六十里曰皮山多堊多赭其木多松柏
又東六十里曰瑶碧之山其木多梓柟其陰多青䨼其
陽多白金有鳥焉其狀如雉恒食蜚名曰鴆(郭曰蜚負/盤也音翡)
(此更一種鳥非食蛇之鴆也似任臣案蜚一名蠦蜰本/草謂之蜚廉春秋經云有蜚  此也音費漢中人食之)
(名為石薑或以為/即蜚厲蟲非是)
又東四十里曰支離之山濟水出焉南流注于漢(郭曰/今濟)
(水出酈縣西北山中南/入漢酈離音字亦同)有鳥焉其名曰嬰勺其狀如鵲
(任臣案鵲大如雅長尾尖觜黒爪淮南子云/乾鵲知来禽經謂之喜鵲内典謂之芻尼)赤目赤喙
白身其尾若勺(郭曰似酒勺形赤任臣案事物紺珠云/嬰勺如鵲目喙  身白尾若勺駢雅曰)
(嬰勺鵲屬也圗贊曰支離之山有鳥似鵲/白身赤眼厥尾如勺維彼有斗不可以酌)其鳴自呼多
㸲牛多羬羊
又東北五十里曰祑􁁊之山(郭曰音彫作任臣案/五音集韻  祙􁁊)其上
多松栢机栢(郭曰栢葉似柳皮黄不措子似揀着酒中/飲之辟惡氣浣衣去垢核堅正黑可以間)
(香纓一名括樓也謂任臣案栢有數種松葉栢身者樅/栢葉松身者檜亦  之栝葉扁而側生者名曰側栢)
又西北一百里曰堇理之山其上多松栢多美梓其陰
多丹䨼多金其獸多豹虎有鳥焉其狀如鵲青身白喙
白目白尾名曰青耕可以禦疫(任臣案事物紺珠曰青/耕如鵲青身喙首尾皆)
(白駢雅曰青耕肥遺禦癘鳥也/讀書考定云寓辟兵青耕辟疫)其鳴自呌
又東南三十里曰依軲之山(郭曰/音枯)其上多杻橿多苴(郭/曰)
(未詳音葅死任臣案雌麻謂之苴/又粤西不  草亦名苴未審孰是)有獸焉其狀如犬虎
爪有甲其名曰獜(郭曰言體有/鱗甲音吝)善駚􁙀(郭曰跳躍自撲/也鞅奮兩音)
食者不風(郭曰不畏天風跳任臣案圖贊曰有獸虎爪/厥號曰獜好自  撲鼔甲振奮若食其肉不)
(覺風/迅)
又東南三十五里曰即谷之山多美玉多𤣥豹(郭曰黑/豹也即)
(今荆州山中/出黑虎也)多閭麈多麢㚟其陽多珉其陰多青䨼
又東南四十里曰雞山其上多美梓多桑其草多韭
又東南五十里曰髙前之山(任臣案髙前山今在南陽/府内郷縣東南五十里亦)
(名天/池山)其上有水焉甚寒而清(郭曰或/作潛)帝臺之漿也(郭曰/今河)
(東解縣檀首山上有水潛出停不流俗名為盎漿即此/𩔖也  任臣案名勝志天池山有水甚寒而冽比于帝)
(臺之漿又鹽池錄曰檀道山謂之百梯山山東嶺出水/噴流如雪澄渟為池呼曰天池俗名止渴泉故老傳有)
(玉女得道于比亦名玉女溪云即此處疑非也吳淑事/𩔖賦云天池之泉帝臺之漿夏竦河清賦帝臺之漿映)
(日盧柟滄溟賦飲帝臺之漿徐氏謇修賦云潄帝臺之/鴦漿劉㑹孟云帝臺之漿所謂神瀵也亦泰山醴泉虞)
(淵甜水之屬釋義曰前有帝臺之石此有/帝臺之漿葢氣清無如水天一之所生也)飲之者不心
痛(任臣案圖贊曰帝臺之水飲蠲心病靈/府是滌和神養性食可逍遥濯髪浴泳)其上有金其
下有赭
又東南三十里曰游戲之山多杻橿榖多玉多封石
又東南三十里曰從山其上多松柏其下多竹從水出
于其上潛于其下其中多三足鼈枝尾(郭曰三足鼈者/能見爾雅  任)
(臣案羅良願爾雅翼云能鼈之三足者今陽羨縣君山/有池出三足鼈葢自是一種故魁下六星兩兩而比者)
(曰三能取此象也或以為鯀化黄熊即此又說文稱蜮/似鼈三足以气射害人豈亦能之𩔖耶束晢發蒙記曰)
(鼈三足熊論衡曰鼈三足為能韻通云能乃来翻左傳/黄能入寢今本熊誤也𤣥覽云伊水有三足之龜從水)
(有三足之鼈兩京賦云王鮪岫居能鼈三趾景純江賦/云有鼈三足有龜六眸又白澤圗載一足龞池精名髮)
(頊更/異也)食之無蠱疫(任臣案庚巳編太倉民得三足鼈烹/食畢形化為血水蘇頌云三足鼈食)
(之殺人經謂食之無蠱疫而李時珍亦/云近有誤食無恙者說都不同兩記之)
又東南三十里曰嬰䃌之山(郭曰/音真)其上多松柏其下多
梓櫄
又東南三十里曰畢山帝苑之水出焉東北流注于視
其中多水玉多蛟其上多㻬琈之玉
又東南二十里曰樂馬之山有獸焉其狀如彚(任臣案/彚蝟䑕)
(也/)赤如丹火其名曰􁪨(郭曰音戾上任臣案十六國春/秋南燕太  四年燕主超祀南)
(郊有獸𩔖䑕而色赤集于圜丘之側/疑即此獸但其大如馬未審是非)見則其國大疫
又東南二十五里曰葴山親水出焉(郭曰或曰視宜為/親瀙水今在南陽)
(也山任臣案水經作瀙水出無陰縣東上/界  許慎云出中陽山皆山之殊目也)東流注于汝
水其中多人魚多蛟多頡(郭曰如/青狗)
又東四十里曰嬰山其下多青䨼其上多金玉
又東三十里曰虎首之山多苴椆椐(郭曰椆未/詳也音彫)
又東二十里曰嬰侯之山其上多封石其下多赤錫
又東五十里曰大孰之山殺水出焉東北流注于視水
其中多白堊
又東四十里曰卑山其上多桃李苴梓多纍(郭曰今虎/豆狸豆之)
(屬纍一名縢音誄豆任/臣案本草謂之黎)
又東三十里曰倚帝之山(任臣案荒史循蜚紀倚帝氏/都南陽倚帝山前編云南陽)
(有倚帝之山唐吳筠下弟遂居南陽倚帝山/即此竇子野云今内郷東三十里踦立山也)其上多玉
其下多金有獸焉其狀如鼣䑕(郭曰爾雅說䑕有十三/種中有此䑕形所未詳)
(也音狗吠之吠博任臣案本/草綱目作鼣廣  物志作鼣)白耳白喙名曰狙如(郭曰/音即)
(蛆云任臣案事物紺/珠  狙如䑕耳白喙)見則其國大兵(任臣案圖贊曰狙/如㣲蟲厥體無害)
(見則師興兩陣交㑹/物之所感焉有小大)
又東三十里曰鯢山(郭曰/音倪)鯢水出于其上潛于其下其
中多美堊其上多金其下多青䨼
又東三十里曰雅山澧水出焉(郭曰音禮今澧水出南/陽  任臣案南陽府今)
(有澧水其源與淮水同出于桐栢山而别流西注故亦/謂是水為派水又蒼梧九疑間亦有澧水漢地理志充)
(縣歴山澧水出焉王仲宣贈孫/文始詩悠悠澹澧非此水也)東流注于視水其中多
大魚其上多美桑其下多苴多赤金
又東五十里曰宣山(任臣案顔延之賦要帝臺/于宣嶽宣嶽即斯山也)淪水出
焉東南流注于視水其中多蛟其上有桑焉大五十尺
(郭曰圍/五丈也)其枝四衢(郭曰言枝/交互四出)其葉大尺餘赤理黄華青
柎名曰帝女之桑(郭曰婦女主𧖟故以名桑女任臣案/張衡南都賦楓柙櫨櫪帝  之桑昭)
(明太子錦帶書依依聳葢俱臨帝女之桑庾信集云春/則帝女採桑吳淑桑賦狀鳳闕之萬桷擢帝女之四衢)
(本此圖贊曰爰有洪桑生濵淪潭厥圍/五丈枝相交參園客是採帝女所蠶)
又東四十五里曰衡山(郭曰今衡山在衡陽湘南縣南/嶽也俗謂之峋嶁山  任臣案)
(寰宇記云宿當翼軫度應璣衡衡者北斗第二星玉衡/也故名衡盛𢎞之荆州記南嶽衡山朱陵之靈臺太虚)
(之寳洞五嶽真形圖云灊廬􁁜麻玉笥洞陽小溈九疑/羅浮等十山為之佐命復有神山聖境曰朱陵洞天盡)
(指衡山也又云南嶽姓崇名􁁊河圗云南嶽衡山君神/姓丹名靈峙雲笈七籖云南嶽姓爛名洋光葛洪枕中)
(書祝融氏為赤帝治衡霍/山楊慎云衡山一名芝岡)其上多青䨼多桑其鳥多鸜
鵒
又東四十里曰豐山其上多封石其木多桑多羊桃狀
如桃而方莖(郭曰一名鬼桃長任臣案羊桃莖大如指/似樹而弱爾雅  楚銚芅詩曰隰有萇楚)
(是也本草一名/羊腸一名細子)可以為皮張(郭曰治/皮腫)
又東七十里曰嫗山其上多美玉其下多金其草多雞
榖
又東三十里曰鮮山其木多楢杻苴其草多􁉘冬其陽
多金其陰多鐵有獸焉其狀如膜大赤喙赤目白尾(任/臣)
(案膜即貘南中志云貘大如驢狀似熊蒼白色多力舐/鐵消十斤其皮温暖五侯鯖云食鐵之獸貘也食烟之)
(䑕鼯也又曰貘糞可以切/玉貘溺可以消鐵成水)見則邑有火名曰􁙼即(郭曰/音移)
(喙任臣案駢雅曰􁙼即如膜事物紺珠云􁙼即如犬目/  赤尾白見則大火談薈曰火獸兆火􁙼即火獸見則)
(邑有火/災也)
又東三十里曰章山(郭曰或作童山夏任臣案尚書日/記云章山在江  竟陵縣東北古)
(文以為内方山疑即斯山又四川總志成都/西六十里亦有章山一名洛通山非此也)其陽多金
其陰多美石臯水出焉東流注于澧水其中多脆石(郭/曰)
(未聞魚/脆反)
又東二十五里曰大支之山其陽多金其木多榖柞無
草木
又東五十里曰區吳之山其木多苴
又東五十里曰聲匈之山其木多榖多玉上多封石
又東五十里曰大騩之山(郭曰上已有/此山疑同名)其陽多赤金其
隂多砥石
又東十里曰踵臼之山無草木
又東北七十里曰歴(郭曰或/作磨)石之山其木多荆芑其陽
多黄金其陰多砥石有獸焉其狀如貍而白首虎爪名
曰梁渠見則其國有大兵(任臣案駢雅曰梁渠朏朏蒙/頌皆貍屬也圗贊曰梁渠致)
(兵􁙼即起災䳅鵌辟火物各/有能聞􁙻之見大風乃來)
又東南一百里曰求山求水出于其上潛于其下中有
美赭其木多苴多䉋(郭曰/篠屬)其陽多金其陰多鐵
又東二百里曰丑陽之山其上多椆椐有鳥焉其狀如
烏而赤足名曰䳅鵌(郭曰音如枳柑之枳鳥任臣/案駢雅曰䳅鵌禦火  也)可以
禦火
又東三百里曰奥山其上多柏杻橿其陽多㻬琈之玉
奥水出焉東流注于視水(任臣案水經注作澳水/泚水又西澳水注之)
又東三十五里曰服山其木多苴其上多封石其下多
赤錫
又東三百里曰杳山(任臣案釋義/木作查山)其上多嘉榮草多金
玉
又東三百五十里曰几山其木多楢檀杻其草多香有
獸焉其狀如彘黄身白頭白尾名曰聞􁙻(郭曰/音隣)見則天
下大風(郭曰􁙻一作􁀙音瓴􁙻任臣案駢雅曰聞􁙻黄/彘也事物紺珠云聞  如猪黄身頭尾白又云)
(彘如彘黄身首尾白亦斯獸也談薈云風獸兆風聞/􁙻之獸見則天下大風也集韻作亃又作甐音吝)
凡荆山之首自翼望之山至于几山凡四十八山三千
七百三十二里其神狀皆彘身人首其祠毛用一雄雞
祈瘞用一珪糈用五種之精(郭曰備五/榖之美者)禾山帝也(任臣/案禾)
(山疑即/帝囷山)其祠太牢之具羞瘞倒毛(郭曰薦羞反/倒牲埋之也)用一璧
牛無常堵山玉山冢也皆倒祠羞毛少牢嬰毛吉玉
中次十二經洞庭山之首曰篇遇之山(郭曰或/作肩)無草木
多黄金
又東南五十里曰雲山無草木有桂竹甚毒傷人必死
(郭曰今始興郡桂陽縣出筀竹大者圍二尺長四丈又/交趾有篥竹實中勁强有毒銳以刺虎中之則死亦此)
(𩔖也大任臣案竹譜云棘竹一名芀竹芒棘/森然  者圍二尺可禦盜賊亦桂竹之屬)其上多黄
金其下多㻬琈之玉
又東南一百三十里曰龜山其木多榖柞椆椐其上多
黄金其下多青雄黄多扶竹(郭曰卭竹也髙節實中中/杖也名之扶老竹  任臣)
(案竹譜卭竹剡俗謂之扶老廣志云出南康卭/都縣陶潛歸去来辭策扶老以憇息謂此竹也)
又東七十里曰丙山多筀竹(任臣案筀竹出/桂陽見雲山注)多黄金銅
鐵無木
又東南五十里曰風伯之山(任臣案事𩔖賦注/引經作鳯伯之山)其上多
金玉其下多痠石文石(郭曰未詳痠石之義酸/任臣案痠蘇官反音)多鐵其
木多柳杻檀楮其東有林焉名曰莽浮之林(任臣案王/崇慶曰今)
(廬山冇東林/寺疑即此)多美木鳥獸
又東一百五十里曰夫夫之山(任臣案釋義本作大夫/之山續通考引此亦作)
(大夫山又案泰繹山碑及漢印篆文/大夫都作夫夫則二字古相通也)其上多黄金其下
多雄黄其木多桑楮其草多竹雞皷(任臣案草𩔖有雞/湼雞腸雞蓊雞脚)
(雞冠莧之名無所為雞/皷者疑即雞榖之譌)神于兒居之其狀人身而身操
兩蛇常逰于江淵出入有光(任臣案圖贊曰于兒如人/蛇頭有兩常游江淵見于)
(洞廣乍潛乍/出神光惚恍)
又東南一百二十里曰洞庭之山(郭曰今長沙巴陵縣/西又有洞庭陂潛伏)
(通江離騷曰邅吾道兮洞庭洞庭波兮木葉下皆謂此/也字或作銅宜從水  任臣案劉㑹孟曰今屬湖廣徳)
(安府應山縣中有一穴深不可測或云洞庭山浮于水/上也事物紺珠曰君山在洞庭湖中亦名洞庭山狀如)
(十二/螺髻)其上多黄金其下多銀鐵其木多柤梨橘櫾(任臣/案圖)
(贊曰厥色橘櫾竒者維卝朱實金/鮮葉蒨翠藍靈均是詠以為美談)其草多葌蘪蕪芍藥
芎藭(郭曰麋蕪似/蛇牀而香也)帝之二女居之(郭曰天帝之二女而/處江為神即列仙傳)
(江妃二女也離騷九歌所謂湘夫人稱帝子者是也而/河圖玉版曰湘夫人者帝堯女也秦始皇浮江至湘山)
(逢大風而問博士湘君何神博士曰聞之堯二女舜妃/也死而葬此列女傳曰二女死于江湘之間俗謂為湘)
(君鄭司農亦以舜妃為湘君說者皆以舜陟方而死二/妃從之俱溺死而湘江遂號為湘夫人按九歌湘君湘)
(夫人自是二神江湘之冇夫人猶河洛之有虙妃也此/之為靈與天地並矣安得謂之堯女且既謂之堯女安)
(得復總云湘君哉何以考之禮記曰舜葬蒼梧二妃不/從明二妃生不從征死不從葬義可知矣即令從之二)
(女靈達鑒通無方尚能以鳥工龍裳救井廪之難豈當/不能自免于風波而有雙淪之患乎假復如此傳曰生)
(為上公死為貴神禮五嶽比三公四瀆比諸矦今湘川/不及四瀆無秩於命祀而二女帝者之后配靈神祗無)
(縁當復下降小水而為夫人也參互其義義既混錯錯/綜其理理無可據斯不然矣原其致謬之由由乎俱以)
(帝女為名名實相亂莫矯其失習非勝是終古不悟可/悲矣  任臣案髙似孫緯略曰劉向列女傳帝堯之二)
(女長曰娥皇次曰女英堯以妻舜于溈汭舜既為天子/娥皇為后女英為妃舜死于蒼梧二妃死于江湘之間)
(俗謂之湘君羅含湘中記舜二妃死為湘水神故曰湘/妃韓愈黄陵碑秦博士對始皇帝云湘君者堯之二女)
(舜妃者也劉向康成皆以二妃為湘君而離騷九歌既/有湘君又有湘夫人王逸注以湘君為正妃之稱則次)
(妃自宜降曰夫人也故九歌謂娥皇為君女英為帝子/而山海經亦言帝之二女者其稱謂審矣陳氏江漢叢)
(譚曰沈存中云舜陟方時二妃皆百餘歲豈得俱存猶/稱二女其說誠是但未考黄陵舜妃墓及瀟湘二女之)
(故惟路史發揮則以黄陵為癸比之墓瀟湘二女乃帝/舜女也癸比氏帝舜第三妃而二女皆癸比氏所生一)
(曰宵明一曰燭光帝王世紀云舜三妃娥皇無子女英/生商均今女英墓在商州葢舜崩之後女英随子均徙)
(于封所故其卒葬在焉而癸比氏則亦從二女徙于瀟/湘之間故其卒葬在此山海經所謂洞庭之山帝之二)
(女居之是也若九歌之湘君湘夫人則又洞庭山神豈/謂帝女之靈耶博物志云洞庭君山帝一女居之曰湘)
(夫人荆州圖經又曰洞庭湘君/所游故曰君山則更合為一矣)是常逰于江淵澧沅之
風交瀟湘之淵(郭曰此言二女逰戲江之淵府則能鼔/三江令風波之氣共相交通言其靈響)
(之意也江湘沅水皆共㑹也陵頭故號為三江之口澧/又去之七八十里而入江焉淮南子曰弋釣瀟湘今所)
(在未詳也瀟音肖窈任臣案圖贊曰神之二女爰宅洞/庭游化五江惚恍  㝠號曰夫人是維湘靈又王子年)
(拾遺記曰洞庭之山其下金臺數百間帝女居之四時/匏管之清音金石之凄唳徹于山抄張鷟龍筋鳳髓判)
(云瀟湘帝子乗洞/浦而揚波本此)是在九江之間(郭曰地理志九江今/在潯陽南江自潯陽)
(而分為九皆東㑹于大江書曰九江孔殷是也水任臣/案書傳云九江即今之洞庭也今沅水漸水元  辰水)
(叙水酉水澧水資水湘水皆/合于洞庭意以是名九江也)出入必以飄風暴雨(任臣/案北)
(齊李騊駼聘陳門陸士秀江南有孟婆是何神士秀曰/山海經帝之女逰于江中出入必以風雨自随以帝女)
(故曰孟婆猶郊祀志以地/神為泰媪陸言似謬也)是多怪神狀如人而載蛇左
右手操蛇多怪鳥
又東南一百八十里曰暴山其木多㯶柟荆芑竹箭䉋
箘(郭曰箘亦篠𩔖/中箭見禹貢)其上多黄金玉其下多文石鐵其獸
多麋鹿􁋙就(郭曰就雕也見廣雅麂任臣案􁋙即麂也/就即鷲也本草􁋙古  字麂味甘㫖故字)
(以㫖鷲一名鷻禽經云鵰以周之鷲/以就之鷻以摶之梵書謂之揭羅闍)
又東南二百里曰即公之山其上多黄金其下多㻬琈
之玉其木多柳杻檀桑有獸焉其狀如龜而白身赤首
名曰蛫(郭曰/音詭)是可以禦火(任臣案事物紺珠云蛫狀如/龜白身赤首又相如上林賦)
(獑胡豰蛫棲/息乎其間)
又東南一百五十九里曰堯山(任臣案今真定府唐山/縣亦有堯山以堯始封)
(名南陽府魯山縣/亦有堯山非此)其陰多黄堊其陽多黄金其木多荆
芑柳檀其草多藷藇􁌻
又東南一百里曰江浮之山其上多銀砥礪無草木其
獸多豕鹿
又東二百里曰真陵之山(任臣案吳淑事𩔖賦注作直/陵之山其柳賦云復有直陵)
(鳳伯/謂此)其上多黄金其下多玉其木多榖柞柳杻其草多
榮草
又東南一百二十里曰陽帝之山多美銅其木多檀杻
檿楮(郭曰檿山桑也弧任臣案禹貢厥篚檿絲詩經其/檿其柘國語檿  箕箙考工記凡為幹之道檿桑)
(次之檿於/檢反音掩)其獸多麢麝
又南九十里曰柴桑之山(郭曰今在潯陽柴桑/縣南共廬山相連也)其上多
銀其下多碧多冷石赭(任臣案冷石滑/石𩔖見别録)其木多柳芑楮
桑其獸多麋鹿多白蛇飛蛇(郭曰音螣蛇乗霧而飛者/  任臣案爾雅疏螣蛇能)
(興雲霧而逰其中或以為奔蛇許慎云奔蛇馳蛇也或/呼為莽蛇荀子云螣蛇無足而飛慎子云螣蛇游霧飛)
(雲乗龍淮南子云螣蛇雄鳴于上風雌鳴于下風圖贊/曰螣蛇配龍因霧而躍雖欲登天雲罷陸莫材非所任)
(難以/久託)
又東二百三十里曰榮余之山其上多銅其下多銀其
木多柳芑其蟲多怪蛇怪蟲
凡洞庭山之首自篇遇之山至于榮余之山凡十五山
二千八百里其神狀皆鳥身而龍首其祠毛用一雄雞
一牝豚刉(郭曰刉亦/割刺之名)糈用稌凡夫夫之山即公之山堯
山陽帝之山皆冢也其祠皆肆瘞(郭曰肆陳之也陳/牲玉而後埋藏之)祈
用酒毛用少牢嬰毛一吉玉洞庭榮余山神也其神皆
肆瘞(郭曰肆竟然後/依前埋之也)祈酒太牢祠嬰用圭璧十五五彩
恵之(郭曰恵猶飾/也方言也)
右中經之大志大凡百九十七山二萬一千三百七十
一里大凡天下名山五千三百七十居地大凡六萬四
千五十六里
禹曰天下名山經五千三百七十山六萬四千五十六
里居地也言其五臧(任臣案臧與藏同才浪切/漢志曰山海天地之藏)蓋其餘
小山甚衆不足記云天地之東西二萬八千里南北二
萬六千里出水之山者八千里受水者八千里出銅之
山四百六十七出鐵之山三千六百九十此天地之所
分壤樹榖也戈矛之所發也刀鎩之所起也能者有餘
拙者不足封於太山禪於梁父七十二家得失之數皆
在此内是謂國用(郭曰管子地數云封/襌之王七十二家也)
　右五臧山經五篇大凡一萬五千五百三里
　
　
　山海經廣註卷五
欽定四庫全書
　山海經廣注卷六
　　　　　　　　　　　　　仁和呉任臣注
　　海外南經
地之所載六合之間(郭曰四方上/下為六合也)四海之内照之以日
月經之以星辰紀之以四時要之以太歲神靈所生其
物異形或夭或壽唯聖人能通其道(郭曰言自非窮理/盡性者則不能原)
(極其/情變)
海外自西南陬至東南陬者(郭曰陬猶/隅也音騶)
結匈國在其西南其為人結匈(郭曰臆前胅出如人結/喉也  任臣案淮南子)
(海外三十六國自西南至東南方有結胷民羽民博/物志云結胷國有滅蒙鳥江淹遂古篇結匈反舌)南
山在其東南自此山來蟲為蛇蛇號為魚(郭曰以蟲為/蛇以蛇為魚)
(曰任臣案楊氏補注今嶺南呼蛇為訛或為茅鱓圖贊/  賤無定貢貴無常珍物不自物自物由人萬事皆然)
(豈伊/蛇鱗)一曰南山在結匈東南比翼鳥在其東其為鳥青
赤(郭曰/似鳬)兩鳥比翼(任臣案即/蠻蠻也)一曰在南山東
羽民國在其東南其為人長頭身生羽(郭曰能飛不能/逺卵生畫似仙)
(人也其任臣案博物志羽民國民有翼飛不逺多鸞鳥/民食  卵去九疑四萬三千里異林云羽民長頰鳥喙)
(赤目白首身有羽毛不能逺飛事物紺珠云羽民國在/海東南崖巘間長頰鳥喙身生羽毛似人而卵生淮南)
(原道訓曰理三苗朝羽民注云南方羽國之民金樓子/云舜時羽民獻火浣布顧氏説畧曰舜時瑞事尤多羽)
(民等獻黄布火浣之𩔖楚辭仍羽人于丹邱兮王逸注/即羽人國也高叔嗣詩宅並羽人邱孫綽賦仍羽人于)
(丹邱尋不死之福庭江淹遂古篇跋踵交脛與羽人兮/圖贊曰鳥喙長頰羽生則卵矯翼而翔龍飛不逺人維)
(倮屬何/狀之反)一曰在比翼鳥東南其為人長頰(郭曰啟筮曰/羽民之狀鳥)
(喙赤目/而白首)有神人二八連臂為帝司夜於此野(郭曰晝𨼆/夜見  任)
(臣案淮南子有神人連臂為帝候夜注云連臂大呼夜/行圖贊曰羽民之東有神司夜二八連臂自相覊駕晝)
(𨼆宵出詭時淪化楊愼補注云南中蠻方或/有之夜行逢之土人謂之夜遊神亦不怪也)在羽民東
其為人小頰赤眉(郭曰當脾/上正赤色)盡十六人(郭曰疑此後人/所増益語耳)
畢方鳥在其東青水西其為鳥人面一脚(任臣案抱朴/子云枯灌化)
(形山䕫前跟石脩九首畢方人面即斯鳥也又韓子載/師曠曰黄帝合鬼神于泰山之上駕象車而六蛟龍畢)
(方並轄淮南子云水出㒺象木生畢方意林曰木精畢/方火精遊光廣雅曰土神謂之羵羊木神謂之畢方揚)
(雄蜀都賦獸則猶豰畢方疑非此劉㑹孟曰佛國鳥頻/伽亦人面羽山之北有善鳴之禽亦人面鳥喙一足名)
(曰青鸐其聲似鐘磬笙竽又鴅鳥䳐/鳥橐䨽鳬徯皆人面禽也與此𩔖)一曰在二八神東
讙頭國在其南其為人人面有翼鳥喙方捕魚(郭曰讙/兠堯臣)
(有罪自投南海而死帝憐之使其子居南海而祠之畫/亦似仙人也  任臣案神異經曰驩兠氏鳥足仗翼而)
(行食魚不畏風雨有所觸死乃已博物志曰驩兠國其/民盡是仙人帝堯司徒驩兠民常捕海島中人面鳥口)
(去南國萬六千里呂氏春秋云縳婁之陽禺驩兠之國/多無君圖贊曰讙國鳥喙行則仗羽潛于海濱維食䄫)
(秬實維嘉榖/所謂濡黍)一曰在畢方東或曰讙朱國
厭火國在其國南獸身黑色生火出其口中(郭曰言能/吐火畫似)
(獼猴而黒色也厭任臣案博物志曰厭光國民光出口/中事物紺珠云  光民形如猿猴光出口中又云厭虎)
(獸似獼猴黒身口出火即此也本草集解曰南方有厭/火之民食火之獸注云國近黒崑崙人能食火炭食火)
(獸名禍斗也圖贊曰有人獸體厥狀怪譎吐納炎精火/隨氣烈推之無奇理有不熱又大秦國俗多奇幻口中)
(出火漢安帝永寧元年復有撣國來朝獻樂及幻/人能變化吐火此魚龍曼衍之術非自然者也)一曰
在讙朱東
三株樹在厭火北生赤水上其為樹如栢葉皆為珠(任/臣)
(案三株通作三珠淮南子云三珠樹在其東北方博物/志云三珠樹生赤水之上呉淑事𩔖賦見三珠于赤水)
(植五柞於漢宮圖贊曰三珠所生赤水之際翹葉栢竦/美壯若彗濯彩丹波自相霞映陶潛讀山海經詩粲粲)
(三珠樹寄生赤水隂亭亭凌風桂八幹共成林呉筠詩/安得崑崙山偃蹇三珠樹褚禋詩誰謂重三珠終焉競)
(八桂張九齡詩側見雙翠鳥巢在三珠樹李白詩蒼蒼/三珠樹王世貞詩赤水三珠樹高士廉集序獲十城之)
(珍搴三珠之樹又唐人號王勚兄弟為三珠樹皆本此/留青日札云嶺南珠子樹其珠生蚌中蚌生于樹上綴)
(着不解而樹乃生海中石蜑户鮫人往往泅水中鑿石/得樹葢亦珊瑚琅玕樹之𩔖比三珠樹較奇也王崇慶)
(釋義曰皆為珠謂其葉生/如珠非眞有所謂珠也)一曰其為樹若彗(郭曰如/彗星狀)
三苖國在赤水東(任臣案淮南子海外三十六/國有二苖民路史作三鱙)其為人
相隨(郭曰昔堯以天下譲舜三苗之君非之帝殺之有/苗之民叛入南海為三苖國  任臣案劉㑹孟云)
(猶陸渾之族遷于/伊州尚曰陸渾)一曰三毛國
臷國在其東(郭曰音秩亦音替朌任臣案國名記云經/有巫人􁍁民臷民  姓帝俊後廣韻有臷)
(國即/此也)其為人黃能操弓射蛇(郭曰大荒經云此國/自然有五榖衣服)一曰
臷國在三毛東(任臣案圖贊曰不蠶不絲不稼不穡百/獸率儛羣鳥拊翼是號臷民自然衣食)
貫匈國在其東其為人匈有竅(郭曰尸子曰四夷之民/有貫匈者有深目者有)
(長股者黄帝之徳嘗致之異物志曰穿匈之國去其衣/則無自然者葢似效此貫匈人也  任臣案河圖玉版)
(曰防風之二臣以刃自貫其心而死禹哀之乃㧞其刃/療以不死之草是為穿匈民然金樓子云帝舜九載貫)
(匈民獻珠鰕竹書黄帝五十九年貫匈氏來賓前此已/有其國矣墨子蠻之𩔖八穿匈在其中臝蟲錄云穿匈)
(國在盛海東駱賓王露布反衝穿匈之域襲/官帶以來王奇肱儋耳之民奉正朔而請吏)一曰在臷
國東
交脛國在其東其為人交脛(郭曰言脚脛曲戾相交所/謂雕題交趾者也或作頸)
(其為人交頸而行也而任臣案淮南子作交股今名交/趾東漢書男女同川  浴故曰交趾禮三朝記云北發)
(渠搜南撫交趾范氏桂海虞衡志安南有播流山環數/百里皆如鐵圍不可攀躋中冇土國惟一竅可入而常)
(自窒之人物詭怪不與外人通疑此即古交趾地若今/之交趾其人百骸與華無異又李氏筆記云交趾人足)
(趾皆重起又張鏡心馭交記引經/曰交趾其人交脛與本文畧異)一曰在穿匈東(任臣/案博)
(物志云交趾民在穿胷東沈佺期/渡海詩嘗聞交趾郡南與貫匈連)
不死民在其東(任臣案楚辭何所不死長人何守淮南/子海外三十六國有不死民又云飲氣)
(之民不死之野即此也江淹遂/古篇云不死之國皆何因兮)其為人黒色壽不死(郭/曰)
(有員邱山上有不死樹食之乃夀亦有赤泉飲之不老/  任臣案括地圖曰員邱之山上有赤泉飲之不死博)
(物志云員邱山有不死樹食之乃壽景純遊仙詩圓邱/有奇草鍾山出靈液洛陽宮殿簿云明光殿前長生樹)
(二株晋華林園長生樹二株即不死樹也乂廣西柳州/産苴草亦名不死草周髀算經曰中衡左右冬有不死)
(之草李石續博物志曰支國有活人草人死者將草覆/面即活皆不死樹𩔖圖贊曰有人爰處員邱之上赤泉)
(駐年神木養命禀此遐齡悠悠無竟陶潛讀山海經詩/自古皆有沒何人得靈長不死復不老萬歲如平常赤)
(泉給我飲員邱是我糧方/與三辰遊壽考豈渠央)一曰在穿匈國東
岐舌國在其東(郭曰其人舌皆岐或云支舌也云任臣/案淮南子東南方有反舌民注  語不)
(可知而自相曉呂覽云反舌殊鄉之國東京賦重舌之/人九譯僉稽首而來王王氏彚苑云反舌之國其人反)
(舌即此也拾遺記曰因霄之國人舌尖處倒向喉内亦/曰两舌重沓𤣥覽云軒渠之西其民四舌而三瞳通考)
(謂之三童國亦此𩔖又案物理論舌主心由火旺于巳/巳為蛇故蛇岐舌南方岐舌之民其亦火旺之象與路)
(史天皇頎贏而三舌是中國亦有岐舌者圖贊曰鑠金/洪鑪灑成萬品造物無私各任所禀歸於曲成是見兆)
(朕/)一曰在不死民東
崑崙墟在其東墟四方(郭曰墟山下基也思任臣/案劉會孟云在烏  藏山)一曰
在岐舌東為墟四方羿與鑿齒戰於壽華之野羿射殺
之(任臣案鴻烈解有鑿齒民即此高誘云鑿齒獸名齒/長三尺其狀如鑿下徹頷下羿射殺之博物志曰羿)
(與鑿齒戰於疇華之野羿持弓鑿齒持矛羿殺之路史/云堯殊鑿齒于疇華之野戮九嬰於凶水之上疇華即)
(壽華也青邱記東方澤疇華南方澤凶水圖贊曰鑿齒/人𩔖實有傑牙猛越九嬰害過長蛇堯乃命羿斃之壽)
(華金薤琳瑯載昭仁寺碑云殄暴/夀華之澤戮凶絶轡之野本此也)在崑崙墟東羿持弓
矢鑿齒持盾(郭曰鑿齒亦人也齒如鑿長五六足因以/名云  任臣案宛委餘編引經云鑿齒作)
(楯/誤)一曰戈(郭曰未詳持任臣案/一云鑿齒  戈也)
三首國在其東其為人一身三首(任臣案抱朴子曰巢/居野處獨目三首南)
(華經云有人三頭伺琅玕與玕琪子同此𩔖李時珍人/傀論人具四肢七竅常理也而荒裔有三首比肩飛頭)
(垂尾之民淮南子云自西南至東南方為三頭民圖贊/曰雖云一氣呼吸異道觀則俱見食則皆飽物形自周)
(造化非巧又博物志載蒙雙/民二頭四手亦三首之屬也)一曰在鑿齒東
周饒國在其東其為人短小冠帶(郭曰其人長三尺穴/居能為機巧有五榖)
(食/也)一曰焦僥國在三首東(郭曰外傳云焦僥民長三尺/短之至也詩含神霧曰從中)
(州以東西四十萬里得焦僥國人長一尺五寸也其任/臣案通考云焦僥人長三尺穴居善游鳥獸懼焉  地)
(草木冬落夏生竹書紀年堯二十九載焦僥氏貢沒羽/帝王世紀舜時焦僥氏來貢沒羽馬融廣成頌云納焦)
(僥之珍羽謂此也漢明帝時西南國焦僥來貢獻安帝/永初中焦僥種𩔖陸頼等舉種内附淮南子云焦僥曰)
(炎上林希逸列子注焦僥之尺五諍人之九寸圖贊曰/犀籟舛吹氣有萬殊大人三丈焦僥尺餘混之一歸此)
(亦僑如又人之短者廣延國人長二尺張仲師長一尺/二寸鵠國男女長七寸陳章與齊桓公所言是也鶴民)
(國人長三寸日行千里見窮神秘苑木多國長四寸李/子敖長三寸三分黄帝時務光長七寸西京雜記云東)
(都獻短人五寸或云東郡送人長七寸名曰巨靈神異/經曰西北荒中有小人長一寸朱衣𤣥冠較焦僥更異)
(也又案拾遺記遺池國陀移國人皆長三尺壽萬歲後/漢書朱儒國人長三四尺洞㝠記云勒畢國人長三尺)
(有翼或云三寸朝野僉載云留仇國人長三足二三寸/職方外紀曰歐羅巴西海有小人國高不二尺跨鹿而)
(行鸛鳥嘗欲食之馬端臨云大秦有小人國軀纔三尺/耕稼之時懼鸛所食大秦每衛助之北域本末記曰自)
(狄山北馬行一月為短人國長者不踰三尺北方呼為/羊胞頭國然則人長三尺不獨焦僥也又焦僥或作憔)
(僥酉陽雜俎云李章武有人腊長三/寸餘頭項中骨筋成就是憔僥國人)
長臂國在其東捕魚水中兩手各操一魚(郭曰舊説云/其人手下垂)
(至地魏黄初中𤣥莵太守王頎討高句麗王宮窮追之/過沃沮國其東界臨大海近日之所出問其耆老海東)
(復有人否曰常在海中得一布褶身如中人衣兩袖長/三尺即此長臂人衣也  任臣案淮南子海外三十六)
(國有脩臂民抱朴子云脩臂交股江淹遂古篇云長臂/兩面即此也牛衷埤雅廣要曰長臂國在海之東其人)
(垂手至地又有長脚人常負之入海捕魚又博物志載/一布衣從海浮出其身如中國人衣兩袖長二丈朱謀)
(㙔異林云長臂之國臂長丈餘身如中人圖贊曰雙肱/三尺體如中人彼曷為者長臂之民脩脚是負捕魚海)
(濱梁簡文菩提樹頌穿胷/鏤臆之首短身長臂之師)一曰在焦僥東捕魚海中
狄山帝堯葬于陽(郭曰呂氏春秋曰堯葬榖林今陽城/縣西東阿縣城次鄉中赭陽縣湘亭)
(南皆有堯冡穀任臣案帝王世紀堯葬濟隂成陽西北/四十里是為  林墨子云堯葬蛩山之隂山陵考云堯)
(陵在東平州王充乃云葬崇山郡國志言濟隂郡成陽/縣有堯冡皇覽冢墓記云堯冡在濟隂成陽續述征記)
(云小成陽在陽城西南半里許俗云囚堯城合/諸説觀之要以為小成陽者近是餘皆儀墓爾)帝嚳葬
于隂(郭曰嚳堯父號高辛今冡在頓邱縣城南䑓隂野/中也音酷  任臣案山陵雜紀云嚳葬頓邱宜陽)
(山陵考云帝嚳陵在滑縣東北七十里廣輿記大名府/清豐縣有秋山帝嚳葬此山之隂圖贊曰聖徳廣被物)
(無不懷爰乃殂落封墓表/哀異𩔖猶然况乃華黎)爰有熊羆文虎(郭曰雕虎也/尸子曰中黄)
(伯余左執大行之/獶而右搏雕虎也)蜼豹(郭曰蜼獮猴𩔖而任臣/案爾雅蜼卭鼻  長尾)離朱(郭/曰)
(木名也見莊子/今圖作赤鳥)視肉(郭曰聚肉形如牛肝有两目也食/之無盡尋復更生如故  任臣案)
(謝肇淛五雜爼曰太平廣記載蕭静之掘地得物如人/手􁂄而食之甚美遇一道士曰此肉芝也江鄰幾雜志)
(云徐稹于廬州河次得一小兒手無指懼而棄之亦肉/芝也狄山視内葢此𩔖又案白澤圖物如小兒手無指)
(者名封食之多力本草綱目云海中一種土肉正黒長/五寸大如小兒臂有腹無口目有三十足可炙食文獻)
(通考云公孫淵時㐮平北市生肉各數尺有頭目口喙/無手足而動搖西湖志董表儀撤屋掘土得一肉塊術)
(士云太歲也棄之又飛廉地囊形皆視肉𩔖也附記之/以廣聞見劉㑹孟曰視肉猶南方無損獸南華逸篇云)
(人而不學謂之視肉學而不行謂之撮囊李斯云禽鹿/視肉人面而能强行圖贊曰聚肉有眼而無腸胃與彼)
(馬勃頗相髣髴奇/在不盡食人薄味)吁咽(郭曰所/未詳也)文王皆葬其所(郭曰今/文王墓)
(在長安鄗聚社中按帝王冢墓皆有定處而山海經往/往復見之者葢以聖人乆於其位仁化廣及恩洽鳥獸)
(至于殂亡四海若䘮考妣無思不哀故絶城殊俗之人/聞天子崩各有立坐而祭醊哭位起土為冢是以所在)
(有焉亦猶漢氏諸逺郡國皆有天子廟此其/遺象也  任臣案今咸陽縣有周文王陵)一曰湯山
一曰爰有熊羆文虎蜼豹離朱􁀙乆(郭曰􁀙乆鴝鶹之/屬  任臣案􁀙乆)
(即䳡鶹古字通/見字義總畧)視肉虖交(郭曰所/未詳也)其范林方三百里(郭/曰)
(言林汜濫布衍也/  任臣案范汜通)
南方祝融獸身人面乗兩龍(郭曰火神也神任臣案太/公金匱南海  名祝融越)
(絶云祝融治南方僕程佐之楚辭九歎云絶廣都以直/指兮厯祝融於朱冥相如大人賦祝融驚而蹕御兮清)
(雰氣而後行揚雄河東賦服𤣥冥及祝融史記正義云/南方炎帝之佐獸身人面乗两龍應火正也圖贊曰祝)
(融火神雲駕龍驂氣御朱明正/陽是含作配炎帝列位于南)
　
　
　山海經廣注卷六
欽定四庫全書
　山海經廣注卷七
　　　　　　　　　　　　　仁和吳任臣注
　　海外西經
海外自西南陬至西北陬者
滅蒙鳥在結匈國北為鳥青赤尾(任臣案張華博物/志結匈有滅䝉鳥)
大運山髙三百仞在滅蒙鳥北(任臣案路史/注作大連山)
大樂之野夏后啟於此儛九代(郭曰九代馬名儛謂盤/作之令儛也  任臣案)
(楊氏補注云盤作之謂舉盤起之令馬舞其上杜詩舞/馬更登牀唐世猶有此戲又案蕭子範求昭明集表夏)
(后之風載傳樂野梁簡文頌張樂大野夏有/慙徳盧柟滄溟賦玩弄乎夏后氏之儛本此)乗兩龍(任/臣)
(案㠪融曲水詩序夏后兩龍載驅璿臺之上江淹赤虹/賦集傅説之一星乗夏后之兩龍又遂古篇夏開乗龍)
(何因緣兮又效阮體詩夏后乗兩龍髙㑹在帝/臺李商𨼆九成宮詩雲隨夏后雙龍尾謂此也)雲盖三
層(郭曰層/猶重也)左手操翳(郭曰羽/葆幢也)右手操環(郭曰玉空/邊等為環)佩玉
璜(郭曰半/璧曰璜)在大運山北(郭曰歸藏鄭母經曰夏后啟筮/御飛龍登于天吉明啟亦仙也)
(圖任臣案路史夏啟紀登擯抃馬秉翳執環而聲九辨/  贊曰筮御飛龍果儛九代雲融是揮玉璜是佩對揚)
(帝德稟/天靈誨)一曰大遺之野(郭曰大荒云/大穆之野)
三身國在夏后啟北一首而三身(任臣案淮南子自西/北至西南方有三身)
(民注云三身民一頭三身江淹遂古篇丈夫女子至三/身兮𤣥覽云鑿齒之東其民一首而三身荒史因提紀)
(曰庸成氏實有季子其性喜滛帝放之於西南季/子儀馬而産子身人而尾蹄馬是為三身之國)
一臂國在其北一臂一目一鼻孔有黄馬虎文一目而
一手(任臣案淮南子海外三十六國西南方有一臂民/呂氏春秋云共肱一臂之鄉爾雅北方有比肩民)
(焉迭食而迭望注云此即半體之人各有一目一鼻孔/一臂一脚異域志云半體國其人一目一手一足交州)
(記曰儋耳國東有一臂國人皆一臂也江淹遂古篇一/臂人兮本此三才圖㑹曰一臂國在西海之北半體比)
(肩猶魚鳥相合王融曲水詩序離身反踵之君髽首貫/胸之長離身亦斯𩔖也圖贊曰品物流行以散混沌増)
(不為多減不為損厥/變難原請尋其本)
奇肱之國(郭曰或作/𢎞奇音覊)在其北其人一臂三目有陰有陽
乗文馬(郭曰陰在上陽在/下文馬即吉良也)有鳥焉兩頭赤黄色在其旁
(郭曰其人善為機巧以取百禽能作飛車從風逺行湯/時得之於豫州界中即壞之不以示人後十年西風至)
(復作遣之博任臣案河圖括地象曰奇肱氏能為飛車/從風逺行  物志云奇肱國去玉門西四萬里善為拭)
(扛飛車述異記曰湯時西風吹奇肱人垂車東至豫州/界俟十年而風後至使遣歸國冠編亦云成湯十祀遣)
(奇肱氏歸其國沈思永文苑豹班云奇肱氏能為飛車/乗風而飛禹時曽至黄帝祠額解云儋耳奇肱長股貫)
(胷莫不來賓呉淑風賦云飛車初駭于奇肱曲葢始因/于周武又車賦云然邱則剛金為輞奇肱則從風以飛)
(𤣥覽曰奇肱有两頭之鳥互人有六首之􁖅圖贊曰玅/哉工巧奇肱之人因風搆思制為飛輪凌頺遂軌帝湯)
(是/賔)形天與帝至此爭神帝斷其首葬之常羊之山乃以
乳為目以臍為口操干戚以舞(郭曰干盾戚斧也是為/無首之民  任臣案抱)
(朴子謂無首之體即此也圖贊曰争神不勝為帝所戮/遂厥形天臍口乳月仍揮干戚雖化不服形天或作刑)
(天陶詩云精衛衘㣲木將以塡滄海刑天舞干戚猛志/故常在亦作形夭叚成式諾臯記云形夭與帝争神帝)
(斷其首葬之常羊山乃以乳為目臍為口操干戚而舞/焉劉㑹孟曰律陀有天眼形天有天口洪容齋曰舊本)
(淵明讀山海經詩刑天無千嵗疑上下文義不貫遂取/經文叅校形夭獸名也好啣干戚而舞乃知是形夭舞)
(干戚五字皆譌此與臨漢曽紘之説同也而二老堂詩/話復云靖節兹題十三篇大槩篇指一事此恐專説精)
(衛填海無千嵗之夀而猛志常在化去不悔若并指形/夭似不相續其辭甚辨而要以曽洪之解為得之邢凱)
(坦齋通編云天山有神名刑夭操干戚而舞不止張氏/代醉編曰山海經形天與帝争神形刑天夭四字當再)
(考善本又呉淑事𩔖賦駭操干之刑大以形天為刑大/更誤矣來斯行䇿云晉史莫窺空詫渡河之三豕山經)
(未諳終迷舞戚之刑天謂此又/靑闕山人路史曰刑天即渾激)
女祭女戚在其北居兩水間戚操魚䱉(郭曰鱓魚屬篇/任臣案王會)
(甌人鱓虵即䱉也物性志云䱉似蛇亦善/緣樹食藤花語曰䱉則似蛇鰼聞有翼)祭操爼(郭曰/肉几)
(為任臣案圖贊曰彼姝者子誰氏二女曷/  水間操魚持爼厥儷安在離羣逸處)䳐鳥􁡒鳥(郭/曰)
(次瞻/兩音)其色靑黄所經國亡(郭曰此應禍之鳥即今梟鵂/鶹之𩔖  任臣案圖贊曰有)
(鳥青黄號曰􁡒䳐與妖㑹合所/集㑹至𩔖則梟鶹厥狀難媚)在女祭北䳐鳥人面居
山上(任臣案篇海云䳐鳥鵂鶹/别名今云人面似不𩔖)一曰維鳥青鳥黄鳥所
集
丈夫國在維鳥北其為人衣冠帶劍(郭曰殷帝太戊使/王孟採藥從西王)
(母至此絶粮不能進食木實衣木皮終身無妻而生二/子從形中出其父即死是為丈夫民  任臣案𤣥中記)
(云子從背脇中出王孟一作王英江淹遂古篇丈夫女/子徐陵陳公九錫文北洎丈夫之鄉南踰女子之國陳)
(氏呉問云丈夫北極女子南方謂此也淮南子自西北/至西南方有丈夫民事物紺珠云丈夫民去玉門關二)
(萬里圖贊曰隂有偏化陽無産理丈夫/之國王孟是始感靈所通桑石無子)
女丑之尸生而十日炙殺之(任臣案冠編云羲和為黄/帝日官錫土扶桑扶桑後)
(君生十子皆以日名號十日而九日為凶號九嬰分扶/桑之國為十用兵不止求實無已炙殺女丑同惡相濟)
(故曰叢/枝胥敖)在丈夫北以右手鄣其面(郭曰蔽面慅任臣案/王世貞沈  云鑿齒)
(䶘䶘擬舕余兮女丑䝉顱以相蠱盧柟放招賦魂兮無/西女丑之尸䝉面奇怪指此也圖贊曰十日並熯女丑)
(以斃暴于山阿揮袖自/翳彼美誰子逢天之厲)十日居上女丑居山之上
巫咸國在女丑北右手操青蛇左手操赤蛇在登葆山
羣巫所從上下也(郭曰採藥往來䕫任臣案國名記巫/咸國故巫縣今  之巫山又陜之夏)
(縣有巫咸山計其道里非此也淮南子云巫咸在其北/方董逌廣川書䟦曰巫咸河在女丑北其神威靈震耀)
(得在祀典世圖其象右手摻青蛇左手摻赤蛇在保登/山羣巫所以上下故安邑有巫咸祠祀之江淹赤虹賦)
(序自非巫咸採藥羣帝上下者皆歛意焉用此圖贊曰/羣有十巫巫咸所統經枝是搜術藝是綜採藥靈山隨)
(時登/降)
幷封在巫咸東其狀如彘前後皆有首黑(郭曰今弩弦/蛇亦此𩔖也)
(氏任臣案游氏臆見云西區陽有鼈封謂之两頭鹿朱/  駢雅曰鼈封两首彘也鼈封并封屏蓬似是一物胡)
(應麟三墳補逸曰王會稱區陽以鼈封鼈封者若彘前/後有首王伯厚補注云盛𢎞之記武陵郡西有獸如鹿)
(前後有頭常以一頭食一頭行然不言名鼈封考以山/海經所載并封在巫咸東其狀如彘前後皆有首葢斯)
(物也任臣又案後漢書雲陽有神鹿兩頭能食毒草華/陽國志云此鹿出雲陽南郡熊舍山即余義也酉陽雜)
(爼云雙頭鹿矢名耶希耶鹿名也張華博物志云茶首/機出永昌郡音蔡茂机是兩頭鹿名𢎞之所記即此耳)
(圖贊曰龍過無頭并封連載物狀相乖如驥分背數得/自通尋之愈閎又史訇云神功元年安國獻两首犬亦)
(并封𩔖/附記之)
女子國在巫咸北兩女子居水周之(郭曰有黄池婦人/入浴出即懷姙矣)
(若生男子三歲輙死周猶繞也離騷曰水周於堂下也/  任臣案金樓子云女國有潢池浴之而孕抱朴子云)
(黄池無另穿胷勞口隋書云女國在葱嶺南職方外紀/曰直北方之西有女國曰亞瑪作搦疑即此也梁四公)
(記杰公曰今女國有六北海之東方闕之國有女國天/女下降為其君西南域板楯之西有女國女為人君以)
(貴男為夫置男為妾媵昆明東南絶徼之外有女國以/猿為夫生男𩔖父而入山谷晝伏夜遊生女則巢居穴)
(處南海東南有女國舉國惟以鬼為夫夫致飲食禽獸/以養之勃律山之西有女國山出台虺之水女子浴之)
(而有孕其女舉國無夫西海西北有女國以虵為夫男/則為虵不噬人而穴處女則臣妾官長而居宮室唐書)
(西域傳云東女國一曰蘇伐刺拏瞿咀羅國皆别種也/西海有女國故稱東别之女主號賓就是西方亦不止)
(一女國也又通考曰扶桑東千里有女國其人容貎端/正身體有毛至二三月競入水則姙娠六七月産子埤)
(雅廣要曰女人國與奚部小如者部抵界其國無男每/視井即生葢東女國也非此圖贊曰簡狄有吞姜嫄有)
(履女子之國浴於黄水/乃娠乃字生男則死)一曰居一門中
軒轅之國在此窮山之際其不壽者八百歲(郭曰其國/在山南邊)
(也大荒經曰岷山之南者任臣案博物志西北有軒轅/國在窮山之際其不壽  八百嵗張衡思𤣥賦云超軒)
(轅于西海兮謂此圖贊曰軒轅之人承天之祐冬不襲/衣夏不扇暑猶氣之和家為彭祖潘之恒黄海云天帝)
(賜算聖人有加焉軒轅之國不夀者八/百歲是即以軒轅為黃帝也未詳是非)在女子國北人
面蛇身尾交首上窮山在其北不敢西射畏軒轅之邱
(郭曰言敬畏黄帝威靈故不敢向西而射也疑任臣案/禪通紀有軒轅氏或曰居軒轅之邱以為名  非是羅)
(泌曰軒轅所迹後人因以名邱非因邱而為號且其邱/在崑崙之下世以為黄帝之所避風雨者非所居也)
在軒轅國北其邱方四蛇相繞(郭曰繚/繞樛纒)此諸夭之野(郭/曰)
(夭音妖諸任臣案博物志作渚沃事/𩔖賦作  沃又篇海引此天音沃)鸞鳥自歌鳳鳥自
舞鳳凰卵民食之甘露民飲之所欲自從也(郭曰言滋/味無所不)
(有所願得自在此謂夭野也異任臣案博物志軒轅國/鸞自舞民食鳳卵飲甘露述  記云海中有軒軒邱鸞)
(自歌鳳自舞古云天帝樂也昭明太子七召云拾卵鳳/巢剖胎豹約李氏演連珠云渚沃之野食鳳卵而棄餘)
(崔融賀甘露表嘗之則甘似降軒轅之國俱本此又呉/淑露賦享遐壽于搖山注引經云諸沃之山搖山之民)
(甘露是飲不壽者八/百嵗與今本畧異)百獸相與羣居在四蛇北其人兩
手操卵食之兩鳥居前導之
龍魚陵居在其北狀如狸(郭曰或曰龍魚似狸一角南/任臣案淮南子硥魚在其)
(即此張衡思𤣥賦云跨汪氏之龍魚景純江賦云龍鯉/一角奇鶬九頭又云或虎狀龍顔吳淑魚賦云陵處亦)
(驚于龍鯉劉賡稽瑞録云具區文蜃陵居角鯉駢志云/龍魚陵居皆指此也又成陽靈臺碑有龍魚疑亦斯魚)
(也見洪适漢𨽻釋又文選注/事𩔖賦注引經通作龍鯉)一曰鰕(郭曰音遐録任臣/案虞荔鼎  曰宋)
(文帝得鰕魚遂作鼎曰鰕魚四足又/爾雅鯢大者亦謂之鰕皆同名異物)即有神聖乗此以
行九野(郭曰九域之野有任臣案拾地圖曰龍魚一名/鰕魚狀如龍而  神聖乗此而行九野高誘淮)
(南注硥魚如鯉魚有神靈者乗行九野圖贊曰龍魚一/角似狸處陵俟時而出神聖攸乗飛騖九域乗雲上昇)
(楊慎異魚贊曰龍魚之川在汧之瑌河/圖授羲實此出焉神行九野如馬行天)一曰鼈魚在夭
野北其為魚也如鯉白民之國在龍魚北(任臣案呂氏/春秋注白民)
(之國在海外極南淮南子自西北至西南方有白民注/云白民白身天寳軍錄云日南廐山連接不知幾千里)
(裸人所居白民之後也刺其胷前作花以為美飾路史/白民進藥獸黄帝祠額解云師白民藥獸而知醫劉鳳)
(雜爼曰赤頸白民謂此也又大荒東經亦有白民國計/其道里疑為二國又雲南通志云白飯王之後仁果居)
(白崖為白人之/國亦非此也)白身被髪(郭曰言其人體洞白人任臣/案湘烟錄云白氏國  白如)
(玉國中無五穀惟種/玉食之疑即白民)有乗黄其狀如狐其背上有角乗
之壽二千歲(郭曰周書曰白民乗黄似狐背上有两角/即飛黄也淮南子曰天下有道飛黄伏皂)
(錄任臣案博物志白民國有乗黄乗之壽三千歲稽瑞/  云成王時白民獻乗黄游氏臆見曰乗黄一名訾黄)
(龍翼馬身黄帝乗之而仙漢武欲得之郊祀歌曰訾黄/何不徠下文選赭白馬賦黄帝陟位飛黄伏皁輟耕錄)
(云軒轅獲飛黄而獨角髙誘淮南注云飛黄出西方狀/如狐背上有角乗之壽三千歲宋符瑞志舜時地出乗)
(黄之馬李長吉詩暫繋騰黄馬呉正子注云騰黄神黄/也一曰乗黄飛黄或作古黄翠黄狀如狐背有兩角乗)
(之壽千歲抱朴子云騰黄之馬吉光之獸皆壽三千歲/即斯獸也圖贊曰飛黄奇駿乗之難老揣角輕騰忽若)
(龍矯實鑒有/徳乃集厥皁)
肅愼之國在白民北(任臣案淮南子海外/三十六國有肅愼民)有樹名曰雄
(郭曰或/作雒)常先入代帝於此取之(郭曰其俗無衣服中國/有聖帝代立者則此木)
(生皮可衣也在任臣案異物彚苑云雒常木無皮出肅/愼之國聖人  位則木生皮可為衣其國東朝中國成)
(王時一生晉書列傳云肅愼有樹名曰雒常若中國有/聖帝代立則其木生皮可衣周武王及成王時遣使入)
(貢事物紺珠云雒常出肅愼談薈云挹婁國雒常樹其/皮可衣顧野王進玉篇啟取衣雒樹則肅愼識受命之)
(興平波海水則越裳知聖人之徳駢雅曰雒常之皮可/衣吉貝之花可績稽瑞録云房户濶達肅愼雒常圖贊)
(曰青質赤尾號曰滅䝉大運之山百仞三重雄/常之樹應徳而通又朱謀㙔異林作雒裳樹)
長股之國在雄常北被髪(郭曰國在赤水東也長臂人/身如中人而臂長二丈以𩔖)
(推之則此人脚過三丈矣黄帝時至或曰長脚人常負/長臂人入海中捕魚也  任臣案竹書紀年黄帝五十)
(九年長股氏來賔穆天子傳天子乃封長肱於黒水之/西河是曰留骨之邦即長股也淮南子海外三十六國)
(有修股民又汜論訓曰奇肱修股之民是非各異習俗/相反江淹遂古篇云長股深目豈君臣兮埤雅廣要云)
(長脚人與長/臂國相連)一曰長脚(郭曰或曰有喬國今伎家喬人/葢象此身  任臣案喬人雙木)
(續足之戲/今曰躧蹻)
西方蓐收左耳有蛇乗兩龍(郭曰金神也人面虎爪白/毛執鉞見外傳  任臣案)
(月令秋月其神蓐收明義云少皥金天氏其子該為蓐/收也左傳金正曰蓐收楚辭逺遊云鳳凰翼其承旂兮)
(遇蓐收乎西皇柳子晋問云出太白徵蓐收亶爰子云/召蓐收以奔屬兮馴威䖑㢠廻踆烏國語虢公所夢史囂)
(所對均此神也圖贊曰蓐収金神白毛虎爪/珥蛇執鉞專司無道立號西阿恭行天討)
　
　
　
　
　山海經廣注卷七
欽定四庫全書
　山海經廣注卷八
　　　　　　　　　　　　　仁和呉任臣注
　　海外北經
海外自東北陬至西北陬者
無䏿之國(郭曰音啓或作綮海任臣案一名無啓又名/無繼淮南墜形訓  外三十六國西北方有)
(無繼/民)在長股東為人無䏿(郭曰䏿肥腸也其人穴居食/土無男女死即埋之其心不)
(朽死百廿歲乃復更生百任臣案博物志無啓民居穴/食土死埋之其心不朽  年還化為人酉陽雜爼曰無)
(啓人食土其人死其心不朽埋之百年化為人錄民滕/不朽埋之百二十年化為人細民肝不朽埋之八年化)
(為人抱朴子云乗雲壐産之國肝心不朽之民盧柟蠛/蠓集云登巫咸厯無䏿劉鳳雜爼云無䏿無骨皆此也)
(圖贊曰萬物相傳非子則根無䏿因心搆肉生魂所以/能然尊形者存又三才圖㑹云三蠻國民食土死者埋)
(之心肺肝皆不朽百年復/化為人與無䏿國相𩔖)
鍾山之神(任臣案十洲記曰北海外有鍾山自生千芝/及神草又云鍾山在北海子地仙家數十萬)
(耕田種芝草課計頃畆酉陽雜爼云仙棨有鍾山白膠/魯女生列傳曰鍾山之棗其大如缾景純遊仙詩鍾山)
(出靈液注云北海/外山即此山也)名曰燭陰(郭曰燭龍也是燭九陰因/名云  任臣案盧柟泰宇)
(賦前引夀華/後蟠燭陰)視為晝暝為夜吹為冬呼為夏不飲不食
不息息為風(郭曰息/氣息也)身長千里在無䏿之東其為物人
面蛇身赤色居鍾山下(郭曰淮南子曰龍身一足名任/臣案括地圖曰鍾山之神  曰)
(燭龍視為晝眠為夜吹為冬吁為夏息為風楚辭曰安/不到燭龍何照王逸注云天之西北有幽冥無日之國)
(有龍銜燭而照之栁宗元天對曰脩龍旦燎爰北其首/九陰極㝠厥朔以炳楊萬里解云旦燎謂銜燭也盧柟)
(放招賦軼鍾山之幽黦兮今照之以燭龍龍池賦蔚兮/啣燭照鍾山之野圖贊曰天缺西北龍啣火精氣為寒)
(暑眼作昏明身長千里可謂至神張憲燭龍行/云蛇身人面髪如赭啣珠光吐照天下指此也)
一目國在其東一目中其面而居一曰有手足(任臣案/淮南子)
(海外三十六國有一目民抱朴子所謂獨目也事物紺/珠云西北一目少廣為八紘之地在八埏外三才圖㑹)
(曰一目國在北海外其人一目當其面而手足皆具圖/贊曰蒼四不多此一不少于野冥瞽洞見無表形遊逆)
(旅所貴維眇今亞細亞之西北歐羅/巴之東有一目國見兩儀𤣥覽圖)
柔利國在一目東為人一手一足反膝曲足居上(郭曰/一脚)
(一手反卷曲也𩔖任臣案博物志子利國人一手二足/拳反曲與此國  苐云二足疑非此也淮南子海外三)
(十六國有柔利民異林云柔利國其人曲膝向前一手/一足三才圖會云柔利國國人曲膝一手一足圖贊曰)
(柔利之人曲脚反肘干求之容/方此無醜所貴者神形于何有)一云留利之國人足反
折
共工之臣曰相柳氏(郭曰共工/覇九州者)九首以食于九山(郭曰/頭各)
(自食一山之物言貪暴難饜姜任臣案相栁蛙螢子三/才圖㑹俱作相抑先是共工  之異為太昊黒龍氏主)
(水職共工薨子康回襲黒龍氏亦曰共工太昊崩女媧/立以上相不下女主伯九有而朝同列僣黒帝輔以相)
(抑竊保冀方亦作相繇見張揖廣雅及大荒經圖贊曰/共工之臣號曰相栁禀此奇表虵身九首恃力舛暴終)
(禽夏后又案神九首者相栁之外九鳳九首木/夫九首駱賓王露布云雄虺九頭葢謂此也)相柳之
所抵厥為澤谿(郭曰抵觸厥/掘也音撅)禹殺相柳其血腥不可以
樹五榖種禹厥之三仞三沮(郭曰掘塞之而土三沮滔/言其血膏浸潤壤地  任)
(臣案陳一中曰共工夾輔太昊太昊在位則相抑為陪/臣太昊既陟則相抑於共工君臣之分既定義不可絶)
(嗣主縱無道死所事以報先君人臣之義也彼各為其/主精英未泯死化九首之虺所扺為淵澤水孽憤戾之)
(氣理不盡無故禹不得不殺一曰禹戮之虺非真相抑/氏杜宇蟛􁡡是也王世貞詩相柳食九州膏血彌川坻)
(本/此)乃以為衆帝之臺(郭曰言地潤濕唯/可積土以為臺觀)在崑崙之北(郭/曰)
(此崑崙山/在海外者)柔利之東相柳者九首人面蛇身而青不敢
北射畏共工之臺臺在其東臺四方隅有一蛇虎色首
衝南方(郭曰衝猶向鑄任臣案楊愼補注云首衝南方/者紀鼎上所  之象虎色者蛇斑如虎盖鼎上)
(之𧰼又以彩/色㸃染别之)
深目國在其東為人舉一手一目(郭曰一/作曰)在共工臺東
(任臣案淮南子自東北至西北方有深目民路史曰北/海深目之國盼姓近南地冠編云黄帝五十九厯貫胷)
(長股深目儋耳莫不來賔圖贊曰深目𩔖戎但覺/絶縮軒轅道降欵塞歸服穿胷長脚同㑹異族)
無腸之國在深目東(郭曰一/作南)其為人長而無腸(郭曰為/人長大)
(腹内無腸所食之物直通過無任臣案淮南子自東北/至西比方有無腸民路史云  腸蜚頭厭火流鬼圖贊)
(曰無腸之人厥體維洞心實靈府餘則外用/得一自全理無不共埤雅廣要作無腹國)
聶耳之國在無腸國東使兩文虎為人兩手聶其耳(郭曰/言耳)
(長行則以手攝持之也聶諾夾反手任臣案牛衷埤雅廣/要云聶耳在無腹東其人虎文兩  聶耳而行耳長及頰)
(行則手捧之朱謀㙔異林云聶耳之國耳垂至腰兩手捧/耳而行圖贊曰聶耳之國海渚是縣雕虎斯使竒物畢見)
(形有相須手不離面長源羅氏曰四海之下半體聶耳/即此又大耳國以一耳為席一耳為衾較此更奇也)縣
居海水中(郭曰縣/猶邑也)及水所出入奇物(郭曰言盡/規有之)兩虎在其東
夸父與日逐走入日(郭曰言及日於將入也逐音胄/  任臣案列子夸父不量力欲)
(追日影逐之於隅谷之際林注云夸父龍伯之𩔖鴻/烈解夸父在其北方又曰臣雷公役夸父注云夸父)
(神獸也廣輿記云今涇州有振履堆相傳夸父逐日/振履于此歲華紀麗日𩔖云逐有夸父送有㤗皇呉)
(國倫集北山愚公東海夸父續騷經云攙飛輿以夸/父兮徐吾起而為助冠編云句龍生垂及信信生夸)
(父又蜀觀井碑成湯自上而臨/下夸父處中而見受疑謂此人)渴欲得飲飲於河渭
(任臣案何諷夢渴賦/云辨夸父于渭上)河渭不足北飲大澤(任臣案王/勃九成宮)
(頌前旌逐日夸父斷洪河之流盧/柟蠛蠓集飲夸父於後澨本此)未至道渴而死棄其
杖化為鄧林(郭曰夸父者葢神人之名也其能及日景/而傾河渭豈以走飲哉寄用於走飲耳幾)
(乎不疾而速不行而至者矣此以一體為萬殊存亡代/謝寄鄧林而遯形惡得尋其靈化哉  任臣案淮南子)
(夸父棄其䇿是為鄧林博物志云海水西夸父與日相/逐棄其䇿杖化為鄧林阮籍詠懷詩夏后乗靈輿夸父)
(為鄧林江淹遂古篇夸父鄧林義亦艱兮庾信竹林賦/一傳大夏空成鄧林又羽調曲羣材既聚故能成鄧林)
(詩品云篇章之珠澤文彩之鄧林李邕日賦夸父棄䇿/崩走何益初學記云夸父棄杖魯陽揮戈隋書云鄧林)
(之一枝崑山之片玉後周書云挺棟幹于鄧林駱賓王/露布鄧林萬里交影甘泉之樹楊烱渾天賦夸父棄䇿)
(無以方其駿奔李白大獵賦大章按步以往來夸父振/䇿而奔走文苑英華云卑沃焦於尺土微鄧林以秋毫)
(呉淑日賦棄杖復聞於夸父又杖賦棄鄧林而自茂盧/柟賦慨夸父之鄧林吊燭龍於崑崙皆指此也又㐮州)
(南鳳林山亦名鄧林是古鄧祁侯國荀子云鄧地之山/林是也非此圖贊曰神哉夸父難以理尋傾沙逐日遯)
(形鄧林觸𩔖而化應無常心陶潛讀山海經詩夸父誕/宏志乃與日競走俱至虞淵下似若無勝負神力既殊)
(妙傾河焉足有餘迹/寄鄧林功竟在身後)
博父國在聶耳東其為人大右手操青蛇左手操黄蛇
鄧林在其東二樹木一曰慱父禹所積石之山在其東
河水所入(郭曰河出崑崙而潜行地下至葱嶺復出注/鹽澤從鹽澤復行南出於此山而為中國河)
(遂注海也書曰導河積石言/時有壅塞故導利以通之)
拘纓之國在其東一手把纓(郭曰言其人常以一手持/冠纓也或曰纓宜作癭)
(任臣案淮南子作句嬰民注云讀為九嬰劉氏𩔖山/云跋踵句癭是為海外三十六國句癭即拘纓也)一
曰利纓之國尋木長千里在拘纓南生河上西北(任臣/案尋)
(木即穆天子傳姑繇之木之𩔖也郭璞游仙詩縱酒濛/汜濱結駕尋木末成公綏詩扶桑髙萬仞尋木長千里)
(圖贊曰渺渺尋木生于河邊踈枝千里上于雲天/垂陰四極下葢虞淵又李善文選注引此作樳木)
跂踵國在拘纓東(郭曰跂/音企)其為人大兩足亦大(郭曰其/人行脚)
(跟不着地也孝經鈎命訣曰焦僥跂踵重譯欵塞也踵/任臣案淮南子自東北至西北方有跋踵民注云跂)
(踵不至地以五指行竹書紀年夏帝癸二年跋踵民來/賓吕氏春秋云桀染于羊辛跋踵夷即此國人也李廵)
(爾雅注曰蠻𩔖有八天竺咳首焦僥跋踵穿胷儋耳狗/軹旁春論衡曰周時若穿胷儋耳焦僥跋踵之輩不能)
(三千江淹遂古篇跋踵交脛與羽民兮又墨子禮記疏/吉音餘俱作跛踵圖贊曰厥形雖大斯脚則企跳歩雀)
(踴踵不閎地應徳/而臻欵塞歸義)一曰大踵
歐絲之野在大踵東一女子跪據樹歐絲(郭曰言噉桑/而吐絲葢𧖟)
(𩔖也絲任臣案博物志曰嘔絲之野有女子方跪據樹/而嘔  此海外也太平廣記曰歐絲之野女子據樹歐)
(絲楊愼𥙷注云世傳絲神為女子謂之馬頭娘後漢志/曰宛窳盖此𩔖也圖贊云女子鮫人體近𧖟蚌出珠匪)
(甲吐絲匪蛹化出無方物豈有種梁蕭恪進世祖牋野/𧖟自績何謝歐絲白氏六帖云跪樹歐絲生桑得􁑃呉)
(淑絲賦云或吐之而成錦或歐之而跪樹談薈云織綃/之鮫人泣珠據樹之女子歐絲本此又因祗園女子内)
(五色絲口中則成文錦沈約見/女子亦吐絲織成氷紈與斯𩔖)三桑無枝在歐絲東其
木長百仞無枝(郭曰言皆長百仞也三任臣案淮南子/云和邱在其東北陬  桑無枝在其西)
(呉淑桑賦圓邱傳北/海之名謂三桑也)
范林方三百里在三桑東洲環其下(郭曰洲水中可/居者環繞也)
務隅之山帝顓頊葬于陽(郭曰顓頊號為高陽冢今在/濮陽故帝邱也一曰頓邱縣)
(城門外廣陽里中此任臣案冠編云顓瑣葬廣陽里務/鰅之陽劉㑹孟曰  招魂葬衣冠之所非濮陽帝邱也)
九嬪葬于陰(郭曰/嬪婦)一曰爰有熊羆文虎離朱􁀙乆視肉
(任臣案王氏釋義曰離朱而/下皆異物或以為殉葬之具)
平邱在三桑東爰有遺玉(郭曰遺玉玉石千任臣案遺/玉即瑿玉松枝  年為伏苓)
(又千年為琥珀又千年為瑿字書云瑿遺玉也是其解/也高昌人名為木瑿謂𤣥玉為石瑿梁四公記云交河)
(之間平磧中掘地深一丈下有瑿珀此瑿玉耳徐氏/謇修賦云按予轡于平邱兮弄遺玉于三桑謂此也)青
鳥視肉楊柳甘柤(郭曰其樹枝幹皆赤黄花白葉黒實/呂氏春秋曰其山之東有甘柤焉音)
(如柤棃/之柤)甘華(郭曰亦赤枝幹黄華云任臣案楊愼補/注云甘華即积􁀙一  木蜜俗云蜜𤓰)百
果所生(任臣案淮南子平邱作華邱青鳥作青馬楊/柳作楊桃甘柤作甘樝與經文大同小異)有
兩山夾上谷二大邱居中名曰平邱(任臣案圖贊曰兩/山之間邱號曰平)
(爰有遺玉駿馬維青/視肉甘華竒果所生)
北海内有獸其狀如馬名曰騊駼(郭曰陶塗兩音見爾/雅  任臣案字林云)
(北方良馬也一名野馬王㑹解成王時禺氏來獻騊駼/又伊尹四方令正北以野馬騊駼為獻史記北域奇畜)
(則騊駼邢昺爾雅疏騊駼幽隱之獸有明王在位則至/熊氏瑞應圖云王者徳感則騊駼至孫氏瑞應圖曰有)
(賢王則騊駼來為時辟除灾害劉賡稽瑞録云觸邪獬/豸除害騊駼張説監牧頌舉其神異則騊駼騕䮍乗黄)
(兹白顔氏漢書注云陶塗國出此馬因以為名圖贊曰/騊駼野駿産自北域交頸相摩分背翹陸雖有孫陽終)
(不能服駼宋書作􁀙張萱彚雅曰/駼又獸名狀如黄牛虎丈非此)有獸焉其名曰駮狀
如白馬鋸牙食虎豹(郭曰周書曰義梁兹白若白馬鋸/牙食虎豹按此二説與爾雅同)
(任臣案説苑師曠云駿􁀙食豹豹食駮駮食虎又獸之/食虎豹者復有渠搜□䑕豰靑腰狻猊闕耳虎鷹渠搜)
(即鼩犬一名露/犬豰一名黄腰)有素獸焉狀如馬名曰蛩蛩(郭曰即蛩/蛩鉅虚也)
(一走百里見穆天子傳音邛常任臣案爾雅翼云蟨䑕/前而兎後趨則頓走則顛故  與卭卭距虚比為卭卭)
(距虚齧甘草即有難卭卭距虚負之號比肩獸宛委餘/編云東有魚比目曰鰈南有鳥比翼曰鶼西有獸比肩)
(曰卭卭距虛𤣥覽曰東海之鰈比目而後達北方之㺏/更食更視而後飽西方之蟨得蛩蛩距虛而後行南方)
(之鶼比翼而後舉王㑹篇獨鹿國獻蛩蛩距虛瑞應圖/云比肩獸王者徳及幽𨼆則至劉孝標啓蛩蛩之謀止)
(于善草周周之計利在衘翼圖贊曰蟨與岠虚乍兎乍/䑕長短相濟彼我俱舉有若自然同心共膂相如子虚)
(賦蹵蛩蛩轔距虚張揖注云蛩蛩青獸狀如馬距虚似/蠃而小李善章句云蛩蛩即距虚變丈互言耳是卭卭)
(距虚為/一獸也)有青獸焉狀如虎名曰羅羅(任臣案駢雅曰青/虎謂之羅羅今雲)
(南蠻人呼虎亦為/羅羅見天中記)
北方禺彊人面鳥身珥兩青蛇踐兩青蛇(郭曰字𤣥冥/水神也莊周)
(曰禺彊立于北極一曰禺京一本云北方禺彊黑身手/足乗兩龍  任臣案太公金匱北海神名𤣥冥越絶云)
(𤣥冥治北方白辯佐之五嶽眞形圖云北海神名帳餘/里又名禺彊江淹遂古篇北極禺强為常存兮圖贊曰)
(禺彊水神面色黧黒乗龍踐蛇/凌雲附翼靈一𤣥冥立于北極)
　
　
　
　
　
　
　
　
　
　
　
　山海經廣注卷八
欽定四庫全書
　山海經廣注卷九
　　　　　　　　　　　　　仁和呉任臣注
　　海外東經
海外自東南陬至東北陬者
􁅨邱(郭曰音嗟或作髪賦任臣案續丈獻通考引此/作差邱盧柟滄溟  云偃轡􁅨邱弭節甘淵)爰
有遺玉青馬視肉楊柳甘柤甘華(任臣案亶爰集云/□甘華于􁁊邱)甘
果所生在東海兩山夾邱上有樹木一曰嗟邱一曰百
果所在在堯葬東
大人國在其北為人大坐而削船(任臣案淮南子云自/碣石山過朝鮮貫大)
(人之國注曰朝鮮樂浪縣大人國在其東博物志曰大/人國其人孕三十六年生白頭其兒則長大能乗雲而)
(不能走葢龍𩔖去㑹稽四萬六千里劉㑹孟云穆滿升/巨人之臺古有此國太平廣記曰新羅國東與長人國)
(接身三丈鋸牙鈎爪/不火食或謂即此也)一曰在􁅨邱北(任臣案一本/作􁀙邱北)
奢比(任臣三才圖/㑹作奢北)之尸在其北(郭曰亦神名也輔任臣/案奢比黄帝七  之一)
(冠編云黄帝友奢比友地典路史奢比辯乎東以為土/師是也國名記有奢比國盧柟滄溟賦云獻奢比游無)
(垠/)獸身人面大耳珥兩青蛇(郭曰珥以蛇貫耳也音釣/餌之餌  任臣案釋義曰)
(青蛇以象/木也𩔖也)一曰肝榆之尸在大人北(任臣案釋義曰既/曰奢比又曰肝榆)
(肝亦木屬盧柟放招賦云左/䕃肝榆右傶鄧林謂此也)
君子國在其北衣冠帶劍食獸使二大虎在旁其人好
讓不爭(任臣案淮南子云東方有君子之國注曰東方/木德仁故有君子之國其人衣冠帶劍食獸使)
(二丈虎也天老曰鳳五色備舉出于君子之國京房亦/云鳳皇髙丈二出于東方君子之國博物志云君子國)
(好禮譲不爭士千里民多疾故人不蕃息好譲故為君/子國後漢書列傳東方曰夷天性柔順易以道御至有)
(君子不死之國焉廬陵羅氏曰北方有不釋之氷南方/有不死之草東方有君子之域西方有殘刑之尸圖贊)
(曰東方氣仁國有君子薰華是食/雕虎是使雅好禮譲委蛇論理)有薰(郭曰或作堇作/任臣案一本)
(董/誤)華草朝生夕死(任臣案爾雅椵木槿櫬木槿逸書云/仲夏之月木槿榮詩云顔如蕣華即)
(堇也本草謂之朝開暮落花薰為堇之譌無/疑博物志亦云多薰華之草似猶縁此誤也)一曰在肝
榆之尸北
䖝䖝在其北(郭曰音虹同任臣案古音畧云䖝音臬義/與霓蜺蛪  又案漢天文志抱珥䖝蜺則)
(䖝虹古/字通也)各有兩首(郭曰虹螮蝀也蜺任臣案春秋運斗/樞樞星散為虹  河圖曰鎭星散為)
(虹蜺又吐金化玉所見不一/是䖝䖝亦豐霳列缺𩔖也)一曰在君子國北
朝陽之谷(任臣案江淹賦朝/陽之谷崦嵫之泉)神曰天呉(任臣案天呉水/伯名嵇康琴賦)
(天呉踊躍於重淵木華海賦天呉乍見而髣髴庾闡詩/天呉踊靈壑將駕奔霄冥謝靈運詩川石時安流天呉)
(静不發王勃乾元殿頌序控風伯于詞林詔天呉于筆/海沈雲卿詩䬓䬔榮海若霹靂耿天呉李賀浩歌云帝)
(遣天呉移海水亶爰子云天呉吸重霾鼉鰐來侁侁王/世貞沈慅云天呉紛隮其來下談藪曰李大異常誦杜)
(天呉紫鳳之句顧坐客云呉音華見山海經未知復見/何書王仲行對云後漢書戴就被收獄吏燒鋘斧使就)
(挾之注引何承天纂丈鋘音華又詩不呉不敖/不呉不揚亦皆音華據此則天呉从華音矣)是為水
伯在䖝䖝北兩水間其為獸也八首人面八足八尾皆
青黄(郭曰大荒東經云十尾人任臣案圖贊云耽耽水/伯號曰谷神八頭十尾  面虎身龍據两川威無)
(不震郁離子曰天呉八首八足/而相抑九頭實佐之葢指此也)
青邱國在其北(郭曰其人食五榖衣絲帛風任臣案抱/朴子云黄帝東至青邱過  山見紫府)
(先生授以三皇内文呂覽云禹至鳥谷青邱之鄉王㑹/注青邱海東地名服䖍曰青邱國在海東三百里相如)
(賦云秋田乎青邱彷徨乎海外梁元帝職貢圖序度青/邱而跨丹穴庾信羽調曲青邱還擾圃丹穴更巢梧王)
(勃為趙長史表西窮赤水之源東究青邱之境又乾元/殿頌青邱畫野不踰征賦之鄉顧起元壯遊歌左望青)
(邱渚右眄白雲鄉宋史天文志青/邱七星在軫東南海東之國號也)其狐四足九尾一曰
在朝陽北(郭曰汲郡竹書曰栢杼子征于東海及王壽/得一狐九尾即此𩔖也  任臣案瑞應圖九)
(尾狐六合一同則見文王時東方歸之呂氏春秋云禹/行塗山乃有白狐九尾造於禹塗山人歌曰綏綏白狐)
(九尾龎龎成王時青邱貢九尾狐見逸周書圖贊曰青/邱奇獸九尾之狐有道翔見出則衘書作瑞周文以標)
(靈/符)
帝命豎亥(郭曰豎亥徤行人禹任臣案羅泌作豎􁀙呉/越春秋作孺亥曰  使大章步東西孺亥度)
(南北玉海云章亥所步禹契所書顧起元帝京賦測霄/之圭歩以豎亥王氏釋義曰此所謂帝或當為禹天豈)
(有命豎亥歩地之理又黄帝臣亦名/豎亥路史黄帝使豎亥通道路非此)歩自東極至于西
極五億十選(郭曰選萬也音任臣案楊氏補注/云選與萬古  相通遂借其字)九千八
百歩(任臣案淮南子云禹乃使大章步自東極至於西/極二億三萬三千五百里七十五歩使豎步自北)
(極至於南極二億三萬/三千五百里七十五歩)𥪡亥右手把算左手指青邱北
(任臣案楊愼云右手把算左手指青邱亦言鑄象也盧/柟滄溟賦云便旋豎亥之浦謂此圖贊曰禹命豎亥青)
(邱之北東盡泰遠西窮邠/國歩履宇宙以明靈德)一曰禹令豎亥一曰五億十
萬九千八百歩(郭曰詩含神霧曰天地東西二億三萬/三千里南北二億一千五百里天地相)
(去一億五萬里遠任臣案春秋命厯序曰有神人始立/地形甄度四海  近所至東西九十萬里南北八十一)
(萬里天文録曰天地廣南北二億三萬三千五百里七/十五歩東西短減四歩呂氏春秋云四極之内東西五)
(億有九萬七千里南北亦五億九萬七千里括地象曰/八極之廣東西二億三萬三千里南北二億三萬一千)
(五百里張衡靈憲經云八極之維徑二億三萬二千三/百里南北則短減千里東西則廣増千里言人人殊由)
(鳥迹人迹之曲直不同古/今之里法歩法不一也)
黑齒國在其此(郭曰東夷傳曰倭國東四十餘里有祼/國祼國東南有黒齒國船行一年可至)
(也異物志云西屠染齒亦以放此人至任臣案呂氏春/秋禹東至黒齒之國淮南子自東南  東北有黒齒民)
(又云堯立西教沃民東至黒齒木華海賦云或汎汎悠/悠於黒齒之邦江淹遂古篇其外黒齒次裸民兮後漢)
(書云自侏儒東南至黒齒國三國志云去女王四千餘/里黒齒國復在其東南柳子招海賈文黒齒􁞓齴鱗文)
(肌木史言漢東道黒齒皆此也又屠移在海外以草染/齒亦號黒齒王㑹篇黒齒白鹿白馬伊尹四方令云正)
(西漆齒左思呉都賦儋耳黒齒之長管子雕題黒齒南/土志黒齒蠻在永昌關南以漆漆其齒見人以此為飾)
(寢食則去之百濟西部有黒齒氏/唐黒齒常之其種族也非此國)為人黑食稻啖蛇一
赤一青(郭曰一作/一青蛇)在其旁一曰在𥪡亥北為人黑首食
稻使蛇其一蛇赤下有湯谷(郭曰谷中/水熱也)湯谷上有扶桑
(郭曰扶桑木也竹任臣案兩幹同根相為依倚故名扶/桑猶之扶荔扶  扶筍皆取斯義神異經云東方有樹)
(焉髙八十丈敷張自輔葉長一丈廣六尺名曰扶桑椹/長三尺五寸十洲記曰扶桑在東海之東岸一萬里碧)
(海之中樹長數千丈大二千圍今南中有佛桑亦名扶/桑非此也又案戴埴䑕璞曰離騷云飲馬咸池總轡扶)
(桑東京賦登天光於扶桑謝莊月賦擅扶桑於東沼張/衡思𤣥賦憑雲遐逝夕宿扶桑楊烱渾天賦扶桑臨於)
(大海淮南子曰日出暘谷拂於扶桑注云東方之野山/海經曰暘谷有扶桑十日所浴如此則扶桑在泬寥之)
(表及觀南齊扶桑傳沙門慧深來説云扶桑在大漢東/二萬里土多扶桑木葉似桐初生如筍國人食之實如)
(梨績其皮為布錦及紙其地乃在中國東或謂日出扶/桑以日自東方出耳猶倭自謂日出處天子也山海經)
(多誕不足為據也/其言甚辨附記之)十日所浴(任臣案楚辭十日代出流/金爍石唐董思恭詩滄海)
(十枝暉𤣥圃重輪慶謂此路史餘論云天有十日居於/暘谷次以甲乙迭運中土君有失道則兩日並鬬三日)
(出争以至十日/並出大亂之道)在黑齒北居水中有大木九日居下枝
(任臣案仲長統傳/云九陽代燭即此)一日居上枝(郭曰莊周云昔者十日/並出草木焦枯淮南子)
(亦云堯乃令羿射十日中其九日日中烏盡死離騷所/謂羿焉畢日烏焉落羽者也歸藏鄭母經云昔者羿善)
(射畢十日果畢之汲郡竹書曰胤甲即位居西河有妖/孽十日並出明此自然之異有自來矣傳曰天有十日)
(日之數十此云九日居下枝一日居上枝大荒經又曰/一日方至一日方出明天地雖有十日自使以次第迭)
(出運照而今俱見為天下妖災故羿禀堯之命洞其精/誠仰天控弦而九日潜退也假令器用可以激水烈火)
(精威可以降霜回景然則羿之鑠明離而斃陽烏未足/為難也若搜之常情則無理矣然推之以數則無往不)
(通達觀之客宜領其𤣥致歸之冥㑹則逸義無滯言奇/不廢矣  任臣案羅長源陳一中諸子以十日為扶桑)
(君十子九日為凶號曰九嬰羿所射者謂此十日也今/觀經文所載景純所注似南華鴻寳之言果不誣者理)
(有或然存而不論圖贊曰十日並出草木焦枯羿乃控/弦仰落陽烏可謂洞感天人懸符王充論衡曰日者大)
(火也察火在地一氣也地無十火天安得十日然則所/謂十日者殆更自有他物光質如日之狀居湯谷中水)
(時緣據扶桑禹益見之則紀十日天地之間物氣相𩔖/其實非者多海外西南有珠樹焉察之是珠然非魚中)
(之珠也夫十日之日猶珠樹之珠也珠樹似珠非真珠/十日似日非實日也淮南見山海經則虚言真人燭十)
(日妄紀堯時十日並出且日火也湯谷水也水火相賊/則十日浴於湯谷當滅敗焉火燃木扶桑木也十日處)
(其上宜焦枯焉今浴湯谷而光不滅登扶桑而枝不焦/不枯與今日出同不騐於五行故知十日非真日也)
雨師妾在其北(郭曰兩師謂屏翳也云任臣案兩師遁/甲開山圖作㲾􁁊又  雲師似𧖟兩師)
(似蛹雲笈七籖云雨師名馮修號曰樹徳搜神記曰雨/師畢星也一曰號屏一曰𤣥冥事物别名云雨師名陳)
(華夫列仙傳曰赤松子神農時雨師金樓子云虞吏虎/也雨師龍也雨師葢龍伯癡龍之𩔖楊慎補注曰雨師)
(有妾如姮娥織女宓妃等耳焦贑/易林亦云雨師娶婦要皆寓言也)其為人黑兩手各操
一蛇左耳有青蛇右耳有赤蛇一曰在十日北為人黑
身人面各操一龜
𤣥股之國在其北(郭曰髀以下盡黒故云𤣥任臣案楚/辭黒水𤣥趾周氏注云  股之國是)
(也淮南子海外三十六國有𤣥股民髙誘注曰𤣥股其/股黒兩鳥夾之盧柟滄溟賦畧𤣥股兼離耳延雕題覽)
(黑/齒)其為人衣魚(郭曰以魚/皮為衣)食䳼(郭曰水鳥也音憂䳼任/臣案楊愼補注曰  即)
(鷗衣魚食鷗葢水中國也均/薻云𤣥股之國衣魚食鷗)使兩鳥夾之一曰在雨師
妾北
毛民之國在其北為人身生毛(郭曰今去臨海郡東南/二千里有毛人在大海)
(洲島上為人短小面體盡有毛如猪能穴居無衣服晋/永嘉四年呉郡司鹽都尉戴逢在海邊得一船上有男)
(女四人狀皆如此言語不通送詣丞相府未至道死惟/有一人在上賜之婦生子出入市井漸曉人語自説其)
(所在是毛民也大荒經云毛民食黍者是矣生任臣案/職方外紀南亞墨利加之南為智加人遍體  毛洞冥)
(記云泥離國人長四尺自乳以下有靈毛自蔽又烏蓀/國其人三爪號三爪蠻身生長毛皆毛民𩔖也神異經)
(八荒之中有毛人曰髯麗異苑云呉孫皓時臨海得毛/人淮南子東北方有毛民注云體半生毛若矢鏃羅泌)
(國名記作髦民圖贊曰牢悲海鳥西子駭麋或貴穴倮/或尊裳衣物我相傾孰了是非王充論衡曰海外三十)
(五國有毛民羽民毛羽之民土/形所出非言為道身生毛羽也)一曰在𤣥股北
勞民國在其北其為人黑(郭曰食果草實也有一鳥兩/頭  任臣案淮南子海外三)
(十六國自東南至東北方有勞民注云勞民躁擾不定/圖贊曰陽谷之山國號黑齒雨師之妾以蛇掛耳𤣥人)
(食䳼勞/民黒趾)或曰敎民一曰在毛民北為人面目手足盡黑
東方匈芒鳥身人面乗兩龍(郭曰木神也方面素服墨/子曰昔秦穆公有明徳上)
(帝使勾芒賜之壽十九年傳任臣案月令春月其神勾/芒注云少皞之子重也左  木正曰勾芒劉安云東方)
(之帝大皥其佐勾芒白虎通曰芒之為言萌物始生也/東方義取此司馬大人賦使勾芒其將行兮吾欲往乎)
(南嬉史記正義云勾芒東方青帝之佐也劉㑹孟云東/方青龍也故人乗兩龍然西南之神皆乗兩龍不獨東)
(方也唐閻朝隱詩勾芒人面乗兩龍指此圖贊曰有神/人面身鳥素服銜帝之命錫齡秦穆皇天無親行善有)
(福/)
　　建平元年四月丙戌(任臣案哀帝/乙卯嵗也)待詔太常屬臣
　　望(任臣案太常初名奉常景帝六年改/其屬有六太六令等官望疑是丁望)校治侍中
　　光禄勲臣龔(任臣案侍中加官也光禄勲初為郎/中令武帝太初元年更名龔王龔也)
　　侍中奉車都尉光禄大夫臣秀(任臣案奉車都尉/武帝時置秩比二)
　　(千石光禄大夫初為中大夫/亦太初元年改秀劉歆也)領主省
　
　
　
　
　
　
　
　
　
　
　
　
　
　
　
　山海經廣注卷九
欽定四庫全書
　山海經廣注巻十
　　　　　　　　　　　　　仁和呉任臣注
　　海内南經
海内東南陬以西者(郭曰從南/頭起之也)
甌居海中(郭曰今臨海永寜縣即東甌在岐海中也音/嘔  任臣案劉㑹孟云甌今温州府城北東)
(至磐石村㑹于海洋是曰甌海王應麟王㑹注曰漢以/東甌地立囘浦縣後漢以章安縣之東甌鄉置永寜縣)
(章安即囘浦又楊愼云郭注/岐海海之岐流也猶云禆海)
閩在海中(郭曰閩越即西甌今建安郡是也亦在岐海/中  任臣案羅泌曰郭璞以建安為西甌非)
(是寰宇記鬰林廢黨州經善勞縣乃古西甌居非閩也/今建寜有東甌城相傳呉王濞發兵圍東甌在此然閩)
(中實不得/謂之甌也)其西北有山一曰閩中山在海中(任臣案周/禮職方氏)
(掌八蠻七閩之人民史記索𨼆曰閩東越蛇種也故字/从虫何􁲞逺閩書曰按謂之海中者今閩中地有穿井)
(闢地多得螺蚌殻敗槎知洪荒之世其/山盡在海中後人乃先後塡築之也)
三天子鄣山(郭曰/音章)在閩西海北(郭曰今在新安歙縣東/今謂之三王山浙江出)
(其邊也張氏土地記曰東陽永康縣南四里有石城山/上有小石城云黄帝曽遊此即三天子都也  任臣案)
(今屬徽州績溪黄省曽廬山吟少讀神禹經/昔為天子都以匡廬為天子都黄氏之誤也)一曰在海
中
桂林八樹在番隅東(郭曰八樹而成林言其大也番隅/今番隅縣  任臣案百粤風土記)
(云桂林八樹山海經在番隅東番隅即桂州今粤西地/最宜桂大者十圍終年葱蒨秋風時起四逺聞香至冬)
(枝端結子纍纍如小蓮子中空有漿魏禹卿西事珥曰/海内南經載桂林八樹在番隅東番隅即今桂州則番)
(隅東在何處予讀路史桂國引伊尹四方令盖桂陽也/然則八桂乃桂陽以桂林為八桂者誤兹以二書証之)
(地理則番禺古屬南海今在粤東而二書皆以為桂州/地誠所不解也又臨桂今有桂山三峰鼎峙山多桂樹)
(丹鉛録云桂林之山玉笋瑶􁁊森列無際經之所指必/此然當云在番隅西而云在其東者豈亦有誤文耶髙)
(氏緯畧台州亦有八桂廣志云臨海白石山八桂所植/金鵞所集似非此  番隅水經注後漢書注引此皆作)
(賁禺又海録碎事/引經八樹作八桂)
伯慮國(郭曰/未詳)離耳國(郭曰鎪離其耳分令下垂以為飾/即儋耳也在朱崖海渚中不食五)
(榖但噉蚌及藷藇也儋任臣案林邑記云漢置九郡儋/耳與焉交廣春秋云  耳與交州俱開南裔異物志曰)
(儋耳俱在朱崖分為東藩應劭曰儋耳者種大耳渠率/自謂王者耳尤緩下肩三寸張晏曰儋耳鏤其頰皮上)
(連耳分為數支狀似鷄腸累耳下垂臣讃曰茂林書儋/耳去長安七千三百六十八里又廣東志周武王十有)
(八年儋耳入貢是儋耳之名至周始見其先固為離耳/也伊尹四方令云離耳漆齒劉鳳雜爼曰離耳雕題之)
(俗盧柟賦云兼離耳皆指此也又其/國以黒為美故離騷亦謂之𤣥國)雕題國(郭曰㸃湼/其面畫體)
(為鱗采即鮫人也雕任臣案伊尹四方令曰貫匈雕題/王制曰南方曰蠻  題交趾有不火食者矣楚辭大招)
(雕題黒齒得人肉以祀些梁簡文大法頌題雕臆鏤舌/紫支黄庾子山文雕題鑿齒識海水以來王許敬宗賀)
(慶雲表雕題鏤齒之𩔖氊裘板屋之朋皆謂此或作雕/踶見白虎通馬端臨曰自嶺而南當唐虞三代是百越)
(之地亦謂之南越古謂之雕題王㑹/補注云題額也刻其肌以丹靑湼之)北朐國(郭曰未/詳音劬)皆
在鬱水南鬱水出湘陵南山一曰相慮
梟陽國在北朐之西(任臣案梟或作嘄又作􁀙羽獵賦/云蹈飛豹羂嘄陽續騷經云□􁁜)
(羣逐而索頼兮過􁀙陽以反唇陽亦作羊呉都賦其上/則􁘠子長嘯其下則梟羊麡狼淮南子云山出梟羊水)
(出罔象今交廣謂之狒狒北方謂之吐螻李賀詩􁤮􁤮/題深竹呉正子注即梟羊也又作楊王氏彚苑云狒狒)
(仗梟楊先導此朐西爾/雅疏引經作北煦西)其為人人面長唇黑身有毛反
踵見人笑亦笑左手操管(郭曰周書曰州靡髣髴者人/身反踵自笑笑則上唇掩其)
(面爾雅云髴髴大傳曰周書成王時州靡國獻之海内/經謂之贛巨人今交州南康郡深山中皆有此物也長)
(丈許脚跟反向徤走被髪好笑雌者能作汁灑人即病/土俗呼為山都南康今有贑水以有此人因以名水猶)
(大荒説地有蜮人人因號其山為蜮山亦此𩔖也知任/臣案酉陽雜爼狒狒力負千斤作人言如鳥聲能  生)
(死笑輙上吻揷額血可染緋髪可為髲飲其血可見鬼/宋建武時髙郡城進雌雄二頭圖贊曰狒狒怪獸被髪)
(操竹獲人則笑唇蔽其/目終亦號咷反為我戮)
兕在舜葬東湘水南(任臣案釋義/曰今廣西)其狀如牛蒼黑一角
(任臣案爾雅兕似牛注云一角青色重千斤説文兕如/野牛皮堅厚可制鎧交州記曰兕出九德有角角長三)
(尺餘形如/馬鞭柄)
蒼梧之山(任臣案劉會孟曰蒼梧今屬湖廣/永州府寜逺縣其山九磎相似)帝舜葬于
陽(郭曰即九疑山也禮記亦曰舜葬蒼梧之野也蒼任/臣案傳曰舜葬蒼梧九疑之山拾遺記曰舜葬  梧)
(有鳥如雀來蒼梧之野銜靑砂珠積成壟阜名曰珠邱/寳櫝記云舜葬蒼梧有鳥名馮霄能啣土成墳邱兼能)
(返形變色登木則成禽行地則為獸呂覽云舜葬紀市/不變其肆葢九疑山下亦有紀邑也或云紀在河中府)
(皮氏又王應麟困學紀開曰舜葬蒼梧之野薛氏云孟/子以為卒于鳴條呂氏春秋云舜葬于紀蒼梧山在海)
(州界近莒之紀城鳴條亭在陳留之平邱今考九/域志海州東海縣有蒼梧山始存其説以傳疑云)帝丹
朱葬于陰(郭曰今丹陽復有丹朱冢也竹書亦曰后稷/放帝朱于丹水與此義符丹朱稱帝者猶漢)
(山陽公死加獻帝之謚也乃任臣案九域志鄧今有丹/朱冡郡縣釋名云丹朱陵  在相之永和鎭王在晉山)
(陵考曰丹朱冡在南陽府内鄉縣西北七里一統志亦/云在内鄉縣廢浙川縣西北未知孰是又丹朱稱帝猶)
(象封有鼻而稱鼻天子也上世朴畧不以此稱為嫌故/不帝而帝者如魁臺靑陽乾荒儒帝𤣥囂商均皆帝稱)
(不獨一朱也郭以漢/獻事例之非其倫矣)
汜林方三百里在狌狌東(郭曰或作猩/猩字同耳)狌狌知人名(任/臣)
(案淮南子猩猩知往而不/知來乾鵠知來而不知往)其為獸如豕而人面(郭曰周/書曰鄭)
(郭狌狌者狀如黄狗而人面頭如雄雞食之不眯今交/趾封溪出狌狌土俗人説云狀如豚而後似狗聲如小)
(兒啼也水任臣案獸經云狒狒人面而善笑猩猩人面/而善啼  經注云葉榆有猩猩獸形若黄狗又狀貆􁀙)
(人面頭顔端正善與人言音聲麗妙如婦人好女圖贊/曰狌狌之狀形乍如犬厥性識往為物警辨以酒招灾)
(自治/纓罥)在舜葬西
狌狌西北有犀牛其狀如牛而黑(郭曰犀牛似水牛猪/頭在狌狌知人名之)
(西北庳脚三角謂任臣案犀牛三角一在頂上一在額/上一在鼻上所  食角也劉欣期交州記云犀出九徳)
(毛如豕蹄有甲頭似馬呉錄地理/志云武陵沅陵縣以南皆有犀)
夏后啓之臣曰孟涂是司神于巴人(郭曰聽其獄訟為/之神主  任臣案)
(冠編夏禹二嵗命孟涂為理竹書紀年帝啓八嵗使孟/涂為巴蒞訟路史云孟涂敬職而能理神爰封于丹水)
(經注引此/作血涂)請訟于孟涂之所(郭曰令/㫁之也)其衣有血者乃執
之(郭曰不直者/則血見于衣)是請生(郭曰言好生也訟任臣案圖贊/曰孟涂司巴聽  是非厥理有)
(此血乃見衣所請/靈㫁嗚呼神㣲)居山上在丹山西丹山在丹陽南丹
陽居屬也(郭曰今建平郡丹陽城秭歸縣東七里即孟/涂所居也  任臣案羅苹云丹山之西即孟)
(涂之所理也丹/山乃今巫山)窫窳龍首居弱水中在狌狌知人名之
西其狀如龍首食人(郭曰窫窳本蛇身人面為貳/負臣所殺復化而成此物也)有木
其狀如牛(郭曰河圖玉版説芝草樹生或如/車馬或如龍蛇之狀亦此𩔖也)引之有皮
若纓黄蛇(郭曰言牽之皮剝如/人冠纓及黄蛇狀也)其葉如羅(郭曰如綾羅/也  任臣案)
(羅木名也楊檖/一名羅見爾雅)其實如欒(郭曰欒木名黄木赤枝青葉/生雲雨山或作卵或作麻音)
(鑾子任臣案藻林云欒即木蘭凡冡皆樹之又本草木/欒  形如豌豆堪為數珠則木之名欒者不一也楊慎)
(補注云欒借作丸謂圓如鳥彈也抱朴子曰建木芝生/於都廣其皮如纓其實如鸞是以建木為木芝且謂其)
(實如飛鳥狀數/説未知孰是)其木若蓲(郭曰蓲亦木名未詳也任/臣案字彚音謳刺榆)其
名曰建木(任臣案淮南子云建木在廣都張衡思𤣥賦/躔建木于廣都兮摭若華而躊躇馬融廣成)
(頌珍林嘉樹建木叢生孫綽天台山賦建木滅景於千/尋琪樹璀璨而垂珠江淹遂古篇建木千里烏易論兮)
(庾信趙將軍墓銘波分建木派流𤣥滬敬括建木賦廣/都有建木焉大五千圍生不知始髙八千尺仰不見巔)
在窫窳西弱水上(郭曰建木靑葉紫莖黒花黄實其下/聲無響立無影也  任臣案圖贊曰)
(爰有建木黄實紫柯皮如蛇纓/葉有素羅絶蔭弱水異人則過)
氐人國(郭曰氐音/觸抵之抵)在建木西其為人人面而魚身無足
(郭曰盡胸以上人胸以下魚也鉉任臣案即大荒互人/國也羅泌云互人宜作氐人徐  稽神錄云謝仲玉者)
(見婦人出沒水中腰以下皆魚徂異記曰查道奉使髙/麗見海沙中一婦人肘後有紅鬛問之曰人魚也職方)
(外紀云海中有海女上體為女人下體則魚形又禹治/洪水觀于河見白面長人魚身出曰吾河精也形狀與)
(此/同)
巴蛇食𧰼三歲而出其骨君子服之無心腹之疾(郭曰/今南)
(方蚺蛇吞鹿鹿已爛自絞于樹腹中骨皆穿鱗甲間出/此其𩔖也楚辭曰有蛇吞象厥大何如説者云蛇長千)
(尋象任臣案函史物性志巴蛇長十尋備靑黄赤黒色/食  三歲而出其骨庾仲雍江記曰羿屠巴蛇于洞庭)
(其骨若陵丈心雕龍注巴邱山一名巴蛇冡是其地也/一統志巴蛇冡在岳州府城南長沙風土記云巴蛇吞)
(象空見于圖書鵩鳥似鴞但聞于詞賦左思三都賦屠/巴蛇出象骼虞世南師子賦碎隨兕于斷齶握巴蛇于)
(指掌李白詩脩蛇横洞庭吞象臨江島柳宗元天對云/巴蛇腹象足覿厥大三歲遺骨其脩已號呉淑蛇賦云)
(或乗彼龍星或出夫象骼謂此也圖贊曰象實巨獸有/蛇吞之越出其骨三年為期厥大何如屈生是疑羅良)
(願曰説巴陵者以為巴蛇之死其骨若陵又有象骨山/以為象暴骨之所今倭國有獸如牛名山鼠彼有大蛇)
(亦吞此獸皮堅不可斫葢巴蛇𩔖也聞奇録曰番陽有/書生經出中見氣髙丈餘如煙鄉人言此岡子蛇吞象)
(也遂集衆振譟已而蛇退入谷中經宿鄉人各持缶甕/往見一象尚立而肌骨已化為水咸鍼破取水云過海)
(置此舟中能辟去蛟龍又南裔志蚺蛇贊蚺維大蛇既/洪且長采色駮映其文錦章食灰貪鹿腴成養瘡賓饗)
(嘉食是豆是觴審此則/吞獸者不獨巴蛇也)其為蛇青黄赤黑一曰黑蛇青
首在犀牛西
旄馬其狀如馬四節有毛(郭曰穆天子傳所謂毫馬者/亦有旄牛  任臣案穆天子)
(傳注引經作髭馬事物紺珠云/旄馬足可四節垂毛出南海外)在巴蛇西北髙山南
匈奴(郭曰一/曰獫狁)開題之國(郭曰/音提)列人之國並在西北(郭曰/三國)
(並在旄/馬西北)
　
　山海經廣注卷十
欽定四庫全書
　山海經廣注卷十一
　　　　　　　　　　　　　仁和呉任臣注
　　海内西經
海内西南陬以北者
貳負之臣曰危危與貳負殺窫窳帝乃梏之疏屬之山
(郭曰梏猶繫縳也古沃切㑹任臣案文中子云疏屬之/南汾水之曲即斯山也劉  孟曰疏屬山今陜西延安)
(府綏徳縣左思賦亦猶帝之解懸而與夫桎梏疏屬也/張恊七命云解疏屬之拘王世貞寓言詩貳負殺窫窳)
(帝討覊石室栱拲錮其/形千載鬰如腊謂此)桎其右足(郭曰桎/械也)反縳兩手與
髪(郭曰并髪/合縳之也)繫之山上木在開題西北(郭曰漢宣帝使/人上郡發盤石)
(石室中得一人􁀙裸被髪反縳械一足以問羣臣莫能/知劉子政按此言對之宣帝大驚於是時人争學山海)
(經矣論者多以謂是其尸象非真體也意者以靈怪變/化論難以理測物稟異氣出于不然不可以常運推不)
(可以近數揆矣魏時有人發故周王冡者得殉女子不/死不生數日時有氣數月而能語狀如廿許人送詣京)
(師郭太后愛養之恒在左右十餘年太后崩此女哀思/哭泣一年餘而死即此𩔖也  任臣案圖贊曰漢擊盤)
(石其中則危劉生是識羣臣莫知可謂博物山海乃奇/王充論衡云董仲舒覩重常之鳥劉子政曉貳負之尸)
(李商𨼆啓共工蚩尤之輩與貳負同袍王世貞𩔖雋序/貳負見表于中山三觴流蹟于洛水盧柟放招賦貳負)
(反縳石室圜且又酬德賦緩貳負之虐械啓華表之靈/思又詩貳負縳暝間石室梏兩足指此也又獨異志載)
(劉歆司疏屬之尸須七嵗女子以乳之即變為人帝如/其言遂能應對故慱物䇿云取女乳而疏屬之尸可語)
(辭亦誕矣宛委餘編云劉向識貳負桎梏之尸葢僵尸/數千年不朽者也今鄩溪水側有重人穴穴中有僵尸)
(不知年載又記云人以五月/五日生者尸不腐皆此之𩔖)
大澤方百里羣鳥所生及所解(郭曰百鳥於此生乳解/之毛羽  任臣案竹書)
(紀年王北征流沙積羽千里即此圖贊曰地號積羽/厥方百里羣鳥雲集鼔翅雷起穆王旋軫爰䇿騄耳)在
鴈門北鴈門山鴈出其間在髙柳北(任臣案江淹别賦/遼水無極鴈山參)
(雲呉淑鴈賦入梁州而逾塞過髙柳而知門一統志鴈/門山在代州北三十五里鴈出其門故名一名鴈門塞)
(今有鴈門關/隋有鴈門縣)
髙柳在代北(任臣案水經注髙柳在代中其山重巒叠巘/霞舉雲髙連山𨼆𨼆東出遼塞徐陵勸進元)
(帝表髙栁生風扶桑衘日庾信宿國公碑名雄髙栁又趙/廣碑南臨髙栁楊烱孔子碑映髙栁而對扶桑即斯地也)
后稷之葬山水環之(郭曰在廣/都之野)在氐國西
流黄酆氏之國(任臣案一/本作豐)中方三百里(郭曰言國城内/  任臣案淮南)
(子流黄沃民在其北方三百里羅泌/國名記云流黄辛姓在三巴之東)有塗四方(郭曰塗/道  任)
(臣案圖贊曰城圍三百連河此戎動是/塵昏蒸氣霧重焉得遊之以遨以縱)中有山在后稷
葬西(任臣案劉㑹孟云/太昊初國于此)
流沙出鍾山(任臣案流沙即鳴沙界其地人馬踐之有/聲括地象曰水有懸泉之神山有鳴沙之)
(異王制西不盡流沙禹貢西被于流沙宋玉招魂篇西/方之害流沙千里晉書曰弱水出流沙流沙與水同行)
(也在西海郡北雍大記曰鳴沙山在河州衛城南七里/一名沙角山沙如乾糠天氣清朗時沙鳴聞于城内水)
(經流沙地在張掖居延縣東北五代史云𤓰州南十里/有鳴沙山冬夏殷殷有聲如雷蔡沈書傳曰河州西八)
(十里其沙隨風而行故曰流沙方勻云西安州即唐鹽/州西至流沙六日沙深細沒馬脛無水源即乾沙耳二)
(日至西海沈括記鄜延西北有范河即淖沙也北人謂/之活沙人馬履之外皆動如人行幙上其下足處甚堅)
(若遇其一䧟則人馬駝車應時皆沒或謂此即流沙也/路史亦謂之神沙圖贊曰天限内外分以流沙經帶西)
(極頽塘委蛇注於黑水永溺餘波又嶺海異聞云萬里/長沙在萬里石塘東南即流沙河也疑此為流沙之下)
(流/)西行又南行崑崙之墟西南入海黑水之山(郭曰今/西海居)
(延澤尚書所謂流沙者形如月生五日也/慎云謂形如半月也唐詩江畔洲如月闕)　(任臣案楊/)
東胡在大澤東
夷人在東胡東
貊國在漢水東北地近於燕滅之
孟鳥(郭曰亦/鳥名也)在貊國東北其鳥文赤黄青東鄉(任臣案/釋義云)
(孟鳥上無所因而獨當紀事/之一意其羣聚若犬國與)
海内崑崙之墟在西北(郭曰言海内者明海外復有崑/崙山  任臣案王崇慶云疑其)
(重出恐非/有二崑崙)帝之下都崑崙之墟方八百里髙萬仞(郭曰/皆謂)
(其墟基廣輪之髙庳耳自此以上二千五百餘里上有/醴泉華池去嵩髙五萬里葢天地之中也見禹本紀)
(任臣案卞洲記云崑崙有三角正北曰閬風巔正西曰/𤣥圃臺正東曰崑崙宮神異經曰崑崙有銅柱焉其高)
(入天所謂天柱也圍三千里圓如削江淹遂古/篇云崑崙之墟海此間兮去彼宗周萬二千兮)上有木
禾長五㝷大五圍(郭曰木禾榖𩔖也生黑水之阿可食/見穆天子傳  任臣案淮南子崑崙)
(其髙萬一千里百一十四歩三尺六寸上有木禾其修/五㝷李善云禾木生而王木衰而死故曰木禾抱朴子)
(云崑崙上有木禾髙四丈九尺事物紺珠云木禾二月/生八月熟張衡思𤣥賦發昔夢於木禾兮榖崑崙之髙)
(岡張景陽七命云大梁之黍瓊山之禾注云瓊山禾即/崑崙木禾也亶爰子齊山賦云澹容與以邅㢠廻兮仰木)
(禾焉是㐮栁宗元詩披山窮木禾駕海踰蟠桃圖贊曰/崑崙之陽鴻鷺之阿爰有嘉穀號曰木禾匪植匪萟自)
(然靈播王圻續通考云明始興令甘應隆言其逺祖掘/地得石甕發之有物數百枚長三寸餘上下膚如榖形)
(去膚熟之直是大米後食者皆百二三十嵗嘗讀圖經/稱崑崙有木禾食者得上壽豈其餘粒耶又飛廉草亦)
(名木禾食之身輕延/壽與此同名異實)面有九井以玉為檻(郭曰檻欄南/任臣案淮)
(子崑崙旁有九井玉横維其西/北之隅呂氏春秋云崑崙之井)面有九門門有開明獸
守之百神之所在在八隅之巖(郭曰在巖間也山任臣/案靈寳經曰五  安鎮)
(𤣥嶽髙峙崑崙閬風黄老為治葛洪枕中書云崑崙𤣥/圃金為墉城四方千里城上安金臺五所玉樓十二瓊)
(華之屋紫翠丹房七寳金玉積之連天巨獸萬/㝷靈香億千西王母九光所治羣仙無量也)赤水之
際非仁羿莫能上岡之巖(郭曰言非仁人及有才藝如/羿者不能得登此山之岡嶺)
(巉巖也羿嘗請藥西王母亦言其得道也羿一或作/聖  任臣案路史堯命羿去下地之難號仁羿楊慎)
(補注云古謂有才藝者為/羿非必指有窮之君也)
赤水出東南隅以行其東北西南流注南海厭火東(任/臣)
(案郡縣釋名曰赤水衛城南有/赤水河一名赤虺河源出芒郭)
河水出東北隅以行其北西南又入渤海又出海外即
西而北入禹所導積石山(郭曰禹治水復決疏出之故/云導河積石  任臣案漢書)
(西域傳河有兩源一出葱嶺一出于闐于闐在南山下/其河北流與葱嶺河合東注蒲昌海蒲昌海一名鹽澤)
(即泑澤也又復潛行地下南出積石為中國河蔡沈云/積石在金城郡河關縣又古之言河源者不一元都實)
(以河出火敦腦兒明宗泐親至其地復云出赤㧞必列/山要皆崑崙之異名也爾雅注引經云河出崑崙西北)
(隅/)
洋水(郭曰音翔淮任臣案穆天子傅庚辰濟于洋水即/斯水髙誘  南注云洋水經隴西氐道東至武都)
(為漢/陽)黑水出西北隅以東東行又東北南入海羽民南
弱水青水出西南隅以東又北又西南過畢方鳥東(郭/曰)
(西域傳烏弋國去長安萬五千餘里西行可百餘日至/條枝國臨西海長老傳聞有弱水西王母云東夷傳亦)
(曰長城外數千里亦有弱水皆所未見也淮南子云弱/水出窮石窮石今之西郡那冉盖其派别之源耳  任)
(臣案今溜山四面濱海小溜無慮三千舟/行遇風入溜即溺土人曰此弱水三千也)
崑崙南淵深三百仞(郭曰/靈淵)開明獸身大𩔖虎而九首皆
人面東嚮立崑崙上(郭曰天獸也銘曰開明為獸禀資/乾精瞪視崑崙威振百靈  任臣)
(案駢雅云虎大而長尾曰酋耳長尾而五采曰騶吾九/首而人面曰開明圖贊云開明天獸禀兹乾精虎身人)
(面表此傑形瞪視崑山威懾百靈劉基樂府曰指揮開/明闢帝關又抱朴子稱崑崙有神獸獅子辟邪天鹿焦)
(羊之屬五城十二樓下有青/龍白虎蜲蛇明不獨開明也)
開明西有鳳凰鸞鳥皆戴蛇踐蛇膺有赤蛇
開明北有視肉珠樹(任臣案淮南子増城九重珠樹在/其西列子蓬萊之山珠玕之樹叢)
(生李時珍以為珠樹即琅玕樹也葢古人謂石之美者/多謂之珠廣雅稱琉璃珊瑚皆為珠是已然下文復有)
(琅玕樹不應前後異稱且更叠見所未敢信也又案熊/大古冀越集云嘗見蜑人得珠子樹數擔田藝衡日札)
(亦以嶺南有珠子樹又海外經有三珠樹則珠樹當自/是一種豈即王子年所謂珍林者歟呉淑珠賦云曽城)
(列樹開明廣植梁簡文南郊頌序珠樹素禽越火枝之/地王勃九成宮頌沼分瑶水花跨珠林顧起元壯遊歌)
(金芝何翩翩珠樹何扶疎張仲素晏瑤池賦翩翩三鳥/拂珠樹以相隨楊維禎小游仙詩錦駝鳥鳴珠樹林黄)
(道周詩珊瑚生海中珠樹出危嶺許景樊望仙謡三花/珠樹春雲香本此又王充論衡云珠樹似珠非真珠也)
文玉樹(郭曰五采玉樹色任臣案王嘉拾遺記曰崑崙/山第六層有五  玉樹蔭翳五百里夜至水上)
(其光如燭括地象曰崑崙墟北有玉樹淮南子云有玉/樹在赤水之上抱朴子云崑崙有珠玉樹沙棠琅玕碧)
(瑰之樹玉李玉𤓰玉桃毎風起珠玉之樹枝條花葉互/相扣擊自成五音又揚雄甘泉賦翠玉樹之青葱師古)
(注云玉樹集衆寳為之漢武故事云上起甲帳乙帳前/庭種玉樹三輔黄圖云甘泉宮北有槐樹今謂玉樹紀)
(少瑜詩玉樹起千層曹植詩綠蘿縁玉樹庾闡詩玉樹/標雲翠蔚梁劉七舉亦曰玉樹青葱所説不同未知所)
(指也又黄氣陽精經曰諸天人悉採珠玉之華以拂日/月之光雲笈七籖云眞人星圍七百七十里𤣥冥星圍)
(八百里中有玉樹赤實金翅之所棲復云流/汨之池廣千里中有玉樹其説似近誕也)玕琪樹(郭/曰)
(玗琪赤玉屬也呉天壐元年臨海郡吏伍曜在海水際/得石樹髙二尺餘莖葉紫色詰曲傾靡有光彩即玉樹)
(之𩔖也于其两音文任臣案爾雅東方之美者有醫無/閭之珣玗琪焉説  玗琪石之似玉者穆天子傳云重)
(􁀙氏之所守曰玗琪徼尾駢雅曰長瑻玗琪美玉也神/異經曰瀛洲之山有琪樹瑤草武伯奮詩琪樹年年玉)
(葉新黄姬水職貢圖箴苕華玗琪王氏大和山賦玑瑻/玗琪盧柟賦瑤碧之草玗琪之樹圖贊曰文玉玗琪方)
(以𩔖叢翠葉猗萎丹柯玲瓏玉光争煥彩艷火龍楊慎/補注云玗琪即珊瑚樹未審是非也又孫綽賦琪樹璀)
(璨而垂珠明皇歌云庭前琪樹已堪攀此葢泛指雜樹/也又六朝事迹言寶林寺前有琪樹疑亦同名而異物)
(者/)不死樹(郭曰言長生也西任臣案鴻烈解玉樹璇樹/不死樹在崑崙  洛陽記云明光殿前長生)
(木樹二枝林中記云金華殿後有長生樹世謂之西王/母長生樹皆不死樹也張衡思𤣥賦登䦘風之層城兮)
(搆不死而為牀徐陵天台碑不死之草猶稱南裔長生/之樹尚挺西崑謂此圖贊曰萬物暫見人生如寄不死)
(之樹壽蔽天地請/藥西姥烏得如羿)鳳凰鸞鳥皆戴􁀙(郭曰音/戈盾也)又有離朱
(任臣案一/名離俞)木禾栢樹甘水(郭曰即/醴泉也)聖木(郭曰食之令人/智聖也  任臣)
(案圖贊曰醴泉睿木養靈盡性増氣/之和祛神之㝠何必生知然後為聖)曼兊(郭曰/未詳)一曰挺
木牙交(郭曰淮南作旋/樹旋玉𩔖也)
開明東有巫彭巫抵巫陽巫履巫凡巫相(郭曰皆神醫/也世本曰巫)
(彭作醫楚辭曰帝告巫陽巫任臣案中天佚典巫彭問/沈淵格天之道又云帝偕  彭造濟之陽呂氏春秋許)
(愼説文張季明醫説皆云巫彭初作醫盧柟放招賦云/太卜巫彭路史云黄帝命巫陽主筮蘇軾文公碑謳吟)
(下遣招巫陽王世貞挽歌仰問巫陽師安能為我權又/離閔云招徐吾使獄余兮巫陽据而見逮顧起元賦帝)
(閽狺狺在鬱蕭兮孰召歲崇與巫陽蠛蠓集云緘悲歸/來兮卜巫陽又彚苑巫陽天帝之女也主巫余寅同姓)
(名錄曰海内西經開明東有六巫皆神醫也大荒西經/豐沮玉門有十巫升降靈山中有兩巫彭兩巫抵疑非)
(一人是以叠見/而各處一山)夾窫窳之尸皆操不死之藥以距之(郭/曰)
(為距却死/氣求更生)窫窳者蛇身人面貳負臣所殺也(任臣案圖/贊曰窫窳)
(無罪見害貳負帝命羣巫操/藥夾守遂淪溺淵變為龍首)
服常樹(郭曰服常木未詳東任臣案淮南子/沙棠琅玕在崑崙  服常疑是沙棠)其上有三
頭人伺琅玕樹(郭曰琅玕子似珠爾雅曰西北之美者/有崑崙之琅玕焉莊周曰有人三頭遞)
(卧遞起以伺琅玕與玗琪子謂此人也名任臣案淮南/子云南方有鳥名為闕天為生食闕樹  瓊枝以璆琳)
(琅玕為實天又闕生離珠一人三頭遞卧遞起以伺琅/玕也黄道周表大臣近而小臣親即伺鳳凰琅玕之實)
(稽瑞錄云人伺琅玕闕送洪範本此圖贊曰服常琅玕/崑山奇樹丹實珠離綠葉碧布三頭是伺遞望遞顧拾)
(遺記云崑崙有璆琳琅玕之玉荀子注崑崙山有琅玕/樹琅玕葢石似珠者可為冠冕之飾禹貢雍州厥貢惟)
(璆琳琅玕張衡四愁詩美人贈我金琅玕𫝊𤣥西長安/詩羽爵翠琅玕李白詩鳳凰不啄粟所食在琅玕本草)
(謂之青珠别録謂之/石珠或謂之石闌干)
開明南有樹(任臣案淮南子/綘樹在崑崙南)鳥六首蛟(郭曰蛟似蛇/四脚龍𩔖也)蝮
蛇(任臣案爾雅蝮蛇博三丈首大如擘疏云江淮以南/曰蝮江淮以北曰虺本草序云鱗屬卵生而蝮蛇胎)
(産/)蜼豹鳥秩樹(郭曰木/名未詳)于表池樹木(郭曰言列樹以/表池即華池也)誦
鳥(郭曰鳥名/形未詳也)鶽(郭曰雕也穆天子傳曰爰有白鶽靑雕/音竹筍之筍  任臣案字或去鳥易射)
(隼于/高墉)視肉
　
　山海經廣注卷十一
欽定四庫全書
　山海經廣注巻十二
　　　　　　　　　　　　　仁和呉任臣注
　　海内北經
海内西北陬以東者
蛇巫之山上有人操杯而東向立一曰龜山(郭曰杯或/作棓字同)
(棒任臣案楊氏古韻曰杯棓古字通大杖也音棒打之/  作杯音者非又林茂槐字考云璞注杯或作棓乃木)
(杖上聲也用修以杯作去聲何耶朱晦翁曰山海經諸/篇記異物飛走之𩔖多云東向或作東首皆為一定不)
(易之形疑本依圖畫而為/之非實紀此處有此物也)
西王母梯几而戴勝杖(郭曰梯/謂慿也)其南有三青鳥為西王
母取食(郭曰又有三/足鳥主給使)在崑崙墟北有人曰大行伯把戈
其東有犬封國(郭曰昔盤瓠殺戎王髙辛以美女妻之/不可以訓乃浮之㑹稽東南海中得三)
(百里地封之生男為狗女為美人是為狗封之民也諸/任臣案劉㑹孟云今長沙武陵蠻是瓠犬之後游抃)
(苗考曰麻陽民土著者皆槃瓠種與苖同祖一村/有石名槃瓠石民共祀焉有犵猪其先亦同姓)貳負
之尸在大行伯東
犬封國曰犬戎國(郭曰黄帝之後十明生白犬/二頭自相牝牡遂為此國)狀如犬
(郭曰言狗國也狗任臣案淮南子狗國在其東事物紺/珠云狗國人身  首長毛不衣語若嘷其妻皆人能漢)
(語穴居/食生)有一女子方跪進杯食(郭曰與/狗食也)有文馬縞身朱
鬛(郭曰色白如縞色任臣案李/賀馬詩鬛焦朱  落謂此)目若黄金名曰吉量(郭/曰)
(一作/良)乗之壽千歲(郭曰周書曰犬戎丈馬赤鬛白身目/若黄金名曰吉黄之乗成王時獻之)
(六韜曰丈身朱鬛眼若黄金項若鷄尾名曰雞斯之乗/大傳曰駮身朱鬛雞目山海經亦有吉黄之乗壽千歲)
(者惟名有不同説有小錯其實一物耳今博舉之以廣/異聞也  任臣案公羊註疏文王得白馬朱鬛大貝元)
(龜禮斗威儀云白馬朱鬛瑞於文王王應麟王㑹注云/吉黄之乗周文王時西土獻之書大傳散宜生之犬戎)
(氏取美馬駮身朱鬛雞目者取九六焉瑞應圖云騰黄/神馬一名吉光説文馬赤鬛縞身目若黄金名曰媽字)
(彚作馼淮南子云澤馬曰吉良博物志曰文馬赤鬛身/白名古黄之乗又五音集韻引經云犬封國有文馬縞)
(身朱□名曰古駺藝文𩔖聚引經云犬封之國有文馬/縞身朱􁁊名曰吉彊稱名各别是古本之殊也圖贊曰)
(金精朱鬛龍行駿時拾節鴻鶩/塵不及起是謂吉皇釋聖牖里)
鬼國在貳負之尸北為物人面而一目一曰貳負神在
其東為物人面蛇身(任臣案論衡北方有鬼國𤣥覽云/毗舍那有鳥語鬼形之民楊氏裔)
(乗云鬼國在駮馬國西或曰易稱伐鬼方即此也利瑪/竇輿圖志云鬼國之人噉鹿與蛇耳目鼻與人同惟口)
(在頂上此與經説全異當别為一種耳又劉㑹孟曰羅/施鬼國今貴州然貴竹地屬西南其説未是談薈云鬼)
(國人面蛇身而/一目葢謂此)
蜪犬(郭曰音陶或/作蚼音鈎)如犬青食人從首始(任臣案談薈云/蜪犬如犬􁁊狗)
(如莵盧柟崑崙山人賦誇畢方使先驅兮走蜪犬之狺/狺又放招賦蜪犬狺狺從首是食且本此也王氏釋義)
(曰凡獸相食視朔望為凖朔以後食首望/以後食下體此食人從首其尤異者與)
窮奇狀如虎有翼(郭曰毛如蝟奇任臣案呂氏春秋鴈/門北饕餮窮  之地太平御覽北方)
(有獸狀如虎有翼名窮奇即此又窮奇渾敦檮杌饕餮/是為四凶取此義也盧柟滄溟賦邀余於泰皇之坂以)
(觀乎窮/奇之民)食人從首始所食被髮在蜪犬北一曰從足
帝堯臺帝嚳臺帝丹朱臺帝舜臺各二臺臺四方在崑
崙東北(郭曰此葢天子廵狩所經過夷狄慕聖人恩徳/輒其為築立臺觀以標顯其遺跡也一本云所)
(殺相栁地腥臊不可種五榖以為衆帝之臺陽任臣案/九域志翼之唐陽有堯臺郡國志云信都堂  古臺二)
(並號堯臺城塚記云堯臺二所羅泌餘論曰海内北經/有帝堯臺帝嚳臺帝舜臺之𩔖非一夫帝王之冢曰陵)
(亦謂之臺傳言禹殺相柳其血腥不可以植乃以為衆/帝之臺故帝嚳曰頓邱臺堯丹冢曰靈臺鄴有魏文武)
(甄后三陵臺張賓進所謂三臺險固者也顧起元説畧/曰古聖久於其位赴格之日殊方異域無不為位而墳)
(土以致其哀敬顓嚳堯湯之陵臺皆傳/數出漢逺郡國皆起國廟亦若是也)
大蠭其狀如螽朱蛾其狀如蛾(郭曰蛾蚍蜉也楚辭曰/𤣥蜂如壺赤蛾如象謂)
(此也蜂任臣案爾雅土蜂即馬蜂也荆楚間呼為蟺方/言曰  大有蜜謂之壺蜂嶺表錄異曰唐劉恂見大蜂)
(結房山林間大如巨鐘彭儼五侯鯖云大蜂出崑崙長/一丈其毒殺象杜陽雜編曰唐德宗時呉明國貢碧蜜)
(蜂聲如鸞鳳大者重十餘斤蜜色翠碧亦斯𩔖也蛾蟻/通五行記後魏時兖州有赤蟻與黒蟻鬬長六七歩廣)
(四寸𤣥覽云潮州有盈尺之蟻則離騷所謂如象非寓/言矣呉淑蟻賦云處欄錡之石出崑崙之墟本此圖贊)
(曰蛇巫之山有人操杯鬼神蜪犬/主為妖灾大蜂朱蛾羣帝之臺)
蟜其為人虎文脛有䏿(郭曰言脚有/膞腸也音橋)在窮奇東一曰狀
如人崑崙虚北所有(郭曰此同/上物事也)
闒非人面而獸身靑色(郭曰音榻鬼任臣案伊尹四方/令云正西  親枳已闒耳闒非)
(疑即/闒耳)
據比(郭曰一/云掾比)之尸其為人折頸被髮無一手(任臣案盧/􁀙賦劈巷)
(溏而㨹據比又云問據比之尸指此/也談薈云據比之尸其人無一手)
環狗其為人獸首人身一曰蝟狀如狗黄色(任臣案五/代史云牛)
(蹄國之北有狗國人身狗首長毛不衣手摶猛獸語為/犬嘷意即此也盧柟泰宇賦云檻黄狗而踐□圍又伊)
(尹四方令曰南有崑崙狗國易林云穿胷/狗邦僵離旁春計其道里似别為一種)
祙其為物人身黑首從目(郭曰祙即魅也生任臣案從/縱通言其目縱  也古人亦)
(有縱目者蜀侯𧖟叢其目縱死作石棺/石椁俗以為縱目人冢見華陽國志)
戎其為人人首三角(任臣案圖贊曰人面獸身是謂闒/非被髮折頸據比之尸戎三其角)
(祙𥪡/其眉)
林氏國(任臣案雜錄碧芬出林氏國乃騶虞與豹交而/生大如犬毛可為裘即此國也又汲冡書林氏)
(上衡氏爭權林氏再戰勿勝上衡氏偽義勿克俱身死/國亡亦斯國也國名記云林氏國出騶虞與葛䑕近)
有珍獸大若虎五彩畢具尾長于身名曰騶吾(任臣案/字學指)
(南引經作騮吾賈氏/周禮疏引經作鄒吾)乗之日行千里(郭曰紂囚文王閎/夭之徒詣林氏國)
(求得此獸獻之紂大悦乃釋之周書曰夾林酋耳若虎/尾參於身食虎豹大傳謂之侄獸吾亦作虞也  任臣)
(案陸佃埤雅云騶虞尾參于身白虎黒文西方之獸也/王者有至信之德則應不踐生草食自然之肉中興徵)
(祥説曰天下太平則騶虞見毛萇詩傳云騶虞白虎黒/文不食生物孫柔之瑞應圖云王者不暴及行葦則見)
(括地象曰令訾野中有玉虎晨鳴雷聲聖人感應之期/司馬相如賦囿騶虞之珍羣又曰般般之獸樂我君囿)
(白質黒章其儀可喜曹丕典引云擾緇文皓質于郊獸/經云騶虞義獸説文系傳曰騶虞林氏圖之珍獸也張)
(衡東京賦圉林氏之騶虞徐氏謇修賦云駕林氏之騶/吾謂此也圖贊曰怪獸五彩尾參于身矯足千里儵忽)
(若神是謂騶虞詩歎其仁劉會孟曰五色爛然為婆羅/花五色畢具為騶虞獸皆禀五行之精者唐太和元年)
(有白虎入重峰觀即騶虞也又永樂二年周王畋鈎州/獲騶虞宣德四年滁州來安石固山獲二騶虞獻之朝)
(羣臣皆賦咏之夏原吉賦序云猊目虎身白質/黑章修尾逾目不食生不踐草與埤雅所載同)崑崙虛
南所有汜林方三百里(任臣案事物紺珠曰西北海盧/林浮生廣三百里隨波上下)
(柟賦云蹇將遊/乎  林指此)
從極之淵(任臣案路史注作縱/極水經注作中極)深三百仞維氷夷恒都
焉(郭曰氷夷馮夷也淮南云馮夷得道以潛大川即河/伯也穆天子傳所謂河伯無夷者竹書作馮夷字或)
(作氷也修任臣案太公金匱河伯名馮循太公伏陰謀/云名馮  又河圖曰姓呂名夷鴻烈解云一名馮遲名)
(號不同彼此各異聖賢記曰馮夷服八石得/水仙江淹賦云氷夷倚浪以傲睨即此也)氷夷人面
乗兩龍(郭曰畫四面各乗靈車駕二龍烈任臣案括地/圖曰馮夷恒乗雲車駕二龍鴻  解云馮夷大)
(丙之御也乗雲車入雲蜺酉陽雜爼云氷夷人面魚身/圖贊曰稟華之精練食八石乗龍𨼆淪往來海若是謂)
(水仙號曰河伯又曰水土氷鱗潛映洞川/赤松是服靈蛻乗煙吐納六極升降九天)一曰忠極之
淵陽汙之山河出其中(郭曰皆河之枝源所出之處也/  任臣案陽汙即陽紆水經注)
(河水又出于陽紆凌門之山而注于馮逸之山穆天子/傳天子西征至陽紆之山河伯馮夷之所都居是惟河)
(宗氏淮南曰禹治洪水具禱陽紆葢于此也括地象云/河又出于陽䊸陵門之山路史禹紀身解陓之河注云)
(陽紆/也)
王子夜之尸兩首兩股胸首齒皆斷異處(郭曰此盖形/解而神連貎)
(乖而氣合合不為宻離不為疎手任臣案西京雜記因/墀國有解形之民頭飛南海左  飛東海右手飛西澤)
(至暮頭還肩又占城國有飛頭婦韓翕國有飛骸獸亦/然圖贊曰子夜之尸體分成七離不為疎合不為宻茍)
(以神御形/歸於一)
舜妻登比氏生宵明燭光(郭曰即二女字也以能光照/因名云  任臣案漂粟手牘)
(曰娥皇夜寢夢㫒于天無日而明光芒射目覺乃燭也/于是孌生二女名曰宵明燭光以二女為娥皇所出疑)
(非是初學記云舜妹有敤手舜女/有宵明燭光並未有封邑之號)處河大澤(郭曰澤河/邊溢漫處)
二女之靈能照此所方百里(郭曰言二女神光所燭及/者方百里  任臣案淮南)
(子宵明燭光在河洲所照方千里路史云舜次妃癸比/氏生二女曰宵明曰燭光處河大澤靈照百里是為湘)
(之神顧起元説畧曰大澤者洞庭之謂而光照者威靈/之所暨也迄今湘神所寳靈正百里然則湘祠為虞帝)
(之二女復何疑耶圖贊曰水有佳人宵明燭光流燿河/湄禀此奇祥維舜二女别處一方江淹遂古篇帝之二)
(女游湘沅兮宵明燭光何焜煌兮又清思詩帝女在河/洲晦映西海側又效阮體詩宵明輝西極女圭映東海)
(謝靈運緩歌蛾皇發湘浦宵明出河洲温子昇常山公/主碑令淑之至比光明於宵燭蘇頲涼國公主碑我則)
(有祥宵明燭光張説鄎國公主碑/舜有宵燭動百里之光耀本此也)一名登北氏(任臣案/登北書)
(多作癸北姓纂又作癸比舜之第三妃也冠編云禹封/癸比氏之出于巴陵蛙螢子又云癸比氏從子封巴陵)
(生二女是謂湘神楚辭所稱湘夫人者指宵明燭光也/説畧曰湘陰黄陵為癸比之墓而臨桂縣城北十餘里)
(有雙女冢特舜女也程良/孺云舜三妃亦名少匽)
蓋國在鉅燕南倭北倭屬燕(郭曰倭國在帶方東大海/内以女為主其俗露紒衣)
(服無針功以丹朱塗身不妒忌一男子數十婦也蓋任/臣案鄭樵都邑畧東沃沮在蓋馬大山之東注云  馬)
(縣名疑即蓋國又路史云登北國在鉅/燕之南倭之北屬燕似二國同一地也)
朝鮮在列陽東海北山南列陽屬燕(郭曰朝鮮今樂浪/縣箕子所封也列)
(亦水名也今在帶方帶方有列口縣也任臣案名山藏/曰朝鮮近日本日之所出朝景鮮明  世法錄云朝鮮)
(直遼東南以日東出鮮潤故名陳士元譯語音義曰國/有汕水汕鮮同音因名朝鮮黄洪憲輶軒錄云堯戊辰)
(歲有神降太伯山檀木下朝鮮人君之謂之檀君此朝/鮮立國之始鄭樵通志畧曰朝鮮都王險漢樂浪郡茅)
(氏象胥録曰檀君箕子並都王壌史稱衛滿都王險王/險亦平壌也劉㑹孟云朝鮮地分八道又名三韓楊一)
(葵裔乗云朝鮮至今凡三四易姓圖贊曰/箕子避商自竄朝鮮善者所在豈有𨼆顯)
列姑射在海河洲中(郭曰山名也山有神人河洲在海/中河水所經者莊子所謂藐姑射)
(之山也在任臣案東山經有北姑射南姑射/二山皆  中國此則藐姑射葢逺在海中者)
姑射國在海中屬列姑射西南山環之大蟹在海中(郭/曰)
(葢千里之蟹也云任臣案王㑹篇海陽大蟹注海水之/陽一蟹盈車此  千里則更異已嶺南異志云昔有海)
(商海中行遇沙渚林木茂甚乃維舟登岸㸑于水傍半/炊而林沒詳視之大蟹也𤣥中記云北海之蟹舉一螯)
(能加於山身故在/水中亦此𩔖也)
陵魚人面手足魚身在海中(任臣案屈子天問云鯪魚/何所柳宗元天對云鯪魚)
(人面邇列姑射嶺海異聞曰人魚長四尺許體髪牝牡/人也惟背有短鬛微紅注云西海陵魚即此又呂氏春)
(秋大解陵魚大人之居多無君亦謂斯也圖贊曰姑射/之山實栖神人大蟹千里亦有陵鱗曠哉溟海含怪藏)
(珍鄧元錫物性志近列姑射山有鮻魚人面人手魚身/見則風濤起柳子招海賈文註曰山海經鯪魚有刺如)
(三角皆與經/文異似誤)
大鯾居海中(郭曰鯾即魴也音鯾鯿任臣案爾雅魴/魾注云東江呼魴為  一名魾音魮)
明組邑居海中(郭曰音祖似任臣案楊氏補注云爾雅/綸似綸組  組東海有之注海苕之𩔖)
(即此也邑猶言聚也葢綸為青苔紫菜之屬組乃海中/昆布陳藏器云昆布葉如手大似薄葦紫赤色李時珍)
(曰昆布生登萊者槎如䋲索之狀出閩浙者大葉似菜/又呉普本草云綸布一名昆布是更以昆布為綸也所)
(説不同如此孫綽望海賦華組/依波而錦披翠綸扇風而繡舉)
蓬萊山在海中(郭曰上有仙人宮室皆以金玉為之鳥/獸盡白望之如雲在渤海中也  任臣)
(案列子渤海之東其中有山一曰岱輿二曰員嶠三曰/方壺四曰瀛洲五曰蓬萊𤣥中記云東南之大者有巨)
(鼇以背負蓬萊山十洲記云蓬萊山週迴五千里外别/負海之溟海無風而洪波百丈有九氣丈人九天眞君)
(宮則蓬萊固在海之中也又云蓬邱即蓬萊山拾遺記/曰亦名防邱亦名雲來高二萬里廣七萬里王氏釋義)
(曰今登州海中有大小竹山及田横諸島且其屬邑曰/蓬萊即此也圖贊曰蓬萊之山玉碧􁅥林金臺雲館皓)
(哉獸禽實維靈/府玉主甘心)
大人之市在海中(任臣案楊愼補注云今登州海市也/登州四面皆海春夏時遙見水面有)
(城郭市肆人馬往來若/交易狀土人謂之海市)
　
　
　
　山海經廣注卷十二
欽定四庫全書
　山海經廣注卷十三
　　　　　　　　　　　　　仁和吴任臣注
　　海内東經
海内東北􁑈以南者
鉅燕在東北􁑈
國在流沙中者埻端(郭曰/音敦)璽㬇(郭曰音喚或作繭㬉産/任臣案抱朴子有璽)
(之國疑即此也又/字義總畧作璽映)在崑崙墟東南一曰海内之郡不為
郡縣在流沙中(任臣案王氏釋義曰不為/郡縣猶今所謂無為州)
國在流沙外者大夏(郭曰大夏國城方二三百里分為/數十國地和温宜五榖  任臣案)
(伊尹四方令曰正北大夏淮南子云空同大夏管子云/桓公西伐大夏涉流沙王㑹篇大夏兹白牛注西北國)
(也史記大夏在大/宛西南二千餘里)豎沙居繇(郭曰音遥有任臣案魏畧/云流沙西  大夏國豎沙)
(國屬/繇國)月支之國(郭曰月支國多好馬美果有大尾羊如/驢尾即羬羊也小月支天竺國皆附庸)
(云月任臣案支亦作氏闞駰十三州志西平張掖之間/大  氏之别小月氏之國内典云薄佉羅即月支也鄭)
(曉吾學編云赤斤蒙古古月氏地圖賛曰豎沙居繇埻/端璽㬇沙漠之鄉絶地之館或覊于秦或賓于漢劉㑹)
(孟云此博望所通/所謂城郭諸國)
西胡白玉山在大夏東(任臣案赤水西亦/有白玉山非此)蒼梧在白玉
山西南皆在流沙西崑崙墟東南崑崙山在西胡西皆
在西北(郭曰地里志崑崙山在臨羌西又有西王母祠/也  任臣案王崇慶曰崑崙墟以其餘地而言)
(崑崙山方指/本山而言)
雷澤中有雷神龍身而人頭鼔其腹在吴西(郭曰今城/陽有堯冢)
(靈臺雷澤在北也河圖曰大迹在雷澤華胥履之而生/伏羲  任臣案雷澤在濟陽城陽縣西北禹貢作雷夏)
(周禮作廬維鄭𤣥作雷雍昔舜漁于雷澤即此地金氏/曰今濮州雷澤縣西北雷夏陂東西二十里南北十五)
(里盖古雷澤也淮南子云雷澤有神龍身人頭鼓其腹/而熈奚囊橘柚云軒轅遊于隂浦有物焉龍身而人頭)
(鼔腹而遨逰問于常伯常伯曰此雷神也有道則見又/李肇國史補云雷秋日伏蟄狀如彘月令廣義云雷公)
(形猪首手足各兩指執一赤蛇嚙之且雷書載雷碪/雷環雷楔諸物甚詳据此則雷神果有形之物矣)
都州在海中一曰郁州(郭曰今在東海朐縣界世傳此/山自蒼梧従南徙来上皆有南)
(方物也郁音鬱釡任臣案郡縣釋名曰郁州即臨朐之/朐山也一名覆  山後漢志東海郡有朐縣注實齊之)
(駢邑随之逢山又案一統志云朐山東北海中有大洲/謂之鬱洲又名郁州一名郁鬱山一名蒼梧山或言昔)
(従蒼梧飛来然則郁州近朐山東北非即朐山也圖賛/曰南極之山越處東海不行而至不動而改維神所運)
(物無/常在)
琅琊臺(任臣案一/本作瑘)在渤海間瑯琊之東(郭曰今瑯琊在/海邉有山嶕嶢)
(特起狀如髙䑓此即瑯琊䑓也瑯琊者越王勾踐入覇/中國之所都  任臣案括地志宻州諸城縣東南有瑯)
(邪䑓越王勾踐觀䑓也越絶曰勾踐徙琅邪起觀䑓䑓/周七里以望東海水經注琅邪䑓在城東南十里郡國)
(十道記云瑯琊䑓上有始皇碑碑上有六百字可識又/云䑓上有神泉人或汲之立竭齊乗曰秦始皇廿八年)
(南登琅邪大樂之留三月徙黔首三萬户于䑓下漢于/此置琅邪縣武帝亦嘗登焉今山下井邑遺迹猶存登)
(山石道如故土人名曰御路謝/眺詩東限瑯琊䑓西距孟諸陸)其北有山一曰在海間
韓鴈在海中都州南(任臣案釋義曰/疑即今之遼東)
始鳩在海中轅厲南(郭曰國名或曰鳥名也書任臣案/釋義曰據文㑹理上通  列國豈)
(至此獨以一鳥恭乎以國為近是圗賛曰韓鴈始鳩/在海之州雷澤之神鼓腹優游瑯琊嶕嶢邈若雲樓)
㑹稽山在大楚南岷三江首
大江出汶山(郭曰今江出汶山郡升遷縣岷山東南經/蜀郡犍為至江陽東北經巴東建平宜都)
(南郡江夏弋陽安豐至廬江南界東北經淮南下邳至/廣陵郡入海  任臣案明末時江隂人徐𢎞祖出關至)
(崑崙山歸作􁒻江紀源一書言禹貢岷山導江特汎濫/中國之始按其發源河自崑崙之北江亦自崑崙之南)
(其龍脉與金沙江相並南下環滇池以達五嶺江/之所以大于河也其説亦足𥙷前人之未及矣)北江
出曼山南江出髙山髙山在城都西入海在長州南
浙江出三天子都在其東(郭曰按地理志浙江出新安/縣縣南蠻中東入海今錢塘)
(浙江是黟即歙也浙音折三任臣案浙江之名前此未/有實始于山海經浙江出  天子都水經漸江出三天)
(子都漸江即浙江也吴越春秋越王至浙江之上望見/大越山川重秀天地再清史記云水至㑹稽山隂為浙)
(江又云秦始皇至越唐臨浙江盧肇曰浙者折也盖取/其潮出海屈折而倒流也一名羅刹江亦名浙河莊子)
(所謂浙河之水有吞天沃日之勢謝康樂云浙河之外/棲遲山澤是也郭子章郡縣釋名云又名曲江七發曰)
(將以八月之望觀濤于廣陵之曲江曲廼折之謂也然/南齊書言南兖州刺史毎以秋月出海陵觀濤則曲江)
(自在廣陵非浙江明矣又一統志引經云三天子山在/率東率山今在休寕縣俗名張公山何喬逺輿地記云)
(休寕縣山曰率山水曰率水山海經浙江/出三都山在率東盖此山也今本無此文)在閩西北入
海餘暨南(郭曰餘暨縣属㑹稽今為永/興縣  任臣案今之蕭山)
廬江出三天子都入江彭澤西(郭曰彭澤今彭蠡也在/㝷陽彭澤縣  任臣案)
(水經廬江水出三天子都/北過彭澤縣西北入于海)一曰天子鄣(任臣案汪循率/山記曰或以績)
(之大鄣山為山海經所稱三天子都非也水經漸江出/三天子都在率東廬江出三天子都入彭蠡今維率山)
(之水山隂山陽一東一西而流入于江者與古脗合嘗/遊率山見巨石上鐫三天子都字筆畫摹索可騐其處)
(有仙人跨澗石清風嶺獨枕山近三天子石有圎土岡/東西有擂鼓尖振衣岡中擁小石岡竊謂兩巨中小以)
(小為尊此即三天子都也又錢氏黄山記載新安吴時/憲曰黄山有最髙峯曰三天子都東西南北皆有鄣婺)
(有三天子鄣南都也匡廬亦稱天子鄣西鄣也績溪有/大鄣東北鄣也天都為天子都率山匡廬大鄣為天子)
(都之鄣其説/似為允云)
淮水出餘山餘山在朝陽東義鄉西入海淮浦北(郭曰/今淮)
(水出義陽平氏縣桐栢山山東北經汝南汝隂淮南譙/國下邳至廣陵縣入海朝陽縣今属新野  任臣案水)
(經淮水出南陽平氏縣胎簮山東北過桐栢/山禹獲水怪無支祈在此地見古岳瀆經)
湘水出舜葬東南􁑈西環之(郭曰環繞也今湘水出零/陵營道縣陽湖山入江)
(任臣案水經湘水出零陵始安縣陽海山注云即陽朔/山也尚書日記云湘江出靜江府興安縣陽山東北名)
(鏵觜東北至/潭州入洞庭)入洞庭下(郭曰洞庭地穴也在長沙巴陵/今吴縣南太湖中有包山下有)
(洞庭穴道潜行水底云無所不通號為地脉脉任臣案/劉㑹孟曰南潯之國有洞穴隂源其下通地  同此唐)
(張説洞庭詩地穴穿東武江流下西蜀梁四公記曰洞/庭穴有四支一通洞庭湖西岸一通蜀道青衣浦北岸)
(一通羅浮兩山間大谿一通枯桑島東􁁜述異記云洞/庭山有穴五門東通林屋西達峩眉南接羅浮北連岱)
(嶽楊慎補注曰河圖綘象注云太湖洞庭山林屋洞天/即禹蔵真文之所一名包山吴王闔閭命龍威丈人入)
(包山得書一卷凢一百七十四字湘/水所入盖楚洞庭也或云與包山通)一曰東南西澤
漢水出鮒魚之山(郭曰書曰嶓冢導漾東流為漢按水/經漢水出武都沮縣東狼谷經漢中)
(魏興至南鄉東經襄陽至江夏安陸縣入江别為沔水/又為滄浪之水  任臣案劉㑹孟云今嘉定州犍為縣)
(漢成帝得石磬十六/枚于水濵乃此也)帝顓頊葬于陽九嬪葬于隂(任臣/案一)
(統志鮒鰅山在開州舊頓丘縣西北二十里顓頊葬其/陽一名廣陽山今滑縣有顓頊陵是其地也郡國志云)
(顓頊所葬俗名青冢山皇覽冢墓記云在濮陽縣頓邱/門外廣陽里中崔鴻前趙録曰顓頊葬廣陽下不及洤)
(十道志云鮒鰅即廣陽山之别名也計其道里與漢水/絶不相蒙當在傳疑又寰宇記顓頊廟臨河東九里九)
(域志順安髙陽縣有顓頊陵顔真卿吴地記云烏程有/顓頊陵是顔之誤也鮒魚或作鮒隅謝眺宋后哀冊文)
(陋蒼梧之不従兮遵鮒隅以/同壤又路史作務隅之陽)四蛇衞之(郭曰言有四蛇/衞守山下  任)
(臣案羅苹曰上郡石穿貳負乃見漢陽索出支祈始聞/四蛇衞之何足深怪昔漢下姬與臨江王之葬皆有燕)
(數千銜土投壙/中亦此𩔖也)
濛水出漢陽西入江聶陽西(郭曰漢陽縣属朱提即任/臣案峩眉山有濛水  大)
(渡水也水發濛漢東南流與涐/水合聶陽水經注引此作灄陽)
温水出崆峒山在臨汾南入河華陽北(郭曰今温水在/京兆隂盤縣水)
(常温也臨汾縣属平陽之任臣案一統志温水谷在寶/雞縣東南四十里渭水  南郭氏所指者此也與經似)
(不相應又牂柯亦有温/水岷山亦有温水非此)
潁水出少室少室山在雍氏南入淮西鄢北(郭曰今潁/水出河南)
(陽城縣乾山東南經潁水汝隂至淮南下蔡入淮鄢今/鄢陵縣属潁川  任臣案一統志潁水源出河南府登)
(封縣潁谷地里志云出陽乾山東經鄭州至襄城縣為/渚河又東經臨潁縣西合沙河入淮臨潁志云潁水俗)
(名褚河宋史河梁志亦随俗/目為褚河而潁水之名遂湮)一曰緱氏(郭曰縣属河南/音鈎  任臣案)
(劉㑹孟云今河南登封/縣禹避陽城即此也)
汝水出天息山在梁勉鄉西南入淮極西北(郭曰今汝/水出南陽)
(魯陽縣大盂山東北至河南梁縣東南經襄城潁川汝/南至汝隂褒信縣入淮淮極地名  任臣案劉㑹孟云)
(今出河南汝寕府由上蔡西平汝陽入淮𤣥覽云汝出/燕泉是謂八流之一水經注云地理志言出髙陵山即)
(猛山也亦言出南陽魯陽縣之大盂山又言出𢎞農/盧氏縣還歸山博物志曰汝出燕泉山皆異名也)一
曰淮在期思北(郭曰期思/縣属弋陽)
涇水出長城北山山在郁郅長垣北(郭曰皆縣名/也郅音桎)北入
渭戱北(郭曰今涇水出安定朝那縣西笄頭山東南經/新平扶風至京兆髙陵縣入渭戲地名今新豐)
(縣也陜任臣案劉㑹孟云涇/水今  西西安府涇陽縣)
渭水出鳥䑕同穴山東注河入華隂北(郭曰鳥䑕同穴/山今在隴西首)
(陽縣渭水出其東經南安天水畧陽/扶風始平京兆𢎞農華隂縣入河)
白水出蜀而東南注江(郭曰色微白濁今在梓橦白水/縣源従臨洮之西西傾山来經)
(沓中東流通隂平至漢夀縣入潛江任臣案叚國沙州/記洮水與墊江水俱出嵹䑓山墊  水即白水嵹䑓則)
(西傾之異名也楊慎云即/水經所謂天池白水者是)入江州城下(郭曰江州/縣屬巴郡)
沅水出𧰼郡鐔城西(郭曰象郡今日南也鐔城縣今属/武陵音㝷  任臣案尚書日記楚)
(中九江五曰沅江出沅州西蠻界中至辰州與酉江合/又初出為旁溝水至鐔城為沅水楚辭云沅有芷兮澧)
(有蘭指此水也又秦置郡縣始有日/南象郡之名此故後人増益無疑)入東注江入下雋
西(郭曰下雋縣今属/長沙音昨兖反)合洞庭中(郭曰水經曰沅水牂牁/且蘭縣又東北至鐔城)
(縣為沅水又東過臨沅縣/南又東至長沙下雋縣)
贑水出聶都東山(郭曰今贑水出南康南野縣西北音/感  任臣案郭紹孔正誤曰灨轉音)
(感水名出豫章以章水貢水合而名贑水也説文从目/贛省聲豫章人稱紺盖一字二音耳一統志曰贑水在)
(吉安府東章貢二水至贑縣北合為贑江下流一百/里凡二十四灘廣輿記聶都山在南安府崇義縣)東
北注江入彭澤西泗水出吴東北而南西南過湖陵西
而東南注東海入淮陰北(郭曰今泗水出魯國下縣西/南至髙平胡陸縣東南經沛)
(國彭城下邳至臨淮下相縣入淮氏任臣案水經注云/水出卞縣故城東南桃墟西北金  曰泗水縣桃墟西)
(北陪尾山泗水所出又贑水泗水/絶不相蒙古本連文疑有錯簡)
鬱水出𧰼郡而西南注南海入須陵東南(任臣案一統/志鬱江在海)
(州城南源出交阯界經邕州至此合黔江又應劭云鬱/水出廣信東入海酈氏云言始則可終則非矣不足据)
(也/)
肄水出臨晉西南(郭曰音如/肄習之肄)而東南注海入番禺西(郭/曰)
(番禺属南海越之城下也西任臣案即溱水也水經溱/水出桂陽臨武縣南繞城  北屈東流或作肆水酈氏)
(引經曰肆水出臨武西/南注于海入番禺西)
潢水出桂陽西北山東南注肄水入敦浦西(任臣案水/經注引經)
(作湟水徐廣曰湟水一名洭水出桂陽通四㑹亦曰漼/水也漢元鼎元年路博徳為伏波將軍征南越出桂陽)
(下湟水即此水矣/水經又謂之桂水)
洛水出洛水山東北注河入成臯之西(郭曰書云道洛/自熊耳按水經)
(洛水今出上洛冢嶺山東北經𢎞農至/河南鞏縣入河成臯縣亦属河南也)
汾水出上窳北(郭曰/音愈)而西南注河入皮氏南(郭曰今汾/水出太原)
(晉陽故汾縣東南經晉陽西南經西河平陽至河東汾/隂入河皮氏縣属平陽  任臣案禹貢既修太原至于)
(岳陽蔡注云修太原者所以導汾水之源修岳陽/者所以導汾水之流則汾水在禹時故出太原也)
沁水出井陘山東東南注河入懐東南(郭曰懐縣属河/内河内北有井)
(陘山曰任臣案劉鳳雜爼云沁水春秋之少水也郡縣/釋名  沁河源出沁源縣有二一自縣西北綿山東谷)
(南流一自縣東北馬圏溝南流俱至交口村合流入黄/河王氏通漕𩔖編曰沁水出山西沁源縣綿山東谷今)
(由太行山麓至河南原/武縣黒陽山與河汴合)
濟水出共山南東丘(郭曰共/與恭同)絶鉅鹿澤(郭曰絶猶截渡/也鉅鹿今在髙)
(平/)注渤海入齊琅槐東北(郭曰今濟水自滎陽巻縣東/經陳留至潜隂北東北至髙)
(平東北經濟南至樂安博昌縣入海今碣石也諸水所/出又與水經違錯以為凡山川或有同名而異實或同)
(實而異名或一實而數名似是而非似非而是且厯代/久遠古今變易語有楚夏名號不同未得詳也  任臣)
(案濟水出王屋山至河南濟源縣二源合流其水或伏/或見東出于陶丘北又東北㑹于汶今濟河在汶上縣)
(北一名/大清河)
潦水(任臣案/即遼水)出衞臯東(郭曰出塞外衞皋山𤣥莬髙句/驪縣有潦山小潦水所出西河)
(注大潦/音僚)東南注渤海入潦陽(郭曰潦陽縣属潦東言任/臣案水經注遼水亦  出)
(􁀙石山自海外東流又東北入廣成縣東注白狼水魏出/氏土地記曰白狼水下入遼也王鑑禹貢考云遼水源)
(塞外白/平山)虖沲水出晉陽城南而西至陽曲北而東注渤
海(郭曰經河間樂城東北注渤/海也晉陽陽曲縣皆属太原)入越章武北(郭曰章武/郡名  任)
(臣案劉㑹孟云水自真定府城南来/自鴈門經靈夀平山晉州衛水武邑)
漳水出山陽東東注渤海入章武南(郭曰新城汴陰縣/亦有漳水  任臣)
(案蔡氏書傳漳水有二一出上黨沾縣大黽谷名清漳/一出上黨長子縣鹿谷山名濁漳二漳異源而下流相)
(合圖賛曰川瀆交錯涣瀾流帶通胡/潤下經營華外殊出同歸混夷東㑹)
　　建平元年四月丙戍待詔太常属臣望校治侍中
　　光禄勲臣龔侍中奉車都尉光禄大夫臣秀領主
　　省
　
　
　
　
　山海經廣注卷十三
欽定四庫全書
　山海經廣注卷十四
　　　　　　　　　　　　　仁和吳任臣注
　　大荒東經(李商隱寄盧司空詩盡/入大荒經即謂此也)
東海之外大壑(郭曰詩含神霧曰東注無底之谷謂此/壑也離騷曰降望大壑  任臣案列子)
(渤海之東不知幾億萬里有大壑實惟無底之谷莊子/諄芒東之大壑遇苑風于東海景純江賦淙大壑與沃)
(焦指此也圖賛曰寫溢洞穴暵昬龍燭爰有大壑號為/無底梁簡文大壑賦云渤海之東不知㡬億大壑在焉)
(其深/無極)少昊之國(郭曰少昊金天氏帝摯之號也曰任臣/案少昊青陽氏巳姓名質其父  清黄)
(帝第五子方傫氏之生也又曰金天氏/亦名摯郯子曰我祖少昊摯之立是巳)少昊孺帝顓頊
於此(郭曰孺義未詳長任臣案楊/慎補注曰孺謂  育之也)棄其琴瑟(郭曰言其/壑中有琴)
(瑟也野任臣案路史顓頊取鄒屠氏入夢而生八子一/曰蒼  即孺帝也顓頊崩而元子立襲髙陽氏是為孺)
(帝陳一中曰孺帝髙陽氏元子駱明其出為帝後秉其/琴瑟者用其禮樂也秉訛為棄是豕亥之誤吴淑琴賦)
(云孺帝棄之大壑謂此也又冠編顓頊三十載帝元子/孺産駱明居天穆之陽續文獻通考云顓頊長子孺帝)
(之後有孺氏是孺/帝為人名斷巳)有甘山者甘水出焉生甘淵(郭曰水/積則成)
(淵也浴任臣案即/羲和  日之所)
大荒東南隅有山名皮母地丘
東海之外大荒之中有山名曰大言日月所出(任臣案/楊氏補)
(注云山海經紀日月之出者七日月所入五日月所出/入一其紀日月之出也曰大言山曰合虛山曰明星山)
(曰鞠陵山曰湯谷扶木曰猗天蘇門山曰壑明俊疾山/皆在大荒東經其紀日月之入曰豊沮玉門山曰日月)
(山天樞也曰鏊鏖鉅山曰常陽山曰大荒曰皆在大荒/西經曰浴日一在大荒南經之甘淵曰浴月一在大荒)
(西經之𤣥丹山其紀日月所出入一在大荒西經之方/山柜格之松焉考之淮南子日所出入又多不同存而)
(不/論)有波谷山者有大人之國(郭曰晉永嘉二年有鶖鳥/集于始安縣南廿里之鷔)
(陂中民周虎張得之木矢貫之鐡鏃其長六尺有半以/箭計之其射者人身應長一丈五六尺也又平州别駕)
(髙㑹語云倭國人嘗行遭風吹度大海外見一國人皆/長丈餘形狀似胡盖是長翟别種箭殆將従此國来也)
(外傳曰焦僥人長三尺短之至也長者不過十丈數之/極也按河圖玉版曰従崑崙以北九萬里得龍伯國人)
(長三十丈生萬八千歲而死従崑崙以東得大秦人長/十丈皆衣帛従此以東十萬里得佻人國長三十丈五)
(尺従此以東十萬里得中秦國人長一丈榖梁傳曰長/翟身横九畆載其頭睂見于軾即長數丈人也秦時大)
(人見臨洮身長五丈脚跡六尺凖斯以言則此大人之/長短未可得限度也  任臣案職方外紀曰智加國人)
(長一丈許遍體皆毛洞𠖇記云支提國人長三丈二尺/嶺海異聞云河池州近山地有人長二丈靣横三尺背)
(有雙肉翅駢雅曰西南荒有人長丈名曰先通天竺車/隣之國男女皆長丈八尺雲笈七籖云東方銘呵羅提)
(之國人長二丈南方銘伊沙陁之國人長二丈四尺依/立世經云鬱單越人長三十二肘通考云長人國在新)
(羅之東其人長三丈鋸牙駒爪黒毛覆身混元真録長/引國人長四十尺劉杳云毗鶱國王其長數丈博物志)
(日東北極人長九尺華陽國志始皇時有長人二十五/丈見宕渠東方𩔖語云東方有人長七丈名黄父又名)
(尺郭事物紺珠云金犀長五丈在西方日官外金山拾/遺記曰宛渠之民其國人長十丈又楚大招曰長人千)
(仞維魂是索些凉州異物志有大人在丁零北偃卧于/野其髙如山頊脚成谷横身塞川長萬餘里神異經云)
(西北海有人焉長二千里名曰無路腹圍二千六百里/日飲天酒五斗東南隅大荒中有林父焉其髙千里腹)
(圍百輔一曰朴父皆/大人𩔖也語亦誕矣)
有大人之市名曰大人之堂(郭曰亦山名形狀如堂室/耳大人時集㑹其上作市)
(肆/也)有一大人踆其上張其兩耳(郭曰踆或作俊古蹲字/莊子曰踆于㑹稽也)
有小人國名靖人(郭曰詩含神霧曰東北極有人長九/寸殆謂此小人也或作竫音同  任)
(臣案列子云東北極有人名曰諍人長九寸淮南子云/南人有竫人長九寸即靖人也王鏊短解云有國干海)
(之西者曰龍伯東曰竫人駢雅曰竫人巨靈短小人也/博物志云東方有螗螂沃焦防風氏長三丈短人處九)
(寸栁宗元詩竫人長九寸皆此也輟畊録正田時見人/腊長六寸許意即靖人也留青日札曰嘉靖三十四年)
(衢啇胡秀擕一小人至長可一尺眉目鬚髪畢具乃男人/子也云至海東洋泊岸時忽得此此即竫人國人又靖)
(或作淨身圗賛曰焦僥極麽靖/人唯小四體具足鬚眉才了)有神人面獸身名曰犁
􁠣之尸(郭曰􁠣音靈􁀙任臣案古靈字或从巫或从玉/或从鬼或从  通鑑循蜚紀云黎靈氏其沒也)
(尸在東荒久而不壊路史云東荒經有黎靈之尸犂靈/氏之尸也冠編曰犁靈氏精凝魄定尸以不壊犁靈古)
(帝名盧柟滄溟賦㣤枉矢而轊犁􁠣/謂此又篇海作靈注云人面獸身)
有潏山楊水出焉(郭曰音如/譎詐之譎)
有蒍國黍食(郭曰言此國中惟有黍榖也蒍音口偽反/  任臣案國名記有蒍國注云東周大夫)
(子國食/邑非此)使四鳥虎豹熊羆
大荒之中有山名曰合虚日月所出(任臣案王崇慶曰/山名合虚正𩔖後)
(世所謂子虚烏有耳不然日月有幾既于大/言乃又于合虚出乎王言誠辯非經指也)有中容之
國帝俊生中容(郭曰俊亦舜字假借音也或任臣案路/史云中容之國舜之所生  云即諸馮)
(穆天子傳有容氏國或是吕覽云指姑之東中容之國/即此崔􁍒裕畧古云古文俊舜同音故帝舜作帝俊説)
(文先訓云古文舜上从庶下从土/即英俊字故山海經舜作俊也)中容人食獸木實(郭/曰)
(此國中有赤木𤣥木其/華實美見呂氏春秋)使四鳥豹虎熊羆
有東口之山有君子之國其人衣冠帶劍(郭曰亦使虎/豹好謙讓也)
有司幽之國帝俊生晏龍(任臣案晏龍事虞為納言是/主琴瑟封于龍王符曰優姓)
(盧柟滄溟賦􁀙/浰晏龍之川)晏龍生司幽司幽生思士不妻思女不
夫(郭曰言其人直思感而氣通無配合而生子茈莊生/所謂白鵠相視眸子不運而感風化之𩔖也  任臣)
(案路史晏龍生司幽是為司幽之國有龍氏一曰思幽/列子云思幽之國思士不妻而感思女不夫而孕是也)
(翰墨書云思男之國不夫思女之國不婦而亦自能生/生博物志曰思士不妻而感思女不夫而孕后稷生乎)
(巨跡伊尹生乎空桑李時珍人􁀙論曰孤陽不生獨隂/不長常理也而有思士不妻思女不夫之異王氏釋義)
(云不妻不夫亦恐/言其失配合云爾)食黍食獸是使四鳥(任臣案凡言使/者言鳥獸聴其)
(馴/擾)有大阿之山者大荒中有山名曰明星日月所出
有白民之國帝俊生帝鴻(任臣案經稱帝俊或為帝嚳/或為黄帝或為帝舜疑有錯)
(簡路史後紀引經云帝律生帝/鴻律黄帝之字也與本文異)帝鴻生白民白民銷姓
(任臣案冠編帝初為南岳時娶州山氏女曰女䖍生季/格及白民䧏居于東是為白民之祖銷姓賜姓也國名)
(記云白民銷姓國博物志云今之白州又談薈云飲/一升醉三年始醒者白民國之玉屑酒也疑即此國)黍
食使四鳥虎豹熊羆(郭曰又有乗黄獸/乗之以致壽考也)
有青丘之國有狐九尾(郭曰太平則/出而為瑞也)有柔僕民是維嬴
土之國(郭曰嬴猶沃衍也音盈僕任臣案嬴一作羸土/音杜路史髙辛紀云柔  嬴土亦帝之裔未也)
(又國名記髙辛氏後有/柔僕國一曰羸土之國)有黒齒之國(郭曰齒/如漆也)帝俊生黒
齒(郭曰聖人神化無方故其後世所降育多有殊𩔖異/狀之人諸言生者多謂其苖裔未必是親所産  任)
(臣案國名記曰黒齒姜姓帝俊生其中楊慎曰凡言生/者未必為其親産尚書舜别生分𩔖生之為言姓也盖)
(賜之姓而别其種𩔖相傳既久後世自謂舜帝之苖裔/如今雲南木邦孟養之人云天皇我兄元魏誇天嗣自)
(謂天女所/生之𩔖)姜姓黍食使四鳥有夏州之國有盖余之國
有神人八首人面虎身十尾名曰天吴(郭曰水伯曰任/臣案駢雅  天)
(吴馬銜海中神也初學記水神曰天吴大波之神曰陽/侯濤之神曰靈胥栁宗元招海賈文天吴八首兮更笑)
(迭怒盧柟滄溟賦云天吴􁀙􁀙馮遲䬃/躧放招賦云天吴八首壺鬛血斷且)
大荒之中有山名曰鞠陵于天(郭曰音菊云任臣案盧/柟滄溟賦  帶以鞠陵)
(之阻浸以/禺􁫢之州)東極離瞀(郭曰三山名/也音榖瞀)日月所出名曰折丹
(郭曰/神人)東方曰折(郭曰單/吁之)来風曰俊(郭曰未詳来風所在/也  任臣案夏小正)
(云時有俊風俊風春月之風/也春令主東方意或取此)處東極以出入風(郭曰言/此人能)
(節宣風氣/時其出入)東海之渚中(郭曰/渚島)有神人面鳥身珥兩黄蛇
(郭曰以/蛇貫耳)踐兩黄蛇名曰禺􁫢黄帝生禺􁫢(任臣案黄帝/紀嫫母生蒼)
(林禺陽即禺􁫢/也此又作禺􁫢)禺􁫢生禺京(郭曰即禺彊也子任臣案/宛委餘編作􁫢  偶京續)
(通考亦/作偶京)禺京處北海禺􁫢處東海是惟海神(郭曰言分/治一海而)
(為神也􁫢一本作號以任臣案楊慎𥙷注曰䝞即􁁜説/文云䕫神魖也黄帝  䕫皮鞔皷聲聞五百里因刻䕫)
(形為皷簴故穆天子/傳有黄蛇翼皷之文)
有招揺山融水出焉有國曰𤣥股(郭曰自髀/以下如漆)食黍使四
鳥有困民國勾姓而食有人曰王亥兩手操鳥方食其
頭王亥託于有易河伯㒒牛(郭曰河伯僕牛皆人姓名/託寄也見汲郡竹書  任)
(臣案有易河伯皆夏諸侯河伯至殷猶存或以為治河/之官龜蔵云昔者河伯筮與洛戰而枚卜昆吾占之不)
(吉/)有易殺王亥取㒒牛(郭曰竹書曰殷王子亥賔于有/易而滛焉有易之君綿臣殺而)
(放之是故殷主甲微假師于河伯以伐有易滅之遂殺/其君綿臣也  任臣案殷侯子亥事在夏帝泄十二歲)
河念有易有易潜出為國於獸方食之名曰揺民(郭曰/言有)
(易本與河伯友善上甲微殷之賢王假師以義伐罪故/河伯不得不助滅之暨而哀念有易使得潜化而出化)
(為揺民國文任臣案筆叢云經文附㑹王亥有易事非/竹書有此  後世莫能覺其偽然胡氏之言亦非實錄)
帝舜生戲戲生揺民(任臣案舜當為嚳國名記云揺民/帝嚳子國即揺民也又路史叔戲)
(生揺民揺民居越生女且為揺氏漢海陽侯揺無餘世/以為越後未悉爾楊慎𥙷注曰今廣西有揺民豈此𩔖)
(耶之叔戲即叔獻八/元  一髙辛氏嗣也)海内有兩人(郭曰此乃有/易所化者也)名曰女
丑(郭曰即女丑之尸言其變化無常也然則一以涉化/津而遯神域者亦無往而不之觸感而寄迹矣范蠡)
(之倫亦聞其風者也抱任臣案抱朴子釋/滯篇女仞倚栝貳負  柱女仞即女丑也)女丑有大蟹
(郭曰廣千里也異任臣案𤣥覽云海陽有專車之蟹女/丑有千里之蟹  魚圖賛曰女丑大蟹其廣千里海)
(陽專車曷云其比楊慎𥙷注云天文有巨蟹宫盖應此/也又海中有飛蟹善苑國有百足蟹長九尺四螯皆異)
(種也附/記之)
大荒之中有山名曰孽揺頵羝上有扶木柱三百里其
葉如芥(郭曰柱猶起髙也葉如芥菜髙任臣案合璧事/𩔖曰扶桑一名浮桑生碧海  數千丈大一十)
(餘圍兩幹同根更相依倚謝華啓秀曰扶桑若薺鬱島/若萍又南史外國傳言扶桑葉似桐初生如筍其實如)
(梨而赤績其皮為/布亦為錦與此異)有谷曰温源谷(郭曰温源即湯谷也/  任臣案温泉詩華)
(清宮記湯泉志諸所稱􁐻山尉氏駱谷汝水黄山佛迹/匡廬閩中温泉數十餘處未能悉載此則扶桑之湯谷)
(也/)湯谷上有扶木(郭曰扶桑在上汜任臣案天問云出/自湯谷次于濛  淮南云日出于暘)
(谷即湯谷也吴都賦經扶桑之中林包湯谷之滂沛注/云湯音陽陶潜讀山海經詩逍遥蕪臯上杳然望扶木)
(洪河百萬㝷森㪚覆暘谷靈人侍丹池/朝朝為日浴神景一登天何幽不見燭)一日方至一日
方出(郭曰言交㑹相代也日任臣案淮南子曰日登于/扶桑括地象曰扶桑  所陳吴泉月所登楚辭曰)
(照吾檻兮扶桑注言/其光自扶桑来也)皆載于烏(郭曰中有三足烏曰任/臣案春秋元命苞  陽)
(數起于一成于三故日中有三足烏靈憲論曰日者陽/精之宗積而成烏象烏而有三􁀙黄帝占書日中三足)
(烏見者有白衣㑹物𩔖相感志凡日無光則日烏不見/日烏不見則飛烏隱竄易林曰三足孤烏靈明為御梁)
(簡文大法頌序云隂/兔兩重陽烏三足)有神人面犬耳獸身珥兩青蛇名
曰奢比尸有五彩之鳥相鄉棄沙(郭曰未/聞沙義)惟帝俊下友
(郭曰亦/未聞也)帝下兩壇彩鳥是司(郭曰言山下有舜二壇五/彩鳥主之  任臣案沙莎)
(通鳥羽婆莎也相鄉棄沙言五彩之鳥相對歛羽猶云/仰伏而秣羽也惟帝俊下友言五彩鳥實司帝壇如帝)
(下馴撫之也此/古文倒貫語也)
大荒之中有山名曰猗天蘇門(任臣案盧柟滄溟賦觀/乎猗天之闕謂此山也)
日月所生有壎民之國(郭曰音如/誼譁之誼)有綦山(郭曰/音忌)又有揺
山有䰝山(郭曰音如/釡甑之甑)又有門户山又有盛山又有待山
有五彩之鳥
東荒之中有山名曰壑明俊疾日月所出有中容之國
東北海外又有三青馬三騅(郭曰馬蒼白/雜毛為騅)甘華爰有遺
玉三青鳥三騅視肉(郭曰聚/肉有眼)甘華甘柤百榖所在(郭曰/言自)
(生/也)
有女和月母之國有人名曰􁁜(郭曰音婉經任臣/案篇海引  作􁁜)北方
曰􁁜来之風曰􁀙(郭曰言亦有/兩名也音剡)是處東極隅以止日月
使無相間出沒司其短長(郭曰言􁁜主察日月出入不/令得相無間錯知景之長短)
(以任臣案詞林海錯曰有人名曰􁁜亦曰􁀙處東極隅/  止日月馮氏山齋雜録曰蘇利邪日神也曰􁁜曰􁀙)
(二人處東極隅以/止日月使無相間)
大荒東北隅中有山名曰凶犁土丘應龍處南極(郭曰/應龍)
(龍有翼者也三任臣案玉堂叢語景陵常閲畫見飛龍/有翼者遣問  楊軰不能具對陳繼時在下列出應曰)
(龍有翅而飛曰應龍又虬龍千年謂之應龍述異記亦/云龍千年為應龍酉陽雜爼曰應龍生建鳥建鳥生麒)
(麟麒麟生庶獸淮南云女媧乗雷車服應龍又黄海曰/黄帝工師名蒼龍將名應龍嶽瀆經曰堯九年巫支祈)
(為孽應龍驅之淮陽龜山足下其後水平禹乃放應龍/于東海之區楚辭云應龍何畫河海何厯漢周憬碑應)
(龍之畫謂此班固賔戲云泥蟠而天飛者應龍之神也/晉華譚書枮澤非應龍之淵棘林非鸞鳳之窟吴粲赤)
(牘云應龍以屈伸為神鳳皇以嘉鳴為貴十六國春秋/應龍以屈伸為靈聖人以知機為貴唐上官儀勸封禪)
(表銷伏鼇而綴上𤣥剪應龍而清下瀆常衮表云莫測/應龍之外潜復踆烏之次應从平聲讀見文選註又古)
(樂苑有應龍篇又徐陵上庸路碑河出應/龍乃私周易此特龍馬假用之詞非此)殺蚩尤與夸
父(郭曰蚩尤作兵者尤任臣案史注云/黄帝使應龍殺蚩  于凶梨之谷)不得復上(郭曰/應龍)
(遂住/地下)故下數旱(郭曰上無復/下雨者故也)旱而為應龍之狀乃得大
雨(郭曰今之土龍本此氣應自然㝠感非人所能為也/  任臣案張衡應間云女􁁜北而應龍翔李宻移郡)
(縣檄雕虎嘯而谷風生應龍驤而景雲起朱子楚辭注/引經云禹治水而有應龍以尾畫地即水泉通流與本)
(文/異)
東海中有流波山入海七千里其上有獸狀如牛蒼身
而無角一足出入水則必風雨其光如日月其聲如雷
其名曰䕫(任臣案薛綜東京賦注䕫如龍有角鱗甲光/如日月博物志云䕫形如鼓而知禮𤣥覽云)
(山之精名曰䕫狀如鼔一足而行以名呼之可使取虎/豹説文先訓曰䕫如龍一足象有角手人面之形諸所)
(稱説名同實異非此也六帖曰䕫一足跉踔而行孟康/曰䕫似牛一足無角其音如雷事物紺珠曰靈䕫生東)
(海似牛蒼身一足無角出/入必有風雨即斯獸耳)黄帝得之以其皮為鼓橛以
雷獸之骨(郭曰雷獸即雷神也人面龍身鼓其腹者橛/猶撃也  任臣案陳暘樂書有䕫鼔唐掆鼓)
(有靈䕫吼之曲皆本此而作黄帝祠額解云雷獸之骨/以橛䕫鼓麟書云徒橛雷骨䕫鼔張勢盧柟賦突以凌)
(雲之臺建以靈䕫之鼔謂此也干寳捜神記云楊道和/田中值霹靂下撃道和以鉏格其肱墜地不得去色如)
(丹目如鏡毛角長三尺餘狀如六畜頭如獮猴李肇國/史補曰雷州春夏多雷秋日則伏地中其狀如彘人多)
(取食之此/為雷獸也)聲聞五百里以威天下(任臣案黄省魯讀山/海經詩岪鬱流波山)
(流波浮東海黄帝得蒼䕫為鼓㡬千載/振橛威四方焕然生風采盖指此云)
　
　
　
　
　
　
　
　
　
　
　
　山海經廣注巻十四
欽定四庫全書
　山海經廣注卷十五
　　　　　　　　　　　　　仁和吴任臣注
　　大荒南經
南海之外赤水之西流沙之東(郭曰赤水出崑崙/山流沙出鍾山也)有獸
左右有首名曰䟣踢(郭曰出􁀙名國黜惕兩音獸任臣/案駢雅曰䟣惕屏蓬兩首  也事)
(物紺珠云䟣踢左右有首又佩/觿作跡踢續騷經作床踢皆此)有三青獸相并名曰雙
雙(郭曰言體合為一也公羊傳所云雙雙而俱至者盖/謂此也  任臣案獸經曰文文善呼雙雙善行駢志)
(云雙雙合體蛩蛩假足麟書曰雙雙俱来盂極是覆五/侯鯖云雙雙在南海外三青獸合為一體駢雅曰流沙)
(之東三獸相并曰雙雙徐氏賔逺賦獸則摩伽/招賢獨步雙雙又雙雙亦鳥名見讀書考定)
有阿山者南海之中有汜天之山赤水窮焉(郭曰流極/于此山也)
(又任臣案離騷曰遵赤水而容與/  黄帝失𤣥珠于赤水皆此水也)赤水之東有蒼梧之
野舜與叔均之所葬也(郭曰叔均啇均也舜廵狩死于/蒼梧而葬之啇均因留死亦葬)
(焉基今在九疑之中卒任臣案顧起元説畧曰孟子舜/生于諸馮遷于負夏  于鳴條諸馮負夏鳴條皆在河)
(南北故葬于紀所謂紀市也今帝墓在安邑而安邑有/鳴條陌去紀才兩舍竹書郡國志等皆言帝葬蒼梧則)
(自漢失之禮記是也至鄭康成遂以鳴條為南蠻之地/大荒南經云蒼梧之野舜子叔均之所葬九疑山記亦)
(謂啇均窆其隂豈非商均徙此因葬之後世遂以為虞/帝墳耶若海内經云舜之所葬在長沙零陵界中後人)
(所增長沙零陵名出秦漢非古明也又困學記聞其説/與顧𩔖見海内南經注  此云舜與叔均所葬而顧云)
(舜子叔均所葬/豈别有古本)爰有文貝(郭曰即/紫貝也)離俞(郭曰即/離朱)􁀙久(郭/曰)
(即鵂鶹也時任臣案博物志鵂鶹鸛鵲其/抱以䀨李  珍曰鴞鵩鵂鶹梟皆惡鳥也)鷹賈(郭曰賈/亦鷹属)
(馬任臣案莊子有雅賈/  融亦曰賈烏烏𩔖也)委維(郭曰即/委蛇也)熊羆象虎豹狼(任/臣)
(案爾雅狼牡/貛北其子獥)視肉
有滎山滎水出焉黒水之南有𤣥蛇食麈(郭曰今南方/蚺蛇吞鹿亦)
(此𩔖沅任臣案方輿勝覽云鱗蛇出安南雲南鎮康州/臨安  江盂養諸處長丈餘有四足黄黒鱗二色能食)
(麋鹿即/斯𩔖也)
有巫山者西有黄鳥帝藥八齋(郭曰天帝神仙藥在此/也  任臣案真行子云)
(禹駐巫山之下大風卒至遇雲華夫人拜而求助淮南/云巫山之上順風縦火膏夏紫芝與蕭艾俱死即此山)
(也郭子章曰巫咸以鴻術為帝堯醫師生/為上公死為貴神封于斯山因名巫山)黄鳥于巫山
司此𤣥蛇(郭曰言/主之也)
大荒之中有不庭之山滎水窮焉有人三身帝俊妻娥
皇生此三身之國(郭曰盖後裔所出也與任臣案海内/經帝俊生三身是也  海外西經者)
(殊/)姚姓黍食使四鳥(郭曰姚舜姓也也任臣案楊慎云/黍食言猶火食  他如盈民之國)
(於姓黍食不死之國阿姓甘木是食蜮民之國桑姓食/黍焦僥之國幾姓嘉榖是食又有鼬姓之國食黍大荒)
(北經則有毛民之國依姓食黍儋耳之國任姓食榖明/不與之國烈姓食黍深目之國朌姓食魚魚山威姓食)
(黍苗民釐姓食肉殊方豈有姓哉盖禹錫土姓而覃及/四表也書所謂聲教訖四海此亦可証今南蠻人有合)
(國同一姓者其遺俗乎其曰食木葉/食魚食木實王制所云不火食者也)有淵四方四隅皆
達(郭曰言淵四/角皆旁通也)北屬黒水南屬大荒(郭曰属/猶連也)北旁名曰
少和之淵南旁名曰従淵(郭曰音騘馬之騘􁀙任臣/案古音畧引此作  淵)舜
之所浴也(郭曰言舜嘗在/此中澡浴也)
又有成山甘水窮焉(郭曰甘水出甘山極此中也西任/臣案郭義恭廣志曰甘水在  域)
(之東名曰新陶水水甘/故曰甘水又名新頭河)有季禺之國顓頊之子食黍(郭/曰)
(言此國人顓/頊之裔子也)有羽民之國其民皆生毛羽(任臣案羸蟲/録羽民國在)
(海東南崖巘間有人長頬烏喙赤目白首生毛羽似人/而卵生是與卵民本一國也栝地圗曰羽民有羽飛不)
(逺去九疑四萬二千里歸蔵啓筮曰金水之子其名曰/羽蒙乃羽民是生百鳥金樓子云舜時貫胷羽民皆至)
(路史餘論云舜九載羽民獻火浣布冠編舜時羽民庭/裸國大人反踵咸𬒳其澤劉鳳雜爼曰毛人羽民之黨)
有卵民之國其民皆生卵(郭曰即卵生也又任臣案中/國徐偃亦卵生  捜神記髙)
(麗之先夫餘王常得河伯女感日光而孕生一卵一男/子破殻而出名曰朱蒙平攘錄云五鳳元年朝鮮有蘇)
(伐公者得大卵于蘿林有嬰兒剖卵而出長有聖徳六/村異之立為西於方言君也廣志繹云黎人之先雷挕)
(一蛇卵中為女子是生黎人故云黎姥之山賢愚經云/毘舎離懐袵生三十二卵卵中各出一兒勇健非凡𤣥)
(應録曰世羅優波世羅二比丘従鶴卵生又彌/伽羅母生三十二子般遮羅生五百子皆卵生)
大荒之中有不姜之山黒水窮焉(郭曰黒水出崑崙山/  任臣案萬水皆清)
(斯水獨黒今雲南闌滄江是古黒水也/栁宗元天對曰黒水盈盈窮于不姜)又有賈山汔水
出焉又有言山又有登備之山(郭曰即登葆山群/巫所従上下者也)有恝
恝之山(郭曰音如/劵契之契)又有蒲山澧(郭曰/音禮)水出焉又有隗山
(郭曰音如/隗囂之隗)其西有丹其東有玉又南有山漂水出焉(郭/曰)
(音/票)有尾山有翠山(郭曰言此山有翠鳥也鳥任臣案劉/㑹孟云周時有國獻青  疑是此鳥)
有盈民之國於姓黍食又有人方食木葉
有不死之國阿姓甘木是食(郭曰甘木即不死樹食之/不老  任臣案劉㑹孟云)
(祖州海島産不死草一株可活一人盧柟/蠛蠓集云瓊琬不死之芝玿岩返魂之樹)
大荒之中有山名曰去痓南極果北不成去痓果(郭曰/音如)
(風痓之痓未詳者任臣案皆山名二合三合語也王崇/慶釋義謂去痓  去志也去志不果知進而不知退也)
(以為寓/言謬矣)
南海渚中有神人面珥兩青蛇踐兩赤蛇曰不廷胡余
(郭曰一神名耳續任臣案宛委餘/編作不返胡余  通考廷亦作返)有神名曰因因乎南
方曰因乎夸風曰乎民(郭曰亦/有二名)處南極以出入風
有襄山又有重隂之山有人食獸曰季釐帝俊生季釐
(任臣案舜生商均/季釐又庶子七人)故曰季釐之國有緡淵(郭曰音昬史/任臣案路)
(季釐封于緡後為夏桀所克國/名記云今濟之金鄉未審是非)少昊生倍伐倍伐降處
緡淵(任臣案路史少昊元妃生倍伐降處緡淵既封蔑/為蔑氏又國名記少昊後有倍國注云倍伐倍宜)
(國也蔑姓/夏㓕之)有水四方名曰俊壇(郭曰水狀似土/壇因名舜壇也)
有臷民之國(郭曰為/人黄色)帝舜生無淫(任臣案無淫疑即胡/公世不淫也然胡公)
(曽未處南荒意其/苖裔别有分支云)降臷處是謂巫臷民(任臣案陳一中/曰帝俈之後有)
(龍氏巫人封巫/為巫氏生臷民)巫臷民朌姓食榖不績不經服也(郭曰/言自)
(然有布/帛也)不稼不穡食也(郭曰言五榖自生也/種之為稼収之為穡)爰有歌舞
之鳥鸞鳥自歌鳳鳥自舞爰有百獸相群爰處百榖所
聚
大荒之中有山名曰融天海水南入焉有人曰鑿齒羿
殺之(郭曰射殺之也人任臣案服䖍云鑿齒齒/長五尺以鑿食  釋義曰羿殺鑿齒重出)
有蜮山者有蜮民之國(郭曰/音惑)桑姓食黍射蜮是食(郭曰/蜮短)
(狐也似鼈含沙射人中之則病死此山出之亦以名云/  任臣案陸璣云蜮一名射影孫思邈云一名射工𤣥)
(中記謂之水狐蟲酉陽雜爼謂之抱搶五行傳曰南方/淫惑之氣所生故謂之蜮詩云如鬼如蜮楚辭曰魂兮)
(無南蜮傷躬只又南中有鬼/彈沙蝨二種毒亦等于含沙)有人方扞弓射黄蛇(郭曰/扞挽)
(也音/汗)名曰蜮人
有宋山者有赤蛇名曰育蛇有木生山上名曰楓木楓
木蚩尤所棄其桎梏(郭曰蚩尤為黄帝所得械而殺之/已摘棄其械化而為樹也  任臣)
(案王瓘軒轅本紀云黄帝殺蚩尤于黎山之丘擲其械/于大荒之中化為楓木之林又齊丘化書老楓化為羽)
(人任昉述異記南中有楓子鬼木之老者為人形即嶺/南所謂楓人也然則楓亦善變之物哉梁元帝集云斬)
(長翟于駒門挫蚩/尤于楓木本此)是謂楓木(郭曰即今/楓香樹)有人方齒虎尾
名曰祖狀之尸(郭曰音如/柤黎之柤)
有小人名曰焦僥之國(郭曰皆長三尺僥任臣案説文/云西南僰人焦  从人盖在坤)
(地頗有順/理之性)幾姓嘉榖是食
大荒之中有山名㱙塗之山(郭曰音朽作任臣案/升庵外集  㱙塗)青水
窮焉(郭曰青水出崑崙姜任臣案楊慎曰山海經汜天/之山赤水窮焉不  之山黒水窮焉㱙塗之山青)
(水窮焉白水之山白水窮焉不庭之山滎水窮焉伐/山甘水窮焉則衆流各有窮處至此即化氣而升也)有
雲雨之山有水名曰欒禹攻雲雨(郭曰攻謂槎伐其林/木  任臣案劉鳳雜)
(爼云禹攻雲/雨伐其樹木)有赤石焉生欒(郭曰言山有精靈復變/生此木于赤石之上)黄
木赤枝青葉群帝焉取藥(郭曰言樹花/實皆為神藥)
有國曰顓頊生伯服(任臣案世本云顓/頊生偁偁字伯服)食黍有鼬姓之
國(郭曰音如/橘柚之橘)有苕山又有宗山又有姓山又有壑山又
有陳州山又有東州山又有白水山白水出焉而生白
淵昆吾之師所浴也(郭曰昆吾古王者號音義曰昆吾/山名谿水内出善金二文有異莫)
(知所/辨測)有人名曰張𢎞在海上捕魚海中有張𢎞之國(郭/曰)
(或曰即竒/肱人疑非)食魚使四鳥有人焉鳥喙有翼方捕魚于海
大荒之中有人名曰驩頭(任臣案驩頭一作□兠/古文尚書又作鴅吺)鯀妻
士敬(任臣案國名記學海/俱作鯀妻士敬氏)士敬子曰炎融生驩頭(任臣/案路)
(史縉雲氏帝鴻之胄也妻士敬氏曰炎融遺腹而生驩/頭蛙螢子曰山海經鯀妻士敬士敬子曰炎融生驩頭)
(又曰顓頊生驩頭驩兠生三苗其文甚明路史考信于/經取兠生苗而不取鯀生兠故推兠而納諸縉雲合士)
(敬炎融為一婦人而為縉雲之妻不可通左傳驩兠為/帝鴻之子又推縉雲而納諸帝鴻凡以泥經文而左其)
(解故至此夫驩兠帝鴻之胄士敬之孫炎融之子而顓/頊之出也鯀以其子妻士敬而生融以至兠鯀祖顓頊)
(是兠亦顓頊之出故曰顓頊生驩兠/驩兠生三苗不然經顧自為枘鑿哉)驩頭人面鳥喙有
翼食海中魚杖翼而行(郭曰翅不可飛倚杖之用行而/已  任臣案神異經曰南方有)
(人人面鳥喙而有翼手足扶翼而行為人狼悪不畏風/雨即此也又五音集韻云鴅瞗人面烏喙有翼不能飛)
(似語此也/䳆音兠)維宜芑苣穋楊是食(郭曰管子説地所宜云/其種穋䄫黒黍皆禾𩔖)
(也苣黒黍今字作禾旁起秬虬三音白任臣案爾雅芑/白苗穋正韻音六前種後熟曰穋楊  楊也嫩葉可食)
(老葉可/作麵料)有驩頭之國(任臣案羅泌曰縉雲氏妻士敬氏/曰炎融生驩頭驩頭者驩兠也𢎞)
(農有地名兠志為驩兠之都然意驩為國當如魯驩未/必兠地其後竄之崇山則灃之慈利也有驩兠墓又嶺)
(外驩州圖經記以為其竄所樂史亦/記驩州為所放處則去崇山逺矣)
帝堯帝嚳帝舜葬於岳山(郭曰即/秋山也)爰有文貝離俞􁀙久
鷹賈延維視肉熊羆虎豹朱木赤枝青華𤣥實有申山
者
大荒之中有山名曰天臺髙山海水入焉
東南海之外甘水之間有羲和之國有女子名曰羲和
方日浴於甘淵(郭曰羲和盖天地始生主日月者也故/啟筮曰空桑之蒼蒼八極之既張乃有)
(夫羲和是主日月職出入以為晦明又曰瞻彼上天一/明一晦有夫羲和之子出于陽谷故堯因此而立羲和)
(之官以主四時其後世遂為此國作日月之象而掌之/沐浴運轉之于甘水中以效其出入湯谷虞淵也所謂)
(世不失/職耳)羲和者帝俊之妻(任臣案義和/常義有􁑈氏)生十日(任臣案/盧柟放)
(招賦俊妻甘淵十日嶤嶷謂此也宗籙子云逺裔􁂰􁂰/附神明之後生日生月盖云生子各名以日月之數也)
有盖猶之山者其上有甘柤枝幹皆赤黄葉白華黒實
東又有甘華枝幹皆赤黄葉有青馬有赤馬(任臣案青/馬驪赤馬)
(駵/)名曰三騅(任臣案爾雅蒼白雜毛騅詩有騅/有騅此則良馬之異名也疑非)有視肉
有小人名曰菌人(郭曰音如朝菌之菌肉任臣案抱朴/子云芝有石芝木芝  芝菌芝凡數)
(百種千歲蝙蝠萬嵗蟾蜍山中見小人皆肉芝𩔖也南/越志曰銀山有女樹天明時皆生嬰兒日出能行日沒)
(死日出復然事物紺珠云孩兒樹出大食國赤葉枝生/小兒長六七寸見人則笑菌人疑即此又嶺海異聞注)
(香山有物如嬰孩而躶魚貫同行見人輒笑至地而滅/泰泉黄佐目撃之又商人髙氏見清逺縣山中有小兒)
(奔走儼如人形惟脇下多兩/翅耳所説畧同豈亦斯𩔖耶)有南𩔖之山爰有遺玊青
馬三錐視肉甘華百榖所在
　
　
　
　
　
　
　
　山海經廣注卷十五
欽定四庫全書
　山海經廣注卷十六
　　　　　　　　　　　　　仁和吴任臣注
　　大荒西經
西北海之外大荒之隅有山而不合名曰不周負子(郭/曰)
(淮南子曰昔者共工與顓頊爭帝怒而觸不周之山天/維絶地柱折故今此山缺壊不周匝也  任臣案爾雅)
(八極西北曰不周中天佚典曰不周夐亘為乾坤翰楚/辭右祍拂于不周司馬大人賦廻車朅来兮絶道不周)
(張衡思𤣥賦縦余終乎不周楊雄甘泉賦躡不周之逶/蛇阮藉詩日沒不周西盧柟賦跨乾樞兮幹不周又云)
(跨不周兮騎轟雷江暉賦羗又畢乎􁀙狐鍜不周以彌/昊皆謂此山通鑑前編云不周之巔有宣城焉日月之)
(所不届而無四時昏晝之辨燧人氏于是視乾象而察/辰心自不周之山逰於日月之都亦斯山也又案天問)
(云康回憑怒墜何故以東南傾尹子盤古篇云共工觸/不周山折天柱絶地維女媧補天射十日江淹遂古篇)
(共王所觸不周山兮劉子兵術曰顓頊爭于不周楊烱/李少君碑共工則折柱傾維崩騰于海縣文心雕龍云)
(康回傾地仁羿蹕日栁子晉問云又似/共工觸不周而天柱折即此山事也)有兩黄獸守之
有水曰寒暑之水水西有濕山水東有幕山(郭曰/音莫)有禹
攻共工國山(郭曰言攻其國殺其臣相抑于此山啓筮/曰共工人靣蛇身朱髮也  任臣案荀子)
(云禹伐共工又神異經西北荒有人焉人面朱髮/蛇身人手足而食五榖禽獸煩愚名共工即此)
有國名曰淑士顓頊之子(郭曰言亦出/自髙陽氏也)有神十人名曰
女媧之腸(郭曰或作/女媧之腹)化為神處栗廣之野(郭曰女媧古/神女而帝者)
(人面蛇身一日中七十變其腹化為此神栗廣野名媧/音𤓰  任臣案冠編女媧百三十厯陟化神于栗廣之)
(野真源賦云女媧治百有三十載而落其腸爰化而神/路史云女媧道標萬物神化七十鴻烈解云上駢生耳)
(目桑林生臂手女媧所以七十化也仙人紫檀歌云三/十六變世應知七十二化處其位王逸楚辭注女媧七)
(十化其體此淮南等有博土為人為七十化之術曹植女/媧賛曰或云二君人首蜮形神化七十何德之靈栁宗)
(元天對曰媧軀虺號占以𩔖之何日化七十工或詭之/河圗挺佐輔云女媧牛首蛇身宣髮𤣥中記曰伏羲龍)
(身女媧蛇身開山圗曰坤神字揚翟王號曰女媧世紀/云女媧一日女希均藻云子午谷有女媧堡符雄屯師)
(處/)横道而處(郭曰言/斷道也)有人名曰石夷来風曰韋(郭曰来/或作本)
(也/)處西北隅以司日月之長短(郭曰言察日/月晷度之節)有五彩之
鳥有冠名曰㹥鳥(郭曰爾雅云㹥夢鳥即此也㹥任臣/案孔融周歲論曰羽儀屯集  鳥穢)
(之宛委餘編云五采芝鳥有冠似鳳名㹥/鳥張萱彚雅曰㹥亦作􁁊或云鴟屬)有大澤之長
山有白民之國
西北海之外赤水之東有長脛之國(郭曰脚長三丈盛/任臣案𤣥覽曰)
(海之東其民穿胷赤/水之東其民長脛)有西周之國姬姓(任臣案國名記/髙辛氏後有西)
(周國盖叔/均國也)食榖有人方耕名曰叔均帝俊生后稷(郭曰/俊宜)
(為嚳嚳第二妃生后稷也俊任臣案陳一中曰帝俈生/而神靈自言其名曰夋夋  也古字通帝嚳之為帝俊)
(此事之辨者乃郭璞注山海經謂為帝舜至帝俊生后/稷則曰宜為嚳不知俊即嚳而反疑經文為譌經又曰)
(帝俊有子八人葢八元為益信任臣又案華陽志髙辛氏/名夋冠編云帝康一名夋是帝夋已有二人而俊生季)
(釐則俊又似舜/也是所未解)稷降以百榖稷之弟曰台璽(郭曰/音胎)生叔
均(任臣案羅泌同姓名辨覩叔均而思稷子是以叔均為/稷之子也据海内經稷之孫曰叔均則叔均非稷之)
(子并非従子明矣經疑有/誤又商均亦曰叔均非此)叔均是代其父及稷播百榖
始作耕有赤國妻氏有雙山
西海之外大荒之中有方山者上有青樹名曰柜格之
松(郭曰水/名音矩)日月所出入也(任臣案游氏臆見曰柜格之/松在西海外為日月所出入)
西北海之外赤水之西有先民之國食榖使四鳥有北
狄之國黄帝之孫曰始均始均生北狄有芒山有桂山
有榣山(郭曰此山多桂及榣木因名云耳/  任臣案初學記引此作瑶山)其上有人號
曰太子長琴(任臣案虞汝明古琴疏曰祝融取榣山之/櫬作琴彈之能致五色鳥一曰皇来二曰)
(鸞来三曰鳳来故/生長子即曰琴)顓頊生老童(郭曰世本云顓頊娶于/滕􁀙氏謂之女禄産老)
(童也也任臣案國名記滕􁀙作勝濆注云/勝奔  髙陽妃勝奔氏國或作騰隍誤)老童生祝融
(郭曰即重黎也髙辛氏火正號曰祝融也偁任臣案氏/族源流云顓頊次妃勝奔氏生子三人伯  卷章季禺)
(巻章或作老童季禺生叔􁅚卷章娶/根水氏生二子曰黎曰回黎為祝融)祝融生太子長琴
是處榣山始作樂風(郭曰創制樂風曲也子任臣案陳/士元荒史祝融生二  曰長琴曰)
(噎噎處西極長琴居榣山樂風隋元徳太子哀冊文遽/瑶山之頺壤忽桂宫之毁構唐睿宗受禪制方流樂風)
(之緒宜申游靁之澤陳子龍賀太子生表樂風誕聖長/琴著山海之經又唐書許敬宗等勒書五百巻名榣山)
(玊彩又裴光庭獻榣山往則明皇/詔太子諸王謝之義皆取此也)有五彩鳥三名一曰
皇鳥一曰鸞鳥一曰鳳鳥有蟲狀如菟胷以後者裸不
見(郭曰言皮色青故/不見其裸露處)青如猨狀(郭曰狀/又似猨)
大荒之中有山名曰豐沮(任臣案冠/編作豐阻)玊門日月所入有靈
山巫咸巫即巫朌巫彭巫姑巫真巫禮巫抵巫謝巫羅
十巫従此升降百藥爰在(郭曰羣巫上下此山采之也/  任臣案酉陽雜爼云大荒)
(靈山有十巫咸曰即盻彭姑具禮抵謝羅従此升降朌/作盻真作具未審孰是又水經注引此巫真作巫貞巫)
(禮作巫孔楊慎均薻亦云巫孔為十巫之一又同姓/名録云開明有巫履豐沮有巫禮履禮恐是一人南)
(華逸篇云黔首多疾黄帝氏立巫咸以通九竅論衡/曰巫咸能以祝延人之疾郭氏巫咸山賦序巫咸以)
(鴻術為帝堯之醫髙似孫緯畧云巫咸堯之醫者今/平陽亦有巫咸頂云是巫咸修真處更有巫咸山巫)
(咸墓巫咸谷在夏縣東又世本巫咸作筮後有神巫曰/季咸者祖其名耳楊雄甘泉賦選巫咸兮呌帝閽李賀)
(浩歌云彭祖巫咸幾回死曽益注云巫咸能采藥長生/古文苑秦詛楚文曰久湫巫咸亜馳歸蔵云昔黄帝將)
(戰筮于巫咸路史黄帝命巫咸巫陽主筮又星家有甘/石巫咸三家又商臣亦名巫咸見尚書非此也巫咸或)
(作􁁊咸亶爰集云召􁁊咸而/聘之􁁊音龍廣雅云巫也)
西有王母之山壑山海山(郭曰皆羣/大靈之山)有沃之國(郭曰言/其土沃)
(饒/也)沃民是處(任臣案淮南子海外三/十六國西北方有沃民)沃之野鳳鳥之卵
是食(任臣案吕氏春秋流沙之西丹/山之南有鳳之丸沃民所食)甘露是飲凡其所
欲其味盡存(郭曰言其所願滋/味此無所不備)爰有甘華甘柤白栁(任/臣)
(案吴淑栁賦云沃民/之國汶水之傍謂此)視肉三騅璇瑰瑶碧(郭曰琁瑰亦/玉名穆天子)
(傳曰枝斯璿/瑰枚回二音)白木琅玕(郭曰樹色正白今南方有文木/亦黒木也  任臣案文木即烏)
(木逸周書謂之􁁜木張勃吴録云南宋銅縣有文木嵇/含草木狀曰文木樹髙七八丈其色正黒如水牛角)
白丹青丹(郭曰又有黒丹也孝經援神契曰王者徳至/山陵而黒丹出然則丹者别是彩色亦猶黒)
(白黄皆云丹也青任臣案尚書大傳丹丘出丹艧青丘/出青艧是丹與  皆名艧也則丹為彩色之名益信)
多銀鐵鸞鳥自歌鳳鳥自舞爰有百獸相群是處是謂
沃之野(任臣案鴻烈解西金/丘沃野為八紘之一)有三青鳥赤首黒目一名
曰大􁍯一名少􁍯(郭曰/音黎)一名曰青鳥(郭曰皆西王母使/也  任臣案曹植)
(辨道論三鳥備設不如百官之美也陶𢎞景詩銜書必/青鳥嘉客信龍鏕江淹隂長生賛若渡西海時致意三)
(青鳥梁元帝與劉智蔵書弱水難浮猶致書于青鳥李/長吉詩符因青鳥送皆指此也拾遺記曰軒渠國多九)
(色鳥青口綠脛紫翼紅膺紺頂丹足碧身緗背𤣥尾其/青多紅少謂之繡鸞或云是西王母之禽疑即三青鳥)
(𩔖/)有軒轅臺射者不敢西嚮射畏軒轅之䑓(郭曰敬難/黄帝之神)
(崑任臣案鴻烈解軒轅丘在西方黄帝祠額解云西至/  崙有軒轅宫與䑓若丘射者不敢西向湘東王詩寂)
(寥千載後誰上軒轅䑓庾信爾綿柱國碑軒䑓受氏若/水䧏居崔融表攀龍不及顧慕軒轅之䑓湯顯祖表郏)
(鄏之鼎方圗軒轅之臺已閟朱應登北風行軒轅臺前/燭龍晦劉鳳九頌云吾登軒轅之臺而四顧本此也名)
(勝志云今直𨽻保安州西南界之喬山上亦/有軒轅䑓廣輿記岳州府君山亦有軒轅臺)
大荒之中有龍山日月所入有三澤水名曰三淖昆吾
之所食也(郭曰穆天子傳曰滔水濁/繇氏之所食亦此𩔖也)有人衣青以袂蔽
面(郭曰/袂袖)名曰女丑之尸有女子之國(郭曰王頎至沃沮/國盡東界問其耆)
(老云國人常乗船捕魚遭風見吹數十日東一國在大/海中純女無男即此國也  任臣案𤣥覽曰葱嶺之西)
(西女之國産男輒不舉也拂菻歲遣男子配焉/茂州之西東女之國其貴人死糅余屑而瘞之)
有桃山有䖟山有桂山有于土山有丈夫之國(郭曰其/國無婦)
(人/也)有弇州之山(任臣案括地象正西弇州曰并土隋書/作十州开土為崑崙九州之一南華經)
(云大荒之中弇州之北穆天子傳天子登于弇山之上/王世貞以為即此地也江淹赤虹賦云帝臺北荒之際)
(弇山西/海之濵)五彩之鳥仰天(郭曰張/口嘘天)名曰鳴鳥爰有百樂歌
儛之風(郭曰爰有百種伎樂歌儛風曲聴任臣案荒史/曰祝融氏一曰祝誦又曰祝和  弇州之鳴鳥)
(作屬續之樂以通倫𩔖廖道南楚紀賛曰弇州之聲庸/制樂歌王融曲水詩序召鳴鳥于弇州追伶倫于嶰谷)
(本此黄氏事物紺珠云/鳴鳥身五色聲有曲度)有軒轅之國(郭曰其人人面蛇/身  任臣案談薈)
(云尾處/首上)江山之南棲為吉(郭曰即窮山之際也山/居為棲吉者言無㓙天)不壽
者乃八百歲(郭曰夀者/數千歲)西海渚中有神人面鳥身珥兩
青蛇踐兩赤蛇名曰弇兹(任臣案冠編六上紀有弇兹/氏人面鳥身劉㑹孟云海外)
(國神多以蛇為/珥踐又有蛇洲)
大荒之中有山名曰日月山天樞也吴姖天門日月所
入(任臣案盖天論須彌山為天樞日月行于其腰與此/説𩔖盧柟放招賦云吴姖晻昧日月所翳即此也)
有神人面無臂兩足反属于頭上名曰嘘(郭曰言嘘啼/也  任臣案)
(圗賛曰脚属于頭人面無/手厥號曰嘘重黎所處)顓頊生老童(任臣案譙周古/史曰老童即卷)
(章羅苹云卷章/史或作老章)老童生重及黎(郭曰世本云老童娶于/根水氏謂之驕福産重)
(及黎為任臣案冠編云老童音如鐘/磬死  騩山之神娶女驕生黎回)帝令重獻上天令
黎卭下地(郭曰古者人神雜擾無别顓頊乃命南正重/司天以属神命火正黎司地以属民重實上)
(天黎實下地獻卭義未詳也/  任臣案路史作重載上天)下地是生噎處于西極以
行日月星辰之行次(郭曰主察日月星/辰之度數次舎也)
有人反臂名曰天虞(郭曰即/尸虞也)有女子方浴月帝俊妻常
羲生月十有二此始浴之(郭曰義與羲和浴日同作任/臣案常羲有陬氏也或  常)
(儀一作尚儀士安作常耳又作常宜路史云髙辛氏次/妃常羲生而能言髮迨其踵是歸髙辛生太子康及月)
(十二楊慎云帝俊之妻生十日自甲/至癸也生月十又二自子至亥也)有𤣥丹之山(郭曰/出黒)
(丹經任臣案篇首誤/引  作𤣥舟之山)有五色之鳥人面有髮爰有青鴍(郭/曰)
(音/文)黄鷔(郭曰/音敖)青鳥黄鳥其所集者其國亡有池名孟翼
之攻顓頊之池(郭曰孟翼人姓名載任臣案孟翼顓頊/臣冠編顓頊紀有  命孟翼攻池天下)
(人號之曰顓頊之/池言厚養于民也)
大荒之中有山名曰鏖鏊鉅(郭曰鏊/音如敖)日月所入者有獸
左右有首名曰屏蓬(郭曰即并封也語有輕重耳右任/臣案稽瑞録云鹿螯山獸左  有)
(首名/并蓬)有巫山者(任臣案冠編望帝時巫山壅/江蜀洪水望帝令鄨令鑿之)有壑山者
有金門之山有人名曰黄姖之尸有比翼之鳥(任臣案/即鶼鶼)
有白鳥青翼黄尾𤣥喙(郭曰/竒鳥)有赤犬名曰天犬其所
下者有兵(郭曰周書云天狗所止地盡傾餘光燭天為/流星長十數丈其疾如風其聲如雷其光如)
(電吴楚七國反時吠過梁國者是也其任臣案辛氏三/秦記秦㐮公時白鹿原有天狗来下  上有賊天狗吠)
(而䕶之河圗稽燿鈎曰太白散為天狗主候兵元史至/正中雲南玉案山下有赤犬羣吠未幾兵亂又唐天寳)
(中華清宫有天狗院列在諸獸之上杜甫作賦云色似/狻猊小如猿狖非此也○又案李白大獵賦殪天狗註)
(云山海經天門山有赤/犬名天犬盖謂此也)
西海之南流沙之濵赤水之後黒水之前有大山名曰
崑崙之丘(任臣案化闕經曰崑崙山九重重相去九千/里山有四靣竺乾書曰阿耨山即崑崙也一)
(名須彌譌呼蘇彌在于闐國西一千三百餘里其水分/流四靣去入中國者為黄河入東海其三靣各入南西)
(北海如弱水/黒水之𩔖)有神人面虎身有文有尾皆白處之(郭曰/言其)
(尾以白/為㸃駮)其下有弱水之淵環之(郭曰其水不勝鴻毛崙/任臣案十洲記云崑)
(山弱水周廻繞匝東南接積石圃西北接北户之室東/北臨大活之井西南至承淵之谷𤣥中記云神丘有火)
(穴光景照千里崑崙有弱水鴻毛不能起括地圗曰崑/崙之弱水非乗龍不得至圗賛曰弱出崑山鴻毛是沉)
(北淪流沙南暎火林/惟水之竒莫測其深)其外有炎火之山投物輙然(郭曰/今去)
(扶南東萬里有耆薄國東復五千里許有火山國其山/雖霖雨火常然火中有白䑕時出山邉求食人捕得之)
(以毛作布今之火澣布是也即此山之𩔖之任臣案干/寳捜神記崑崙之山是惟下都環以炎火  山􁊓氏水)
(經注流沙西行極崦嵫之山北山有石以兩石相打則/水潤潤盡則火出山石皆然炎起數丈司馬相如大人)
(賦經營炎火而浮弱水兮抗絶浮渚而渉流沙張衡思/𤣥賦躋日中于昆吾兮憇炎火之所陶江淹空青賦西)
(海之草炎山之烟即此也景純炎火山賛曰水含陽精/氣結則焚理其微乎其妙不傳他與此𩔖者神異經言)
(荒外有火山生不燼之木十洲記言炎洲有火林山山/中有火光金液神丹經扈犁國有火山裔乗云西北有)
(火州其國有火熖山張匡鄴行程記髙昌北庭山至夕/光燄若炬火𤣥覽曰毗騫有然火之洲博物志西域且)
(彌山晝則孔中狀如煙夜則如燈光魏書盤盤國有火/山山傍皆焦東西洋考云蛟􁁊山山頭火光日夜不斷)
(一綂志梧州有火山山上有火每三五夜一見如野燒/之狀又蜀有火井熒臺蕭丘有自然之火春生秋滅羽)
(山有文石生火煙色随四時而改名為淨火自然洲有/樹生火以其皮織為火浣布火浣布有二種此其一也)
(陸游云火山軍其地耘耡深入則有烈熖風俗記云圁/隂縣有鴻門亭火従地出又海中有沃焦山遇水則燄)
(復有然海木華所/稱陰火潛然是也)有人戴勝虎齒有豹尾(任臣案穆天/子傳注云虎)
(齒蓬髮困學紀/聞作狗尾蓬髮)穴處名曰西王母(郭曰河圗玉版亦曰/西王母居崑崙之山)
(西山經曰西王母居玊山穆天子傳曰乃紀名迹于弇/山之石曰西王母之山也然則西王母雖以崑崙之宮)
(亦自有離宫别窟游息之處不專住一山也故記事者/各舉所見而言之  任臣案胡應麟筆叢曰經稱西王)
(母豹尾虎齒當是人𩔖殊别考穆天子傳云天子賔于/西王母觴于瑶池之上西王母為天子謡天子執白圭)
(𤣥璧及獻錦組百純組三百西王母再拜受之則西王/母服食語言絶與常人無異並無所謂豹尾虎齒之象)
(惟司馬大人賦有豹尾虎齒之説盖据山海經耳乃山/海經則何所据哉任臣竊謂西王母黄帝時乗白鹿授)
(地圖舜時獻白玉琯穆王時西王母来賔特不過西方/一國如八百媳婦名爾若豹尾虎齒則亦貫胸儋耳之)
(𩔖又何足怪後世好事家以西王母等于麻姑上元夫/人之列甚至謂漢武帝䧏西王母于七夕若果有其事)
(者則文人附㑹之過也爾雅觚竹北户西王母日下謂/之四荒漢書西域傳云安息長老傳聞條支有弱水西)
(王母亦未/嘗見也)此山萬物盡有
大荒之中有山名曰常陽之山日月所入
有寒荒之國有二人女祭女薎(郭曰或持/觶或持爼)
有壽麻之國(郭曰呂氏春秋曰南服夀麻北懐闒耳夀/任臣案爾雅八極西曰邠國曰夀靡即)
(麻也劉子威雜爼/曰焦僥夀麻之國)
南岳娶州山女名曰女䖍女䖍生季格(任臣案冠編黄/帝鴻初為南岳)
(之宜故名南岳女䖍學海作女􁁜又路史曰帝鴻生白/民及嘻嘻生季格季格生帝魁注云嘻其南岳也未審)
(孰/是)季格生夀麻(任臣案季格妻任已感神/而生魁及夀麻見冠編)夀麻正立無
景疾呼無嚮(郭曰言其禀形氣有異于人也列仙傳曰/𤣥俗無景  任臣案無景者中國時有其)
(人侍兒小名録周昭王時東甌獻二女曰延娟延嬋步/塵無迹日中無景風俗通云真人無景白帖云仙人與)
(虚合體日中無景故韓終久服丹無景又丙吉騐老人/之子無景張元始九十七始生子遂無景南史稱梁武)
(帝映日無景又勃鞮之國無翼而飛日中無景見拾遗/記王明英厯體畧云赤道下春秋分日中無景淮南曰)
(建木在都廣日中無景又曰馮夷大丙之御/也照日光而無景此言其疾非真無景也)爰有大暑
不可以往(郭曰言熱炙殺人也可任臣案西儒云地在/黄道線下者大熱不  居其人常晝伏水中)
(宋濓演連珠云夀麻/之國大屠倍常本此)有人無首操戈盾立名曰夏耕之
尸(郭曰亦形天尸之𩔖􁠣任臣案經載奢比據比女姖/貳負王于夜肝榆犁  夏耕闕宣王之尸不一而足)
(詳其名義大都如今人尸/解不化者土人傳以為神)故成湯伐夏桀于章山克之
(郭曰干章山名郭任臣案章山名/大沙或云沙丘  作干章山疑非)斬耕厥前(郭曰頭亦/在前者)
耕既立無首走厥咎(郭曰逃/避罪也)乃降于巫山(郭曰自竄于/巫山巫山今)
(在建平/巫縣)
有人名曰吴回竒左是無右臂(郭曰即竒肱也吴回祝/融弟亦為火正也  任)
(臣案姓氏源流黎卒帝嚳以回代之封于吴是為吴回/吴回生陸終其支庶為陸終氏蛙螢子言祝融有七吴)
(回亦祝融/之一也)
有盖山之國有樹赤皮支幹青葉名曰朱木(郭曰或作/朱威木也)
有一臂民(郭曰北極下亦有一脚人見河圗玉版一任/臣案事物紺珠云一臂人一手一目鼻  孔)
大荒之中有山名曰大荒之山日月所入有人焉三面
一臂(郭曰無左臂也解任臣案路史禹紀云西過竒肱/三面黄帝祠額  曰三面一臂莫非子孫謂此)
三面之人不死(郭曰言人頭三邉各有靣也𤣥莵太守/王頎至沃沮國問其耆老云復有一破)
(船随波出在海岸邉上有一人項中復有面與語不解/了不食而死此是兩面人也呂氏春秋曰一臂三面之)
(鄉也東任臣案博物志云兩面人在沃沮東大海中又/後漢  國傳及魏志皆云北沃沮有两靣人江淹遂古)
(篇長臂兩面乗/赤船兮是也)是謂大荒之野(任臣案張揖上林賦注/過乎泱莾之壄山海經)
(所謂大荒/之野也)西南海之外赤水之南流沙之西有人珥兩
青蛇乗兩龍名曰夏后開開上三嬪于天(郭曰嬪婦也/言獻美人于)
(天帝之任臣案吴淑事𩔖賦夏后/三嬪  獻太康五子之須本此)得九辯與九歌以下
(郭曰皆天帝樂名也開登天而竊以下用之也開筮曰/昔彼九𠖇是與帝辯同宮之序是為九歌又曰不得竊)
(辨與九歌以國于/下義具見于歸蔵)此天穆之野髙二千仞(郭曰竹書曰/顓頊産伯繇)
(是維若陽居/天穆之陽也)開焉得始歌九招(郭曰竹書曰夏后開舞/九招也  任臣案楚辭)
(天問云啓棘賔商九辯九歌洪興祖引此為注朱子斥/之審矣以為啓棘賔天當是啓夢賔天然則經云開上)
(三嬪于天者要是夏啓三夢上賔于天得傳天帝之樂/以下如秦穆聽鈞天之奏唐皇效霓裳之舞也嬪宜作)
(賔楚辭足證其誤謂獻三美女于天帝者謬矣又九歌/與虞書合考亭斷為舜禹之樂九招亦古樂名文心雕)
(龍云帝嚳之世咸墨為頌以歌九招未審是非又路史/注曰山海經上三嬪于天得九辯與九歌以下天指舜)
(禹尊其賜爾謂天帝之樂啓登天竊之以下妄也劉基/樂府曰天穆之野二千仞天帝所以觴百靈三嬪不下)
(两龍去九歌/九辯歸杳𡨕)
有互人之國(郭曰人/面魚身)炎帝之孫(郭曰炎/帝神農)名曰靈恝(郭曰/音如)
(劵契之契鼔任臣案路/史伯靈生  鼔生靈恝)靈恝生互人是能上下于天(郭/曰)
(言能乗雲雨也互任臣案國名記曰炎帝孫靈恝生氐/人為氐國俗作  非又歐陽𤣥暌車志互人國有白玉)
(城豈即/此耶)有魚偏枯名曰魚婦顓頊死即復蘇(郭曰言其/人能變化)
(也入任臣案星槎勝覽占城有飛頭婦號屍致魚夜飛/頭  人家食小兒頭返合體如故亦此𩔖也又冠編云)
(虞幕取顓頊氏女曰魚婦生窮鱓/名與此同然語不相蒙疑非是)風道北来天乃大水
泉(郭曰言泉水得風暴溢出道猶従/也韓非曰𤣥鶴二八道南方而来)蛇乃化為魚是謂
魚婦顓頊死即復蘇(郭曰淮南子曰后稷龍在建木西/其人死復蘇其中為魚盖謂此也)
(注任臣案髙誘淮南注云人死復生或化為魚楊慎補/  曰今南中諸苗能以術呪尸為魚而食之西南國風)
(土記云邪術有卜思鬼者婦人習之夜化為猫犬遇病/者攝其肉唾水中化為水蝦取而貨之即斯術也圗賛)
(曰炎帝之苗實生氐人死則復蘇/厥身為鱗雲南是託浮游天津)有青鳥身黄赤足六
首名曰􁖅鳥(郭曰音觸集任臣案𤣥覽云互人有六首/之􁖅五音  韻曰氐人國有青鳥赤足六)
(首曰􁖅又鳿鳥亦名鸀爾雅􁖅山烏是也又南康記石/室山有鳥形色鮮潔自愛毛羽若隻者則照水悲鳴亦)
(名􁖅此名同而實異者且/音蜀不音觸似更為一種)有大巫山有金之山西南大
荒之中隅有偏勾常羊之山
　　按夏后開即啓避漢景帝諱云(任臣案胡氏四/部正譌曰亦有)
　　(古書本不諱後人避本朝之諱而/改者如山海經啟皆為開之𩔖)
　
　
　
　
　
　山海經廣注卷十六
欽定四庫全書
　山海經廣注卷十七
　　　　　　　　　　　　　仁和吴任臣注
　　大荒北經
東北海之外大荒之中河水之間附禺之山帝顓頊與
九嬪葬焉(郭曰此皆殊/俗義所作冡)爰有􁀙久文貝離俞鸞鳥鳳鳥
大物小物(郭曰言備有也皆任臣案王氏釋/義曰大物小物  殉葬之具也)有青鳥琅
鳥𤣥鳥黄鳥虎豹熊羆黄蛇視肉璿瑰瑶碧皆出衛於
山(郭曰在其/山邉也)丘方圎三百里丘南帝俊竹林在焉大可
為舟(郭曰言舜林中竹一節則可以為船也圍任臣案/劉須溪説南方荒中有涕竹長數百丈  三丈五)
(六尺厚八九寸可以為船又南越志羅浮山巨竹皆七/八圍長一二丈謂之龍鐘竹通考云哀牢有竹其節相)
(去二丈名曰濮竹𤣥覽云髙潘有踈節之竹六尺而一/節黎母山有丈節之竹溱州有通節之竹臨賀有十抱)
(之竹貟丘有船竹王㑹解云路人大竹神異經云南方/以節竹為船亦作芾竹其長百丈圍二丈五六尺湧幢)
(小品云南荒有沛竹其長/百丈皆竹之大者與此𩔖)竹南有赤澤水(郭曰水/色赤也)名曰
封淵(郭曰封/亦大也)有三桑無枝(郭曰皆/髙百仞)丘西有沉淵顓頊所
浴
有胡不與之國(郭曰一國復名耳/今三合語皆通然)烈姓黍食
大荒之中有山名曰不咸(任臣案杜佑通典挹婁在不/咸山北鄭樵都邑畧云古肅)
(慎國都不咸山在/夫餘東北千餘里)有肅慎氏之國(郭曰今肅慎國去襄/平三千餘里穴居無)
(衣衣猪皮冬以膏塗體厚數分用却風寒其人皆工射/弓長四尺勁彊箭以楛為之長尺五寸青石為鏑此春)
(秋時隼集陳侯之庭所得失也晉大興三年平州刺史/崔毖遣别駕髙㑹使来献肅慎氏之弓矢箭鏃有似銅)
(骨作者問云轉與海内國通得用此今名之為挹婁國/出好貂赤玊豈従海外轉而至此乎後漢書所謂挹婁)
(者是也汲任臣案史記作息慎竹書舜二十五載息慎/氏来賔  冢周書云成王之時息慎来賀作賄息慎之)
(命王㑹解謂之稷慎或作肅眘漢武帝詔海外肅眘徐/陵文肅眘茫茫風牛南偃劉㑹孟云肅慎在漢曰挹婁)
(魏曰勿吉唐曰靺鞨鬼谷子云肅慎氏饋曰雉于文王/魏志云自唐暨周肅慎之物皆曠世而至青龍四年肅)
(慎氏致楛矢晉紀景元三年咸寕五年大興二年肅慎/皆来饋楛矢石砮即此國也左傳肅慎燕毫吾北土也)
(杜注云肅慎在𤣥菟北三千餘里/江淹遂古篇沃沮肅慎東北邉兮)有蜚蛭四翼(郭曰翡/窒兩音)
(賦任臣案司馬逰獵/  蛭蜩蠗蝚謂此也)有虫獸首蛇身名曰琴虫(郭曰亦/蛇𩔖也)
(目任臣案本草綱/  引此作琴蛇)有人名曰大人有大人之國釐姓(任/臣)
(案國名記帝/鴻之後也)黍食有大青蛇黄頭食麈(郭曰今南方蚺/蛇食鹿鹿亦麈)
(属/也)有榆山有鯀攻程州之山(郭曰皆因其/事而名物也)
大荒之中有山名曰衡天有先民之山有槃木千里(郭/曰)
(音盤閎任臣案後漢永平中白狼槃木唐菆舉種稱臣/楊慎  覽集云白狼槃木今麗江姚嶲地也度其道里)
(疑非此槃或作盤唐昭仁寺碑苑/葱山而池鹽澤踰盤水而跨熱阪)有叔歜國(郭曰音作/感反一音)
(觸/)顓頊之子(任臣案顓頊之妻娽生伯偁卷章季禺/季禺是生叔歜古謂其所出者皆為子)黍
食使四鳥虎豹熊羆有黒蟲如熊狀名曰猎猎(郭曰或/作猲音)
(夕同猎任臣案篇海引經云牛氏山有黒獸狀如熊名/曰猎  與本文小異事物紺珠云猎猎如熊黒色盧柟)
(賦云窮怪異獸猎猎獙獙􁀙􁀙狪狪又彚雅宋良犬一/名猎猎然宋猎之猎音鵲與此同字異音也非此獸)
有北齊之國姜姓使虎豹熊羆(任臣案路史太姜之祖/逢公伯陵之後為商侯)
(伯自逢改封于北齊氏族考云炎帝子伯/陵為黄帝臣始封逢改封齊二説不同)
大荒之中有山名曰先檻大逢之山河濟所入海北注
焉(郭曰河濟注海已復/出海外入此山中也)其西有山名曰禹所積石有陽
山者有順山者順水出焉
有始州之國有丹山(郭曰此山純出丹朱也竹書曰和/甲西征得一丹山今所在亦有丹)
(山丹出/土穴中)
有大澤方千里羣鳥所解(郭曰穆天子傳曰此至廣原/之野飛鳥所解其羽乃于此)
(獵鳥獸絶羣載羽百車竹書亦曰穆王北征行流沙千/里積羽千里皆謂此澤也  任臣案瀚海地皆沙磧羣)
(鳥解羽江淹遂古篇青鳥所解路誠亶/兮栁宗元天對大澤千里羣鳥是解)有毛民之國(郭/曰)
(其人面體皆生毛雜任臣案路史注東毛人等五十五/國韓昌黎文海外  國若躭浮羅流求去人即斯國也)
依姓食黍使四鳥禹生均國均國生役采(郭曰采/一作来)役采
生修鞈(郭曰音如/單鞈之鞈)修鞈殺綽人(郭曰/人名)帝念之潛為之國
(郭曰潛宻用為之國来任臣案路史塗山氏后趫生啓/及均均生固固生伎  伎来生循鞈是殺綽天帝念之)
(其裔居兠牟山/北人號為厥寳)是此毛民
有儋耳之國任姓(郭曰其人耳大下儋垂在肩上朱崖/儋耳鏤畫其耳亦以放之也  任臣)
(案爾雅八極北曰祝栗曰儋耳呂氏春秋云叔逆之所儋/耳之居多無君即斯國也淮南子作躭耳博物志作檐)
(耳/)禺號子食榖北海之渚中(郭曰言在海島中種/粟給食謂禺彊也)有神
人面鳥身珥兩青蛇踐兩赤蛇名曰禺彊(任臣案禺彊/莊子注作禺)
(京養生雜書曰東海神名阿明南海祝融西海臣乗北/海禺彊龍魚河圗云北海神姓名禹帳里又名禺強天)
(問云伯強何處恵氣安在注伯強即隅強天神也黄道/周續騷經属強禺為先容兮乃告余以未啓龜蔵曰昔)
(穆王子筮卦于禺強疑非此/又續通考引經作禺強櫃誤)
大荒之中有山名曰北極天樻(郭曰/音匱)海外北注焉有神
九首人面鳥身名曰九鳳又有神衘蛇操蛇其狀虎首
人身四蹄長肘名曰彊良(郭曰亦在/畏獸畫中)
大荒之中有山名曰成都載天有人珥兩黄蛇把兩黄
蛇名曰夸父后土生信信生夸父(任臣案續通考勾龍/為后土生子二人曰)
(垂曰信信生夸父善走/為丹朱臣後有夸氏)夸父不量力欲追日景(任臣案/冠編曰)
(夸父足追日臂虎豹/而善投以䛕臣丹朱)逮之於禺谷(郭曰禺淵日所入也/今作虞  任臣案禺)
(谷即虞淵古人音義相通/字多假借虞淵又作吴泉)捋飲河而不足也將走大澤
未至死于此(郭曰/渴死)應龍已殺蚩尤(任臣案十三州志夀/張有蚩尤祠皇覽云)
(蚩尤冡在東郡夀張縣常以十月祠之有赤氣出如絳/帛民名為蚩尤旗沈括筆談曰解州鹽澤滷色正赤在)
(坂泉之下俗/謂之蚩尤血)又殺夸父(郭曰上云夸父不量力與日競/而死今此復云為應龍所殺死)
(無定名觸事而寄明其/變化無方不可揆測)乃去南方處之故南方多雨(郭/曰)
(言龍水物以/𩔖相感也)又有無腸之國是任姓(郭曰為/人長也)無繼子食
魚(郭曰繼亦當作䏿謂膞腸也云任臣案淮/南子作無繼民即無䏿也注  其人無嗣)共工臣名
曰相繇(郭曰相栁也/語聲轉耳)九首蛇身自環(郭曰言轉旋也北/任臣案廣雅曰)
(方有民焉九首虵/身其名曰相繇)食于九土(郭曰言/貪殘也)其所􁀙所尼(郭曰/􁀙嘔)
(猶噴吒/尼止也)即為源澤(郭曰言/多氣力)不辛乃苦(郭曰言/氣酷烈)百獸莫能
處(郭曰言/畏之也)禹湮洪水殺相繇(郭曰禹塞洪水/由以溺殺之也)其血腥臭
不可生榖其地多水不可居也(郭曰言其膏血滂流成/淵水也  任臣案盧柟)
(滄溟賦觀乎猗天之闕/踐乎相繇之區即斯也)禹湮之三仞三沮(郭曰言禹以/土塞之地䧟)
(壊也被任臣案王世貞續九辨云虞遺/腥之  原兮厥之三仞而三沮本此)乃以為池羣帝
是因以為臺(郭曰地下宜積土故衆/帝因来在此共作䑓)在崑崙之北有岳
之山㝷竹生焉(郭曰㝷/大竹名)
大荒之中有山名曰不句海水入焉有係昆之山者有
共工之䑓射者不敢北向(郭曰言畏之也宅任臣案阮/藉詠懐詩共工  𤣥𠖇髙䑓)
(造青/天)有人衣青衣名曰黄帝女􁁜(郭曰音如/旱􁁜之􁁜)蚩尤作兵
伐黄帝(任臣案應劭曰蚩尤古天子臣瓉曰孔子三朝/記蚩尤庶人之貪者史記索𨼆曰黄帝紀諸侯)
(相侵伐蚩尤最為暴則蚩尤非天子也又管子蚩尤受/盧山之金而作五兵明非庶人盖諸侯號也龍魚河圗)
(云黄帝攝政有蚩尤兄弟八十一人並獸身人語銅頭/鐵額食沙造五兵威振天下黄帝以仁義不能禁止蚩)
(尤天遣𤣥女下授黄帝兵符伏蚩尤道家謂蚩尤天符/之神故行師者禡焉博古圖謂三代彛器多著蚩尤之)
(象以為貪虐之戒其狀如獸附以兩翅春秋元命苞曰/蚩尤作霧黄帝作指南車路史云蚩尤兄弟七十二人)
(通典曰蚩尤即魑魅戰于涿鹿黄帝吹角為龍吟禦之/漢書武帝時太原有蚩尤神晝見龜足蛇首殃其里里)
(人祀之歸雲集作蚩尤阪泉氏集韻作蚩􁀙孔安國以/九黎君號蚩尤謬漢藝文志蚩尤二篇隋志梁有黄帝)
(蚩尤兵/法二卷)黄帝乃令應龍攻之冀州之野(郭曰冀州中土/也黄帝亦教虎)
(豹熊羆以與炎帝戰于阪泉之野而滅之見史記于任/臣案焦氏易林白龍赤虎戰闘俱怒蚩尤敗走死  魚)
(口阮嗣宗詩應龍沉兾州妖女不得眠李商隱表裂蚩/尤之肩髀謂此事也黄帝𤣥女戰法曰黄帝與蚩尤九)
(戰九不勝有婦人人首鳥身是為𤣥女授黄帝戰法劉/鳳雜爼曰黄帝與蚩尤戰涿鹿之野蚩尤作大霧帝乃)
(命風后作指南車遂擒蚩尤雲笈七籖云黄帝出師伐/虽尤于絶轡之野以棡鼔為警黄帝出軍訣曰帝伐蚩)
(尤𤣥龜衘符従水中出帝備之以征即日擒蚩尤廣成/子傳云蚩尤銅頭啖石飛空走險以馗牛皮為皷九擊)
(而止之尤不能飛走遂殺之帝王世紀黄帝使應龍殺/蚩尤于凶黎之丘歸蔵啓筮曰蚩尤出自羊水八肱八)
(趾疏首登九淖以伐空桑黄帝殺之于青丘寰宇記云/蚩尤身首異處故夀張鉅鹿俱有冢墓而夀張之冢即)
(皇覽所謂肩髀冡也漢宣帝立祠其上/兾州今保安州軒轅都涿鹿是此州也)應龍畜水蚩尤
請風伯雨師縦大風雨黄帝乃下天女曰魃雨止遂殺
蚩尤魃不得復上所居不雨(郭曰旱氣在也狀任臣案/𤣥覽曰旱之妖  如人長)
(三尺袒而戴目疾走若風其名曰魃亦謂之狢所見之/國赤旱千里抱朴子云山精形如小兒獨足向後夜喜)
(犯人其名曰魃本草注云旱魃山鬼也所居之處天不/雨女魃入人家能竊物以出男魃入人家能竊物以歸)
(神異經云南方有魃長二三尺裸身目在頂上行走如/風見則大旱一名旱母説郛云南方有人名曰􁁜所之)
(國大旱一名狢子即魃也魏書載咸平五年晉陽得死/魃長二尺面頂各二目通考言永隆元年長安獲女魃)
(長尺有二寸洪武正韻云魃鬼婦詩旱魃為/虐是也亦作妭文字指歸云女魃秃無髮)叔均言之
帝後置之赤水之北(郭曰逺/徙之也)叔均乃為田祖(郭曰主田/之官詩云)
(田祖有神弱任臣案魏書昌意之裔始均入仕堯世/逐女魃于  水之北民頼其勤帝舜嘉之命為田祖)魃
時亡之(郭曰畏/見逐也)所欲逐之者令曰神北行(郭曰向/水位也)先除
水道决通溝瀆(郭曰言逐之必得雨故見/先除水道今之逐魃是也)
有人方食魚名曰深目民之國昐姓食魚(郭曰亦胡𩔖/但眼絶深黄)
(帝時姓也作任臣案國名記作/目深國昐  盻髙陽氏之後也)
有鍾山者(任臣案張平子云過鍾山而中休/盖謂此山以上有燭龍之句也)有女子衣
青衣名曰赤水女子獻(郭曰神/女也)
大荒之中有山名曰融父山順水入焉有人名曰犬戎
黄帝生苗龍苗龍生融吾融吾生弄(郭曰一/作卞)明(任臣案/史記正)
(義云融吾/生并明)弄明生白犬白犬有牝牡(郭曰言自相配合/也  任臣案白犬)
(黄帝之曽孫其名若後世犬子佛狸虎㹠非狗犬也又/云有牝牡盖若今之婆羅門半釋迦具隂陽二體者應)
(劭書遂以為髙辛犬名槃瓠妻帝女生六男六女自相/夫婦趙氏説文長箋亦云槃瓠之種犬也其説實衍于)
(此/)是為犬戎肉食有赤獸馬狀無首名曰戎宣王尸(郭/曰)
(犬戎之神名也真任臣/案此神獸狀非  獸也)
有山名曰齊州之山君山(任臣案洞庭湖閩海陽羡/兖州皆有君山此非是)􁃿
山(郭曰/音潜)鮮野山魚山有人一目當面中生一曰是威姓
少昊之子食黍有繼無民繼無民任姓無骨子食氣魚
(郭曰言有無骨人也尸/子曰徐王偃有筋無骨)
西北海外流沙之東有國曰中䡢顓頊之子食黍有國
名曰賴丘有犬戎國有神人面獸身名曰犬戎
西北海外黒水之北有人有翼名曰苗民(郭曰三苗之/民  任臣案)
(神異經云苗民人形而腋翼不能飛為人饕餮淫佚/而無度居西北荒述異記云苗氏長齒上下相冐)顓
頊生驩頭驩頭生苗民苗民釐姓食肉(任臣案路史驩/頭以狐功輔繆)
(亡其國生三苗氏注曰山海經顓帝生驩頭又云鯀妻/遺腹生驩頭驩頭生苗民故世以苗民顓頊之後果爾)
(則驩頭為禹之弟而苗民其猶子也堯試舜時禹才十/歲何由有弟若姪暴恣為亂且苗民釐姓明甚而黄帝)
(子姓第七為釐苗民為驩頭之子驩頭為帝鴻之後則/驩頭縉雲之為釐姓審矣傳言三苗為縉雲氏之子盖)
(驩頭猶襲縉/雲之號也)有山名曰章山
大荒之中有衡石山九陰山泂野之山上有赤樹青葉
赤華名曰若木(郭曰生崑崙西附西極其華光赤下照/地  任臣案楚辭羲和之未揚若華何)
(光又曰折若木以拂日淮南子曰若木在建木西末有/十日其華照下地注云若木端有十日狀如蓮華光照)
(其下吕覽云菜之美者若木之華揚雄甘泉賦云飲若/木之露英張平子賦撫若木而躊躇阮籍詩若木燿四)
(海扶桑翳瀛洲江淹詩属我嵫景半賞爾若光初沈約/遊仙詩若華有餘照淹留且晞髮王勃南郊頌序登若)
(木以照臨楊烱渾天賦扶桑臨于海上若木照于崑崙/栁宗元招海賈文舳艫紛霏兮梢若木圗賛曰若木之)
(生崑崙是濵朱華電照碧葉/玊津食之靈智為力為仁)有牛黎之國(任臣案國名/記云儋今有)
(黎姥/山)有人無骨儋耳之子(郭曰儋耳人/生無骨子也)
西北海之外赤水之北有章尾山有神人面蛇身而赤
(郭曰身長千里書任臣案淮南云人面龍身/而無足潜確𩔖  云蛇身而赤身長千丈)直目正乗
(郭曰直目目従也正乗未聞/任臣案正乗言其睫不邪也)　其暝乃晦其視乃明(郭/曰)
(言視為晝/暝為夜也)不食不寢不息風雨是謁(郭曰言能/請致風雨)是燭九
陰(郭曰照九陰/之幽隱也)是謂燭龍(郭曰離騷曰日安不到燭龍/何燿詩含神霧曰天不足西)
(北無有陰陽消息故有龍衘精以往照天門中云淮南/子曰蔽于委羽之山不見天日也  任臣案八景玊録)
(曰乃異天之絶祝秘宣龍燭之女北鴻烈解曰燭龍在/雁門北其神人面龍身而無足髙誘注云龍衘燭以照)
(太陰盖長千里張衡思𤣥賦速燭龍令執炬兮過鍾山/而中休陸機演連珠云蘭膏停室不思衘燭之龍左思)
(吴都賦亦猶棘林螢燿而與夫樳木龍燭也傅咸燭賦/六龍銜燭于北極九日登曜于扶桑陸雲南征賦超燭)
(龍之絶景豈比象于百華傅𤣥燈賦如亢燭龍而照𤣥/方司馬彪詩兾碩神龍来揚光以見燭謝恵連雪賦爛)
(兮若爥龍銜燿照崑山王元長逰仙詩燭龍導輕鏕劉/孝標啓蘄仙之望石髄太陰之望龍燭庾信誌銘曰四)
(時銜火燭龍開照地之光庾闡逰仙詩仰盻燭龍曜俯/步朝廣庭又曰玉房石㩉磊砢燭龍銜煇吐火梁元帝)
(𤣥覽賦猶然陽燧之火尚執􁐻龍之燭楊炯渾天賦龍/山銜燭不能議其光景李華含元殿燭龍圻穹穴而臨)
(北方常衮表云開散皇風龍含巨燭張説賦云南窮火/䑕之鄉北盡燭龍之㑹李白大鵬賦燭龍銜光以照影)
(列缺施鞭而啓塗又北風行燭龍栖寒門光耀猶旦開/李邕日賦燭龍照灼以首事踆烏奮迅而演成蔣防獸)
(炭賦𩔖火鼠兮炎丘是託比燭龍兮崑閬斯㫒胡濟黄/柑賦若菱花之繡綺井燭龍之銜金丹李賀詩天東有)
(若木下置含燭龍唐詩云燭龍之地無日光潘恩笠江/稿云燭龍銜火倚氷柱太乙經云歲星為太乙之燭龍)
(王世貞太和山賦燭龍布涎神瀵流液盧柟放招賦燭/龍長暝𤣥豹蹲旦又泰宇賦青龍銜光以燭衞白虎擁)
(鉞而先趋吴國倫書道言良于拱璧明規耀于燭龍顧/起元詠懐詩燭龍延日光九鳳暢雲柯祝允明詩燭龍)
(奔天衢不照雲下人李攀龍詩焚身香象泣照鉢燭龍/然文鳳翔江上吟兩炬雞犀代燭龍皆本此也朱徤治)
(平畧曰日月蟻行晉志之妄燭龍啣火天問之誣又種/火之山日月所不照有青龍銜燭火以照山之四極同)
(此𩔖唐地里志北庭有燭龍軍亦取此義耳燭或作逴/楚辭大招曰北有寒山逴龍赩只陸時雍注云逴龍當)
(是燭龍又乾坤鑿度曰燭龍行東時肅清行西時㬈/㬇行南時大􁅷行北時嚴殺推測其義似不指此也)
　
　
　
　
　
　
　
　山海經廣注卷十七
欽定四庫全書
　山海經廣注卷十八
　　　　　　　　　　　　　仁和吴任臣注
　　海内經(海内經及大荒經本逸在外羅/氏路史注引此通作朝鮮記)
東海之内北海之隅有國名曰朝鮮(郭曰朝鮮今樂浪/郡也  任臣案殊)
(域周咨録以其在東朝日鮮明故名朝鮮朱國貞大事/記云朝鮮取朝日鮮明之義髙麗亦如之前史有曰丸)
(都所謂日月兩丸者此也錢溥朝鮮國志朝鮮有三種/一檀君朝鮮一箕子朝鮮一衞滿朝鮮考箕子封朝鮮)
(傳四十一代至王凖凡九百二十八年而失國于衞滿/凖入漢地金馬郡自立號韓王又傳二百年併入髙句)
(麗兼有新羅百濟又學海/云朝鮮後入海者為鮮國)天毒其人水居(郭曰天毒即/天竺國貴道)
(徳有文書金銀錢貨浮屠出比國中也晉大興四年天/竺胡王獻珍寳  任臣案天毒漢書作天竺汲冢周書)
(作天竹杜篤傳作天筑或作天督西域記云詳夫天竺之/稱舊云身毒或曰賢豆今从正音宜云印度楊文公金)
(沙塔記天毒之國紀于山經竺乾之師聞于柱史通志/畧云天竺即捐毒也去長安九千八百六十里王治衍)
(敦谷北與烏孫接王崇慶釋義曰天毒疑别有意義郭/以為即天竺國天竺在西域漢明帝遣使迎佛骨之地)
(此未知/是非也)偎人愛之(郭曰偎亦愛也音隱隈反教任臣案/言其風俗柔善以兼愛為  也又韻)
(㑹曰北海之隅有國曰偎人/以偎人為國名未識所据)
西海之外流沙之中有國名曰壑市(郭曰音郝流任臣/案水經注  沙又)
(逕北渚厯/壑市之國)
西海之内流沙之西有國名曰汜葉(郭曰音如/氾濫之汜)
流沙之西有鳥山者三水出焉(郭曰三水同/出一山也)爰有黄金
璿瑰丹貨銀鐵皆流于此中(郭曰言其中有/雜珍竒貨也)又有淮山
好水出焉
流沙之東黑水之西有朝雲之國(任臣案水經注流沙/又逕于鳥山之朝雲)
(國楊慎均薻云鳥/山之東有朝雲國)司彘之國黄帝妻雷祖生昌意(郭曰/世本)
(云黄帝娶于西陵氏之子謂之纍祖産青陽及昌意子/任臣案氏族源流云黄帝元妃西陵氏謂之嫘祖生)
(三人曰昌意/𤣥囂龍苗)昌意降處若水(任臣案史記索隱云降下/也言帝子為諸侯又路史)
(昌意為黄帝震適遜居若水注云遜謂降封之若即江/之下流在蜀國名記云今越嶲之䑓登盟㑹圗疏以為)
(鄀九州要記曰䑓登縣有如諾川鸚鵡山黒水之間若/水出其下即斯水也在今四川黎州庾信集云昌意陵)
(居初分若水之姓又爾綿永碑若/水降居宇文常碑若水遥源本此)生韓流(郭曰竹書云/昌意降居若)
(水産帝乾荒乾荒即韓流也生帝顓頊次任臣案氏族/源流云昌意姫姓生子三人長曰乾荒  曰安季曰悃)
(又華陽國志言昌意娶蜀/山氏之女生子帝嚳非是)韓流擢首謹耳(郭曰擢首長/咽謹耳未聞)
(首任臣案路史顓頊亦擢/  而謹耳注謹耳小耳也)人面豕喙麟身渠股(郭曰渠/車輞言)
(跰脚也大傳/曰大如車渠)豚止(郭曰止足三任臣案黄帝祠額解云/韓流馮夷  面一臂豕喙豚趾莫非)
(子孫則妖孽/耳必不其然)取淖子曰阿女生帝顓頊(郭曰世本云顓/頊母濁山氏之)
(子名昌僕荒任臣案蜀國春秋云昌意娶蜀山氏女曰/景􁀙生乾  乾荒娶蜀山氏曰樞是為河女所謂淖子)
(也生顓頊冠編曰淖子感瑶光/貫月之祥于幽房而生顓頊)
流沙之東黑水之間有山名不死之山(郭曰即員丘也/  任臣案水經)
(注流沙又厯員丘不/死之西指此山也)華山青水之東有山名曰肇山有
人名曰栢髙(郭曰栢子髙仙者也諸任臣案路史堯治/天下栢成子臯立為  侯禹時栢成子臯)
(辭為諸侯而又注云一作子髙真靈位業圖曰栢成子/髙湯時退耕修步綱之道通變經曰老子言自開闢以)
(来千二百變後世得/道栢成子臯是矣)栢髙上下于此至于天(郭曰言翺/翔雲天往)
(来此/山也)
西南黑水之間有都廣之野后稷葬焉(郭曰其城方三/百里盖天下之)
(中素女所出也離騷曰絶都廣野而直指號八任臣案/事物紺珠云都廣在西南方乃天地之中又  紘南為)
(都廣反户淮南子曰徑躡都廣入目闕節江淹賦都廣/之國番禺之野黄氏續騷經過閻浮之所都兮夕以届)
(乎都廣謂此也楊慎補注曰黒水廣都今之成都也素/女在青城天谷今名玉女洞世紀云后稷死于黒水潢)
(者之野路史注稷以癸巳日薨于黒水/之山葬廣都之野冢去中國三千里)爰有膏菽膏稻
膏黍膏稷(郭曰言味好皆滑如膏外傳曰膏粱之子/菽豆粢粟也  任臣案劉㑹孟云嘉榖之)
(米炊之/皆有膏)百榖自生(任臣案楊慎曰本是百㯏自生今誤/改作榖齊民要術所引可證㯏即馨)
(字陳禹謨曰后稷之生也誕降嘉種其沒也墓生也/百榖可謂與樹藝相終始矣盖帝命率育良非偶)冬夏
播琴(郭曰播琴猶播殖方俗言耳虞汝任臣案琴疑琹/字之譌言𣗳寂而薙草也又    明古琹疏曰素)
(女播都廣之琴温風冬飄素雪夏零鸞鳥自鳴鳯鳥/自舞靈夀自華與經文畧同是直以為琴瑟之琴也)鸞
鳥自歌鳳鳥自儛靈夀實華(郭曰靈夀木名也似竹/有枝節  任臣案漢書)
(孔光傳賜大師靈夀杖孟康注扶老杖也服䖍曰靈夀/木名似竹有節長不過八九尺庾仲雍山水記巴鄉酒)
(村側有谿谿中多靈夀木常璩華陽國志木道有東陽/下瞿數灘山有靈夀木及橘柚也𤣥覽云涪陵有靈夀)
(之木游氏臆見云靈夀木不煩削治/可以扶老李時珍以為即椐樻云)
草木所聚(郭曰在此/叢殖也)爰有百獸相羣爰處(郭曰于/此群聚)此草
也冬夏不死(任臣案圗賛曰都廣之野珍怪所聚爰/有膏榖鸞歌鳳舞后稷託終樂哉斯土)
南海之内黑水青水之間有木名曰若木(郭曰樹赤華/青  任臣案)
(庾信齊王憲碑若木一枝旁蔭數國唐逺闕方録冊文/東旌若木西斾條支明王偁詩客思員壺外雲程若木)
(東或謂/即此也)若水出焉(任臣案郡縣釋名曰賔川州東北有/金沙江山海經所謂若水也鄒應龍)
(詩水界金沙横地險山聨玉帯勢天成朱國禎大事記/曰金沙江源出吐蕃共龍州犁牛石下謂之犁水譌為)
(􁁊佛經云扳提/河一名金河池)有禺中之國(任臣案路史注若水之間/地當川蜀在西南方此禺)
(中之名/所由立)有列襄之國有靈山有赤蛇在木上名曰蝡蛇
木食(郭曰言不食禽獸也音如耎弱之/耎  任臣案讀書通曰輭通作蝡)
有鹽長之國有人焉鳥首名曰鳥氏(郭曰今佛書中有/此人即鳥夷也)
(任臣案冠編云太昊帝咸鳥一曰帝鳥是曰鳥氏又云/黄帝封風后于任錫之已姓為帝咸鳥之後于鹽長之)
(國以崇太昊之/祀即斯地也)
有九丘(任臣案冠編帝咸鳥/元厯襲太昊有九丘)以水絡之(郭曰絡/猶遶也)名曰陶
唐之丘(郭曰陶/唐堯號)有叔得之丘孟盈之丘(任臣案路史作/盖盈古天子號)
(也循蜚紀盖盈氏若水之間禺中之地有盖盈/之丘是其墟也王氏補衍亦云盖盈氏出若水)昆吾之
丘(郭曰此山出名金也尸子曰昆吾之金終任臣案淮/南子昆吾丘在南方注云祝融之孫陸  之子為夏)
(伯又曰日出于扶桑對于昆吾梁元帝/職貢圗序踰空桑而厯昆吾謂此也)黒白之丘赤望
之丘參衞之丘武夫之丘(郭曰此山出美玉/  任臣案碔砆)神民之丘
(郭曰言上有神人王任臣案冠編二十二姓紀有神民/氏都于神民之丘  文録補衍云神民氏居神民丘三)
(百歲潛夫論云天地開闢爰有神民氏神異業精氣通/行一目神民氏春秋命厯叙云神皇氏駕六蜚鹿政教)
(百歲/即此)有木青葉紫莖𤣥華黄實名曰建木(任臣案㳺/氏臆見曰)
(建木在西方水濵塩長之國九丘之上青葉黄實紫莖/𤣥華建木之下日中無景呼而無响梁簡文大法頌曰)
(遊經建木廵指/盛唐指此耳)百仞無枝有九欘(郭曰枝回曲也音如/斤斸之斸  任臣案)
(盧柟放招賦建木/九欘葉繽繙且)下有九枸(郭曰根盤錯也淮南子/曰木大則根欋音劬)其
實如麻(郭曰似/麻子也)其葉如芒(郭曰芒木/似棠梨也)大皥爰過(郭曰言/庖羲于)
(此經/過也)黄帝所為(郭曰言治/䕶之也)有窫窳龍首是食人(郭曰在/弱水中)
(窫任臣案盧柟放招賦/  窳龍首甘人吞且)有青獸人面名曰猩猩(郭曰能/言  任)
(臣案李時珍本草云古之説猩猩者如豕如狗今之説/猩猩豬與狒狒不相逺似後世所謂野女野婆者豈即)
(一物耶唐蒙博物記云日南有野女羣行覓夫其狀白/色偏體無衣襦周宻野語云野婆出南丹州黄髮椎髻)
(裸形跣足腰間剖之有印方寸瑩若蒼玊文𩔖符篆圗/賛曰能言之獸是謂猩猩厥狀似猴號音若嚶自然知)
(往頗測/物情)
西南有巴國(郭曰今/三巴是)大皥生咸鳥咸鳥生乗釐(任臣案/冠編咸)
(鳥即鳥明太昊之震子也子乗釐闕潜羣輔録鳥明主/建福亦斯人也華陽志云伏羲生咸鳥咸鳥生乗釐是)
(司水/土)乗釐生後照後照是始為巴人(郭曰為之始祖後/任臣案路史帝)
(照支子顧相䧏處于巴巴東至魚腹西連𤏡道北接漢/中南極牂牁後巴滅巴子丑季流于黔而君之生黒穴)
(四姓蜀志云巴人五子為五姓有巴氏樊氏曋氏相氏/鄭氏郡縣志渝州古巴國也圖白二水東南流曲折如)
(巴字故謂之巴左傳注巴國在巴郡江州縣武王伐/殷巴人助焉後封為巴子王㑹篇巴人以比翼鳥)有
國名曰流黄辛氏(郭曰即/酆氏也)其域中方三百里(任臣案冠/編云帝咸)
(鳥建福于民功豐徳隆是曰豐隆/初國于流黄酆其域中方三百里)其出是塵土(郭曰言/殷盛也)
(也任臣案楊氏補注曰出是塵土言其地清曠無囂塵/  董斯張吹景録云山海經巴國方三百里其出是塵)
(土用修謂其清曠無塵埃而郭注云言殷盛也子雲蜀/都賦埃㪍塵拂萬端異𩔖財物繞瞻蓄積備具左太冲)
(賦市鄽所㑹萬商之淵二賦乃原注實録/也如楊所云長安陸海果亦遥指瀛渤耶)有巴遂山澠
水出焉(任臣案水經注大度水經越􁁊大筰縣入䋲南/流分為二其一東經廣柔縣注于江其一南逕)
(旄牛道至大筰與若水合自下通謂之/䋲水矣即斯水也渑􁊓氏引經作䋲)又有朱巻之國
有黒蛇青首食象(郭曰即/巴蛇也)
南方有贑巨人(郭曰即梟/陽也音感)人面長臂黒身有毛反踵見
人笑亦笑脣蔽其面因即逃也又有黑人虎首鳥足兩
手持蛇方㗖之(任臣案事物紺珠曰其人虎首持兩蛇/啖之出巴遂山即此也楊慎補注云今)
(南方有苗名娥昌其人手持蛇㗖之採樵歸籠/中捕蛇數十蛇亦不能去不知何術也疑此𩔖)
有嬴民鳥足(郭曰/音盈)有封豕(郭曰大猪也羿射殺之桑任/臣案冠編羿禽封豕于  林)
(梁元帝𤣥覽賦云戮滔天之封豕斬横海之長鯨圗賛/曰有物貪婪號曰封豕薦食無厭肆其殘毁羿乃飲羽)
(獻帝/效伎)有人曰苗民(郭曰三/苗民也)有神焉人首蛇身長如轅(郭/曰)
(大如車轂/澤神也)左右有首(郭曰/岐頭)衣紫衣冠旃冠名曰延維(郭/曰)
(委蛇賦任臣案野有方皇澤有委蛇二神皆如蛇兩頭/東京  注云委蛇大如車轂代醉編曰南方神名延維)
(事物紺珠曰委蛇紫衣朱冠聞雷車之聲則捧其首而/去又禮含文嘉曰兩頭蛇名天根日澤圗云故澤之精)
(名曰冕其狀如蛇身兩頭廣博物志曰山中見大虵冠/幘者名曰升卿呼其名則吉圗賛曰䕫稱一足蛇則二)
(首少不知無多不覺有/雖資天然無異駢拇)人主得而饗食之伯天下(郭曰/齊桓)
(公出田于大澤見之遂伯諸矦亦見莊周作朱冠白任/臣案宋大觀中黄河得兩首龜蔡京以為即齊小  所)
(見者當伯天下考其/形狀與此畧異非是)有鸞鳥自歌鳳鳥自舞鳳鳥首
文曰徳翼文曰順膺文曰仁背文曰義見則天下和(郭/曰)
(言和平也目任臣案論語摘衰聖曰鳳有六象一曰頭/像天二曰  像日三曰背像月四曰翼像風五曰足像)
(地六曰尾像緯有九苞一曰口苞命二曰眼含度三曰/目總逹四曰舌詘伸五曰色彩光六曰冠矩周七曰距)
(鋭鈎八曰音激揚九曰腹文户行鳴曰歸嬉止鳴/曰提扶夜鳴曰善哉晨鳴曰賀世飛鳴曰郎都)又有
青獸如菟名曰􁁊狗(郭曰音如朝菌之菌青任臣案事/物紺珠云􁁊狗如兔  色駢雅曰)
(􁁊狗兔属也又長慶二年吐蕃出獸如猴而腰/尾皆長色青迅猛食人或以為即􁁊狗𩔖也)有翠鳥
(任臣案王㑹觧蒼吾翡翠爾雅翠鷫注云似燕綠色出/鬱林説文曰翡翠青赤鳥辭詁曰鷸翠别名也孝經援)
(神契云神靈滋液則翡翠耀異物志曰翠大如燕腹背/純赤民捕食之廣志曰翡出交阯與古縣交州志曰翡)
(翠出九真似鷓鴣晉令云翡鳥不得西度隴圗賛曰翠/雀麋鳥越在西海羽不供用肉不足宰懐璧其罪賈害)
(以/采)有孔鳥(郭曰孔雀也雀任臣案王㑹解方人以孔雀/爾雅翼云孔  生南海尾凡七年而後成長)
(六七尺展開如車輪金翠斐然始春而生至三四月後/彫與花蕚同榮衰春秋元命苞曰火離為孔雀續漢書)
(曰南蠻西域俱出孔雀吴地里志曰交阯西子縣産孔/雀郡内朱崖皆有之張璠漢紀云條支出師子孔雀南)
(越志曰義寕縣杜山多孔雀為鳥不必疋合以音影相/接有孕五侯鯖云孔雀出條支又出滇南因雷而孕)
南海之内有衡山(郭曰/南嶽)有菌山(郭曰音芝菌之任臣案/真誥曰句曲  山有名)
(菌山此山至佳注云山形當如菌/孤立亦或是囷倉之囷形如囷也)有桂山(郭曰或云衡/山有菌桂桂)
(員似竹/見本草)有山名三天子之都(郭曰一本三/天子之鄣山)
南方蒼梧之丘(任臣案逸周書作倉吾東華真人煮石/經云舜嘗登蒼梧之山曰厥金玊之香)
(草朕用偃/息正道)蒼梧之淵其中有九嶷(郭曰/音疑)山舜之所葬在
長沙零陵界中(郭曰山今在零陵營道縣南其山九谿/皆相似故云九疑古者摠名其為蒼梧)
(也九任臣案元結九疑山圗記九疑山方二十餘里世/稱  峯相似望而疑之亦云舜望九峯疑禹而悲従臣)
(有作九悲之歌因謂之疑羅合湘中記云衡山九疑有/舜廟遥望衡山如陣雲沿湘千里九向九背乃不復見)
(郡國志曰九疑山九峯一曰丹朱峰二曰石城峯三曰/樓峯四曰娥皇峯五曰舜原峯六曰女英峯舜墓于此)
(七曰簫韶峯八曰紀峯九曰紀林峰集仙傳云九疑山/有九峯峰有一水九水者銀花水復淑水巢水許泉歸)
(水沙水金花水冰安水晉水楚辭九歌云九疑繽紛兮/並迎淮南曰九疑之南陸事寡而水事多漢書云武帝)
(南廵狩至于盛唐望視舜于九疑王應麟曰九疑山在/零陵而云舜葬蒼梧者文頴云九疑半在蒼梧半在零)
(陵/也)北海之内有蛇山者蛇水出焉東入于海有五彩之
鳥飛蔽一鄉(郭曰漢宣帝元康元年五色/鳥以萬數過蜀都即此鳥也)名曰翳鳥(郭/曰)
(鳳属也離騷曰駟玊虬而乗翳佐任臣案翳即鸞也瑞/應圗云鸞乃赤神之精鳳皇之  首翼赤曰丹鳳青曰)
(羽翔白曰化翊𤣥曰隂翥黄曰土符路/史引經作鷖上林賦云拂鷖鳥即此也)又有不距之山
巧倕葬其西(郭曰倕堯巧工也音瑞獨任臣案路史垂/臣髙辛為堯共工不貴  功死葬不距之)
(山楊慎云/不古丕字)
北海之内有反縳盗械帯戈常倍之佐名曰相顧之尸
(郭曰亦貳負之臣危之𩔖臣任臣案帝乗釐之孫相顧/也陳禹謨駢志云貳負之  相顧之尸謂此胡氏二酉)
(綴遺曰据前貳負之臣本文但言帝梏之疏属之山不/言殺也但言繋之于樹不言石室也則子政之對當言)
(相顧之尸不當曰貳負之臣也然則上郡所得豈即斯/人哉王崇慶釋義曰反縳之説恐古者墓中設為機巧)
(變械以防伐冢之術非真有盗縳也又漢紀云當盗械/者皆頌繋注云凡以罪著械皆得稱盗械山海經貳負)
(之臣相顧之尸皆/云盗械其義是也)伯夷父生西岳(任臣案路史伯夷生/泰嶽伯夷為虞心呂)
(封于呂子泰嶽襲呂餘列四嶽之/官書大傳云伯夷之子為西嶽)西岳生先龍先龍是
始生氏羌氏𦍑乞姓(郭曰伯夷父顓頊師今氐羌其苗/裔也  任臣案路史先龍生元氐)
(元氐乞姓羌也盖岐隴而南漢川以西皆氐云湯革夏/伐氐氐人来朝其别為青白蚺之三氐氐羌數十白馬)
(最大今文鳳二竟白馬氏者居仇池曰氐侯商頌云自/彼氐羌地里志隴西有氐道羌道氏𩔖種名王㑹篇□)
(羌以鸞鳥注羌不同故謂之氐羌賈捐之曰成王地西/不過氐羌又黄氏曰羌古姜姓三苗之後此云乞姓明)
(非一/種也)
北海之内有山名幽都之山(任臣案即朔方之幽都鴻/烈解云西北方曰不周之)
(山曰幽都之門又云北撫幽都南道交阯楊雄甘/泉賦云西耀流沙北横幽都羅泌云一曰北國)黒水
出焉其上有𤣥鳥𤣥蛇𤣥豹(任臣案王㑹解屠州𤣥豹/六韜曰散宜生懐塗山𤣥)
(豹獻紂顧起元帝京賦幽都之/豹九文陽光之蛇千里謂此)𤣥豹(郭曰黒虎名虪見/爾雅  任臣案黒)
(虎又名􁀙説文作􁀙晉永/嘉四年秭歸縣檻得之)𤣥狐逢尾(郭曰蓬叢也咀留/反説苑曰蓬狐文)
(豹之皮狐任臣案孫氏瑞應圖王者政治太/平則黒  見稽瑞録云黒狐蓬尾本此也)有大𤣥之
山有𤣥丘之民(郭曰言丘上/人物盡黒也)有大幽之國(郭曰即幽民/也穴居無衣)
有赤脛之民(郭曰膝已/下盡赤色)
有釘靈之國其民従膝已下有毛馬蹄善走(郭曰詩含/神霧曰馬)
(蹄自鞭其蹄日行三百里北任臣案釘靈今丁靈國又/名丁令亦作丁零在康居  𤣥覽云丁零之國拳髮馬)
(蹏馬腦之民雁聲馬蹏江淹遂古篇云馬蹄之國善騰/奔兮此也文献通考曰丁零國有二在朔方北者為北)
(丁令在烏孫西者為西丁令烏孫長言北丁令有馬腦/國其人聲音似雁鶩従膝以下生毛馬脛馬蹄不騎馬)
(而走疾于馬三才圗㑹云丁靈至應天馬行二年也埤/雅廣要作下靈國似誤又五代史載牛蹄夷厥在黒車)
(子北其人人身/牛足亦與此𩔖)
炎帝之孫伯陵(任臣案路史炎帝噐生鉅及伯陵伯陵/為黄帝臣封于逢左氏言齊之先逢伯)
(陵是也物原云伯陵始造泉刀氏族考引經云/帝噐生子三人曰鉅曰伯陵曰祝庸與本文異)伯陵同
吴權之妻阿女緣婦(郭曰同猶通言淫之也吴權人/姓名  任臣案阿女一作何女)緣
婦孕三年(郭曰孕/懐身也)是生鼓延殳始為侯(郭曰三子名也/  任臣案路史)
(伯陵生三子曰殳曰鼔曰延殳之後有斨為堯臣鼔兌/頭而􁀙􁞁與延同亊是始樂風為編鍾又歸蔵云麗山)
(氏之/子鼔)鼔延是始為鍾(郭曰世本云母/句作罄倕作鍾)為樂風(郭曰作樂/之曲制)
黄帝生駱明駱明生白馬白馬是為鯀(郭曰即禹父也/世本曰黄帝生)
(昌意昌意生顓頊顓頊生鯀生任臣案史紀髙陽子熈/帝生駱明駱明生白馬白馬  鯀故曰顓頊五代而生)
(鯀熈帝即孺帝又氏族源流云顓頊妃/邹屠氏生駱明駱明生伯鯀未知孰是)帝俊生禺號禺
號生淫梁淫梁生番禺(任臣案路史曰番禺即禺一作/遇王符作卑過譌禺陽是為禺)
(號生禺京傜梁儋人京居北海號處南海傜/梁生番禹今清河之屬縣有禺山即此禺也)是始為舟
(郭曰世本云共/鼓貨狄作舟)番禺生奚仲(任臣案羅泌曰或曰禹湯/十二世生奚仲姓纂黄帝)
(子第十二人以薛為姓一為/任氏六世生奚仲俱非也)奚仲生吉光吉光是始以
木為車(郭曰世本云奚仲作車此言吉光/明其父子共創作意是以亙稱之)少皥生般(郭/曰)
(音班此任臣案宛委餘/編引  作少皥生般誤)般是始為弓矢(郭曰世本云牟/夷作矢揮作弓)
(矢弓矢一噐作者兩人于義有疑此言般之作是云任/臣案世本臘作駕古史考黄帝作弩中華古今注  羿)
(作弓乗雉作駕新唐書表稱少昊第/五子揮為弓正始制弓矢與經畧異)帝俊賜羿彤弓素
矰(郭曰彤弓朱弓矰矢名以白羽羽之外傳白羽之矰/望之如荼也  任臣案随巢子云奚禄山壊天賜玊)
(玦于羿宫孫子云羿得/寳弓犀質玊文曰珧弧)以扶下國(郭曰言令羿以射/道除患扶助下國)羿
是始去恤下地之百艱(郭曰言射殺鑿齒封豕之属也/有窮后羿慕羿射故號此名也)
帝俊生晏龍晏龍是為琴瑟(郭曰世本云伏羲作琹/神農作瑟  任臣案虞)
(汝明古琴疏晏龍者帝俊之子也有良琴六一曰菌首/二曰義輔三曰蓬明四曰白民五曰簡開六曰垂漆吴)
(淑琴賦曰或云晏龍/初製或曰神農始造)帝俊有子八人是始為歌舞(任臣/案路)
(史注作舜有子八人始歌舞然舜有庶子圭闕負/遂等七人帝王世紀又云九人豈即經所指與)帝俊
生三身三身生義均(任臣案學海曰經所紀諸國多云/帝俊之後而所謂帝俊者或以為)
(黄帝或以為嚳或以為舜要之聖徳廣𬒳無逺弗届相/傳謂其後代未必皆子孫也而神明之胄亦多轉旋異)
(域有不可以概論者又路史曰續牙友舜于貧貴而棄/之為續氏注云山海經帝俊生身是也盖𨽻者多以牙)
(為身云然南荒經言娥皇生三身/則三身非續牙明己未可据也)義均是始為巧倕是
始作下民百巧后稷是播百榖稷之孫曰叔均是始作
牛耕(郭曰始用牛犁也棄任臣案后稷有二前為帝柱/後為度辰度辰即  也冠編云稷取姞人是生釐)
(蠒漦蠒/生叔均)大比赤陰(郭曰或/作音)是始為國(郭曰得封為國邰/任臣案稷封于)
(又作台漦駘疑/叔均即襲祖封)禹鯀是始布土均定九州(郭曰布猶敷/也書曰禹敷)
(土定髙/山大川)炎帝之妻赤水之子聽訞生炎居(任臣案路史/炎帝来生炎)
(居母桑水氏曰聴訞冠編云亦曰承桑氏又劉恕外紀/神農納奔水氏之女曰聴詙生臨魁史記補云神農納)
(奔水氏之女曰聴訞為妃生帝哀語多不同當以羅氏/為斷太平御覽曰訞音妖生常林女子宜有􁀙音或作)
(談作郯/轉失也)炎居生節並節並生戲噐戲噐生祝融(郭曰祝/融髙辛)
(氏火正號克任臣案通鑑外紀曰帝裏又曰帝居生節/莖節莖生  及戱寥道南楚紀亦云帝哀生節莖節莖)
(生克及戲戲生噐生生/祝融祝融路史作祝)祝融䧏處于江水生共工(任臣/案續)
(雅曰壬夫𤣥𠖇之子也丁/芉祝融之子也非此祝融)共工生術噐(任臣案楚紀作/祝融生術噐)
術噐首方顛(郭曰頭/頂平也)是復土穰以處江水(郭曰復祝融/之所也  任)
(臣案蛙螢子祝融共工上世俱有七人此祝融為炎帝/裔黄帝之司徒也居江水生共工共工生術囂及勾龍)
(術囂襲共工號在顓頊時作亂帝命辛矦誅之以其弟/勾龍為后土汲冢𤨏語云晉平公夢見赤熊窺屏悪之)
(問子産子産曰昔共工之御浮游既敗于顓頊自/沒深淮之淵其色赤其狀如熊即術囂之臣也)共工
生后土(任臣案祭法曰共工氏之伯九州也其子曰后/土能平九州路史云術囂生條及勾龍以后土)
(為術囂之子未審是非又羅苹注言共工垂為勾龍子/證山海經共工生后土之謬盖不知共工之有七也)
后土生噎嗚(任臣案羅泌云伯夷為共工垂子噎嗚即/伯夷也生嵗十二㤗嶽諸説紛紜未能通)
(也/)噎生歲十有二(郭曰生十二子皆以歲名名之故云/然  任臣案羲和以為日名子商代)
(以為干紀/名即此義)洪水滔天(郭曰滔/漫也)鯀竊帝之息壤以堙洪水
(郭曰息壌者言上自長息無限故可以塞洪水也開筮/曰滔滔洪水無所止極伯鯀乃以息石息壌以填洪水)
(漢元帝時臨淮徐縣地踊長五六里髙二丈即息壌之/𩔖也  任臣案丹􁱅摘録曰説文壌柔土也山海經云)
(竊帝之息壌盖指桑土稻田可以生息皆君所授于民/者故曰帝之息壌鯀治水不順水性决耕桑之畎畆坊)
(淫潦之洪流是竊帝之息壌楊氏之言誠辨矣然淮南/子云禹以息壌堙洪水羅泌路史云江漢之壌鎮鎻水)
(旱蘇軾息壌詩序息壌㫄有石不可犯畚挿所及輒復/如故髙子勉息石序息石在江陵莊嚴寺又溟洪録云)
(唐元和初裴宇鎮荆州掘深六尺得一石規模悉倣江/陵城制命徙置藩籬間毁之是春淫雨四月不止裴復)
(舊石雨止厥後髙従誨鎮荆州出經其處問書記孫光/憲對曰伯禹治水自岷至荆定彼原泉之穴慮萬世下)
(或有汎濫爰以石屋鎮之耳玊堂閒話云江陵南門外/雍門内禹鐫石造龍宮置于穴中以塞水脉江陵圗經)
(亦言于城南門地隆起闕壌牛馬狀去之一夕如故是/鯀用息壌而殛死禹用息  而成功則息壌實在江陵)
(之地非泛言生息之壌也又永州龍興寺東北亦有息/壌平之而又髙見栁宗元記秦邑亦名息壌甘茂傳所)
(謂秦王迎甘茂于息壌是也真誥曰𤣥帝西行天下周/旋八外諸有洞臺之山隂宫之丘皆移闕息之石封而)
(鎮之是息壤息石/之名其来舊矣)不待帝命帝令祝融殺鯀于羽郊(郭/曰)
(羽山之郊洪任臣案朱子楚辭辨證曰經云鯀竊帝之/息壌以堙  水帝令祝融殛之羽郊詳其文意所謂帝)
(者似指上帝盖上帝欲息此壌不欲使人干之故鯀竊/之而帝怒也又祝融顓帝之後死而為神盖言上帝使)
(其神誅鯀也若堯舜時則無此人久矣又案子厚息壌/記云昔之異書有記洪水滔天鯀竊帝之息壌諸語其)
(言不經見盖/即此文也)鯀復生禹(郭曰開筮曰鯀死三歲不腐/剖之以吴刀死化為黄龍也)帝
乃命禹卒布土以定九州(郭曰鯀績用不成/故復命禹終其功)
　
　
　
　山海經廣注卷十八
