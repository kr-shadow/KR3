#+TITLE: 新編金匱要略方論-漢-
#+DATE: 2018-05-12 10:17:40
#+SOURCE: github.com/kanripo/KR3e0007 master 13a62881                
新編金匱要畧方論序
張仲景為傷寒雜病論合十六卷今世但傳傷寒論十卷
雜病未見其書或於諸家方中載其一二矣翰林學士王
洙在舘閣日於蠧簡中得仲景金匱玉函要畧方三卷上
則辯傷寒中則論雜病下則載其方幷療婦人乃錄而傳
之士流纔數家耳嘗以對方證對者施之於人其効若神
然而或有證而無方或有方而無證救疾治病其有未備
國家詔儒臣校正醫書臣竒先校定傷寒論次校定金匱
玉函經今又校成此書仍以逐方次於證候之下使倉卒
之際便於檢用也又採散在諸家之方附於逐篇之末以
廣其法以其傷寒支多節畧故取自雜病以下終於飲食
禁忌凡二十五篇除重復合二百六十二方勒成上中下
三卷依舊名曰金匱方論臣竒嘗讀魏志華佗傳云出書
一卷曰此書可以活人毎觀華佗凡所療病多尚竒怪不
合聖人之經臣竒謂活人者必仲景之書也大哉炎農聖
法属我
盛旦恭惟
主上丕承大統撫肓元元頒行方書拯濟疾苦使和氣盈
溢而萬物莫不盡和矣
　　　　　太子右賛善大夫臣高保衡
　　　　　尚書都官員外郎臣孫竒
　　　　　尚書司封郎中充秘閣校理臣林億等傳上
　　　仲景金匱錄岐黄素難之方近將千卷患其混雜
　　　煩重有求難得故周流華裔九州之内收合竒異
　　　捃拾遺逸㨂選諸經筋髓以為方論一編其諸救
　　　療暴病使知其次第凡此藥石者是諸仙之所造
　　　服之將来固無夭横或治療不早或𬒳師誤幸具
　　　詳焉
　　　宋學士王洙得是書於蠧簡林億等雖校理重刻
　　　元金以来世寡經見諸家或載金匱方治多於他
　　　書中得之耳不然何未有一人能語其㒹末者嗟
　　　予小子幸獲伏讀敢不寳惜山南真逸俞橋識
新編金匱要畧方論目録
　卷之上
　　　臟腑經絡先後第一
　　　痓濕􁚌第二
　　　　　　括樓桂枝湯　葛根湯　麻黄杏仁湯
　　　　　　大承氣湯　麻黃加术湯
　　　　　　桂枝附子湯　白术附子湯
　　　　　　甘草附子湯　白虎人參湯
　　　　　　瓜蒂散　防己黄耆湯
　　　百合狐惑隂陽毒第三
　　　　　　百合知母湯　滑石代赭湯
　　　　　　百合雞子湯　百合地黃湯
　　　　　　百合洗方　括樓牡蠣散
　　　　　　百合滑石散　甘草瀉心湯
　　　　　　雄黃燻方　赤小豆當歸散
　　　　　　升麻鱉甲湯
　　　　瘧病第四
　　　　　　鱉甲煎丸　白虎加桂枝湯
　　　　　　蜀􁈍散
　　　　　附方
　　　　　　牡蠣湯　柴胡去半夏加括樓湯
　　　　　　柴胡桂姜湯
　　　　中風歷節第五
　　　　　　侯氏黒散　風引湯
　　　　　　防風地黃湯　頭風摩散
　　　　　　桂枝芍藥知母湯　烏頭湯
　　　　　　礬石湯
　　　　　附方
　　　　　　續命湯　三黃湯
　　　　　　术附湯　八味圓
　　　　　　越婢加术湯
　　　　血痺虚劳第六
　　　　　　桂枝五物湯　桂枝加龍骨牡蠣湯
　　　　　　天雄散　小建中湯
　　　　　　黃茋建中湯　大黃􁖉䖝丸
　　　　　　酸棗湯　署預丸
　　　　　附方
　　　　　　炙甘草湯　獺肝散
　　　　肺痿肺癰咳嗽上氣第七
　　　　　　甘草乾姜湯　射干麻黃湯　皂莢丸
　　　　　厚朴麻黄湯　澤漆湯　麥門冬湯
　　　　　葶藶大棗瀉肺湯　桔梗湯
　　　　　越婢加半夏湯　小青龍加石膏湯
　　　附方
　　　　　生姜甘草湯　生姜湯　桂枝湯
　　　　　桔梗白散　葦莖湯
　　　奔㹠氣第八
　　　　　奔㹠湯　桂枝加桂湯
　　　　　茯苓桂枝甘草大棗湯
　　　胸痺心痛短氣第九
　　　　　括樓薤白酒湯　括樓薤白半夏湯
　　　　　枳實薤白桂枝湯　人參湯
　　　　　茯苓杏仁甘草湯　橘皮枳實生姜湯
　　　　　薏苡附子湯　桂枝生姜枳實湯
　　　　　赤石脂丸　九痛丸
　　　腹滿寒疝宿食第十
　　　　　厚朴七物湯　附子粳米湯
　　　　　厚朴三物湯　大柴胡湯
　　　　　大承氣湯　大建中湯
　　　　　大黃附子湯　赤丸
　　　　　　烏頭煎　當歸生姜羊肉湯
　　　　　　烏頭桂枝湯　桂枝湯
　　　　附方
　　　　　　瓜蒂散　柴胡桂枝湯
　　　　　　走馬湯
　卷之中
　　　五臟風寒積聚第十一
　　　　　　麻子仁丸　甘草乾姜茯苓白术湯
　　　痰飲咳嗽第十二
　　　　　　茯苓桂枝白术甘草湯
　　　　　　五苓散　甘遂半夏湯
　　　　　　十棗湯　大青龍湯
　　　　　　小青龍湯　术防己湯
　　　　　　术防巳加茯苓芒硝湯
　　　　　　澤瀉湯　厚朴术黃湯
　　　　　　小半夏湯　防巳椒目葶歷大黃丸
　　　　　　小半夏加茯苓湯
　　　　　附方
　　　　　　茯苓飲　茯苓桂枝五味甘草湯
　　　　　　茯甘五味姜辛湯　桂苓去桂加姜辛夏湯
　　　　　　茯芍姜味辛仁湯　茯甘姜味辛夏仁湯
　　　　消渇小便利淋第十三
　　　　　　文蛤散　括蔞瞿麥丸
　　　　　　蒲灰散　滑石白魚散
　　　　　　茯苓戎塩湯
　　　　　　猪苓湯
　　　　水氣病第十四
　　　　　　防巳黄耆湯　越婢湯
　　　　　　防巳茯苓湯　甘草麻黄湯
　　　　　　附子麻黄湯　杏子湯
　　　　　　黄耆芍藥桂枝苦酒湯
　　　　　　桂枝加黄耆湯
　　　　　　桂姜草棗黄辛附湯
　　　　　　枳實木湯
　　　　黄疸病第十五
　　　　　　茵陳蒿湯　消石礬石散
　　　　　　梔枳大黄湯　猪膏髪煎
　　　　　　茵陳五苓散　大黄黄蘗梔硝湯
　　　　　附方
　　　　　　麻黄醇酒湯
　　　　驚悸吐衂下血胸滿瘀血第十六
　　　　　　桂枝去芍藥加蜀漆牡蠣龍骨救逆湯
　　　　　　半夏麻黃丸　柏葉湯
　　　　　　黃土湯　瀉心湯
　　　　嘔吐藏下利第十七
　　　　　　茱茰湯　半夏瀉心湯
　　　　　　黃苓加半夏生姜湯　猪苓散
　　　　　　四逆湯　小柴胡湯
　　　　　　大半夏湯　大黃甘草湯
　　　　　　茯苓澤瀉湯　文蛤湯
　　　　　　半夏乾姜散　生姜半夏湯
　　　　　　橘皮湯　橘皮竹茹湯
　　　　　　　四逆湯　桂枝湯
　　　　　　小承氣湯　桃花湯
　　　　　　　白頭翁湯　梔子豉湯
　　　　　　通脉四逆湯　紫參湯
　　　　　　訶梨勒散
　　　　　附方
　　　　　　黃芩湯
　　　　瘡癰腸癰浸淫第十八
　　　　　薏苡附子敗醤散　大黃牡丹湯
　　　　　王不留行散　排膿散
　　　跌蹷手指臂膞轉筋隂狐疝蚘䖝第十九
　　　　　雞屎白散　蜘蛛散
　　　　　甘草粉蜜湯　烏梅丸
　卷之下
　　　婦人姙娠第二十
　　　　　桂枝茯苓丸　膠艾湯
　　　　　當歸芍藥散　乾姜人參半夏丸
　　　　　　當歸貝毋苦參丸　葵子茯苓散
　　　　　　當歸散　白术散
　　　　婦人産後病第二十一
　　　　　　枳實芍藥散
　　　　　　下瘀血湯　竹葉湯
　　　　　　白頭翁加甘草阿膠湯
　　　　　　竹皮大丸
　　　　　附方
　　　　　　三物黃苓湯　内𥙷當歸建中湯
　　　　婦人雜病第二十二
　　　　　　半夏厚朴湯
　　　　　　甘草小麥湯
　　　　　　温經湯　土瓜根湯
　　　　　　蔙復花湯　大黃甘遂湯
　　　　　　抵當湯　礬石丸
　　　　　　紅藍花酒　當歸芍藥散
　　　　　　小兒疳䖝蝕齒方蛇床子散
　　　　　　狼牙湯
　　　　雜療第二十三
　　　　　　四時加减柴胡飲　長服訶梨勒丸
　　　　　　三物備急丸　紫石寒食散
　　　　　　救卒死方(共五方)救卒死而壮熱方
　　　　　　救卒死而目閉者方
　　　　　　救卒死而張口反折者方
　　　　　　救卒死而四肢不收失便方
　　　　　　治尸蹷方(共二方)
　　　　　　救小兒卒死而吐利不知何病方
　　　　　　救卒死客忤方(二方)救自縊死方
　　　　　　療中􁚌方　救溺死方
　　　　　　馬墜及一切筋骨損方
　　　禽獸䖝魚禁忌第二十四
　　　　　治自死六畜肉中毒
　　　　　治食欝肉漏脯中毒方
　　　　　治食生肉中毒方
　　　　　治黍米中藏乾脯食之中毒方
　　　　　冶食六畜鳥獸肝中毒方
　　　　　治馬肝毒中人未死方(二)
　　　　　治食馬肉中毒𣣔死方(二)
　　　　　治食噉蛇牛肉𣣔死方(三)
　　　　　治食牛肉中毒方　治食犬肉不消成病方
　　　　　治食鳥獸中箭肉毒方
　　　　　治食鱠不化成癥病方(二)
　　　　　冶食魚後食毒兩種煩亂方
　　　　　治食鯸鮧魚中毒方　治食蠏中毒方(二)
　　　菓實菜榖禁忌第二十五
　　　　　治食諸菓中毒方
　　　　　食諸􁒓中毒悶亂𣣔死方
　　　　　食躁或躁方
　　　　　治誤食鈎吻殺人解之方
　　　　　冶誤食水茛菪中毒
　　　　　　治食芹菜中龍精毒方
　　　　　　治食苦瓠中毒方
　　　　　　治凡飮食中毒方
　　　　　　貪食食多不消必腹堅滿痛治之方

新編金匱要畧方論目録終
新編金匱要畧方論卷之上
　　　　　尚書司封郎中充秘閣校理臣林億等詮次
　　　　　　　　　　　　　　晉　王叔和集
　　　　　　　　　　　　　　漢　張仲景述
　　　臟腑經絡先後病脉證第一
　　　　　　論十三首　脉證二條
　問曰上工治未病何也○師曰夫治未病者見肝之病
　　知肝傳脾當先實脾四季脾王不受邪即勿補之中
　　工不暁相傳見肝之病不解實脾惟治肝也夫肝之
　　病補用醋助用焦苦益用甘味之藥調之酸入肝焦
　　苦入心甘入脾脾能傷腎腎氣㣲弱則水不行水不
　　行則心火氣盛心火氣盛則傷肺肺𬒳傷則金氣不
　　行金氣不行則肝氣盛故實脾則肝自愈此治肝補
　　脾之要妙也肝虚則用此法實則不在用之經曰虚
　　虚實實𥙷不足損有餘是其義也餘藏准此
　　夫人禀五常因風氣而生長風氣雖能生萬物亦能
　　害萬物如水能浮舟亦能覆舟若五臟元真通暢人
　　即安和客氣邪風中人多死千般灾難不越三條一
　　者經絡受邪入臟腑爲内所因也二者四肢九竅血
　　脉相傳壅塞不通爲外皮膚所中也三者房室金刃
　蟲獸所傷以凡詳之病由都盡若人能養慎不令邪
　風干忤經絡適中經絡未流傳腑臓即醫治之四肢
　才覺重滯即導引吐納鍼炙膏摩勿令九竅閉塞更
　能無犯王法禽獸灾傷房室勿令竭之服食節其冷
　　熱苦酸辛甘不遺形體有衰病則無由入其腠理腠
　　者是三焦通㑹元眞之處爲血氣所注理者是皮膚
　臟腑之文理也
　問曰病人有氣色見於面部願聞其說師曰鼻頭色青
　腹中痛苦冷者死(一云腹中冷/苦痛者死)鼻頭色㣲黒者有水
　　氣色黃者胸上有寒色白者亡血也設㣲赤非時者
　　死其目正圓者痊不治又色青爲痛色黒爲劳色赤
　　爲風色黃者便難色鮮明者有留飲
　　師曰病人語聲寂然喜驚呼者骨節間病語聲喑(喑)
　　然不徹者心膈間病語聲啾(啾)然細而長者頭中病
(一作/痛)
　　師曰息摇肩者心中堅息引胸中上氣者欬息張口
　　短氣者肺痿唾沬
　　師曰吸而㣲數其病在中焦實也當下之即愈虚者
　　不治在上焦者其吸促在下焦者其吸遠此皆難治
　　呼吸動摇振(振)者不治
　　師曰寸口脉動者因其王時而動假令肝王色青四
　　時各随其色肝色青而反色白非其時色脉皆當病
　問曰有未至而至有至而不至有至而不去有至而太
　　過何謂也○師曰冬至之後甲子夜半少陽起少陽
　　之時陽始生天得温和以未得甲子天因温和此爲
　　未至而至也以得甲子而天未温和此爲至而不至
　　也以得甲子而天大寒不解此爲至而不去也以得
　　甲子而天温如盛夏五六月時此爲至而太過也
　　師曰病人脉浮者在前其病在表浮者在後其病在
　　裏腰痛背强不能行必短氣而極也
　問曰經云厥陽獨行何謂也○師曰此爲有陽無隂故
　　稱厥陽
　問曰寸脉沉大而滑沉則爲實滑則爲氣實氣相傳血
　　氣入臟即死入腑即愈此爲卒厥何謂也○師曰唇
　　口青身冷爲入臟即死如身和汗自出爲入腑即愈
　問曰脉脫入臟即死入腑即愈何謂也○師曰非爲一
　　病百病皆然譬如浸淫瘡從口起流向四肢者可治
　　從四肢流来入口者不可治病在外者可治入裏者
　　即死
　問曰陽病十八何謂也○師曰頭痛項腰脊臂脚掣痛
　　隂病十八何謂也○師曰欬上氣喘噦咽腸鳴脹滿
　　心痛拘急五臟病各有十八合爲九十病人又有六
　　㣲㣲有十八病合爲一百八病五劳七傷六極婦人
　　三十六病不在其中清邪居上濁邪居下大邪中表
　　小邪中裏䅽飥之邪從口入者宿食也五邪中人各
　　有法度風中於前寒中於暮􁊨傷於下霧傷於上風
　　令脉浮寒令脉急霧傷皮腠􁊨流關節食傷脾胃極
　　寒傷經極熱傷絡
　問曰病有急當救裏救表者何謂也○師曰病醫下之
　續得下利清榖不止身體疼痛者急當救裏後身體
　　疼痛清便自調者急當救表也○夫病痼疾加以卒
　病當先治其卒病後乃治其痼疾也
　　師曰五臓病各有得者愈五臓病各有所惡各隨其
　　所不喜者爲病病者素不應食而反暴思之必發熱
　　也○夫諸病在臟𣣔攻之當隨其所得而攻之如渴
　　者與猪苓湯餘皆倣此
　　○痓濕暍病脉證治第二
　　　　　　論一首　脉證十二條　方十一首
　太陽病發熱無汗反惡寒者名曰剛痓(一作痓/餘同)○太陽
　病發熱汗出而不惡寒名曰柔痓○太陽病發熱脉沉
　而細者名曰痓爲難治○太陽病發汗太多因致痓○
　夫風病下之則痓復發汗必拘急○瘡家雖身疼痛不
　可發汗汗出則痓
　病者身熱足寒頸項強急惡寒時頭熱面赤目赤獨頭
　動摇卒口噤背反張者痓病也若發其汗者寒􁊨相得
　其表益虚即惡寒甚發其汗巳其脉如蛇(一云其/脉滄滄)○暴
　腹脹大者爲𣣔解脉如故反伏弦者痓○夫痓脉按之
　緊如弦直上下行(一作築築而弦脉經云/痓家其脉伏堅直上下)○痓病有炙
　瘡難治○脉經云痓家其脉伏堅直上下
　太陽病其證備身體強几几然脉反沉遲此爲痓括樓
　桂枝湯主之
　　　　　括蔞桂枝湯方
　　　　　　括蔞根(二/兩)桂枝(三/兩)芍藥(三/兩)
　　　　　　甘草(二/兩)生姜(三/兩)大棗(十二/枚)
　　　　右六味以水九升煮取三升分温三服取㣲汗
　　　　汗不出食頃啜熱粥發之
　太陽病無汗而小便反少氣上衝胸口噤不得語𣣔作
　剛痓葛根湯主之
　　　　　葛根湯方
　　　　　　葛根(四/两)麻黃(三两/去節)桂(二两/去皮)
　　　　　　芍藥(二/两)甘草(二两/炙)生姜(三/两)
　　　　　　大棗(十二/枚)
　　　　右七味㕮咀以水一升先煮麻黃葛根减二升
　　　　去沫内諸藥煮取三升去滓温服乙升覆取㣲
　　　　似汗不湏啜粥餘如桂枝湯法將息及禁忌
　痓爲病(一本痓字/上有剛字)胸滿口噤卧不着席脚挛急必齘齒
　可與大承氣湯
　　　　　大承氣湯方
　　　　　　大黃(四两/酒洗)厚朴(半斤炙/去皮)枳實(五枚/炙)
　　　　　　芒硝(三/合)
　　　　右四味以水一斗先煮二物取五升去滓内大
　　　　黃煮取二升去滓内芒硝更上火㣲一二弗分
　　　　温再服得下止服
　太陽病関節疼痛而煩脉沉而細(一作/緩)者此名濕痺(玉/函)
(云中/濕)濕痺之候小便不利大便反快但當利其小便○
　濕家之爲病一身盡疼(一云/疼煩)發熱身色如熏黃也○濕
　家其人但頭汗出背强𣣔得𬒳覆向火若下之早則噦
　或胸滿小便不利(一云/利)舌上如胎者以丹曰有熱胸上
　有寒渇𣣔得飲而不能飲則口燥煩也○濕家下之額
　上汗出㣲喘小便利(一云/不利)者死若下利不止者亦死○
　風濕相摶一身盡疼痛法當汗出而解值天隂雨不止
　醫云此可發汗(汗)之病不愈者何也盖發其汗(汗)大出
　者但風氣去濕氣在是故不愈也若治風濕者發其汗
　但㣲(㣲)似𣣔出汗者風濕俱去也○濕家病身疼發熱
　面黃而喘頭痛鼻塞而煩其脉大自能飮食腹中和無
　病病在頭中寒濕故鼻寒内藥鼻中則愈(脉經云病人/喘而無濕家)
(病以下至而/喘十三字)○濕家身煩疼可與麻黃加木湯發其汗
　爲宜慎不可以火攻之
　　　　　麻黄加术湯方
　　　　　　麻黃(三两/去節)桂枝(二两/去皮)甘草(二两/炙)
　　　　　　杏仁(七十箇/去皮尖)白术(四/两)
　　　　右五味以水九升先煮麻黄减二升去上沫内
　　　　諸藥煮取二升半去滓温服八合覆取㣲似汗
　病者一身盡疼發熱日晡所劇者名風濕此病傷於汗
　出當風或乆傷取冷所致也可與麻黃杏仁薏苡甘草
　湯
　　　　　麻黃杏仁薏苡甘草湯方
　　　　　　麻黃(去節半/两湯泡)甘草(一两/炙)薏苡仁(半/两)
　　　　　　杏仁(十箇去/皮火炒)
　　　　右剉麻豆大毎服四錢七水盞半煮八分去滓
　　　　温服有㣲汗避風
　風濕脉浮身重汗出惡風者防巳黃耆湯主之
　　　　　防巳黃耆湯方
　　　　　　防巳(一/两)甘草(半两/炒)白术(七錢/半)
　　　　　　黃耆(一两一/分去蘆)
　　　　右剉麻豆大毎抄五錢匕生姜四片大棗一枚
　　　　水盡半煎八分去滓温服良乆再服○喘者加
　　　　麻黃(半/两)○胃中不和者加芍藥(三/分)○氣上衝者
　　　　加桂枝(三/分)○下有陳寒者加細辛(三/分)○服後當
　　　　如䖝行皮中從腰下如氷後坐𬒳上乆以一𬒳
　　　　繞腰以下温令㣲汗差
　傷寒八九日風濕相摶身體疼痛不能自轉側不嘔不
　渇脉浮虚而濇者桂枝附子湯主之若大便堅小便自
　利者去桂加白术湯主之
　　　　　桂枝附子湯方
　　　　　　桂枝(四两/去皮)生姜(三两/切)附子(三枚炮去/皮破八片)
　　　　　　甘草(二两/炙)大棗(十二/枚孹)
　　　　右五味以水六升煮取二升去滓分温三服
　　　　　白术附子湯方
　　　　　　白术(二/两)附子(一放半/炮去皮)甘草(一两/炙)
　　　　　　生姜(一两/半切)大棗(六/枚)
　　　　右五味以水三升煮取一升去滓分温三服一
　　　　服覺身痺半日許再服三服都盡其人如冐狀
　　　　勿怪即是术附竝走皮中逐水氣未得除故耳
　風濕相摶骨節疼煩掣痛不得屈伸近之則痛劇汗出
　短氣小便不利惡風不𣣔去衣或身㣲腫者甘草附子
　湯主之
　　　　　甘草附子湯方
　　　　　　甘草(二两/炙)附子(二枚炮/去皮)白术(二/两)
　　　　　　桂枝(四两/去皮)
　　　　右四味以水六升煮取三升去滓温服一升日
　　　　三服𥘉服得㣲汗則解能食汗出復煩者服五
　　　　合恐一升多者服六七合爲妙
　太陽中暍發熱惡寒身重而疼痛其脉弦細芤遲小便
　巳洒(洒)然毛聳手足逆冷小有劳身即熱口前開板齒
　燥若發其汗則其惡寒甚加温針則發熱甚數下之則
　淋甚
　太陽中熱者暍是也汗出惡寒身熱而渇白虎加人參
　湯主之
　　　　　白虎人參湯方
　　　　　　知母(六/两)石膏(一斤/碎)甘草(二/两)
　　　　　　粳米(六/合)人參(三/两)
　　　　右五味以水一斗煮米熱湯成去滓温服一升
　　　　日三服
　太陽中暍身熱疼重而脉㣲弱此以夏月傷冷水水行
　皮中所致也一物苽蒂湯主之
　　　　　一物苽蒂湯方
　　　　　　苽蒂(二七/箇)
　　　　右剉以水一升煮取五合去滓頓服
　　○百合狐惑隂陽毒病證治第三
　　　　　　論一首　脉證三條　方十一首
　論曰百合病者百脉一宗悉致其病也意𣣔食復不能
　食常黙然𣣔卧不能卧𣣔行不能行飲食或有羙時或
　有不用聞食臭時如寒無寒如熱無熱口苦小便赤諸
　藥不能治得藥則劇吐利如有神靈者身形如和其脉
　㣲數毎溺時頭痛者六十日乃愈若溺時頭不痛浙然
　者四十日愈若溺快然但頭眩者二十日愈其證或未
　病而預見或病四五日而出或病二十日或一月㣲見
　者各隨證治之
　百合病發汗後者百合知母湯主之
　　　　　百合知毋湯方
　　　　　　百合(七枚/擘)知毋(三两/切)
　　　　右先以水洗百合漬一宿當白沫出去其水更
　　　　以泉水二升煎取一升去滓别以泉水二升煎
　　　　知毋取一升去滓後合和煎取一升五合分温
　　　　再服
　百合病下之後者滑石代赭湯主之
　　　　　滑石代赭湯方
　　　　　　百合(七枚/擘)滑石(三两碎/綿囊)代赭石(弹大一/枚綿褁)
　　　　右先以水洗百合漬一宿當白沫出去其水更
　　　　以泉水二升煎取一升去滓别以泉水二升煎
　　　　滑石代赭取一升去滓後合和重煎取一升五
　　　　合分温服
　百合病吐之後者用後方主之
　　　　　百合雞子湯方
　　　　　　百合(七枚/擘)雞子黃(一/枚)
　　　　右先以水洗百合漬一宿當白沬出去其水更
　　　　以泉水二升煎取一升去滓内雞子黃攪匀煎
　　　　五分温服
　百合病不經吐下發汗病形如𥘉者百合地黄湯主之
　　　　　百合地黃湯方
　　　　　　百合(七枚/擘)生地黃汁(一/升)
　　　　右以水洗百合漬一宿當白沬出去其水更以
　　　　泉水二升煎取一升去滓内地黄汁煎取一升
　　　　五合分温再服中病勿更服大便常如漆
　百合病一月不解變成渴煮百合洗方主之
　　　　　百合洗方
　　　　右以百合一升以水一斗漬之一宿以洗身洗
　　　　巳食煮餅勿以塩豉也
　百合病渇不差者用後方主之
　　　　　括蔞牡蠣散方
　　　　　　括蔞根　牡蠣(熬等/分)
　　　　右爲細末飲服方寸匕日三服
　百合病變發熱者(二作發/寒熱)百合滑石散主之
　　　　　百合滑石散方
　　　　　　百合(一两/炙)滑石(三/两)
　　　　右爲散飮服方寸匕日三服當㣲利者止服熱
　　　　則除
　百合病見於隂者以陽法救之見於陽者以隂法救之
　見陽攻隂復發其汗此爲逆見隂攻陽乃復下之此亦
　爲逆
　狐惑之爲病狀如傷寒熱默𣣔眠目不得閉卧起不安
　蝕於喉爲惑蝕於隂爲狐不𣣔飲食惡聞食臭其面目
　乍赤乍黒乍白蝕於上部則聲喝(一作/嗄)甘草㵼心湯主
　之
　　　　　甘草㵼心湯方
　　　　　　甘草(四/两)黃芩　人參
　　　　　　乾姜(各三/两)黃連(九/两)大棗(十二/枚)
　　　　　　半夏(半/斤)
　　　　右七味水一斗煮取六升去滓再煎温服一升
　　　　日三服蝕於下部則咽乾苦參湯洗之
　　　　蝕於肛者雄黄熏之
　　　　　雄黄熏方
　　　　右一味爲末筒瓦二枚合之燒向肛熏方
(脉經云病人或從呼吸上蝕其咽或從下焦飲/其肛隂蝕上爲惑飲下爲狐狐惑病者猪苓散)
(主/之)
　病者脉數無熱㣲煩黙黙但𣣔卧汗出𥘉得之三四日
　目赤如鳩眼七八日目四眥(一本此/有黄字)黒若能食者膿巳
　成也赤豆當歸散主之
　　　　　赤小豆當歸散方
　　　　　　赤小豆(三升浸令/牙出曝乾)當歸
　　　　右二味杵爲散漿水服方寸匕日三服
　陽毒之爲病面赤班班如錦文咽喉痛唾膿血五日可
　治七日不可治升麻鱉甲湯主之
　隂毒之爲病面目青身痛如𬒳杖咽喉痛五日可冶七
　日不可治升麻鱉甲湯去雄黄蜀椒主之
　　　　　升麻鱉甲湯方
　　　　　　升麻(二/两)當歸(一/两)蜀椒(炒去汁/两)
　　　　　　甘草(二/两)鱉甲(手指大/一片炙)雄黄(半两/研)
　　　　右六味以水四升煮取一升頓服之老小再服
　　　　取汗
(肘後千金方陽毒用升麻湯無鱉/甲有桂隂毒用甘草湯無雄黄)
　　　瘧病脉證幷治第四
　　　　　　證二條　方六首
　師曰瘧脉自弦弦數者多熱弦遲者多寒弦小緊者下
　之差弦遲者可温之弦緊者可發汗針灸也浮大者可
　吐之弦數者風發也以飲食消息止之
　病瘧以月一日發當以十五日愈設不差當月盡解如
　其不差當去何師曰此結爲癥瘕名曰瘧母急治之冝
　鱉甲煎丸
　　　　　　鱉甲煎丸方
　　　　　　　鱉甲(十二/分炙)烏扇(三分/燒)黃芩(三/分)
　　　　　　　柴胡(六/分)鼠婦(三分/熬)乾姜(二/分)
　　　　　　　大黃(三/分)芍藥(五/分)桂枝(三/分)
　　　　　　　葶藶(一分/熬)石韋(三分/去毛)厚朴(三/分)
　　　　　　　牡丹(五分/去心)瞿麥(二/分)紫盛(三/分)
　　　　　　　半夏(一/分)人參(一/分)䖝(五分/熬)
　　　　　　　附膠(三分/炙)蜂巢(四分/炙)赤消(十二/分)
　　　　　　　蜣蜋(六分/熬)桃仁(二/分)
　　　　　右二十三味爲末取鍜竈下灰一斗淸酒一斛
　　　　五斗浸灰候酒盡一半着鱉甲於中煮令泛爛
　　　　如膠􁈍絞取汁内諸藥煎爲丸如梧子大空心
　　　　服七丸日三服
(千金方用鱉甲十二片又以海藻三分大㦸一/分/䖝五分無鼠婦赤消二味以鱉甲煎和諸)
(藥爲/丸)
　師曰隂氣孤絶陽氣獨發則熱而少氣煩冤手足熱而
　𣣔嘔名曰　瘧若但熱不寒者邪氣内藏於心外舎分
　肉之間令人消鑠脫肉
　温瘧者其脉如平身無寒但熱骨節疼煩時嘔白虎加
　桂枝湯主之
　　　　　白虎加桂枝湯方
　　　　　　知毋(六/两)甘草(二/两炙)石膏(一/斤)
　　　　　　粳米(二/合)桂(去皮/三两)
　　　　右剉每五錢水一盞半煎至八分去滓温服汗
　　　　出即愈
　瘧多寒者名曰牡瘧蜀􁈍散主之
　　　　　蜀􁈍散方
　　　　　　蜀􁈍(燒去/腥)雲毋(烧二/日夜)龍骨(等/分)
　　　　右三味杵爲散未發前以漿水服半錢○温瘧
　　　　加蜀漆半分臨發時服一錢匙(一方雲母/作雲實)
　　　　附外䑓秘要方
　　　　　　牡蠣湯治牡瘧
　　　　　　　牡蠣(四两/熬)麻黄(去節/四两)甘草(二/两)
　　　　　　　蜀􁈍(三/两)
　　　　右四味以水八升先煮蜀漆麻黄去上沬得六
　　　　升内諸藥煮取二升温服一升若吐則勿更服
　　　　　柴胡去半夏加括蔞湯治瘧病發渇者亦冶
　　　　　　劳瘧
　　　　　　　柴胡(八/两)人參　黄芩
　　　　　　　甘草(各三/两)括蔞根(四/两)生姜(二/两)
　　　　　　　大棗(十二/枚)
　　　　　右七味以水一斗二升煮取六升去滓再煎取
　　　　　三升温服一升日二服
　　　　　　柴胡桂蔞湯治瘧寒多㣲有熱或但寒不熱
(服一劑/如神)
　　　　　　　柴胡(半/斤)桂枝(三两/去皮)乾姜(二/两)
　　　　　　　括蔞根(四/两)黄芩(三/两)牡蠣(三两/熬)
　　　　　　　甘草(二两/炙)
　　　　　右七味以水一斗二升煮取六升去滓再煎取
　　　　　三升温服一升日三服𥘉服㣲煩復服汗出便
　　　　愈
　　○中風歷節病脉證幷治第五
　　　　　　論一首　脉證三條　方十二首
　夫風之爲病當半身不遂或但臂不遂者此爲痺脉㣲
　而數中風使然○寸口脉浮而緊緊則爲寒浮則爲虚
　寒虚相摶邪在皮膚浮者血虚絡脉空虚賊邪不㵼或
　左或右邪氣反緩正氣即急正氣引邪喎僻不遂邪在
　於絡肌膚不仁邪在於經即重不勝邪入於腑即不識
　人邪入於臓舌即難言口吐涎
　　　　　侯氏黒散治大風四肢煩重心中惡寒不足
　　　　　　者(外䑓治/風癲)
　　　　　　　菊花(四十/分)白术(十/分)細辛(三/分)
　　　　　　　茯苓(三/分)牡蠣(三/分)桔梗(八/分)
　　　　　　　防風(十/分)人參(三/分)礬石(三/分)
　　　　　　　黄芩(五/分)當歸(三/分)乾姜(三/分)
　　　　　　　芎藭(三/分)桂枝(三/分)
　　　　　右十四味杵爲散酒服方寸一日一服𥘉服二
　　　　　十日温酒調服禁一切魚肉大蒜常宜冷食六
　　　　　十日止即藥積在腹中不下也熱食即下矣冷
　　　　　食自能助藥力
　寸口脉遲而緩遲則爲寒緩則爲虚荣緩則爲亡血衛
　緩則爲中風邪氣中經則身痒而􁷙疹心氣不足邪氣
　入中則胸滿而短氣
　　　　　風引湯除熱癱癎
　　　　　　大黄　乾姜　龍骨(各四/两)
　　　　　　桂枝(三/两)甘草　牡蠣(各二/两)
　　　　　　寒水石　滑石　赤石脂
　　　　　　白石脂　紫石英　石膏(各六/两)
　　　　右十二味杵麄篩以韋囊盛之取三指撮井花
　　　　水三升煮三沸温服一升(治大人風引少小驚/癎瘈瘲日數十後醫)
(所不療除熱方巢氏/云脚氣冝風引湯)
　　　　　　防巳地黄湯治病如狂狀妄行獨語不休無
　　　　　　寒熱其脉浮
　　　　　　　防已(一/錢)桂枝(三/錢)防風(三/錢)
　　　　　　　甘草(一/錢)
　　　　　右四味以酒一盃漬之一宿絞取汁生地黄二
　　　　　斤㕮咀蒸之如斗米飯乆以銅器盛其汁更絞
　　　　　地黄汁和分再服
　　　　　　頭風摩散方
　　　　　　　大附子(一枚/炮)塩(等/分)
　　　　右二味爲散沭了以方寸匕已摩疾上令藥力
　　　　行
　寸口脉沉而弱沉即主骨弱即主筋沉即爲腎弱即爲
　肝汗出入水中如水傷心歷節黄汗出故曰歷節
　跌陽脉浮而滑滑則榖氣實浮則汗自出
　少隂脉浮而弱弱則血不足浮則爲風風血相摶即疼
　痛如掣盛人脉濇小短氣血汗出歷節疼不可屈伸此
　皆飮酒汗出當風所致諸肢節疼痛身體尫羸脚腫如
　脫頭眩短氣温温𣣔吐桂枝芍藥知母湯主之
　　　　　桂枝芍藥知母湯方
　　　　　　桂枝(四/两)芍藥(三/两)甘草(二/两)
　　　　　　麻黄(二/两)生姜(五/两)白术(五/两)
　　　　　　知母(四/两)防風(四/两)附子(二两/炮)
　　　　右九味以水七升煮取二升温服七合日三服
　味酸則傷筋筋傷則緩名曰泄醎則傷骨骨傷則痿名
　曰枯枯泄相摶名曰斷泄荣氣不通衞不獨行荣衞俱
　㣲三焦無所御四属㫁絶身體羸痩獨足腫大黄汗出
　脛冷假令發熱便爲歷節也
　痛歷節不可屈伸疼痛烏頭湯主之
　　　　　烏頭湯方治脚氣疼痛不可屈伸
　　　　　　麻黄　芍藥　黄氐(各三/两)
　　　　　　甘草　川烏(五枚㕮咀以蜜二升/煎取一升即出烏豆)
　　　　右五味㕮咀四味以水三升煮取一升去滓内
　　　　蜜煎中更煎之服七合不知盡服之
　　　　　礬石湯治脚氣冲心
　　　　　　礬石(二/两)
　　　　右一味以漿水一斗五升煎三五沸浸脚良
　　　附方
　　　　　古今録驗續命湯治中風痱身體不能自收
　　　　　口不能言冐昧不知痛處或拘急不得轉側
(云與大續命同兼治婦人/産後去血者及老人小兒)
　　　　　麻黄　桂枝　當歸
　　　　　　人參　石膏　乾姜
　　　　　　甘草(各三/两)芎藭　杏仁(四十/枚)
　　　　右九味以水一斗煮取四升當小汗薄覆脊憑
　　　　几坐汗出則愈不汗更服無所禁勿當風幷治
　　　　但伏不得卧欬逆上氣面目浮腫
　　　　　千金三黄湯治中風手足拘急百節疼痛煩
　　　　　熱心亂惡寒經日不𣣔飲食
　　　　　　麻黄(五/錢)獨活(四/錢)細辛(二/錢)
　　　　　　黄茋(二/錢)黄芩(三/錢)
　　　　右五味以水六升煮取二升温三服一服小汗
　　　　二服大汗心熱加大黄二錢腹痛加枳實一枚
　　　　氣逆加人參三錢悸加牡蠣三錢渴加括蔞根
　　　　三錢先有寒加附子一枚
　　　近効方
　　　　　术附湯治風虚頭重胘苦極不知食味暖肌
　　　　　𥙷中益精氣
　　　　　　白术(二/两)附子(一枚半/炮去皮)甘草(一两/炙)
　　　　右三味剉毎五錢匕姜五片棗一枚水盞半煎
　　　　　七分去滓温服
　　　　　　崔氏八味丸治脚氣上入小腹不仁
　　　　　　　乾地黄(八/两)山茱茰　署蕷(各四/两)
　　　　　　　澤瀉　茯苓　牡丹皮(各三/两)
　　　　　　　桂枝　附子(炮各/一两)
　　　　　右八味末之煉蜜和丸梧子大酒下十五丸日
　　　　　再服
　　　　　　千金方越婢加术湯治内極熱則身體津脫
　　　　　　腠理開汗大泄厲風氣下焦脚弱
　　　　　　　麻黄(六/两)石膏(半/斤)生姜(三/两)
　　　　　　甘草(二/两)白术(四/两)大棗(十五/枚)
　　　　右六味以水六升先煮麻黄去上沫内諸藥煮
　　　　取三升分温三服○惡風加附子一枚炮
　　○血痺虚劳病脉證幷治第六
　　　　　　論一首　脉證九條　方九首
　問曰血痺病從何得之師曰夫尊荣人骨弱肌膚盛重
　困疲劳汗出卧不時動摇加𬒳㣲風遂得之但以脉自
　㣲濇在寸口関上小緊冝鍼引陽氣令脉和緊去則愈
　血痺隂陽俱㣲寸口関上㣲尺中小緊外證身體不仁
　如風痺狀黄耆桂枝五物湯主之
　　　　　黄耆桂枝五物湯方
　　　　　　黄耆(三/两)芍藥(三/两)桂枝(三/两)
　　　　　　生姜(六/两)大棗(十二/枚)
　　　　右五味以水六升煮取二升温服七合日三服
(一方有/人參)
　夫男子平人脉大爲劳極虚亦爲劳○男子面色薄者
　主渇及亡血卒喘悸脉浮者裏虚也○男子脉虚沉弦
　無寒熱短氣裏急小便不利面色白時目瞑兼衂小腹
　滿此爲劳使之然○劳之爲病其脉浮大手足煩春夏
　劇秋冬瘥隂寒精自出酸削不能行○男子脉浮弱而
　濇爲無子精氣清冷(一作/冷)○夫失精家小腹弦急隂頭
　寒目眩(一作目/痛)髪落脉極虚芤遟爲清榖亡血失精脉
　得諸芤動㣲緊男子失精女子夣交桂枝龍骨牡蠣湯
　主之
　　　　　桂枝加龍骨牡蠣湯方(小品云虚弱浮熱汗/出者除桂加白㣲附)
(子各三分故曰/二加龍骨湯)
　　　　　　桂枝　芍藥　生姜(各三/两)
　　　　　　甘草(二/两)大棗(十二/枚)龍骨
　　　　　　牡蠣
　　　　右七味以水七升煮取三升分温三服
　　　　　天雄散方
　　　　　　天雄(三两/炮)白术(八/两)桂枝(六/两)
　　　　　　龍骨(三/两)
　　　　右四味杵爲散酒服半錢匕日三服不知稍增
　　　　之
　男子平人脉虚弱經㣲者善盜汗也○人年五六十其
　病脉大者痺俠背行若腸鳴馬刀俠癭者皆爲劳得之
　○脉沉小遟名脫氣其人疾行則喘喝手足逆寒腹滿
　甚則溏泄食不消化也○脉弦而大弦則爲减大則爲
　芤减則爲寒芤則爲虚虚寒相摶此名爲革婦人則半
　産漏下男子則亡血失精
　虚劳裏急悸衂腹中痛梦失精四肢痠痛手足煩熱咽
　乾口燥小建中湯主之
　　　　　小建中湯方
　　　　　　桂枝(三两/去皮)甘草(三两/炙)大棗(十二/枚)
　　　　　　芍藥(八/两)生姜(二/两)膠飴(一/升)
　　　　右六味以水七升煮取三升去滓内膠飴更上
　　　　㣲火消解温服一升日三服(嘔家不可用建/中湯以甜故也)
(千金療男女因積冷氣滯或大病後不服常苦/四肢沉重骨肉痠疼两两少氣行動喘乏匈滿)
(氣急腰背强痛心中虚浮咽乾唇燥而體少色/或飮食無味脇肋腹脹頭重不舉多卧少起甚)
(者積年輕者百日漸致瘦弱五藏氣竭則難可/復當六脉俱不足虚寒乏氣少腹拘急羸瘠百)
(病名曰黄耆建中/湯又有人參二两)
　虚劳裏急諸不足黄耆建中湯主之(於小建中湯内加/黄耆一两半餘依)
(上法○氣短胸滿者加生姜腰痛者去棗加茯/苓一两半及療肺虚損不足補氣加半夏三两)
　虚劳腰痛少腹拘急小便不利者八味腎氣丸主之(方/見)
(脚氣/中)
　虚劳諸不足風氣百疾薯蕷丸主之
　　　　　薯蕷丸方
　　　　　　薯蕷(三十/分)當歸　桂枝
　　　　　　麯　乾地黄　豆黄卷(各十/分)
　　　　　　甘草(二十/八分)人參(七/分)芎藭
　　　　　　　芍藥　白术　麥門冬
　　　　　　　杏仁(各六/分)柴胡　桔梗
　　　　　　茯苓(各五/分)阿膠(七/分)乾姜(三/分)
　　　　　　白歛(二/分)防風(六/分)大棗(百枚/爲膏)
　　　　右二十一味末之煉蜜和丸如弹子大空腹酒
　　　　服一丸一百丸爲劑
　虚劳虚煩不得眠酸棗湯主之
　　　　　酸棗湯方
　　　　　　酸棗仁(一/升)甘草(一/两)知毋(二/两)
　　　　　　茯苓(二/两)芎藭(二/两)○(深師有生/姜二两)
　　　　右五味以水八升煮酸棗仁得六升内諸藥煮
　　　　取三升分温三服
　五劳虚極羸瘦腹滿不能飲食食傷憂傷飲傷房室傷
　饑傷劳傷經絡荣衛氣傷内有乾血肌膚甲錯两目黯
　黒緩中𥙷虚大黄䗪䖝丸主之
　　　　　大黄䗪䖝丸方
　　　　　　大黄(十分/蒸)黄芩(二/两)甘草(三/两)
　　　　　　桃仁(一/升)杏仁(一/升)芍藥(四/两)
　　　　　　乾地黄(十/两)乾􁈍(一/两)蝱䖝(一/升)
　　　　　　水蛭(百/枚)蠐螬(一/升)䗪䖝(半/升)
　　　　右十二味末之煉蜜爲丸小豆大酒飲服五丸
　　　　日三服
　　　附方
　　　　　千金翼炙甘草湯(一云復/脉湯)治虚劳不足汗出
　　　　　而悶脉結悸行動如常不出百日危急者十
　　　　　一日死
　　　　　　甘草(四两/炙)桂枝　生姜(各三/两)
　　　　　　麥門冬(半/斤)麻仁(半/斤)人參
　　　　　　阿膠(各二/两)大棗(三十/枚)生地黄(一/斤)
　　　　右九味以酒七升水八升先煮八味取三升去
　　　　滓内膠消盡温服一升日三服
　　　　　肘後獺肝散治冷劳又主鬼症一門相染
　　　　　　獺肝一具炙乾末之水服方寸匕日三服
　　○肺痿肺癰欬嗽上氣病脉證治第七
　　　　　　論三首　脉證四條　方十五首
　問曰熱在上焦者因欬爲肺痿肺痿之病何從得之師
　曰或從汗出或從嘔吐或從消渇小便利數或從便難
　又𬒳快藥下利重亡津液故得之曰寸口脉數其人欬
　口中反有濁唾涎沬者何師曰爲肺痿之病若口中辟
　辟燥欬即胸中隱隱痛脉反滑數此爲肺癰欬唾濃血
　脉數虚者爲肺痿數實者爲肺癰○問曰病欬逆脉之
　何以知此爲肺癰當有膿血吐之則死其脉何類師曰
　寸口脉㣲而數㣲則爲風數則爲熱㣲則汗出數則惡
　寒風中於衛呼氣不入熱過於荣吸而不出風傷皮毛
　熱傷血肺風舎於肺其人則欬口乾喘滿咽燥不渇時
　唾濁沫時時振寒熱之所過血爲之凝滯畜結廱膿吐
　如米粥始萌可捄膿成則死○上氣面浮腫肩息其脉
　浮大不治又加利尤甚○上氣喘而躁者属肺脹𣣔作
　風水發汗則愈
　肺痿吐涎沬而不咳者其人不渇必遺尿小便數所以
　然者以上虚不能制下故也此爲肺中冷必眩多涎唾
　甘草乾姜湯以温之若服湯巳渇者属消渇
　　　　　甘草乾姜湯方
　　　　　　甘草(四两/炙)乾姜(二两/炮)
　　　　右㕮咀以水三升煮取一升五合去滓分温再
　　　　服
　欬而上氣喉中水鷄聲射干麻黄湯主之
　　　　　射干麻黄湯方
　　　　　　射干(十三枚一/法三两)麻黄(四/两)生姜(四/两)
　　　　　　細辛　紫苑　欵冬花(各三/两)
　　　　　　五味子(半/升)大棗(七/枚)半夏(大者洗八枚/一法半斤)
　　　　右九味以水一斗二升先煮麻黄两沸去上沫
　　　　内諸藥煮取三升分温三服
　欬逆上氣時時唾濁但坐不得服皂莢丸主之
　　　　　皂莢丸方
　　　　　　皂莢(八两刮去/皮用酥炙)
　　　　右一味未之蜜丸梧子大以棗膏和湯服三丸
　　　　日三夜一服
　欬而脉浮者厚朴麻黄湯主之
　　　　　厚朴麻黄湯方
　　　　　　厚朴(五/两)麻黄(四/两)石膏(如鷄/子大)
　　　　　　　杏仁(半/升)半夏(半/升)乾姜(二/两)
　　　　　　　細辛(二/两)小麥(一/升)五味子(半/升)
　　　　右九味以水一斗二升先煮小麥熱去滓内諸
　　　　藥煮取三升温服一升日三服
　脉沉者澤􁈍湯主之
　　　　　澤􁈍湯方
　　　　　　　半夏(半/升)紫參(五两一/作紫苑)澤􁈍(三斤以東流水/五斗煮取斗五)
　　　　　　生姜(五/两)白前(五/两)甘草
　　　　　　黃芩　人參　桂枝(各三/两)
　　　　右九味㕮咀内澤漆汁中煮取五升温服五合
　　　　至夜盡
　大逆上氣咽喉不利止逆下氣者麥門冬湯主之
　　　　　麥門冬湯方
　　　　　　麥門冬(七/升)半夏(一/升)人參(二/两)
　　　　　　甘草(二/两)粳米(三/合)大棗(十二/枚)
　　　　右六味以水一斗二升煮取六升温服一升日
　　　　三夜一服
　肺癰喘不得卧葶藶大棗瀉肺湯主之
　　　　　葶藶大棗瀉肺湯方
　　　　　　葶藶(炙令黄色搗/丸如弹丸大)大棗(十二/枚)
　　　　右先以水三升煮棗取二升去棗内葶藶煮取
　　　　一升頓服
　欬而胸滿振脉寒數咽乾不渇時出濁唾腥臭乆乆吐
　膿如米粥者爲肺癰桔便湯主之
　　　　　桔梗湯方(亦治/血痺)
　　　　　　桔梗(一/两)甘草(二/两)
　　　　右二味以水三升煮取一升分温再服則吐膿
　　　　血色
　欬而上氣此爲肺脹其人喘目如脫狀脉浮大者越婢
　加半夏湯主之
　　　　　越婢加半夏湯方
　　　　　　麻黄(六/两)石膏(半/斤)生姜(三/两)
　　　　　　大棗(十五/枚)甘草(二/两)半夏(半/升)
　　　　右六味以水六升先煮麻黄去上沬内諸藥煮
　　　　取一升分温三服
　肺脹欬而上氣煩燥而喘脉浮者心下有水小青龍加
　石膏湯主之
　　　　　小青龍加石膏湯方(千金證治同外䑓/加脇下痛引缺盆)
　　　　　　麻黄　芍藥　桂枝
　　　　　　細辛　甘草　乾姜(各三/两)
　　　　　　五味子　半夏(各半/升)石膏(二/两)
　　　右九味以水一斗先煮麻黄去上沬内諸藥煮
　　　　取三升强人服一升羸者減之日三服小兒服
　　　　四合
　　　附方
　　　　　外䑓炙甘草湯治肺痿涎唾多心中温温液
　　　　　液者　覩千金甘草湯
　　　　　　甘草
　　　　右一味以水三升煮減半分温三服
　　　　　千金生姜甘草湯治肺痿欬唾涎沫不止咽
　　　　　燥而渇
　　　　　　生姜(五/两)人參(二/两)甘草(四/两)
　　　　　　大棗(十五/枚)
　　　　右四味以水七升煮取三升分温三服
　　　　　千金桂枝去芍藥加皂莢湯治肺痿吐涎沫
　　　　　　桂枝　生姜(各三/两)甘草(二/两)
　　　　　　大棗(十/枚)皂莢(二枚去皮/子炙焦)
　　　　右五味以水七升㣲㣲大煮取三升分温三服
　　　　　　外䑓桔梗白散治欬而胸滿振寒脉數咽乾
　　　　　　不渇時出濁唾腥臭乆乆吐膿如米粥者爲
　　　　　　肺癰
　　　　　　　桔梗　貝毋(各三/分)巴豆(一分去皮/熬研如脂)
　　　　　右三味爲散強人飲服半錢匕羸者减之病在
　　　　　膈上者吐膿血膈下者瀉出若下多不止飲冷
　　　　　水一盃
　　　　　　千金葦莖湯治欬有㣲熱煩滿胸中甲錯是
　　　　　　爲肺癰
　　　　　　　葦莖(二/升)薏苡仁(半/升)桃仁(五十/枚)
　　　　　　瓜辦(半/升)
　　　　右四味以水一斗先煮葦莖得五升去滓内諸
　　　　藥煮取二升服一升再服當吐如膿
　肺癰胸滿脹一身面目浮腫鼻塞淸涕出不聞香臭酸
　辛欬逆上氣喘鳴迫塞葶藶大棗瀉肺湯主之(方見上/三日一)
(劑可至三四劑此先服小青龍湯/一劑乃進小青龍方見欬嗽門中)
　　○奔㹠氣病脉證治第八
　　　　　　論二首　方三首
　師曰病有奔豚有吐膿有驚怖有火邪此四部病皆從
　驚發得之師曰奔豚病從小腹起上衝咽喉發作𣣔死
　復還止皆從驚恐得之
　奔豚氣上衝胸腹痛徃来寒熱奔豚湯主之
　　　　　奔豚湯方
　　　　　　甘草　芎藭　當歸(各二/两)
　　　　　　半夏(四/两)黃芩(二/两)生葛(五/两)
　　　　　　芍藥(二/两)生姜(四/两)甘李根白皮(一/升)
　　　　右九味以水二斗煮取五升温服一升日三夜
　　　　一服
　發汗後燒針令其汗針處𬒳寒核起而赤者必發賁豚
　氣從小腹上至心炙其核上各一壮與桂枝加桂湯主
　之
　　　　　桂枝加桂湯方
　　　　　　桂枝(五/两)芍藥(三/两)甘草(三两/炙)
　　　　　　生姜(三/两)大棗(十二/枚)
　　　　右五味以水七升㣲火煮取三升去滓温服一
　　　　升
　發汗後臍下悸者𣣔作賁豚茯苓桂枝甘草大棗湯主
　之　茯苓桂枝甘草大棗湯方
　　　　　　茯苓(半/斤)甘草(二两/炙)大棗(十五/枚)
　　　　　　桂枝(四/两)
　　　　右四味以甘爛水一斗先煮茯苓减二升内諸
　　　　藥煮取三升去滓温服一升日三服(甘爛水法/取水二斗)
(置大盆内以杓揚之水上有/珠子五六十顆相逐取用之)
　　○胸痺心痛短氣病脉證治第九
　　　　　　論一首　脉證一條　方十首
　師曰夫脉當取太過不及陽㣲隂弦即胸痺而痛所以
　然者責其極虚也今陽虚知在上焦所以胸痺心痛者
　以其隂弦故也○平人無寒熱短氣不足以息者實也
　○胸痺之病喘息欬唾胸背痛短氣寸口脉沉而遲関
　上小緊數用後方主之
　　　　　括蔞薤白白酒湯方
　　　　　　括蔞實(一枚/搗)薤白(半/升)白酒(七/升)
　　　　右三味同煮取二升分温再服
　胸痺不得卧心痛徹背者括蔞薤白半夏湯主之
　　　　　括蔞薤白半夏湯方
　　　　　　括蔞實(一/枚)薤白(三/两)半夏(半/斤)
　　　　　　白酒(一/斗)
　　　　右四味同煮取四升温服一升日三服
　胸痺心中痞留氣結在胸􁗀滿脇下逆槍心枳實薤白
　桂枝湯主之人參湯亦主之
　　　　　枳實(四/枚)厚朴(四/两)薤白(半/斤)
　　　　　桂枝(一/两)括蔞(一枚/搗)
　　　　右五味以水五升先煮枳實厚朴取一升去滓
　　　　内諸藥煮數沸分温三服
　　　　　人參湯方
　　　　　　人參　甘草　乾姜
　　　　　　白术(各三/两)
　　　　右四味以水八升煮取三升温服一升日三服
　胸痺胸中氣寒短氣茯苓杏仁甘草湯主之橘枳姜湯
　亦主之
　　　　　茯苓杏仁甘草湯方
　　　　　　茯苓(三/两)杏仁(五十/箇)甘草(一/两)
　　　　右三味以水一斗煮取五升温服一升日三服
　　　　不差更服
　　　　　橘枳姜湯方
　　　　　　橘皮(一/斤)枳實(三/两)生姜(半/斤)
　　　　右三味以水五升煮取二升分温再服(肘後千/金云治)
(胸痺胸中福海如滿噎塞/習習如痒喉中澁唾燥沬)
　胸痺緩急者用後方主之
　　　　　薏苡附子散方
　　　　　　薏苡仁(十五/两)大附子(十枚/炮)
　　　　右二味杵爲散服方寸匙日三服
　心中痞諸逆心懸痛桂枝生姜枳實湯主之
　　　　　桂姜枳實湯方
　　　　　　桂枝　生姜(各三/两)枳實(五/枚)
　　　　右三味以水六升煮取三升分温三服
　心痛徹背背痛徹心烏頭赤石脂丸主之
　　　　　赤石脂丸方
　　　　　　蜀椒(一两一/法二分)烏頭(一分/炮)附子(半两炮一/法一分)
　　　　　　乾姜(一两一/法一分)赤石脂(一两一/法二分)
　　　　右五味末之蜜丸如梧子大先食服一丸日三
　　　　服
　　　　　九痛丸治九種心痛
　　　　　　附子(三两/炮)生狼牙(一两/炙香)巴豆(一两去皮心/熬研如脂)
　　　　　　人參　乾姜　吳茱茰(各一/两)
　　　　右六味沬之煉蜜丸如梧子大酒下強人𥘉服
　　　　三丸日三服弱者二丸○兼治卒中惡腹脹痛
　　　　口不能言又治連年積冷流注心胸痛并冷腫
　　　　上氣落馬墜車血疾等皆主之忌口如常法
　　○腹滿寒疝宿食病脉證治第十
　　　　　　論一首　脉證十六條　方十五首
　趺陽脉㣲弦法當腹滿不滿者必便難两胠疼痛此虚
　寒從下上也當以温藥服之○病者腹滿按之不痛為
　虚痛者為實可下之舌黄未下者下之黄自去○腹滿
　時减復如故此爲寒當與温藥○病者痿黄躁而不渇
　胸中寒實而利不止者死○寸口脉弦者即脇下拘急
　而痛其人嗇嗇惡寒也○夫中寒家喜欠其人清涕出
　發熱色和者善嚏○中寒其人下利以裏虚也𣣔嚏不
　能此人肚中寒(一云/痛)○夫瘦人繞臍痛必有風冷榖氣
　不行而反下之其氣必衝不衝者心下則痞也
　病腹滿發熱十日脉浮而數飲食如故厚朴七物湯主
　之
　　　　　厚朴七物湯方
　　　　　　厚朴(半/斤)甘草　大黄(各三/两)
　　　　　　大棗(十/枚)枳實(五/枚)桂枝(二/两)
　　　　　　生姜(五/两)
　　　　右七味以水一斗煮取四升温服八合日三服
　　　　○嘔者加半夏五合○下利去大黄○寒多者
　　　　加生姜至半斤
　腹中寒氣雷鳴切痛胸脇逆滿嘔吐附子粳米湯主之
　　　　　附子粳米湯方
　　　　　　　附子(一枚/炮)半夏(半/升)甘草(一/两)
　　　　　　　大棗(十/枚)粳米(半/升)
　　　　右五味以水八升煮米熟湯成去滓温服一升
　　　　日三服
　痛而閉者用後湯主之
　　　　　厚朴三物湯方
　　　　　　　厚朴(八/两)大黄(四/两)枳實(五/枚)
　　　　右三味以水一斗二升先煮二味取五升内大
　　　　黄煮取三升温分一升以利爲度
　按之心下滿痛者此爲實也當下之宜大柴胡湯主之
　　　　　大柴胡湯方
　　　　　　柴胡(半/斤)黄芩(三/两)芍藥(二/两)
　　　　　　半夏(半升/洗)枳實(四/枚)大棗(二/两)
　　　　　　大棗(十二/枚)生姜(五/两)
　　　　右八味以水一斗二升煮取六升去滓再煎温
　　　　服一升日三服
　腹滿不減減不足言當湏下之冝大承氣湯
　　　　　大承氣湯方
　　　　　　大黄(四两/酒洗)厚朴(半斤去/皮炙)枳實(五枚/炙)
　　　　　　芒硝(二/合)
　　　　右四味以水一斗先煮二物取五升去滓内大
　　　　黄煮取二升内芒硝更上火㣲一二沸分温再
　　　　服得下餘勿服
　心胸中大寒痛嘔不能飮食腹中寒上衝皮起出見有
　頭足上下痛而不可觸近冝用後湯
　　　　　大建中湯方
　　　　　　蜀椒(二合/汁)乾姜(四两)人參(二/两)
　　　　右三味以水四升煮取二升去滓内膠飴一升
　　　　㣲火煎取一升半分温再服如一炊頃可飲粥
　　　　二升後更服當一日食糜温覆之
　脇下偏痛發熱其脉緊弦此寒也以温藥下之冝用後
　湯
　　　　　大黄附子湯方
　　　　　　大黄(三/两)附子(三枚/炮)細辛(二/两)
　　　　右三味以水五升煮取二升分温三服若强人
　　　　煮取二升半分温三服服後如人行四五里進
　　　　一服
　寒氣厥逆赤丸主之
　　　　　赤丸方
　　　　　　茯苓(四/两)半夏(四两洗/方用桂)烏頭(二两/炮)
　　　　　　細辛(一两千金/作人參)
　　　　右六味末之内真珠爲色蜜煉丸如麻子大先
　　　　食酒飮下三丸日再夜一服不知稍増之以知
　　　　爲度
　腹痛脉弦而緊弦則衛氣不行即惡寒緊則不𣣔食邪
　正相摶即爲寒疝寒疝遶臍痛苦發則白汗出手足厥
　冷其脉沉弦者大烏頭煎主之
　　　　　烏頭煎方
　　　　　　烏頭(大者五枚熬/去皮不㕮咀)
　　　　右以水三升煮取一升去滓内蜜二升煎令水
　　　　氣盡取二升强人服七合弱人服五合不差明
　　　　日更服不可日再服
　寒疝腹中痛及脇痛裏急者冝用後方
　　　　　當歸生姜羊肉湯方
　　　　　　當歸(三/两)生姜(五/两)羊肉(一/斤)
　　　　右三味以水八升煮取三升温服七合日三服
　　　　若寒多者加生姜成一斤痛多而嘔者加橘皮
　　　　二两白术一两加生姜者亦加水五升煮取三
　　　升二合服之
　寒疝腹中痛逆冷手足不仁若身疼痛炙刺諸藥不能
　治抵當用後方
　　　　　烏頭桂枝湯方
　　　　　　烏頭
　　　　右一味以蜜二斤煎减半去滓以桂枝湯五合
　　　　解之得一升後𥘉服二合不知即服三合又不
　　　　知復加至五合其知者如醉狀得吐者爲中病
　　　　　桂枝湯方
　　　　　　桂枝(三两/去皮)芍藥(三/两)甘草(二两/炙)
　　　　　　生姜(三/两)大棗(十二/枚)
　　　　右五味剉以水七升㣲火煮取三升去滓
　其脉數而緊乃弦狀如弓弦按之不移脉數弦者當下
　其寒脉緊大而遲者必心下堅脉大而緊者陽中有隂
　可下之
　　　附方
　　　　　外䑓烏頭湯治寒疝腹中絞痛賊風入攻五
　　　　　臟拘急不得轉側發作有時瘦人隂縮手足
　　　　　厥逆(方見/上)
　　　　　外䑓柴胡桂湯方治心腹卒中痛者
　　　　　　柴胡(四/两)黄芩　人參
　　　　　　芍藥　桂枝　生姜(各一/两半)
　　　　　　甘草(一/两)半夏(二/合)大棗(六/枚)
　　　　右九味以水六升煮取三升温服一升日三服
　　　　　外䑓走馬湯治中惡心痛腹脹大便不通
　　　　　　巴豆(二枚去/皮心熬)杏仁(二/枚)
　　　　右二味以綿纏搥令碎熱湯二合捻取白汁飲
　　　　之當下老小量之通冶飛尸鬼撃病
　問曰人病有宿食何以别之師曰寸口脉浮而大按之
　及濇尺中亦㣲而濇故知有宿食大承氣湯主之○脉
　數而滑者實此有宿食下之愈宜大承氣湯○下利不
　飲食者有宿食也下之宜大承氣湯
　　　　　大承氣湯方(見前痓/病中)
　宿食在上脘當吐之冝瓜蒂散
　　　　　瓜蒂散方
　　　　　　瓜蒂(一分/熬黄)赤小豆(一分/煮)
　　　　右二味杵爲散以香豉七合煮取汁和散一錢匙
　　　　温服之不吐者少加之以快吐爲度而止(亡血及虚者/不可與之)
脉緊如轉索無常者有宿食也〇脉緊頭痛風寒腹中
有宿食不化也(一云寸/口脉緊)
新編金匱要畧方論卷上
新編金匱要畧方論卷之中
　　　　　尚書司封郎中充秘閣校理(臣)林億等詮次
　　　　　　　　　　　　　　晉　王叔和集
　　　　　　　　　　　　　　漢　張仲景述
　　○五臟風寒積聚病脉證幷治第十一
　　　　　　論二首　脉證十七條　方二首
　肺中風者口燥而喘身運而重冐而腫脹○肺中寒吐
　濁涕○肺死臟浮之虚按之弱如葱葉下無根者死
　肝中風者頭目瞤两脇痛行常傴令人嗜甘○肝中寒
　者两臂不舉舌本燥喜太息胸中痛不得轉側食則吐
　而汗出也(脉經千金云時盗/汗欬食巳吐其汁)○肝死臟浮之弱按之如
　索不来或曲如蛇行者死○肝着其人當𣣔蹈其胸上
　先未苦時但𣣔飲熱旋復花湯主之(臣億等校諸夲旋/復花湯方皆同)
　心中風者翕翕發熱不能起心中饑食即嘔吐○心中
　寒者其人苦病心如噉蒜狀劇者心痛徹背背痛徹心
　譬如蠱注其脉浮者自吐乃愈○心傷者其人劳倦即
　頭面赤而下重心中痛而自煩發熱當臍跳其脉弦此
　爲心臟傷所致也○心死臟浮之實如麻豆按之益躁
　疾者死○邪哭使魂魄不安者血氣少也血氣少者属
　於心心氣虚者其人則畏合目𣣔眠夣逺行而精神離
　散魂魄妄行隂氣衰者爲癲陽氣衰者爲狂
　脾中風者翕翕發熱形如醉人腹中煩重皮目瞤瞤而
　短氣○脾死臟浮之大堅按之如覆盃㓗㓗狀如揺者
　死(臣億等計五藏各有中風中寒今脾只載中風腎中/風中寒俱不載者以古文簡亂極多去右旣遠無文)
(可以𥙷/綴也)
　趺陽脉浮而濇浮則胸氣强濇則小便數浮濇相摶大
　便則堅其脾爲約麻子仁丸主之
　　　　　麻子仁丸方
　　　　　　麻子仁(二/升)芍藥(半/斤)枳實(一/斤)
　　　　　　大黃(一/斤)厚朴(一/尺)杏仁(一/升)
　　　　右六味末之煉蜜和丸梧子大飲服十丸日三
　　　　以知爲度
　腎着之病其人身體重腰中冷如坐水中形如水狀反
　不渴小便自利飲食如故病属下焦身劳汗出衣(一作/表)
　裏冷濕乆乆得之腰以下冷痛腹重如帶五千錢乾姜
　苓术湯主之
　　　　　甘草乾姜茯苓白术湯方
　　　　　　甘草　白术(各二/两)乾姜
　　　　　　茯苓(各四/两)
　　　　右四味以水五升煮取三升分温三服腰中即
　　　　温
　腎死臟浮之堅按之亂如轉丸益下入尺中者死
　問曰三噍竭部上噍竭善噫何謂也師曰上焦受中焦
　氣未和不能消榖故能噫耳下焦竭即遺溺失便其氣
　不和不能自禁制不湏治久則愈
　師曰熱在上焦者因欬為肺痿熱在中焦者則爲堅熱
　在下焦者則尿血亦令淋秘不通大腸有寒者多鶩溏
　有熱者便腸垢小腸有寒者其人下重便血有熱者必
　痔
　問曰病者積有聚有㯏氣何謂也師曰積者藏病也終
　不移聚者府病也發作有時展轉痛移為可治㯏氣者
　脇下痛按之則愈復發為㯏氣諸積大法脉来細而附
　骨者乃積也寸口積在胸中㣲出寸口積在喉中関上
　積在臍傍上関上積在心下㣲下関積在小腹尺中積
　在氣衝脉出左積在左脉出右積在右脉两岀積在中
　央各以其部處之
　　○痰飲欬嗽病脉證幷治第十二
　　　　　　論一首　脉證二十一條　方十九首
　問曰夫飲有四何謂也師曰有痰飲有懸飲有溢飲有
　支飲○問曰四飲何以爲異師曰其人素盛今瘦水走
　腸間瀝瀝有聲謂之痰飮飲後水流在脇下欬唾引痛
　謂之懸飲飲水流行歸於四肢當汗岀而不汗出身體
　疼重謂之溢飲欬逆倚息短氣不得卧其形如腫謂之
　支飲○水在心心下堅築短氣惡水不𣣔飲○水在肺
　吐涎沫𣣔飲水○水在脾少氣身重○水在肝脇下支
　滿嚏而痛○水在腎心下悸○夫心下有留飲其人背
　寒冷如水大○留飲者脇下痛引缺盃欬嗽則輒已(一/作)
(轉/甚)○胸中有留飲其人短氣而渴四肢歷節痛脉沉者
　有留飲○膈上病痰滿喘欬吐發則寒熱背痛腰疼目
　泣自出其人振振身瞤劇必有伏飲○夫病人飲水多
　必暴喘滿凡食少飲多水停心下甚者則悸㣲者短氣
　脉䨇弦者寒也皆大下後　虚脉偏弦者飮也○肺飲
　不弦但苦喘短氣○支飲亦喘而不能卧加短氣其脉
　平也○病痰飲者當以温藥和之
　心下有痰飲胸脇支滿目眩用後方
　　　　　茯桂甘白湯方
　　　　　　茯苓(四/两)桂枝　白术(各三/两)
　　　　　　甘草(二/两)
　　　　右四味以水六升煮取三升分温三服小便則
　　　　利
　夫短氣有㣲飲當從小便去之苓桂术甘湯主之(方見/上)
　腎氣丸亦主之(方見胸/氣中)
　病者脉伏其人𣣔自利利反快雖利心下續堅滿此爲
　留飲𣣔去故也甘遂半夏湯主之
　　　　　甘遂半夏湯方
　　　　　　甘遂(大者/三枚)半夏(十二枚以水一升/煮取半升去滓)
　　　　　　芍藥(五/枚)甘草(如指大一枚/炙一本作無)
　　　　右四味以水二升煮取半升去滓以蜜半升和
　　　　藥汁煎取八合頓服之
　脉浮而細滑傷飲○脉弦數有寒飲冬夏難治○脉沉
　而弦者懸飲内痛○病懸飲者十棗湯主之
　　　　　十棗湯方
　　　　　　芫花(熬)甘遂　大㦸(各等/分)
　　　　右三味搗篩以水一升五合先煮肥大棗十枚
　　　　取九合去滓内藥末强人服一錢匕羸人服半
　　　　錢平旦服不下者明日更加半錢得快下後糜
　　　　粥自養
　病溢飲者當發其汗大青龍湯主之○小青龍湯亦主
　之
　　　　　大青龍湯方
　　　　　　麻黄(六两/去節)桂枝(二两/去皮)甘草(二两/炙)
　　　　　　杏仁(四十箇/去皮尖)生姜(三/两)大棗(十二/枚)
　　　　　　石膏(如鷄子/大研)
　　　　右七味以水九升先煮麻黄减二升去上沫内
　　　　諸藥煮取三升去滓温服一升取㣲似汗汗多
　　　　者温粉粉之
　　　　　小青龍湯方
　　　　　　麻黃(去節/三两)芍藥(三/两)五味子(半/斤)
　　　　　　乾姜(三/两)甘草(三两/炙)細辛(三/两)
　　　　　　桂枝(三两/去皮)半夏(半升/湯洗)
　　　　右八味以水一斗先煮麻黄减二升去上沫内
　　　　諸藥煮取三升去滓温服一升
　膈間支飲其人喘滿心下痞堅面色墨黒其脉沉緊得
　之數十日醫吐下之不愈术防己湯主之虚者即愈實
　者三日復發復愈不愈者冝术防巳湯去石膏加茯苓
　芒硝湯主之
　　　　　术防巳湯方
　　　　　　术防巳(三/两)石膏(十二枚/鷄子大)桂枝(二/两)
　　　　　　人參(四/两)
　　　右四味以水六升煮取二升分温再服
　　　　　术防巳加茯苓芒硝湯方
　　　　　　术防巳　桂枝(各二/两)人參
　　　　　　芒硝(三/合)茯苓(各四/两)
　　　　右五味以水六升煮取二升去滓内芒硝再㣲
　　　　前分温再服㣲利則愈
　心下有支飲其人若冐眩澤瀉湯主之
　　　　　澤瀉湯方
　　　　　　澤瀉(五/两)白术(二/两)
　　　　右二味以水二升煮取一升分温再服
　支飲胸滿者厚朴大黄湯主之
　　　　　厚朴大黄湯方
　　　　　　厚朴(一/尺)大黄(六/两)枳實(四/两)
　　　　右三味以水五升煮取二升分温再服
　支飲不得息葶藶大棗㵼肺湯主之(方見肺/癰中)
　嘔家本渴渴者爲𣣔解今反不渴心下有支飲故也小
　半夏湯主之(千金云小半/夏湯加茯苓)
　　　　　小半夏湯方
　　　　　　半夏(一/升)生姜(半/斤)
　　　　右二味以水七升煮取一升半分温再服
　腹滿口舌乾燥此腸間有水氣巳椒藶黄丸主之
　　　　　防椒葶黄丸方
　　　　　　防巳　椒目　葶藶(熬)
　　　　　　大黃(各一/两)
　　　　右四味末之蜜丸如梧子大先食飲服一丸日
　　　　三服稍増口中有津液渴者加芒硝半两
　卒嘔吐心下痞膈間有水眩悸者半夏加茯苓湯主之
　　　　　小半夏加茯苓湯方
　　　　　　半夏(一/升)生姜(半/斤)茯苓(三两一/法四两)
　　　　右三味水七升煮取一升五合分温再服
　假令痩人臍下有悸吐涎沬而　此水也五苓散主之
　　　　　五苓散方
　　　　　　澤瀉(一两/一分)猪苓(三分/去皮)茯苓(三/分)
　　　　　　白术(三/分)桂(二分/去皮)
　　　　右五味爲末白飲服方寸匕日三服多飲暖水
　　　　汗出愈
　　　附方
　　　　　外䑓茯苓飮治心胸中有停痰宿水自吐出
　　　　　水後心胸間虚氣滿不能食消痰氣令能食
　　　　　　茯苓　人參　白术(各三/两)
　　　　　　枳實(二/两)橘皮(二/两半)生姜(四/两)
　　　　右六味水六升煮取一升八合分温三服如人
　　　　行八九里進之
　欬家其脉弦爲有水十棗湯主之(方見/上)
　夫有支飲家欬煩胸中痛者不卒死至一百日一歳冝
　十棗湯(方見/上)
　人欬數歳其脉弱者可治實大數者死其脉虚者必若
　冐其人本有支飲在胸中故也治屬飲家
　欬逆倚息不得卧小青龍湯主之(方見上文/肺癰中)
　青龍湯下巳多唾口燥寸脉沉尺脉㣲手足厥逆氣從
　小腹上衝胸咽手足痺其面翕然熱如醉狀因復下流
　隂股小便難時復冐者與茯苓桂枝五味甘草湯治其
　氣衝
　　　　　桂苓五味甘草湯方
　　　　　　茯苓(四/两)桂枝(四两/去皮)甘草(炙三/两)
　　　　　　五味子(半/升)
　　　　右四味以水八升煮取三升去滓分三温服
　衝氣即低而反更欬胸滿者用桂苓五味甘草湯去桂
　加生姜細辛以治其欬滿
　　　　　苓甘五味姜辛湯方
　　　　　　茯苓(四/两)甘草　乾姜
　　　　　　細辛(各三/两)五味(半/升)
　　　　右五味以水八升煮取三升去滓温服半升日
　　　　三服
　欬滿即止而更復渴衝氣復發者以細辛乾姜爲熱藥
　也服之當遂滿而渴反止者為支飲也支飲者法當冐
　冐者必嘔嘔者復内半夏以去其水
　　　　　桂苓味甘去桂四姜辛夏湯方
　　　　　　茯苓(四/两)甘草　細辛
　　　　　　乾姜(各二/两)五味　半夏(各半/升)
　　　　右六味以水八升煮取三升去滓温服半升日
　　　　三服
　水去嘔止其人形腫者加杏仁主之其證應内麻黄以
　其人遂痺故不内之若逆而内之者必厥所以然者以
　其人血虚麻黃發其陽故也
　　　　　苓芍姜味辛夏仁湯
　　　　　　茯苓(四/两)甘草(三/两)五味(半/升)
　　　　　　乾姜(三/两)細辛(三/两)半夏(半/升)
　　　　　　杏仁(半升去/皮尖)
　　　　右七味以水一斗煮取三升去滓温服半升日
　　　　三服
　若面熱如醉此爲冐熱上衝熏其面加大黄以利之
　　　　　茯甘姜味辛夏仁黄湯
　　　　　　茯苓(四/两)甘草(三/两)五味(半/升)
　　　　　　乾姜(三/两)細辛(三/两)半夏(半/升)
　　　　　　杏仁(半/升)大黃(三/两)
　　　　右八味以水一斗煮取三升去滓温服半升日
　　　　三服
　先渴後嘔爲水停心下此属飲家小半夏茯苓湯主之
(方見/上)
　　○消渴小便利淋病脉證并治第十三
　　　　　　脉證九條　方六首
　厥隂之爲病消渴氣上衝心心中疼熱熱而不欲食食
　即吐下之不肯止○寸口脉浮而運浮即爲虚運即爲
　勞虚則衞氣不足勞則榮氣竭跌陽脉浮而數浮即爲
　氣數即消榖而大堅(乙作/緊)氣盛則溲數數數即堅堅數
　相摶即為消渇
　男子消渇小便反多以飲一斗小便一斗腎氣丸主之
(方見脚/氣中)
　脉浮小便不利㣲熱消渇者宜利小便發汗五苓散主
　之
　渴𣣔飲水水入則吐者名曰水逆五苓散主之
　渴𣣔飲水不止者文蛤散主之
　　　　　文蛤散方
　　　　　　文蛤(四/两)
　　　　右一味杵爲散以沸湯五合和服方寸匕
　淋之爲病小便如粟狀小腹弦急痛引臍中○趺陽脉
　數胃中有熱即滿榖引食大便必堅小便即數○淋家
　不可發汗發汗則必便血
　小便不利者有水氣其人若渴用後丸主之
　　　　　括蔞瞿麥丸
　　　　　　括蔞根(二/两)茯苓　薯蕷(各三/两)
　　　　　　附子(一枚/炮)瞿麥(一/两)
　　　　右五味末之煉蜜丸梧子大飲服三丸日三服
　　　　不知増至七八丸以小便利腹中温為知
　小便不利蒲灰散主之滑石白魚散茯苓戎鹽湯並主
　之
　　　　　蒲灰散方
　　　　　　蒲灰(七/分)滑石(二/分)
　　　　右二味杵爲散飲服方寸匕日三服
　　　　　滑石白魚散
　　　　　　　滑石(二/分)亂髮(二分/燒)白魚(二/分)
　　　　右三味杵為散飲服半錢匙日三服
　　　　　茯苓戎鹽湯方
　　　　　　茯苓(半/斤)白术(二/两)戎鹽(弹丸大/一枚)
　　　　右三味
　渴𣣔飲水口乾若燥者白虎加人參湯主之(方見中/􁚌中)
　脉浮發熱渴𣣔飲水小便不利者猪苓湯主之
　　　　　猪苓湯方
　　　　　　猪苓(去/皮)茯苓　阿膠
　　　　　　滑石　澤瀉(各一/两)
　　　　右五味以水四升先煮四味取二升去滓内膠
　　　　洋消温服七合日三服
　　○水氣病脉證幷治第十四
　　　　　　論七首　脉證五條　方十首
　師曰病有風水有皮水有正水有石水有黃汗風水其
　脉自浮外證骨節疼痛惡風皮水其脉亦浮外證腑腫
　按之没指不惡風其腹如皷不渴當發其汗正水其脉
　沉遲外證自喘石水其脉自沉外證腹滿不喘黃汗其
　脉沉遲身發熱胸滿四肢頭面腫攵不愈必致癰膿○
　脉浮而洪浮則爲風洪則為氣風氣相摶風强則為隱
　疹身體為痒痒為泄風久為痂癩氣强則為水難以俛
　仰風氣相擊身體洪腫汗出則愈惡風則虚此為風水
　不惡風者小便通利上焦有寒其口多涎此為黄汗○
　寸口脉沉滑者中有水氣面目腫大有熱名曰風水視
　人之目褁上㣲擁如蚕新卧起状其頸脉動時時欬按
　其手足上䧟而不起者風水○太陽病脉浮而緊法當
　骨節疼痛及不疼身體反重而酸其人不渴汗出即愈
　此爲風水惡寒者此爲極虚發汗得之渴而不惡寒者
　此爲皮水身腫而冷状如周痺胸中窒不能食反聚痛
　暮躁不得眠此為黃汗痛在骨節欬而喘不渴者此為
　脾脹其状如腫發汗即愈然諸病此者渴而下利小便
　數者皆不可發汗○裏水者一身面目黃腫其脉沉小
　便不利故令病水假如小便自利此亡津液故令渴也
　越婢加术湯主之(方見/下)○趺陽脉當伏今反緊本自有
　寒疝瘕腹中痛醫反下之下之即胸滿短氣○趺陽脉
　當伏今反數本自有熱消糓小便數今反不利此𣣔作
　水○寸口脉浮而遲浮脉則熱遲脉則潜熱潜相摶名
　曰沈趺陽脉浮而數浮脉即熱數脉即止熱止相摶名
　曰伏沈伏相摶名曰水沈則絡脉虚伏則小便難虚難
　相摶水走皮膚即爲水矣○寸口脉弦而緊弦則衛氣
　不行即惡寒水不沾流走於腸間○少隂脉緊而沉緊
　則爲痛沉則為水小便即難脉得諸沉當責有水身體
　腫重水病脉出者死○夫水病人目下有卧蚕面目鮮
　澤脉伏其人消渴病水腹水小便不利其脉沉絶者有
　水可下之
　問曰病下利後渴飲小便不利腹滿因腫者何也荅曰
　此法當病水若小便自利及汗出者自當愈○心水者
　其身重而少氣不得卧煩而燥其人隂腫○肝水者其
　腹大不能自轉則脇下腹痛時時津液㣲生小便續通
　○脉水者其身腫小便難時下鴨溏○脾水者其腹大
　四肢苦重津液不生但若少氣小便難○腎水者其腹
　大臍腫腰痛不得溺隂下濕如牛鼻上汗其足逆冷面
　反瘦○師曰諸有水者腰以下腫當利小便腰以上腫
　當發汗乃愈○師曰寸口脉沉而遲沉則為水遲則為
　寒寒水相摶趺陽脉伏水榖不化脾氣衰則䳱溏胃氣
　衰則身腫少陽脉卑少隂脉細男子則小便不利婦人
　則經水不通經為血血不利則為水名曰血分
　問曰病者苦水面目身體四肢皆腫小便不利脉之不
　言水反言胸中痛氣上衝咽状如炙肉當㣲欬喘審如
　師言其脉何類師曰寸口脉沉而緊沉為水緊為寒沉
　緊相摶結在關元始時當㣲年盛不覺陽衰之後荣衛
　相干陽損隂盛結寒㣲動腎氣上衝喉咽塞噎脇下急
　痛醫以為留飲而大下之氣撃不去其病不除後重吐
　之胃家虚煩咽燥𣣔飲水小便不利水糓不化面目手
　足浮腫又與葶藶丸下水當時如小差食飲過度腫復
　如前胸脇苦痛象苦奔㹠其水揚溢則浮咳喘逆當先
　攻撃衞氣令止乃治欬欬止其喘自差先治新病病當
　在後
　風水脉浮身重汗出惡風者防已黃耆湯主之腹痛加
　芍藥
　　　　　防已黄耆湯方
　　　　　　防巳(一/两)黄耆(一两/一分)白术(三/分)
　　　　　　甘草(半两/炙)
　　　　右剉每服五錢匕生姜四片棗一枚水盞半煎
　　　　取八分去滓温服良乆再服
　風水急風一身悉腫脉浮不渴續自汗出無大熱越婢
　湯主之
　　　　　越婢湯方
　　　　　　麻黄(六/两)石膏(半/斤)生姜(三/两)
　　　　　　大棗(十五/枚)甘草(二/两)
　　　　右五味以水六升先煮麻黄去上沫内諸藥煮
　　　　取三升分温三服○惡風者加附子一枚(炮)○
　　　　風水加术四兩(古今/錄驗)
　皮水為病四肢腫水氣在皮膚中四肢聶聶動者防已
　茯苓湯主之
　　　　　防巳茯苓湯
　　　　　　防已(三/两)黄耆(三/两)桂枝(三/两)
　　　　　　茯苓(六/两)甘草(二/两)
　　　　右五味以水六升煮取二升分温三服
　裏水越婢加术湯主之甘草麻黄湯亦主之
　　　　　越婢加术湯(見上於内加白术/四两又見脚氣中)
　　　　　甘草麻黄湯
　　　　　　甘草(二/两)麻黄(四/两)
　　　　右二味以水五升先煮麻黄去上沫内甘草煮
　　　　取三升温服一升重覆汗出不汗再服慎風寒
　水之為病其脉沈小属小隂浮者為風無水虚脹者為
　氣水其汗即已脉沈者冝麻黄附子湯浮者冝杏子湯
　　　　　麻黄附子湯方
　　　　　　麻黄(三/两)甘草(二/两)附子(一枚/炮)
　　　　右三味以水七升先煮麻黄去上沫内諸藥煮
　　　　取二升半温服八分日三服
　　　　　杏子湯(未見恐是麻黄杏/仁甘草石膏湯)
　厥而皮水者蒲灰散主之(方見/上)
　問曰黃汗之為病身體腫(一作/重)發熱汗出而渇状如風
　水汗沾衣色正黃如藥汁脉自沉何從得之師曰以汗
　出入水中浴水從汗孔入得之冝耆芍桂酒湯主之
　　　　　黄耆桂苦酒湯
　　　　　　黄耆(五/两)芍藥(三/两)桂枝(三/两)
　　　　右三味以苦酒一升水七升相和煮取三升温
　　　　服一升當心煩服至六七日乃解若心煩不止
　　　　者以苦酒阻故也(一方用羙酒/醃代苦酒)
　黄汗之病两脛自冷假令發熱此属歷節食已汗出又
　身常暮盗汗出者此劳氣也若汗出巳反發熱者久久
　其身必甲錯發熱不止者必生惡瘡若身重汗出巳輙
　輕者久乆必身瞤即胸中痛又從腰以上必汗出不無
　汗腰髖弛痛如有物在皮中状劇者不能食身疼重煩
　燥小便不利為黃汗桂枝加黄耆湯主之
　　　　　桂枝加黄耆湯方
　　　　　　桂枝　芍藥(各三/两)甘草(二/两)
　　　　　　生姜(三/两)大棗(十二/枚)黄耆(二/两)
　　　右六味以水八升煑取三升温服一升湏臾飲
　　　　熱稀粥一升餘以助藥力温服取㣲汗若不汗
　　　　更服
　師曰寸口脉遲而濇遲則爲寒濇爲血不足趺陽脉㣲
　而遲㣲則爲氣遲則爲寒寒氣不足則手足逆冷手足
　逆冷則荣衞不利荣衞不利則腹滿脇鳴相逐氣轉膀
　胱荣衞俱劳陽不通即身冷氣不通即骨痛陽前通則
　惡寒隂前通則痺不仁隂陽相得其氣乃行大氣一轉
　其氣乃散實則失氣虚則遺尿名曰氣分
　氣分心下堅大如盤邉如旋杯水飲用後方主之
　　　　　桂姜草棗黃辛附湯方
　　　　　　桂枝　生姜(三/两)甘草(二/两)
　　　　　　大棗(十二/枚)麻黄　細辛(各二/两)
　　　　　　附子(一枚/炮)
　　　　右七味以水七升煮麻黃去上沬内諸藥煮取
　　　　二升分温三服當汗出如䖝行皮中即愈
　心下堅大如盤邉如旋盤水飲所作枳术湯主之
　　　　　枳术湯方
　　　　　　枳實(七/枚)白术(二/两)
　　　右二味以水五升煮取三升分温三服腹中耎
　　　　即當
　　　附方
　　　　　外䑓防巳黃耆湯治風水脉浮為在表其人
　　　　　或頭汗岀表無他病病者但下重從腰以上
　　　　　為和腰以下當腫及隂難以屈伸(方見氣/濕中)
　○黃疸病脉證幷治第十五
　　　　　　論二首　脉證十四條　方七首
　寸口脉浮而緩浮則為風緩則為痺痺非中風四肢苦
　煩脾色必黃瘀熱以行○趺陽脉堅而數數則為熱熱
　則消榖緊則為寒食即為滿尺脉浮爲傷腎趺陽脉緊
　為傷脾風寒相摶食榖即昡榖氣不消胃中苦渴渴氣
　下流不便不通隂𬒳其寒熱流膀胱身體盡黄名曰糓
　疸額上黒㣲汗岀手足中熱薄暮即發膀胱急小便自
　利名曰女劳疸腹如水状不治心中懊憹而熱不能食
　時𣣔吐名曰酒疸○陽明病脉遲者食難用炮炮則發
　煩頭痃小便必難此𣣔作榖疸雖下之腹滿如故所以
　然者脉遲故也○夫病酒黃疸必小便不利其候心中
　熱足下熱是其證也○酒黄疸者或無熱請言了腹滿
　𣣔吐鼻燥其脉浮者先吐之沉弦者先下之○酒疸心
　中熱𣣔嘔者吐之愈○酒疸下之乆乆爲黒疸目青面
　黒心中如噉蒜韲状大便正黒皮膚瓜之不仁其脉浮
　弱雖黒㣲黄故知之
　師曰病黄疸發熱煩喘胸滿口燥有以病發時火劫其
　汗两熱所得然黄家所得從濕得之一身盡發熱面黄
　肚熱熱在裏當下之○脙沉渴𣣔飲水小便不利者皆
　發黃○腹滿舌痿黄燥不得睡属黄家(右痿疑/作心痿)○黃疸
　之病當以十八日為期治之十日以上瘥反極為難治
　○疸而渴者其疸難治疸而不渴者其疸可治發於隂
　部其人必嘔陽部其人振寒而發熱也
　榖疸之為病寒熱不食食即頭眩心胸不安攵久發黃
　為榖疸􁒓陳湯主之
　　　　　􁒓陳湯方
　　　　　　􁒓陳蒿(六/两)梔子(十四/枚)大黃(二/两)
　　　　右三味以水一斗先煮茵陳減六升内三味煮
　　　　取三升去滓分温三服小便當利尿如皂角汁
　　　　状色正赤一宿腹減黃從小便去也
　黃家日晡時發熱面反惡寒此為女劳得之腣胱急少
　腹滿身盡黄額上黒足下熱因作黒疸其腹脹如水状
　大便必黒時溏此女劳之病非水也腹滿者難治用後
　方
　　　　　消礬散方
　　　　　　消石　礬石(燒等/分)
　　　　右二味為末以大麥粥汁和服方寸匕日三服
　　　　病隨大小便去小便正黃大便正黒是候也
　酒黄疸心中懊憹或熱痛梔子大黃湯主之
　　　　　梔子大黃湯方
　　　　　　梔子(十四/枚)大黃(二/两)枳實(五/枚)
　　　　　　豉(一/升)
　　　　右四味以水六升煮取二升分温三服
　諸病黄家但利其小便假令脉浮當以汗解之冝桂枝
　加黃耆湯主之(方見水/病中)
　諸黄用後方
　　　　　猪膏髪煎
　　　　　　猪膏(半/斤)亂髪(如鷄子/大三枚)
　　　　右二味和膏中煎之髪消藥成分再服病從小
　　　　便出
　黄疸病茵陳五苓散主之(一本云茵陳湯及/五苓散並主之)
　　　　　茵陳五苓散
　　　　　　茵陳稿末(十/分)五苓散(五分方見/痰飲中)
　　　　右二物和先食飲方寸匕日三服
　黃疸腹滿小便不利而赤自汗出此爲表和裏實當下
　之冝大黄滑石湯
　　　　　大黄滑石湯
　　　　　　大黄　黃檗　滑石(各四/两)
　　　　　　梔子(十五/枚)
　　　　右四味以水六升煑取二升去滓内滑石更煮
　　　　取一升頓服
　黄疸病小便色不變𣣔自利腹滿而喘不可除熱熱除
　必噦噦者小半夏湯主之(方見消/􁚌中)
　諸劳腹痛而嘔者冝柴胡湯(必小柴胡湯/方見嘔吐中)
　男子黄小便自利當與虚劳小建中湯(方見虚/劳中)
　　　附方
　　　　　苽蒂湯治諸黃(方見暍/病中)
　　　　　千金麻黃醇酒湯治黄疸
　　　　　　麻黃(三/两)
　　　　右一味以羙清酒五升煮取二升半頓服盡冬
　　　　月用酒春月用水煮之
　○驚悸吐衂下血胸滿瘀血病脉證治第十六
　　　　　　脉證十二條　方五首
　寸口脉動而弱動即為驚弱則為悸○師曰夫脉浮目
　睛暈黃衂未止暈黃去目睛急了知衂今止○又曰從
　春至夏衂者太陽從秋至冬衂者陽明○衂家不可汗
　汗岀必額上䧟脉緊急直視不能眴不得眠○病人面
　無色無寒熱脉沉弦者衂浮弱手按之絶者下血煩欬
　者必吐血○夫吐血欬逆上氣其脉數而有熱不得卧
　者死○夫酒客欬者必致吐血此因極飲過度所致也
　○寸口脉弦而大弦則為减大則為芤减則為寒芤則
　為虚寒虚相擊此名曰革婦人則半産漏下男子則亡
　血○亡血不可發其表汗出則寒慄而振○病人胸滿
　唇痿舌青口燥但𣣔嗽水不𣣔嚥無寒熱脉㣲大来遲
　腹不滿其人言我滿為有瘀血○病者如熱状煩滿口
　乾燥而渴其脉反無熱此為隂状是瘀血也當下之
　火邪者桂枝去芍藥加蜀􁈍牡蠣龍骨捄逆湯主之
　　　　　桂枝捄逆湯方
　　　　　　桂枝(二两/去皮)甘草(三两/炙)生姜(六/两)
　　　　　　牡蠣(五两/熬)龍骨(四/两)大棗(十二/枚)
　　　　　　蜀􁈍(三两洗/去腥)
　　　　右為末以水一斗二升先煮蜀􁈍減二升内諸
　　　　藥後取三升去滓温服一升
　心下悸者半夏麻黄丸主之
　　　　　半夏麻黄丸方
　　　　　　半夏　麻黄(等/分)
　　　　右二味末之煉蜜和丸小豆大飲服三丸日三
　吐血不止者後湯主之
　　　　　栢葉湯
　　　　　　栢葉　乾姜(各三/两)艾(三/把)
　　　　右三味以水五升取馬通汁一升合煮取一升
　　　　分温再服
　下血先便後血此遠血也黃土湯主之
　　　　　黄土湯方(亦主吐/血衂血)
　　　　　　甘草　乾地黄　白术
　　　　　　附子(炮)阿膠　黄苓(各三/两)
　　　　　　竈中黄土(半/斤)
　　　　右七味以水八升煮取三升分温二服
　下血先血後便此近血也赤小豆當歸散主之(方見孤/惑中)
　心氣不足吐血衂血用後方
　　　　　瀉心湯(亦治/霍亂)
　　　　　　大黄(二/两)黄連　黄芩(各一/两)
　　　　右三味以水三升煮取一升頓服之
　　○嘔吐噦下利病脉證治第十七
　　　　　　論一首　脉證二十七條方二十三首
　夫嘔家有癰膿不可治嘔膿盡自愈○先嘔却渴者此
　為𣣔解先渴却嘔者為水停心下此属飲家嘔家本渴
　今反不渴者以心下有支飲故也此属支飲○問曰病
　人脉數數為熱當消數引食而反吐者何也師曰以發
　其汗令陽㣲膈氣虚脉乃數數為客熱不能消榖胃中
　虚冷故也脉弦者虚也胃氣無餘朝食暮吐變為胃反
　寒在於上醫反下之令脉反弦故名曰虚○寸口脉㣲
　而數㣲則無氣無氣則荣虚荣虚則血不足血不足則
　胸中冷○趺陽脉浮而濇浮則為虚虚則傷脾脾傷則
　不磨朝食暮吐暮食朝吐宿榖不化名曰胃反脉緊而
　濇其病難治○
　病人𣣔吐者不可下之
　噦而腹滿視其前後知何部不利利之即愈
　嘔而胸滿者用後方
　　　　　茱茰湯
　　　　　　吳茱茰(一/升)人參(三/两)生姜(六/两)
　　　　　　大棗(十二/枚)
　　　　右四味以水五升煮取三升温服七合日三服
　乾嘔吐涎沬頭痛者茱茰湯主之(方見/上)
　嘔而腸鳴心下痞者用後方
　　　　　半夏瀉心湯
　　　　　　半夏(半升/洗)黃芩　乾姜
　　　　　　　人參(各三/两)黄連(一/两)大棗(十二/枚)
　　　　　　甘草(三两/炙)
　　　　右七味以水一斗煮取六升去滓再煮取三升
　　　　温服一升日三
　乾嘔而利者用後方
　　　　　黄芩加半夏生姜湯方
　　　　　　黃芩(三/两)甘草(二两/炙)芍藥(三/两)
　　　　　　半夏(半/斤)生姜(四/两)大棗(二十/枚)
　　　　右六味以水一斗煮取三升去滓温服一升日
　　　　再夜一服
　諸嘔吐糓不得下者小半夏湯主之(方見痰/飲中)
　嘔吐而病在膈上後思水者解急與之思水者用後方
　　　　　猪苓散
　　　　　　猪苓　茯苓　白术(各等/分)
　　　　右三味杵為散飲服方寸匕日三
　嘔而脉弱小便復利身有㣲熱見厥者難治用後方
　　　　　四逆湯
　　　　　　附子(七箇/生用)乾姜(一两/半)甘草(二两/炙)
　　　　右三味以水三升煮取一升二合去滓分温再
　　　　服强人可大附子一枚乾姜三两
　嘔而發熱者用後方
　　　　　小柴胡湯方
　　　　　　柴胡(半/斤)黃芩(三/两)人參(三/两)
　　　　　　甘草(二/两)半夏(半/斤)生姜(三/两)
　　　　　　大棗(十二/枚)
　　　　右七味以水一斗二升煮取六升去滓再煎取
　　　　三升温服一升日三
　胃反嘔吐者大半夏湯主之(千金云治胃反不受食食/入即多吐外䑓云治嘔心)
(下痞/鞭者)
　　　　　大半夏湯方
　　　　　　半夏(二升洗/完用)人參(三/两)白蜜(一/升)
　　　　右三味以水一斗二升和蜜揚之二百四十遍
　　　　煮取二升半温服一升餘分再服
　食巳即吐者用後方(外䑓治/吐水)
　　　　　大黃甘草湯方
　　　　　　大黃(四/两)甘草(一/两)
　　　　右二味以水三升煮取一升分温再服
　胃反吐而渴𣣔飲水者用後方
　　　　　茯苓澤瀉湯(外䑓治消渴脉絶胃反/吐食之有小麥一升)
　　　　　　茯苓(半/斤)澤瀉(四/两)甘草(二/两)
　　　　　　桂枝(二/两)白术(三/两)生姜(四/两)
　　　　右六味以水一斗煮取三升内澤瀉再煮取二
　　　　升半温服八合日三
　吐後渴飲得水而貪飲者文蛤湯主之兼主㣲風脉者
　頭痛
　　　　　文蛤湯
　　　　　　文蛤(五/两)麻黄　甘草
　　　　　　生姜(各三/两)石膏(五/两)杏仁(五十/箇)
　　　　　　大棗(十二/枚)
　　　　右七味以水六升煮取二升温服一升汗出即
　　　　愈
　乾嘔吐逆吐涎沫用後方
　　　　　半夏乾姜散
　　　　　　半夏　乾姜(等/分)
　　　　右二味杵為散取方寸匕漿水一升半煎取七
　　　　合頓服之
　病人胸中似喘不喘似嘔不嘔似噦不噦徹心中憤憤
　然無奈用後方
　　　　　生姜半夏湯
　　　　　　半夏(半/斤)生姜汁(一/升)
　　　　右二味以水三升煮半夏取二升内生姜汁煮
　　　　取一升半小冷分四服日三夜一服止停後服
　乾嘔噦若手足厥者橘皮湯主之
　　　　　橘皮湯
　　　　　　橘皮(四/两)生姜(半/斤)
　　　　右二味以水七升煮取三升温服一升下咽即
　　　　愈
　噦逆者橘皮竹茹湯主之
　　　　　橘皮竹茹湯
　　　　　　橘皮(二/升)竹茹(二/升)大棗(三十/枚)
　　　　　　生姜(半/斤)甘草(五/两)人參(一/两)
　　　　右六味以水一斗煮取三升温服一升日三服
　夫六府氣絶於外者手足寒上氣脚縮五臟氣絶於内
　者利不禁下甚者手足不仁○下利脉沉弦者下重脉
　大者爲未止脉㣲弱數者爲𣣔自止雖發熱不死○下
　利手足厥冷無脉者炙之不濕若脉不還反㣲喘者死
　少隂負趺陽者爲順也○下利有㣲熱而渴脉弱者今
　自愈○下利脉數有㣲熱汗出今自愈設脉緊爲未解
　○下利脉數而渴者今自愈設不差必清膿血以有熱
　故也○下利脉反弦發熱身汗者自愈○下利氣者當
　利其小便○下利寸脉反浮數尺中自濇者必清膿血
　○下利清榖不可攻其表汗出必脹滿○下利脉沉而
　遲其人面少赤身有㣲執下利清榖者必欝胃汗岀而
　解病人必㣲熱所以然者其面戴陽下虚故也○下利
　後脉絶手足厥冷晬時脉還手足温者生脉不還者死
　○下利腹脹滿身體疼痛者先温其裏乃攻其表温裏
　冝四逆湯攻表冝桂枝湯
　　　　　四逆湯(方見/上)
　　　　　桂枝湯
　　　　　　桂枝(三两/去皮)芍藥(三/两)甘草(三两/炙)
　　　　　　生姜(三/两)大棗(十二/枚)
　　　　右五味㕮咀以水七升㣲火煮取三升去滓適
　　　寒温服一升服已湏臾啜稀粥一升巳助藥力
　　　　温覆令一時許遍身熱熱㣲似有汗者益佳不
　　　　可令如水淋漓若一服汗岀病差停後服
　下利三部脉皆平按之心下堅者急下之冝大承湯○
　下利脉遲而滑者實也利未𣣔止急下之冝大承氣湯
　○下利脉反滑者當有所去下乃愈冝大承氣湯○下
　利巳差至其年月日時復發者以病不盡故也當下之
　冝大承氣湯
　　　　　大承氣湯(見痓/病中)
　下利譫語者有燥屎也小承氣湯主之
　　　　　小承氣湯
　　　　　　大黃(四/两)厚朴(二两/炙)枳實(大者三/枚炙)
　　　　右三味以水四升煮取一升二合去滓分温二
　　　　服(得利/則止)
　下利便膿血者桃花湯主之
　　　　　桃花湯
　　　　　　赤石脂(一升一半剉/一半篩末)乾姜(一/两)
　　　　　　粳米(一/升)
　　　　右三味以水七升煮米令熟去滓温七合内赤
　　　　石脂末方寸匕日三服若一服愈餘勿服
　熱利重下者白頭翁湯主之
　　　　　白頭翁湯
　　　　　　白頭翁(二/两)黃連　黃栢
　　　　　　秦皮(各三/两)
　　　　右四味以水七升煮取二升去滓温服一升不
　　　　愈更服
　下利後更煩桉之心下濡者爲虚煩也梔子豉湯主之
　　　　　梔子豉湯
　　　　　　梔子(十四/枚)香豉(四/合)
　　　　右二味以水四升先煮梔子得二升半内豉煮
　　　　取一升半去滓分二服温進一服得吐則止
　下利清榖裏寒外熱汗岀而厥者通脉四逆湯主之
　　　　　通脉四逆湯方
　　　　　　附子(大者一/枚生用)乾姜(三两强/者四两)甘草(二两/炙)
　　　　右三味以水三升煮取一升一合去滓分温再
　　　　服
　下利肺痛紫參湯主之
　　　　　紫參湯方
　　　　　　紫參(半/斤)甘草(三/两)
　　　　右二味以水五升先煮紫參取二升内甘草煮
　　　　取一升半分温三服(疑非仲/景方)
　氣利訶梨勒散主之
　　　　　訶梨勒散方
　　　　　　　訶梨勒(十/枚)
　　　　右一味為散粥飲和頓服(疑非仲/景方)
　　　附方
　　　　　千金翼小承氣湯治大便不通噦數譫語(方見/上)
　　　　　外䑓黄芩湯治乾嘔下利
　　　　　　黄芩　人參　乾姜(各三/两)
　　　　　　桂枝(一/两)大棗(十二/枚)半夏(半/升)
　　　　右六味以水七升煮取三升温分三服
　○瘡癰腸癰浸淫病脉證幷治第十八
　　　　　　論一首　脉證三條　方五首
　諸浮數脉應當發熱而反洒淅惡寒若有痛處當發其
　癰師曰諸癰腫𣣔知有膿無膿以手掩腫上熱者為有
　膿不熱者為無膿
　腸癰之為病其身甲錯腹皮急按之濡如腫狀腹無積
　飛身而熱脉數此為膿内有癰膿薏苡附子敗醤散主
　之
　　　　　薏苡附子敗醬散方
　　　　　　薏苡仁(十/分)附子(二/分)敗醤(五/分)
　　　　右三味杵為末取方寸匕以水二升煎减半頓
　　　　服(小便/當下)
　腸癰者小腹腫痞按之即痛如淋小便自調時時發熱
　自汗出復惡寒其脉遲緊者膿未成可下之當有血脉
　洪數者膿巳成不可下也大黃牡丹湯主之
　　　　　大黄牡丹湯方
　　　　　　大黃(四/两)牡丹(一/两)桃仁(五十/箇)
　　　　　　瓜子(半/升)芒消(三/合)
　　　　右五味以水六升煮取一升去滓内芒消丹煎
　　　　沸頓服之有膿當下如先膿當下血
　問曰寸口脉浮㣲而澁然當亡血若汗出設不汗者云
　何荅曰若身有瘡𬒳刀斧所傷亡血故也
　病金瘡王不留行散主之
　　　　　王不留行散
　　　　　　王不留行(十分八/月採)蒴藋細葉(十分七月/七日採)
　　　　　　桑東南根(自皮十分三/月三日採)甘草(十八/分)
　　　　　　川椒(三分除日及/閉口者汁)黃芩(二/分)
　　　　　　乾姜(二/分)芍藥(二/分)
　　　　　　厚朴(二/分)
　　　　右九味桑根皮以上三味燒灰存性勿令灰過
　　　　各别杵篩合治之爲散服方寸匕小瘡即粉之
　　　　大瘡但服之産後亦可服如風寒桑東根勿取
　　　　之前三物皆隂乾百日
　　　　　排膿散方
　　　　　　枳實(十六/枚)芍藥(六/分)桔梗(一/分)
　　　　右三味杵爲散取鷄子黄一枚以藥散與鷄黄
　　　　相等揉和煎如薄粥温服一升差即止
　蚘厥者當吐蚘令病者静而復時煩此爲藏寒蚘上入
　膈故煩湏臾復止得食而嘔又煩者蚘聞食臭出其人
　當自吐蚘
　蚘厥者烏梅丸主之
　　　　　烏梅丸方
　　　　　　烏梅(三百/箇)細辛(六/两)乾姜(十/两)
　　　　　　黃連(一/斤)當歸(四/两)附子(六两/炮)
　　　　　　川椒(四两/去汁)桂枝(六/两)人參
　　　　　　黃蘗(各六/两)
　　　　右十味異搗篩合治之以苦酒漬烏梅一宿去
　　　　核蒸之五升米下飯熟擣成泥和藥令相得内
　　　　臼中與蜜杵五千下丸如梧子大先食飲服十
　　　　丸三服稍加至二十丸禁生冷潰臭等食
新編金匱要畧方論卷之中
新編金匱要畧方論卷之下
　　　　　尚書司封郎中充秘閣校理臣林億等詮次
　　　　　　　　　　　　　　晉　王叔和集
　　　　　　　　　　　　　　漢　張仲景述
　　○婦人姙娠病脉證幷治第二十
　　　　　　脉證三條　方八首
　師曰婦人得平脉隂脉小弱其人渴不能食無寒熱名
　姙娠桂枝湯主之(方見/利中)於法六十日當有此證設有醫
　治逆者却一月加吐下者則絶之
　婦人宿有癥病經斷未及三月而得漏下不止胎動在
　臍上者爲癥痼害姙娠六月動者前三月經水利時胎
　下血者後斷三月衃也所以血不止者其癥不去故也
　當下其癥桂枝茯苓丸主之
　　　　　桂枝茯苓丸方
　　　　　　桂枝　茯苓　牡丹(去/心)
　　　　　　桃仁(去皮/尖熬)芍藥(各等/分)
　　　　右五味末之煉蜜和丸如兎屎大每日食前服
　　　　一丸不知加至三丸
　婦人懐娠六七月脉弦發熱其胎愈脹腹痛惡寒者少
　腹如扇所以然者子藏𨳩故也當以附子湯温其藏(方未/見)
　師曰婦人有漏下者有半産後因續下血都不絶者有
　姙娠下血者假令姙娠腹中痛為胞阻膠艾湯主之
　　　　　芎歸膠艾湯方(一方加乾姜一两胡氏/治婦人胞動無乾姜)
　　　　　　芎窮　阿膠　甘草(各二/两)
　　　　　　艾葉　當歸(各三/两)芍藥(四/两)
　　　　　　乾地黃
　　　　右七味以水五升清酒五升合煮取三升去滓
　　　　内膠令消盡温服一升日三服不差更作
　婦人懐娠腹中㽲痛當歸芍藥散主之
　　　　　當歸芍藥散方
　　　　　　當歸(三/两)芍藥(一/斤)
　　　　　　茯苓(四/两)白术(四/两)
　　　　　　澤瀉(半/斤)芎藭(半斤一/作三两)
　　　　右六味杵為散取方寸匕酒和日三服
　姙娠嘔吐不止乾姜人參半夏丸主之
　　　　　乾姜人參半夏丸方
　　　　　　乾姜　人參(各一/两)
　　　　　　半夏(二/两)
　　　　右三味末之以生姜汁糊為丸如梧子大飲服
　　　　十丸日三服
　姙娠小便難飲食如故歸母苦參丸主之
　　　　　當歸貝母苦參丸方
(男子加滑/石半两)
　　　　　　當歸　貝母
　　　　　　苦參(各四/两)
　　　　右三味末之煉蜜丸如小豆大飲服三丸加至
　　　　十丸
　姙娠有水氣身重小便不利洒淅惡寒起即頭眩葵子
　茯苓散主之
　　　　　葵子茯苓散方
　　　　　　葵子　茯苓(三/两)
　　　　右二味杵為散飲服方寸匕日三服小便利則
　　　　愈
　婦人姙娠冝常服當歸散主之
　　　　　當歸散方
　　　　　　當歸　黄苓
　　　　　　芍藥　芎窮(各一/两)
　　　　　　白术(半/斤)
　　　　右五味杵為散酒飲服方寸匕日再服姙娠常
　　　　服即易産胎無苦疾産後百病悉主之
　姙娠養胎白术散主之
　　　　　白术散方(見外/䑓)
　　　　　　白术　芎窮　蜀椒(三分/汁)
　　　　　　牡蠣
　　　　右四味杵為散酒服一錢匕日三服夜一服但
　　　　苦痛加芍藥心下毒痛倍加芎藭心煩吐痛不
　　　　能食飲加細辛一两半夏大者二十枚服之後
　　　　更以醋漿水服之若嘔以醋漿水服之後不解
　　　　者小麥汁服之巳後渴者大麥粥服之病雖愈
　　　　服之勿置
　婦人傷胎懐身腹滿不得小便從腰以下重如有水氣
　状懐身七月太隂當養不養以心氣實當刺瀉劳宫及
　関元小便㣲利則愈(見玉/㞼)
　　○婦人産後病脉證治第二十一
　　　　　　論一首　脉證六條　方七首
　問曰新産婦人有三病一者病痓二者病欝冐三者大
　便難何謂也師曰新産血虚多汗出喜中風故令病痓
　亡血復汗寒多故令欝冐亡津液胃燥故大便難産婦
　欝冐其脉㣲弱不能食大便反堅但頭汗出所以然者
　血虚而厥厥而必冐冐家𣣔解必大汗出以血虚下厥
　孤陽上岀故頭汗出所以産婦喜汗岀者亡隂血虚陽
　氣獨盛故當汗出隂陽乃復大便堅嘔不能食小柴胡
　湯主之(方見嘔/吐中)
　病解能食七八日更發熱者此為胃實大承氣湯主之
(方見/産中)
　産後腹中疼痛當歸生姜羊肉湯主之幷治腹中寒疝
　虚劳不足
　　　　　當歸生姜羊肉湯方(見寒/病中)
　産後腹痛煩滿不得卧枳實芍藥散主之
　　　　　枳實芍藥散方
　　　　　　枳實(燒令黒/勿太過)芍藥(等/分)
　　　　右二味杵為散方寸匕日三服幷主癰膿以麥
　　　　粥下之
　師曰産婦腹痛法當以枳實芍藥散假令不愈者此為
　腹中有乾血着臍下冝下瘀血湯主之亦主經水不利
　　　　　下瘀血湯方
　　　　　　大黄(二/两)桃仁(二十/枚)䗪虫(二十枚/熬去足)
　　　　右三味末之煉蜜和為四丸以酒一升煎一丸
　　　　取八合頓服之新血下如豚肝
　産後七八日無太陽證少腹堅痛此惡露不盡大便煩
　躁發熱切脉㣲實再倍發熱日晡時煩躁者不食食則
　讝語至夜即愈冝大承氣湯主之熱在裏結在腣胱也
(方見痓/病中)
　産後風續之數十日不解頭㣲痛惡寒時時有熱心下
　悶乾嘔汗出雖又陽旦證續在耳可與陽旦湯(即桂枝/湯方見)
(下利/中)
　産後中風發熱面正赤喘而頭痛竹葉湯主之
　　　　　竹葉湯方
　　　　　　竹葉(一/把)葛根(三/两)防風(一/两)
　　　　　　桔梗　桂枝　人參
　　　　　　甘草(各一/两)附子(一枚/炮)大棗(十五/枚)
　　　　　　生姜(五/两)
　　　　右十味以水一斗煮取二升半分温三服温覆
　　　　使汗出○頸項强用大附子一枚破之如豆大
　　　　前藥揚去沫嘔者加半夏半升洗
　婦人乳中虚煩亂嘔逆安中益氣竹皮大丸主之
　　　　　竹皮大丸方
　　　　　　生竹茹(二/分)石膏(二/分)桂枝(一/分)
　　　　　　甘草(七/分)白薇(一/分)
　　　　右五味末之棗肉爲丸弹子大以飲服一丸日
　　　　三夜二服有熱者倍白薇煩喘者加栢實一分
　産後下利虚極白頭翁加甘草阿膠湯主之
　　　　　白頭翁加甘草阿膠湯方
　　　　　　白頭翁　甘草　阿膠(各二/两)
　　　　　　秦皮　黄連　蘗皮(各三/两)
　　　　右六味以水七升煮取二升半内膠令消盡分
　　　　温三服
　　　附方
　　　　　千金三物黄芩湯治婦人在草蓐自發露得
　　　　　風四肢苦煩熱頭痛者與小柴胡湯頭不痛
　　　　　但煩者此湯主之
　　　　　　黃芩(一/两)苦參(二/两)乾地黄(四/两)
　　　　右三味以水八升煮取二升温服一升多吐下
　　　　䖝
　　　　　千金内補當歸建中湯治婦人産後虚羸不
　　　　　足腹中刺痛不止吸吸少氣或苦少腹中急
　　　　　摩痛引腰皆不能食飲産後一月日得服四
　　　　　五劑為善令人强壮冝
　　　　　　當歸(四/两)桂枝(三/两)芍藥(六/两)
　　　　　　生姜(三/两)甘草(二/两)大棗(十二/枚)
　　　　右六味以水一斗煮取三升分温三服一日令
　　　　盡若大虚加飴糖六两湯成内之於火上煖令
　　　　飴消若去血過多崩　内衂不止加地黃六两
　　　　阿膠二两合八味湯成内阿膠若無當歸以芎
　　　　藭代之若無生姜以乾姜代之
　　○婦人雜病脉證幷治第二十二
　　　　　　論一首　脉證合十四條　方十三首
　婦人中風七八日續来寒熱發作有時經水適斷此為
　熱入血室其血必結故使如瘧状發作有時小柴胡湯
　主之(方見嘔/吐中)
　婦人傷寒發熱經水適来晝日明了暮則讝語如見鬼
　状然此爲熱入血室治之無犯胃氣及上二焦必自愈
　婦人中風發熱惡寒經水適来得七八日熱除脉遲身
　凉和胸脇滿如結胸状讝語者此為熱入血室也當刺
　期門随其假而取之
　陽明病下血讝語者此為熱入血室但頭汗出當刺期
　門隨其實而㵼之濈然汗出者愈
　婦人咽中如有炙臠半夏厚朴湯主之
　　　　　半夏厚朴湯方(千金作胸滿心下堅咽中帖帖/如有炙肉吐之不出吞之不下)
　　　　　　半夏　厚朴(三/两)茯苓(四/两)
　　　　　　生姜(五/两)乾蘇葉(二/两)
　　　　右五味以水七升煮取四升分温四服日三夜
　　　　一服
　婦人藏躁喜悲傷𣣔哭象如神靈所作數欠伸甘麥大
　棗湯主之
　　　　　甘草小麥大棗湯方
　　　　　　甘草(二/两)小麥(一/升)大棗(十/枚)
　　　　右三味以水六升煮取三升温分三服亦補脾
　　　　氣
　婦人吐涎沫醫反下之心下即痞當先治其吐涎沫小
　青龍湯主之涎沫止乃治痞瀉心湯主之
　　　　　小青龍湯方(見肺/癰中)
　　　　　瀉心湯方(見驚/悸中)
　婦人之病因虚積冷結氣為諸經水斷絶至有歷年血
　寒積結胞門寒傷經絡疑堅在上嘔吐涎唾乆成肺癰
　形體損分在中盤結繞臍寒疝或两脇疼痛與藏相連
　或結熱中病在関元脉數無瘡肌若魚鱗時着男子非
　止女身在下未多經候不匀令隂掣痛少腹惡寒或引
　腰脊下根氣街氣衝急痛膝脛疼煩奄忽眩冐状如厥
　㒹或有憂慘悲傷多嗔此皆帶下非有鬼神乆則羸瘦
　脉虚多寒三十六病千變萬端審脉隂陽虚實緊弦行
　其針藥治危得安其雖同病脉各異源子當辯記勿謂
　不然
　問曰婦人年五十所病下利數十日不止暮即發熱少
　腹裏急腹滿手掌煩熱唇口乾燥何也師曰此病属帶
　下何以故曽經半産瘀血在少腹不去何以知之其證
　唇口乾燥故知之當以温經湯主之
　　　　　温經湯方
　　　　　　吴茱茰(三/两)當歸　芎藭
　　　　　　芍藥(各二/两)人參　桂枝
　　　　　　阿膠　牡丹皮　生姜
　　　　　　甘草(各二/两)半夏(半/升)麥門冬(一升/去心)
　　　　右十二味以水一斗煮取三升分温三服○亦
　　　　主婦人少腹寒乆不受胎兼取崩中去血或月
　　　　水来過多及至期不来
　帶下經水不利少腹满痛經一月再見者土瓜根散主
　之
　　　　　土瓜根散方(隂㿗腫/亦主之)
　　　　　　土瓜根　芍藥　桂枝
　　　　　　䗪虫(各三/分)
　　　　右四味杵為散酒服方寸匕日三服
　寸口脉弦而大弦則為減大則為芤減則為寒芤則為
　虚寒虚相摶此名曰革婦人則半産漏下旋覆花湯主
　之
　　　　　旋覆花湯方
　　　　　　旋覆花(三/两)葱(十四/莖)新絳(少/許)
　　　　右三味以水三升煮取一升頓服之
　婦人陷經漏下黒不解膠姜湯主之(臣億等校諸本無/膠姜湯方想是姙)
(娠中膠/艾湯)
　婦人少腹滿如敦状小便㣲難而不渴生後者此為水
　與血俱結在血室也大黃甘遂湯主之
　　　　　大黄甘遂湯方
　　　　　　大黄(四/两)甘遂(二/两)阿膠(二/两)
　　　　右三味以水三升煮取一升頓服之其血當下
　婦人經水不利下抵党湯主之(亦治男子膀胱/滿急有瘀血者)
　　　　　抵党湯方
　　　　　　水蛭(三十/箇熬)蝱虫(三十枚熬/去翅足)
　　　　　　桃仁(二十箇/去皮尖)大黃(三两/酒浸)
　　　　右四味為末以水五升煮取三升去滓温服一
　　　升
　婦人經水閉不利藏堅癖不止中有乾血下白物礬石
　丸主之
　　　　　礬石丸方
　　　　　　礬石(三分/燒)杏仁(一/分)
　　　　右二味末之煉蜜和丸棗核大内藏中劇者再
　　　　内之
　婦人六十二種風及腹中血氣刺痛紅藍花酒主之
　　　　　紅藍花酒方(疑非仲/景方)
　　　　　　紅藍花(一/两)
　　　　右一味以酒一大升煎减半頓服一半未止再
　　　　服
　婦人腹中諸疾痛當歸芍藥散主之
　　　　　當歸芍藥散方(見前姙/娠中)
　婦人腹中痛小建中湯主之
　　　　　小建中湯方(見前虚/劳中)
　問曰婦人病飲食如故煩熱不得卧而反倚息者何也
　師曰此名轉胞不得溺也以胞絲了戾故致此病但利
　小便則愈冝腎氣丸主之
　　　　　腎氣丸方
　　　　　　乾地黄(八/两)署蕷(四/两)山茱茰(四/两)
　　　　　　澤瀉　茯苓(三/两)牡丹皮(三/两)
　　　　　　桂枝　附子(炮各/一两)
　　　　右八味末之煉蜜和丸梧子大酒下十五丸加
　　　　至二十五丸日再服
　　　　　蛇床子散方温隂中坐藥
　　　　　　蛇床子仁
　　　　右一味末之以白粉少許和令相得如棗大綿
　　　　褁内之自然温
　少隂脉滑而數者隂中即生瘡隂中蝕瘡爛者狼牙湯
　洗之
　　　　　狼牙湯方
　　　　　　狼牙(三/两)
　　　　右一味以水四升煮取半升以綿纏筯如繭浸
　　　　湯瀝隂中日四遍
　胃氣下泄隂吹而正喧此榖氣之實也膏髪煎導之
　　　　　膏髮煎方(見黄/疸中)
　　　　　小兒疳䖝蝕齒方(疑非仲/景方)
　　　　　　雄黃　葶藶
　　　　右二味末之取臘日猪脂鎔以槐枝綿褁頭四
　　　　五枚點藥烙之
　　　　甘草少許分作三小帖毎小帖以水一升煮取
　　　　七合温服再合爲一服重煮都成四服(疑非仲/景方)
　　長服訶梨勒丸方(疑非仲/景方)
　　　　　　訶梨勒(燥)陳皮　厚朴(各三/两)
　　　　右三味末之煉蜜丸如梧子大酒飲服二十丸
　　　　加至三十丸
　　三物備急丸方(見千金司空裴秀爲散用亦可先和成/汁乃傾口中令從齒間得入至良/驗)
　　　　　　大黄(一/两)乾姜(一/两)巴豆(一两去皮心/熬外研如脂)
　　　　右藥各湏精新先擣大黃乾姜爲末研巴豆内
　　　　中合治一千杵用爲散蜜和丸亦加蜜器中貯
　　　　之莫令歇○主心腹諸卒暴百病若中惡客忤
　　　　心腹脹滿卒痛如錐刺氣急口禁停尸卒死者
　　　　以緩水若酒服大豆許三四丸或不下捧頭起
　　　　灌令下咽湏臾當差如未差更與三丸當腹中
　　　　鳴即吐下便差若口禁亦湏折齒灌之
　　治傷寒令愈不復紫石寒食散方(見千/金翼)
　　　　　　紫石英　白石英　赤石脂
　　　　　　鍾乳(碓/錬)括蔞根　防羊
　　　　　　桔梗　文蛤　鬼臼(各十/分)
　　　　　　太一餘糧(十分/燒)乾姜
　　　　　　桂枝(去皮/四分)
　　　　右十三味杵為散酒服方寸匕
　　救卒死方
　　　　　　薤搗汁灌鼻中
　　又方
　　　　　　雄鷄冠割取血管吹内鼻中
　　　　　　猪脂如鷄子大苦酒一升煮沸灌喉中
　　　　　　鷄肝及血塗面上以灰圍四旁立起
　　　　　　大豆二七粒以鷄子白幷酒和盡以吞之
　　救卒死而壮熱者方
　　　　　　礬石半斤以水壹斗半煮消以漬脚令没
　　　　　　踝
　　救卒死而目閉者方
　　　　　　騎牛臨面搗薤汁灌耳中吹皂莢末鼻中
　　　　　　立効
　　救卒死而張口反折者方
　　　　　　灸手足两瓜後十四壮了飲以五毒諸膏
　　　　　　散
　　救卒死而四肢不收失便者方
　　　　　　馬屎一升水三斗煮取二斗以洗之又取
　　　　　　牛洞(稀糞/也)一升温酒灌口中灸心下一寸
　　　　　　臍上三寸臍下四寸各一百壮差
　　救小兒卒死而吐利不知是何病方
　　　　　　狗屎一丸絞取汁以灌之無濕者水煮乾
　　　　　　者取汁
　　尸蹷脉動而無氣氣閉不通故静而死也治方(脉証見/上卷)
　　　　　　菖蒲屑内鼻两孔中吹之令人以桂屑着
　　　　　　舌下
　　又方
　　　　　　取左角髪方寸燒末酒和灌令入喉立起
　　救卒死客忤死還魂湯主之方
(千金方云主卒忤鬼擊飛尸諸奄忽氣絶無復覺/或以死脉口禁抝不開去齒下湯湯下口不下者)
(分病人髪左右捉㩉肩引之/藥下復者取一升湏臾立甦)
　　　　　　麻黃(三两去節/一方四两)杏仁(去皮尖/七十箇)
　　　　　　甘草(一两/炙)○(千金用桂/心二两)
　　　　右三味以水八升煮取三升去滓分令咽之通
　　　　冶諸感忤
　　　又方
　　　　　　韭根(一/把)烏梅(二七/箇)吴茱茰(半升/炒)
　　　　右三味以水一斗煮之以病人櫛内中三沸􁈊
　　　　浮者生沉者死煮取三升去滓分飲之
　　救自縊死旦至暮雖巳冷必可治暮至旦少難也恐
　　此當言忿氣盛故也然夏時夜短於晝又熱猶應可
　　治又云心下苦㣲温者一日以上猶可治之方
　　　　　徐徐抱解不得截䋲上下安被卧之一人以
　　　　　脚踏其两肩手少挽其髪常弦弦勿縱之一
　　　　　人以手按據胸上數動之一人摩拌臂脛屈
　　　　　伸之若巳殭但漸漸强屈之幷按其腹如此
　　　　　一炊頃氣從口出呼吸眼開而猶引按莫置
　　　　　亦勿苦劳之湏臾可少桂湯及粥清含與之
　　　　　令濡喉漸漸能嚥及稍止若向令两人以管
　　　　　吹其两耳罙好此法最善無不活者
　　凢中暍死不可使得冷得冷便死療之方
　　　　　屈草帶繞暍人臍使三两人溺其中令温亦
　　　　　可用熱泥和屈草亦可扣瓦椀底按及車缸
　　　　　以着暍人取令溺湏得流去此謂道路窮卒
　　　　　無湯當令溺其中𣣔使多人溺取令温若湯
　　　　　使可與之不可泥及車缸恐此物冷暍旣在
　　　　　夏月得熱泥土暖車缸亦可用也
　　救溺死方
　　　　　取竈中灰两石餘以埋人從頭至足水出七
　　　　　孔即活
　　　　右療自縊溺暍之法並出自張仲景為之其意
　　　　殊絶殆非常情所及本草所能関實捄人之大
　　　　術矣傷寒家數有暍病非此遇熱之暍(見外䑓/肘後)
　　治馬墜及一切筋骨損方(見肘/後方)
　　　　　　大黄(一两切侵/湯成下)緋帛(如手大/燒灰)
　　　　　　亂髪(如鷄子大/燒灰用)久用炊單布(一尺/燒灰)
　　　　　　敗蒲(一握/三寸)桃仁(四十九箇/去皮尖熬)
　　　　　　甘草(如中指/節炙剉)
　　　　右七味以童子小便量多少煎湯成内酒一大
　　　　盞次下大黄去滓分温三服先剉敗蒲席半領
　　　　煎湯浴衣𬒳盖覆斯湏通利數行痛楚立差利
　　　　及浴水赤勿怪即瘀血也
　○禽獸魚䖝禁忌幷冶第二十四
　　　　　　論辯二首　合九十法　方二十一首
　凢飲食滋味以養於生食之有妨反能為害自非服藥
　煉液焉能不飲食乎切見時人不閑調攝疾疢競起若
　不因食而生苟全其生湏知切忌者矣所食之味有與
　病相冝有與身為害若得冝則益體害則成疾以此致
　危例皆難療凢煮藥飲汁以解毒者雖云救急不可熱
　更甚宜冷飲之○肝病禁辛心病禁鹹脾病禁酸肺病
　禁苦腎病禁甘春不食肝夏不食心秋不食肺冬不食
　腎四季不食脾辯曰春不食肝者爲肝氣王脾氣敗若
　食肝則又𥙷肝脾氣反尤甚不可救又肝王之時不可
　以死氣入肝恐傷䰟也若非王時即虚以肝𥙷之佳余
　藏凖此
　凢肝臟自不可輕噉自死者弥甚○凢心皆爲神識所
　舎切食之使人来生復其報對矣○凢肉及肝落地不
　着塵土者不可食之○猪肉落水浮者不可食○諸肉
　及魚若狗不食鳥不啄者不可食○諸肉不乾火炙不
　動見水自動者不可食之○肉中有如朱點者不可食
　之○六畜肉熱血不斷者不可食之○父母及身本命
　肉食之令人神䰟不安○食肥肉及熱羔不得飲冷水
　○諸五藏及魚投地塵上不汚者不可食之○穢飯餒
　肉臭魚食之皆傷人○自死肉口閉者不可食之○六
　畜自死皆疫死則有毒不可食之○獸自死北首及伏
　地者食之殺人○食生肉飽飲乳變成白虫(一作/血蠱)○疫
　死牛肉食之令病洞下亦致堅積冝利藥下之○脯臟
　米甕中有毒及經夏食之發腎病
　　治自死六畜肉中毒方
　　　　　黄蘗屑搗服方寸匕
　　治食欝肉漏脯中毒方(欎肉宻器盖之隔宿者是也/漏脯茅屋漏下沾着者是也)
　　　　　燒犬屎酒服方寸匕每服人乳汁亦良○飲
　　　　　生韭汁三升亦得
　　冶黍米中藏乾脯食之中毒方
　　　　　大豆濃煮汁飲數升即解亦治狸肉漏脯等
　　　　　毒
　　治食生肉中毒方
　　　　　掘地深三尺取其下土三升以水五升煮數
　　　　　沸澄清汁飲一升即愈
　　治六畜鳥獸肝中毒方
　　　　　水浸豆豉絞取汁服數升愈
　馬脚無夜眼者不可食之○食酸馬肉不飲酒則殺人
　○馬肉不可熱食傷人心○馬鞍下肉食之殺人○白
　馬黒頭者不可食之○白馬青蹄者不可食之○馬肉
　㹠肉共食飽醉卧大忌○驢馬肉合猪肉食之成霍亂
　○馬肝及尾不可妄食中毒害人
　　治馬肝毒中人未死方
　　　　　雄䑕屎二七粒求之水和服日再服(屎尖/者是)
　　　又方
　　　　　人垢取方寸匕服之佳
　　治食馬肉中毒𣣔死方
　　　　　　香豉(二/两)杏仁(三/两)
　　　　右二味蒸一食頃熟杵之服日再服
　　　又方
　　　　　煮蘆根汁飲之良
　疫死牛或目赤或黃食之大忌○牛肉共猪肉食之必
　作寸白虫○青牛腸不可合犬肉食之○牛肺從三月
　至五月其中有虫如馬尾割去勿食食則損人○牛羊
　猪肉皆不得以楮木桑木蒸炙食之令人腹内生虫○
　噉蛇牛肉殺人何以知之噉蛇者毛髮向後順者是也
　　治噉蛇牛肉食之𣣔死方
　　　　　飲人乳汁一升立愈
　　　又方
　　　　　以泔洗頭飲一升愈
　　　　　牛肚細切以水一斗煮取一升煖飲之大汗
　　　　　　岀者愈
　　治食牛肉中毒方
　　　　　甘草煮汁飲之即解
　羊肉其有宿熱者不可食之○羊肉不可共生魚酪食
　之害人○羊蹄甲中有珠子白者名羊懸筋食之令人
　癲○白羊黒頭食其腦作腸癰○羊肝共生椒食之破
　人五藏○猪肉共羊肝和食之令人心悶○猪肉以胡
　荽同食爛人臍○猪脂不可合梅子食之○猪肉和葵
　食之少氣○鹿人不可和蒲白作羔食之發惡瘡○麋
　脂及梅李子若姙婦食之令子青肓男子傷精○麞肉
　不可合煆及生菜梅李果食之皆病人○痼疾人不可
　食熊肉令終身不愈○白犬自死不出舌者食之害人
　○食狗䑕餘令人發瘘瘡
　　治食犬肉不消心下堅或腹脹口乾大渴心急發熱
　　妄語如狂或洞下方
　　　　　　杏仁(一升合皮/熟研用)
　　　　右以沸湯三升和取汁分三服利下肉片大驗
　婦人姙娠不可食兎肉山羊肉及鱉雞鴨令子無聲音
　○兔肉不可合白雞肉食之令人面發黄○兎肉着乾
　姜食之成霍亂○凢鳥自死口不閉翅不合者不可食
　之○諸禽肉肝青者食之殺人○雞有六翮四距者不
　可食之○烏雞白首者不可食之○雞不可共葫蒜食
　之滯氣(一云/雞子)○山雞不可合鳥獸肉食之○雉肉乆食
　之令人瘦○鴨夘不可合鱉肉食之○婦人姙娠食雀
　肉令子淫亂無恥○雀肉不可合李子食之○燕肉勿
　食入水為蛟龍所噉
　　鳥獸有中毒箭死者其肉有毒解之方
　　　　　大豆煮汁及塩汁服之解
　魚頭正白如連珠至脊上食之殺人○魚頭中無腮者
　不可食食之殺人○魚無腸膽者不可食食之三年隂不起
　女子絶生○魚頭似有角者不可食之○魚目合者不
　可食之○六甲日勿食鱗甲之物○魚不可合雞肉食
　之○魚不得合鸕鷀肉食之○鯉魚鮓不可合小豆藿
　食之其子不可合猪肝食之害人○鯉魚不可合犬肉
　食之○鯽魚不可合猴雉肉食之(一/云)不可合猪肝食○
　鯷魚合鹿肉生食令人筋甲縮○青魚鮓不可合生葫
　荽及生葵并麥中食之鰌鱔不可合白犬血食之○龜
　肉不可合酒果子食之○鱉目四陷者及厭下有王字
　形者不可食之○其肉不得合雞鴨子食之○龜鱉肉
　不可合莧菜食之○鰕無鬚及腹下通黒煮之反白者
　不可食之○食膾飲乳酪令人腹中生虫爲瘕
　　鱠食之在心胸間不化吐復不岀速下除之久成癥
　　病治之方
　　　　　　橘皮(一/两)大黃(二/两)朴消(二/两)
　　　　右三味以水一大升煮至小升頓服即消
　　食鱠多不消結爲癥病治之方
　　　　　　馬鞭草
　　　　右一味搗汁飲之○或以姜葉汁飲之一升亦
　　　　消○又可服吐藥吐之
　　食魚後食毒两種煩亂治之方
　　　　　　橘皮
　　　　右濃煎汁服之即解
　　食鯸鮧魚中毒方
　　　　　　蘆根
　　　　右煮汁服之即解
　蠏月相向足班目赤者不可食之
　　食蠏中毒治之方
　　　　　　紫蘇
　　　　右煮汁飲之三升○紫蘇子搗汁飲之亦良
　　　又方
　　　　　　冬瓜汁飲二升食冬瓜亦可
　凢蠏未遇霜多毒其熟者乃可食之○蜘蛛落食中有
　毒勿食之○凢蜂蠅䖝蟻等多集食上食之致瘘
　○菓實菜糓禁忌幷治第二十五
　果子生食生瘡○果子落地經宿䖝蟻食之者人大忌
　食之○生米停留多日有損處食之傷人○桃子多食
　令人熱仍不得入水浴令人病淋瀝寒熱病○杏酪不
　熟傷人○梅多食壊人齒○李不可多食令臚脹林檎
　不可多食令人百脉弱○橘柚多食令人口爽不知五
　味○梨不可多食令人寒中金瘡産婦亦不冝食之○
　櫻桃杏多食傷筋骨○安石榴不可多食損人肺○胡
　桃不可多食令人動疾飲○生棗多食令人熱渴氣脹
　寒熱羸瘦者弥不可食傷人
　　食諸果中毒治之方
　　　　　　猪骨
　　　　右一味末之水服方寸匕○亦治馬肝漏脯等
　　　　毒
　　木耳赤色及仰生者勿食○菌仰卷及赤色者不可
　　食
　　食諸菌中毒悶亂𣣔死冶之方
　　　　　　人糞汁飲一升　土漿飲一二升
　　　　　　大豆濃煮汁飲之　服諸吐利藥並解
　　食楓柱菌而哭不止治之以前方
　　誤食野芋煩毒𣣔死治之方(以前/方)
(其野芋根山東人名魁芋人種/芋三年不收亦成野芋並殺人)
　　蜀椒閉口者有毒誤食之㦸人咽喉氣病𣣔絶或吐
　　下白沫身體痺冷急治之方
　　　　　　肉桂煎汁飲之　或食蒜
　　　　　　或飲地漿　或濃煮豉汁飲之並解
　正月勿食生葱令人面生游風○二月勿食蓼傷人腎
　○三月勿食小蒜傷人志性○四月八月勿食胡荽傷
　人神○五月勿食韭令人乏氣力○五月五日勿食一
　切生菜發百病○六月七月勿食茱茰傷神氣○八月
　九月勿食姜傷人神○十月勿食　損人心傷心脉○
　十一月十二月勿食薤令人多涕唾○四季勿食生葵
　令人飲食不化發日病非但食中藥中皆不可用深冝
　慎之○時病差未徤食生菜手足必腫○夜食生菜不
　利人○十月勿食𬒳霜生菜令人面無光目澁心痛腰
　疼或發心瘧瘧發時手足十指爪皆青困委○葱韭初
　生芽者食之傷人心氣○飲白酒食生韭令人病増○
　生葱不可共蜜食之殺人獨顆蒜弥忌○棗合生葱食
　之令人病○生葱和雄雞雉　大肉食之令人七竅經
　年流血○食糖蜜後四日内食生葱蒜令人心痛○夜
　食諸姜蒜葱等傷人心○蕪菁根多食令人氣脹○薤
　不可共牛肉作羔食之成瘕病韭亦然○蓴多病動痔
　疾○野苣不可同蜜食之作内痔○白苣不可共酪同
　食作􁥥虫○黄瓜食之發熱病○葵心不可食傷人葉
　尤冷黄背赤莖者勿食之○胡荽乆食之令人多忘○
　病人不可食胡荽及黃花菜○芋不可多食動病○姙
　婦食姜令子餘指○蓼多食發心痛○蓼和生魚食之
　令人奪氣隂欬疼痛○芥菜不可共兎肉食之成惡邪
　病○小蒜多食傷人心力
　　食躁或躁方
　　　　　　豉
　　　　右濃煮汁飲之
　　釣吻與芹菜相佀誤食之殺人解之方(肘後云與茱/茰食芥相佀)
　　　　　　薺苨(八/两)
　　　　右一味水六升煮取二升分温二服(釣吻生地/仿他草其)
(莖有毛者/以此别之)
　　菜中有水莨菪葉圓而先有毒誤食之令人狂亂狀
　　如中風或吐血治之方
　　　　　　甘草
　　　　右煮汁服之即解
　　春秋二時龍帶精入芹菜中人偶食之為病發時手
　　背腹滿痛不可忍各蛟龍病治之方
　　　　　　硬糖(二三/升)
　　　　右一味日两度服之吐出如蜥蝪三五枚
　　食苦瓜中毒治之方
　　　　　　黎穣
　　　　右煮汁數服之解
　扁豆寒熱者不可食之○久食小豆令人枯燥○食大
　豆等忌噉猪肉○大麥久食令人㿍○白黍米不可同
　飴蜜食亦不可合葵食之○荍麥麫多食之令人髮落
　○塩多食傷人肺○食冷物氷人齒○食熱物勿飲冷
　水○飲酒食生蒼耳令人心痛○夏月大醉汗流不得
　冷水洗着身及使扇即成病○飲酒大忌炙腹背令人
　腸結○醉後勿飽食發寒熱○飲酒食猪肉卧禾稻穰
　中則發黄○食治多飲酒大忌○凡水及酒照見人影
　動者不可飲之○醋合酪食之令人血瘕○食白米粥
　勿食生蒼耳成走疰○食甜粥已食塩即吐○犀角筋
　攪飲食沬出及澆地墳起者食之殺人
　　飲食中毒煩滿治之方
　　　　　　苦參(三/两)苦酒(一升/半)
　　　　右二味煮三沸三上三下服之吐食出即差或
　　　　以水煮亦得
　　　又方
　　　　　犀角湯亦佳
　　貪食食多不消心腹堅滿痛治之方
　　　　　　塩(一/升)水(三/升)
　　　　右二味煮令塩消分三服當吐岀食便差
　礬石生入腹破人心肝亦禁水○啇陸以水服殺人○
　葶藶子傳頭瘡藥成入腦殺人○水銀入人耳及六畜
　等皆死以金銀着耳邉水銀則吐○苦練無子者殺人

新編金匱要畧方論卷之下
