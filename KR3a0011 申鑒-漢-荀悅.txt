#+TITLE: 申鑒-漢-荀悅
#+DATE: 2016-06-11 12:22:47
#+SOURCE: github.com/kanripo/KR3a0011 master 18832bcb                
申鑒注序
班史載劉向稱賈誼通達國體伊管未能遠
過今觀其著述采掇于傳中者其論甚美蓋
信乎其然也荀悅作申鑒范史亦稱悅通見
政體掇其篇首數百言見之其傳且謂其所
爲漢紀論辨多美今仲豫書具在也然則仲
豫亦長沙之流亞乎誼言當方興有道之朝
雖爲庸臣所害而不害其畧施行矣悅言適
垂盡無用之世有如昔人切於世事者乎上
雖善之奚益悅辟曹操府與從弟或北海孔
融同侍講中禁獻替問莫能直遂融彧前後
死賊手勢益孤是書之作如之何其敢及也
於戲正色抗情者生不足樂文舉之被戮無
羡仲豫之生功申運攺者死抱餘恨仲豫之
幸存未必不如文若之死士有經世志畧孰
不願得所天而事之顧所遭何如所自爲處
何如耳悅於所遭與誼異所自處異乎融曁
彧矣吳郡黃君勉之爲申鑒注其眞有所感
其學岀而効用當炳焉恭焉流聲實於
天朝尚何悅之慕㢤正徳十四年歳在巳丣
冬十月旣望光䘵大夫柱國少傳兼
太子太傅户部尚書　武英殿大學士致仕
王鏊序
申鑒注序
申鑒五卷漢荀悅著悅仕獻帝朝辟􁊶操府
與孔融及弟彧同侍講禁中悅每有獻替而
意有未盡此申鑒所爲作者葢有志於經世
也然當時政體顧有大於總攬機務使權不
下移者乎而曾無一言及之何㢤厥後融以
論建漸廣彧以不阿九錫皆不得其死悅獨
優游以壽終其亦善䖏濁世者矣其論政體
無賈誼之經制而近於醕無劉向之憤激而
長於諷其襍言等篇頗似揚雄法言雄曲意
美新而悅無一言及於操視雄爲優矣或言
悅書似徐幹五符考其㱕茲若人之儔乎吾
未知所先後也而三品之說昌黎公有取焉
其書世亦罕傳吾蘇黄勉之好蓄異書又爲
之訓釋搜討磔裂岀入五經三史春秋内外
傳老莊淮南素難天官地志博洽精密多得
悅旨雖然悅之書其有所感而爲乎勉之之
注豈亦有感而爲乎勉之春秋方富行將抒
如䟦君注者之所云乎君青年博學精義理
工文詞凢古今載籍奇探賾舉胡乃屑注是
書吾固知其有所感而爲也悅是書視賈誼
新書大抵相類皆欲以經世者太傳五十八
篇予嘗手加編次訂正至訛誤處不敢不闕
其疑是五篇者宋尤袤刻寘江西漕臺時巳
云其簡編脫繆字畫差舛君兹所注得微其
本歟有功仲豫多矣幸併予所疑於太傳書
者𥙷其闕焉亦二子身後之一遭也嘉靖乙
酉十一月冬至日郴燕泉何孟春子元父序
注申鑒序
荀卿五十遊齊在襄王時爲老師被䜛適楚
處濁世亡國亂君之間著書數萬言而竟無
所施究悲哉逮十三世而有悅其所遭之時
如卿然故托疾隱居然不能高深丘壑至建
安初辟於操府遷黃門侍郎時從弟彧適守
尚書令而孔融自山東徵來以是得同侍講
中禁濟經之務頗相討論但政移曹氏天子
尸居雖有嘉猷將安用之悅恐意藴終不得
披露遂拾漢故新事及所欲獻賛者爲申鑒
五篇以奏鳴呼亦徒空言也矣厥後篡業日
開蘭凋玉玷麟囚鳯戮而悅獨晏然保首領
以没者良以融頻寓書規操而操軍國之事
必籌於彧由此戾忤而不免也悅於見幾君
子誠若有愧然立漢庭十二年清虚沈靜未
嘗效一言於操不其賢歟不其賢歟予嘗悲
其所遭而讀其書間窺其領要遂爲之注浹
旬而成共得萬四千餘言以笥藏之雖不能
無揭竿求海之病而事可證引者亦略具矣
若其深詞奧義譌文脫簡則竢大方君子覽
而正焉正德己卯秋九月望吳郡黃省曾序
申鑒卷第一
　　　　　　吳　郡　黃　省曾　注
政體第一
夫道之本仁義而已矣五典以經之羣籍以
緯之詠之歌之弦之舞之前鑒既明後復申
之故古之聖王其於仁義也申重而已篤序
無彊謂之申鑒聖漢統天惟宗時亮其功格
宇宙粤有虎臣亂政(與共成天功者亂治也/虎臣漢興輔弼之臣所)
(也書泰誓曰予有亂臣十人/治亂謂之亂猶治汙謂之汙)時亦惟荒圯湮
(曰荒/治荒)兹洪軌儀鑒于三代之典王允迪厥徳
(也/迪蹈)功業有尚天道在爾惟帝茂止(通用勉/古茂)
(也)陟降膚止萬國康止允出兹斯行遠矣立
天之道曰隂與陽立地之道曰柔與剛立人
之道曰仁與義(在仁義為政者當申重之也/此引易繫辭文以見人道惟)
隂陽以統其精氣(天成象/所謂在)剛柔以品其羣形
(地成形/所謂在)仁義以經其事業是為道也(之道所/此三才)
(也/以立)故凡政之大經法教而已教者陽之化
也(禮之謂/教者徳)法者隂之符也(刑之謂/法者政)仁也者慈
此者也義也者冝此者也禮也者履此者也
信也者守此者也智也者知此者也是故好
惡以章之喜怒以涖之哀樂以恤之若乃二
端不愆(與法也/二端者教)五德不離(禮智信也/五德者仁義)六
節不悖(喜怒哀樂也/六節者好惡)則三才允序五事交備
(視四曰聰五曰思恭從明聰睿所謂交備也/洪範次二曰敬用五事一曰貌二曰言三曰)
百工惟釐庶績咸熈(咸熈注曰工官釐治庶/堯典曰允釐百工庶績)
(皆熈廣也/衆績功咸)天作道皇作極(皇極又曰惟皇作/洪範次五曰建用)
(中也/極極)臣作輔民作基(臣工恊棐民心鞏固也/輔助也弼也基址也謂)
惟先喆(戲曰聖喆之治/古哲喆通用賔)王之政一曰承天二
曰正身三曰任賢四曰恤民五曰明制六曰
立業承天惟允正身惟常任賢惟固恤民惟
勤明制惟典立業惟敦是謂政體也致治(漢/按)
(政字/書作)之術先屏四患乃崇五政一曰偽二曰
私三曰放四曰奢偽亂俗私壞法放越軌奢
敗制四者不除則政末由行矣(下有夫字/按漢書矣)俗
亂則道荒雖天地不得保其性矣(烝民其命/所謂天生)
(鮮克有終者也/匪諶靡不有初)法壊則世傾雖人主不得守
其度矣軌越則禮亡雖聖人不得全其道矣
制敗則欲肆雖四表不能充其求矣是謂四
患(時如董卓鳴鐘鼓如洛以逐君側之惡為/此偽私放奢所以為患而當先屏也按當)
(天下偽莫有甚焉者卓以嚴刑脅衆睚眦之/名而實有異志後則劫帝長安欲事成雄據)
(誣寃死私莫有甚焉者卓至西京乘青蓋金/隙必報故當時法令苛刻愛憎淫刑更相被)
(與長安城埒積穀為三十年儲珠玉錦綺奇/華車瓜畫兩轓放莫有甚焉者卓築郿塢髙)
(汜擅政曹操柄國率田一軌海内成風故悦/玩雜物皆山崇阜積奢莫有甚焉者繼而傕)
(言/以為)興農桑以養其生(作性字/按漢書)審好惡以正
其俗宣文教以章其化立武備以秉其威明
賞罰以統其法是謂五政民不畏死不可懼
以罪(柰何以死懼之/老子曰民不畏死)民不樂生不可觀(漢/按)
(勸字/書作)以善雖使卨布五教咎繇作士政不行
焉(無生之樂教何由立/無死之畏法何由施)故在上者先豐民財
以定其志帝耕籍田后桑蠶宫(月乃擇元辰/月令孟春之)
(公九卿諸侯大夫躬耕帝籍天子三推三公/天子親載耒耜措之于參保介之御間帥三)
(東鄉躬桑祭義曰天子為籍千畝冕而朱紘/五推卿諸侯九推又季春之日后妃齋戒親)
(事天地山川社稷先古以為醴酪齊盛於是/躬秉耒諸侯為籍百畝冕而青絃躬秉耒以)
(桑蠶室近川而為之築宫仞有三尺棘牆而/乎取之敬之至也又古者天子諸侯必有公)
(夫人世婦之吉者使入𧖟於𧖟室奉種浴于/外閉之及大昕之朝君皮弁素積卜三官之)
(籍田而漢制皇后亦帥公卿諸侯夫人蠶此/川桑于公桑風戾以食之至漢文帝常詔開)
(農桑也/所謂興)國無逰民野無荒業財不虛(作賈字/按漢書)
用力不妄加以周民事是謂養生(崇者一也/此政之當)
君子之所以動天地應神明正萬物而成王
治(作化字/按漢書)者必本乎真實而已故在上者審
則儀道以定好惡(定好醜焉/按漢書作審)善惡要於(乎/一作)
功罪毁譽效於凖驗聽言責事舉名察實(罪/功)
(之謂也/凖驗事實)無或詐偽以蕩衆心故事無不覈
物無不切(作功字/按漢書)善無不顯(跡也/功得其)惡無不
彰(情也/罪得其)俗無姦怪民無淫風(伊訓曰敢有/淫過無節也)
(遊畋時謂淫風/殉于貨色恒干)百姓上下睹利害之存乎已
也故肅恭其心慎脩其行内不忒(作回字/按漢書)惑
外無異望慮其暏去徼倖無罪過不憂懼請
謁無所聽(行/一作)財賂無所用則民志平矣是
謂正俗(崇者二也/此政之當)君子以情用小人以刑用
(作形/俗本誤)榮辱者賞罰之精華也故禮教榮辱
以加君子化其情也桎梏鞭扑以加小人治
(作化字/按漢書)其刑也(以治之輕者扑以撻之扑榎/在手曰梏在足曰桎重者鞭)
(桎梏下罪梏滌狼氏誓大夫曰敢不關鞭五/楚也周禮掌囚凡囚者上罪梏拲而桎中罪)
(官刑扑作教刑/百虞典曰鞭作)君子不犯辱況於刑乎(能以/刑不)
(子/逮君)小人不忌刑況於辱乎(治小人/辱不足以)若夫
中人之倫則刑禮兼焉教化之廢推中人而
墜於小人之域教化之行引中人而納於君
子之塗(也/塗路)是謂章化(崇者三也/此政之當)小人之情
緩則驕驕則恣恣則急急則怨怨則畔危則
謀亂安則思欲非威强無以懲之故在上者
必有武備以戒不虞(戎器戒不虞/易曰君子以除)以遏宼
虐(虐俗本誤作虞/詩民勞曰式遏寇)安居則寄之内政(桓公/國語)
(曰未可君若正卒伍修甲兵則大國亦將正/曰國安矣吾欲從事於諸侯其可乎管子對)
(器小國諸侯有守禦之備則難以速得志矣/卒伍修甲兵則難以速得志矣君有攻伐之)
(可以寄政桓公曰為之若何管子曰作内政/君若欲速得志於天下諸侯則事可以隱令)
(治政以寄軍令若有征伐鄰國不知也/而寄軍令焉韋昭解曰内政國政也因)有事
則用之軍旅是謂秉威(崇者四也/此政之當)賞罰政之
柄也明賞必罰審信慎令賞以勸善罰以懲
惡人主不妄賞非徒愛其財也賞妄行則善
不勸矣不妄罰非徒慎其刑(矜其人/按漢書作)也罰
妄行則惡不懲矣賞不勸謂之止善(人則善/賞及淫)
(善者止矣/無所勸而為)罰不懲謂之縱惡(惡無所懲而/罰及吉人則)
(縱矣/為惡者)在上者能不止下為善不縱下為惡
則國治矣(國法立矣/按漢書作)是謂統法(崇者五也/此政之當)四
患既蠲五政既(作又字/按漢書)立行之以誠守之以
固簡而不怠䟽而不失(恢踈而不失/老子曰天網恢)無為
為之使自施之無事事之使自交之(為無為/老子曰)
(事/事無)不肅而治(不嚴而化一句/按漢書此下有)垂拱揖遜(漢/按)
(讓字/書作)而海内平矣是謂為政之方也
惟　六則以立道經一曰中二曰和三曰正
四曰公五曰誠六曰通以天道作中以地道
作和以仁德作正以事物作公以身極作誠
以變數作通(又曰變則通/易傳曰通其變)是謂道實
惟恤十難以任賢能(者能謂有道藝者/周禮注賢謂有徳行)一
曰不知二曰不進(能進者/有知而不)三曰不任(而不/有進)
(者/能任)四曰不終(能終者/有任而不)五曰以小怨棄大
德六曰以小過黜大功七曰以小失掩大美
八曰以姧訐傷忠正九曰以邪說亂正度十
曰以䜛嫉廢賢能(者不過以小怨小過小失/賢能所以不進不任不終)
(而已故歷言之以足十難/姧訐邪説䜛嫉數端妨之)是謂十難十難不
除則賢臣不用用臣不賢則國非其國也
惟察九風以定國常一曰治二曰衰三曰弱
四曰乖五曰亂六曰荒七曰叛八曰危九曰
亡君臣親而有禮百僚(謨曰百僚師師/僚官也書臯陶)和而
不同讓而不爭勤而不怨無事惟職是司(言/皆)
(僚/百)此治國之風也(所謂治國之風/如唐虞三代盛時)禮俗不
一(不能大同/教化不治)位職不重小臣䜛嫉庶人作議
(道則庶人不議/論語曰天下有)此衰國之風也君好讓(嫌/一作)
臣好逸士好遊民好流(居如水之流也/萬民離散不安其)此
弱國之風也君臣爭名朝廷爭功士大夫爭
名庶人爭利此乖國之風也上多欲下多端
法不定政多門(于/不統)此亂國之風也以侈為
愽以㐾為髙以濫為通遵禮謂之劬守法謂
之固(以守法者為執滯/以遵禮者為勞苦)此荒國之風也以苛
為密(令煩細/苛謂法)以利為公以割下為能以附上
爲忠此叛國之風也上下相䟽內外相蒙(相/互)
(蔽/欺)小臣爭寵大臣爭權(傕相鬪皆爭權之類/當時如進讓相謀氾)
此危國之風也上不訪下不諫(臣無納忠/君無咨詢)婦
言用(房闥/政由)私政行此亡國之風也故上必察
乎國風也
惟愼庶獄以昭人情天地之大德曰生(辭文/易繋)
萬物之大極曰死(曰凶短折/洪範六極一)死者不可以
生刑者不可以復(淳寸公有罪當刑其少女/漢文帝十三年齊大倉令)
(可復屬雖欲改過自新其道無繇也/緹縈上書謂死者不可復生刑者不)故先王
之刑也官師以成之(士各職聽于朝司寇聽/周禮鄉士遂士縣士方)
(其法以議獄訟獄訟成士師受中所謂官師/之斷其獄弊其訟于朝羣士司刑皆在各麗)
(之也/以成)棘槐以斷之(法左九棘孤卿大夫位焉/周禮朝士掌建邦外朝之)
(在其後面三槐三公位焉州長衆庶在其後/羣士在其後右九棘公侯伯子男位焉羣吏)
(曰成獄辭史以獄成告寸正正聽之正以獄/左嘉石平罷民焉右肺石達窮民焉又王制)
(寇以獄之成告於王王命三公參聽之三公/成告于大司寇大司寇聽之棘木之下大司)
(後制刑所謂棘槐以斷之也/以獄之成告于王王三宥然)情訊以寛之(禮/周)
(訟壹刺曰訊羣臣再刺曰訊羣吏三刺曰訊/司刺掌三刺三宥三赦之法以賛司寇聽獄)
(壹赦曰幼弱再赦曰老耄三赦曰憃愚以此/萬民壹宥曰不識再宥曰過失三宥曰遺忘)
(之罪然後刑殺所謂情訊以寛之也/三法者求民情斷民中而施上服下服)朝市
以共之(朝士加明梏以適市而刑殺之所謂/周禮掌囚及刑殺告刑于王奉而適)
(共之也/朝市以)矜哀以恤之刑斯斷樂不舉(日則弛/施刑之)
(縣)慎之至也刑哉刑哉其慎矣夫
惟稽五赦以綏民中一曰原心(矜也/心可)二曰明
德(釋也/德可)三曰勸功(凖也/功可)四曰襃化(關也/化所)五曰
權計(非常典也/權時之冝)凡先王之攸赦必是族也非
是族焉刑兹無赦(族也不在祀典之族/族類也即祭法非此)
天子有四時朝以聽政晝以訪問夕以脩令
四表定矣(正立矣四表四外猶言四方也四/身脩家齊而左右㒺非正人則内)
(天下平矣/方定則國治)
問通於道者其守約(施博者善道也/孟子曰守約而)有一言
而可常行者恕也(以終身行之者乎子曰其/論語子貢問有一言而可)
(乎/恕)有一行而可常履者正也恕者仁之術也
(行求仁莫近焉/孟子曰强恕而)正者義之要也至哉此謂道
根萬化存焉爾(之理得矣/仁義而天下)是謂不思而得
不為而成執之胷心之間而功覆天下也(約/守)
(博/施)
自天子達於庶人好惡哀樂其脩一也豐約
勞佚各有其制(而逸賤約而勞者分殊爾/言上下情無不同其貴豐)上
足以備禮下足以備樂夫是謂大道天下國
家一體也君為元首臣為股肱(哉股肱良哉/書曰元首明)
民為手足(足言一體/元首股肱手)下有憂民則上不盡
樂下有饑民則上不備膳下有寒民則上不
具服徒跣而垂旒非禮也(下民饑而上備膳/下民憂而上盡樂)
(所謂徒跣而垂旒/下民寒而上具服)故足寒傷心民寒傷國
問君以至美之道道民民以至美之物養君
(美物五穀之類/美道五典之類)君降其惠民升其功此無徃
不復相報之義也故太平備物非極欲也物
損禮闕(眚禮/年凶)非謙約也其數云爾
問人主有公賦無私求有公用無私費有公
役無私使有公賜無私惠有公怒無私怨私
求則下煩而無度是謂傷淸私費(無經/費出)則官
耗(空虚/府庫)而無限是謂傷制私使則民撓擾而
無節是謂傷義(民之義/義謂使)私惠則下虛望而無
凖是謂傷正(予之正/正謂賜)私怨則下疑懼而不安
是謂傷德
問善治民者治其性也或曰冶金而流去火
則剛激水而升舍之則降惡(聲/平)乎治曰不去
其火則常流激而不止則常升(喻民治也/金流水升)故
大冶之爐可使無剛(謂之冶尸子曰蚩尤造/説文曰冶消也又爐鑄)
(匠曰冶/九冶又鑄)踊水之機可使無降(漢隂丈人曰/莊子子貢謂)
(夫子不欲乎為圃者仰而視之曰柰何曰鑿/有械於此一日浸百畦用力甚寡而見功多)
(湯其名曰橰悦所謂機蓋是類也/木為機後重前輕挈水若抽數如泆)善立教
者若兹則終身治矣故凡器可使與顔冉同
趨(者愚可使賢/凡常也善立教)投百金於前白刃加其身
雖巨跖弗敢掇也(矣巨跖莊子栁下季之弟/利在前刑在後則畏而止)
(諸侯穴室樞户驅人牛馬取人婦女/名曰盜跖從卒九千人横行天下侵暴)善立
法者若兹則終身不掇矣故跖可使與伯夷
同功(貪可使廉/善立法者)
問民由水也濟大川者太上乘舟其次泅(浮/泅)
(上也/行水)泅者勞而危乘舟者逸而安虛入水(不/既)
(所謂虛入水也/乘舟又不能泅)則必溺矢以知能治民者泅
也以道德治民者舟也縱民之情謂之亂絶
民之情謂之荒(能所謂亂與荒也/上無道徳次無智)曰然則如
之何曰為之限使勿越也(限使不得逾分/不縱不絶為之界)
為之地亦勿越故水可使不濫不可使無流
(可使無情欲也/猶民可使不越不)善禁者先禁其身而後人
不善禁者先禁人而後身善禁之至於不禁
(不禁自正/上既正則民)令亦如之若乃肆情於身而繩
欲於衆行詐於官而矜實於民求已之所有
餘奪下之所不足捨已之所易責人之所難
怨之本也(不惟不能禁人而民怨集矣/凡此皆所謂先禁人而後身者)謂
理之源斯絕矣(理之源也/先禁其身者)自上御下猶夫
釣者焉隱於手(有而字/按手下當)應於鈎則可以得
魚自近御遠猶夫御馬焉和於手而調於銜
(勒也/馬口)則可以使馬故至道之要不於身非道
也暏孺子之驅雞也而見御民之方孺子驅
雞者急則驚緩則滯(非所以驅雞也悅之取/急急驅之緩緩驅之皆)
(驕驕則恣急則怨怨則畔爾/喻卽其所謂小人之情緩則)方其北也遽要
之則折而過南方其南也遽要之則折而過
北迫則飛疎則放(皆不循路入門也/過南過北飛放者)志閑則
比之(然後近之則不驚/比近也竢雞志閑)流緩而不安則食之
(不滯/食之則)不驅之驅驅之至者也(驅之驅也/比之食之不)
志安則循路而入門
太上不空市其次不偷竊其次不掠奪上以
功惠綏民下以財力奉上(其惠民升其功/即悦所謂君降)是
以上下相與空市則民不與民不與則為巧
詐而取之謂之偷竊偷竊則民備之備之而
不得(而取也/不得巧詐)則暴迫而取之謂之掠奪民
必交爭則禍亂矣
或曰聖王以天下為樂曰否聖王以天下為
憂(饑之一民寒曰我寒之一民有罪曰我䧟/如帝堯存心天下加志窮民一民饑曰我)
(已/之是)天下以聖王為樂(和耕田鑿井歌於擊/如帝堯之世天下大)
(於康衢是已/壤立我烝民謡)凡主以天下為樂(宫瑶臺肉/如履癸傾)
(以為樂者是已/山脯林酒池糟堤)天下以凡主為憂(民曰時/如夏邑)
(汝偕亡是已/日曷喪予及)聖王屈巳以申天下之樂(而憂/屈已)
凡主申巳以屈天下之憂(而樂/申巳)申天下之樂
故樂亦報之(必享其樂/民樂則聖王)屈天下之憂故憂
亦及之(必至於憂/民憂則凡主)天下之道也
治世所貴乎位者三一曰逹道於天下二曰
達恵於民三曰達德於身(位不降德非位不/道非位不行惠非)
(貴者此也/顯治世之所)衰世所貴乎位者三一曰以貴
髙人二曰以富奉身三曰以報肆心(不隆欲/勢非位)
(衰世之所貴者此也/非位不厭讎非位不報)治世之位真位也衰
世之位則生災矣苟高人則必損之災也苟
奉身則必遺之災也苟肆心則必否之災也
治世之臣所貴乎順者三一曰心順二曰職
順三曰道順(者三一曰體順二曰亂順三曰/此下疑脱衰世之臣所貴乎順)
(十二字/事順二)治世之順真順也衰世之順生逆也
(生逆矣/當作則)體苟順則逆節(不順矣/逆節則心)亂苟順則
逆忠(不順矣/逆忠則職)事苟順則逆道(不順矣/逆道則道)高
下失序則位輕班級不固則位輕(二十級/漢爵有)禄
薄卑寵則位輕官職屢改則位輕遷轉煩瀆
則位輕黜陟不明則位輕(也舜典曰三載考/黜退降也陟升進)
(陟幽明/績三考黜)待臣不以禮則位輕夫位輕而政
重者未之有也聖人之大寳曰位(辭文/易繫)輕則
喪吾寳也
好惡之不行其俗尚矣嘉守節而輕狹陋疾
威福而尊權右賤求欲而崇克濟貴求己而
榮華譽萬物類是已夫心與言言與事參相
應也好惡毀譽賞罰參相福也六者有失(者/六)
(詢事考言占外知内而謬施之/謂好惡毀譽賞罰有失謂不能)則實亂矣守
實者益榮求已者益達處幽者益明然後民
知本也
申鑒卷第一
申鑒卷第二
　　　　　　吳　郡　黃　省曾　注
時事第二
最凡有二十一首其初二首尚知貴敦也其
二首有申重可舉者十有九事一曰明考試
二曰公卿不拘為郡二千石不拘為縣三曰
置上武之官四曰議州牧五曰生刑而死者
但加肉刑六曰德刑並用七曰避讎有科八
曰議禄九曰議專地十曰議錢貨十一曰約
祀舉重十二曰天人之應十三曰月正聽朝
十四曰崇内教十五曰備博士十六曰至德
要道十七曰禁數赦令十八曰正尚主之制
十九曰復外内注記者
盤庚遷殷革奢即約(八遷始居毫自湯至盤/盤庚殷王名自契至湯)
(具貝玉總貨實為戒乃革奢即約之類/庚五遷乃陟河南復湯故居行湯之政以)化
而裁之與時消息衆寡盈虛不常厥道尚知
貴敦古今之法也民寡則用易足土廣則物
易生事簡則業易定厭亂則思治創難則思
静(爭相代立比九世亂於是諸侯莫朝/殷自中丁以來廢適而更立諸弟子或)
或曰三皇民至敦也其治至清也天性乎曰
皇民敦秦民弊時也(故敦弊不同/皇秦之時不同)山民樸
市民玩處也(故樸玩不同/山市之處不同)桀紂不易民而
亂湯武不易民而治政也(同故治亂不同/桀紂湯武之政不)
皇民寡寡斯敦(機智不生所以至敦/三皇之時蒸庶鮮少)皇治純
純斯淸(繁苛不尚所以至淸/三皇之治無為而化)奚惟性不求無
益之物不蓄難得之貨節華麗之飾退利進
之路則民俗淸矣簡小忌去淫祀絶竒怪則
妋僞息矣致精誠求諸已正大事則神明應
矣放邪說去淫智抑百家(亂之言/諸子殽)崇聖典則
道義定矣去浮華舉功實絕末伎同本務則
事業脩矣(初二首所謂尚知貴敦也/能盡五事則民敦治清矣此)
誰毀誰譽譽其有試者萬事之概量也(曰吾/孔子)
(矣概所以戞摩取平者斗斛曰量言考試品/之於人也誰毀誰譽如有所譽者其有所試)
(較米粟之多寡也/賢能之虚實猶概量)以玆舉者試其事處斯
職者考其績(省績察職/詢事驗舉)賞罰夫實以惡反之
人焉飾哉語曰盜跖不能盜田尺寸寸不可
盜況尺乎(不可閟掩/纎惡細善)夫事驗必若上田之張
於野也則為私者寡矣(者喻惡不可掩也/田布於野不可隱)若
亂之墜於澳也則可信者解矣(之截流横渡/亂朱子日舟)
(陸不可信者喻善不可偽也/者澳厓内近水之處舟登於)故有事考功有
言考用動則考行靜則考守(明考試也/此一首所謂)
公卿不為郡二千石不為縣未是也(公師傅/公謂三)
(尉縣謂縣令縣長也班固曰郡守秦官掌治/保也卿謂六卿冡宰至司空也郡謂郡守郡)
(卒秩比二千石縣令長皆秦官掌治其縣萬/其郡秩二千石郡尉秦官掌佐守典武職甲)
(萬戸為長秩五百石至三百石/户以上為令秩千石至六百石減)小能其職
以極登於大故下(作不/俗本誤)位競(下位競修其/小職有登則)
(矣/業)大橈其任以墜於下故上位慎(則上位慎/大任有墜)
(職矣/共其)其鼎覆刑焉何憚於降(折足覆公餗其/易鼎九四曰鼎)
(事刑之尚可何況降位/形渥凶此言大臣廢壞國)若夫千里之任不
能充於郡而縣邑之功廢惜矣哉不以過職
絀則勿降所以優賢也以過職絀則降所以
懲愆也(郡二千石不拘為縣也/此一首所謂公卿不拘為)
孝武皇帝以四夷未賔寇賊姦宄初置武功
賞官以寵戰士(竭不足以奉戰士有司請食/大司農陳臧錢經用賦税既)
(武功爵級十七萬凡直三十餘萬金諸買武/民得買爵及贖禁錮免臧罪請置賞官名曰)
(有罪又減二等爵得至樂卿以顯軍功按茂/功爵官首者試補吏先除千夫如五大夫其)
(衞三級曰良士四級曰元戎士五級曰官首/陵中書有武功爵一級曰造士二級曰閑輿)
(曰執戎十級曰政戾庶長十一級曰軍衛此/六級曰秉鐸七級曰千夫八級曰樂卿九級)
(以寵軍功/武帝所制)若今依此科而崇其制置尚武之
官以司馬兵法選位秩比博士(苴撰兵法三/齊將司馬穰)
(六百石也/卷秩比博士)講司馬之典簡蒐狩之事(中春/古者)
(秋教治兵遂以獮田中冬教大閲遂以狩田/教振旅遂以蒐田中夏教茇舍遂以苗田中)
(周禮/詳見)掌軍功爵賞小統於五校(枚五校者一/校俗本誤作)
(射聲俱掌宿衞兵所謂大駕鹵簿五校在前/曰屯騎二曰越騎三曰步兵四曰長水五曰)
(也/是)大統於太尉(武帝建元二年省元狩四年/太尉秦官金印紫綬掌武事)
(建武二十七年復為太尉/初置大司馬以冠將軍之號)既周時務禮亦
冝之周之末葉兵革繁矣莫亂於秦民不荒
殄今國家忘戰日久毎寇難之作民瘁幾盡
不教民戰是謂棄之信矣(戰是謂棄之古者/孔子曰以不教民)
(首所謂置尚武之官也/四時于田所以教爾此一)
或問曰州牧刺史監察御史三制孰優(史秦/監御)
(監三輔郡所察之事凡九條監者二嵗更之/官掌監郡漢興省之至惠帝三年又遣御史)
(史不奉法下失其職乃遣丞相史出刺并督/其後諸州復置監察御史文帝十三年以御)
(五年乃置部刺史掌奉詔六條察州凡十二/察監御史武帝元封元年御史止不復監至)
(為刺史位下大夫而臨二千石輕重不相凖/州焉居部九嵗舉為守相成帝綏和元年以)
(年復為刺史元壽二年復為牧建武十八年/乃更為州牧秩真二千石位次九卿建平二)
(行所部録囚徒考殿最初嵗盡詣京師奏事/復為刺史十二人各主一外州舊以八月廵)
(不得去職或謂州府為外臺靈帝中平五年/中興但因計吏不復自詣京師雖父母之䘮)
(九卿出領州牧州牧之任自此重矣/改刺史惟置牧是時天下方亂多自)曰時制
而已(時所定/三制隨)曰天下不既定其牧乎曰古諸
侯建家國世位權柄存焉於是置諸侯之賢
者以牧總其紀綱而已不統其政不御其民
今郡縣無常(侯之世位/不若古諸)權輕不固(侯之權柄/不若古諸)
(存)而州牧秉其權重勢異於古(之牧不統政/不若古諸侯)
(民/御)非所以强榦弱枝也而無益治民之實監
察御史斯可也(愈於州牧/言監御史)若權時之冝則異
論也(議州牧也/此一首所謂)
肉刑古也或曰復之乎曰古者人民盛焉今
也至寡整衆以威撫寡以寛道也復刑非務
必也生刑而極死者復之可也(生刑也而改/如斬右趾本)
(斬右趾之刑復之可也/爲棄市則極死矣斯則)自古肉刑之除也斬
右趾者死也惟復肉刑是謂生死而息民(文/孝)
(城旦春當黥者髠鉗爲城旦春當劓者笞三/下令除肉刑張蒼等立律曰諸當完者完爲)
(自告及吏受賕枉法守縣官財物而卽盜之/百當斬左止者笞五百當斬右止及殺人先)
(之名內實殺人斬右止者又當死笞五百三/已論命復有笞罪者皆棄市是後外有輕刑)
(者復之則死者生而民生息矣此一首所謂/百率多死至景帝更定箠令此言肉刑極死)
(但加肉刑也/生刑而死者)
問德刑並用常典也或先或後時冝(後刑或/或先德)
(隨時所宜/先刑後德)刑教不行勢極也(過伉耳/常典不行)教初
必簡刑始必略事漸也(從冝於簡略/創始欲民易)教化之
隆莫不興行然後責備(漸而備/簡者以)刑法之定莫
不避罪然後求密(漸而密/略者以)未可以備謂之虚
教(責備焉是謂虚教也/教化未隆民不興行而)未可以密謂之峻
刑(求密焉是謂峻刑也/刑法未定民不避罪而)虚教傷化峻刑害
民君子弗由也設必違之教不量民力之未
能是招民於惡也故謂之傷化(責備則教必/未可以備而)
(違)設必犯之法不度民情之不堪是䧟民於
罪也故謂之害民(密則法必犯/未可以密而求)莫不興行
則一毫之善可得而勸也然後教備(飭則教/民行脩)
(不違/備而)莫不避罪則纎介之惡可得而禁也然
後刑密(此一首所謂徳刑並用也/民知畏罪則法密而不犯)
或問復讎古義也曰縱復讎可乎曰不可(之/縱)
(殺亂滋生矣/則人將倚法專)曰然則如之何曰有縱有禁
有生有殺(生避而報之殺所謂有禁有殺/弗避而報者無罪所謂有縱有)制
之以義(義不同天/據禮經則)斷之以法(殺人者死/徵法令則)是謂
義法並立曰何謂也曰依古復讎之科使父
讎避諸異州千里兄弟之讎避諸異郡五百
里從父從兄弟之讎避諸異縣百里(人凡和/周禮調)
(外從父兄弟之讎不同國君之讎眡父師長/難父之讎辟諸海外兄弟之讎辟諸千里之)
(與之瑞節而以執之凡殺人有反殺者使邦/之讎眡兄弟主友之讎眡從父兄弟弗辟則)
(之則死此古復讎之科也又禮記曰父之讎/國交讎之凡殺人而義者不同國令勿讎讎)
(同國又子夏問於孔子曰居父母之讎如之/弗與共載天兄弟之讎不反兵交遊之讎不)
(諸市朝不反兵而鬬曰請問居昆弟之讎如/何夫子曰寢苦枕干不仕弗與共天下也遇)
(鬬曰請問居從父昆弟之讎如之何曰不為/之何曰仕弗與共國銜君命而使雖遇之不)
(後按此異州乃九州之州/魁主人能則執兵而陪其)弗避而報者無罪
(之義而已故報者生之/未辟之前但知有復讐)避而報之殺(後則有/既辟之)
(報者誅之/王禁在焉故)犯王禁者罪也復讎者義也以
義報罪從王制順也犯制逆也以逆順生殺
之凡以公命行止者不為弗避(辟讎有科也/此一首所謂)
或問禄曰古之禄也備(孟子王制/其詳見周禮)漢之禄
也輕(石至百石各有等差/漢制禄秩自中二千)夫禄必稱位一物
不稱非制也公祿貶則私利生(則賄賂行矣/言月俸貶損)
私利生則廉者匱而貪者豐也(汙墨者富羡/潔白者窶貧)
夫豐貪生私匱廉貶公是亂也先王重之曰
禄可増乎曰民家財愆増之冝矣或曰今禄
如何(帝時/今謂獻)曰時匱也禄依食食依民參相
澹(及以澹不足之澹此言民以給食食以給/澹古贍字給也即漢書猶未足以澹其欲)
(相贍也/禄所謂參)必也正貪禄(吏/黜汙)省閑冗(官/汰羡)與
時消息昭惠恤下損益以度可也(謂議禄也/此一首所)
諸侯不專封富人名田踰限富過公侯是自
封也大夫不專地人賣買由已是專地也(仲/董)
(井田民得賣買富者田連仟伯貧者亡立錐/舒説武帝曰秦用商鞅之法改帝王之制除)
(踰侈以相髙邑有人君之尊里有公侯之富/之地又顓川澤之地管山林之饒荒淫越制)
(古限民各田以澹不足至哀帝時師丹建言/小民安得不困古井田法雖難卒行冝少近)
(冝略爲限丞相孔光大司空何武奏請諸侯/累世承平豪富吏民訾數鉅萬而貧弱愈囷)
(田縣道及關内侯吏民名田皆母過三十頃/王列侯皆得名田國中列侯在長安公主名)
(皆不便也後遂寢不行/時丁傅用事董賢隆貴)或曰復井田與曰否
專地非古也井田非今也(之典而井田廢久/言專地固非隆古)
(所可行/又非今)然則如之何曰耕而勿有以俟制度
可也(不得踰限也此一首所謂議專地也/耕而勿有不得賣買由已以俟制度)
或問貨曰五銖之制冝矣(圜法錢圜函方輕/太公爲周立九府)
(平帝元始中成錢二百八十億萬餘王莽居/重以銖至漢孝武元狩五年初鑄五銖錢至)
(錢五十又造契刀錯刀與五銖凡四品並行/攝變漢制於是更造大錢重十一銖又曰大)
(品而民便五銖私相市買莽下詔敢非井田/莽即真乃罷契刀錯刀及五銖更造錢貨六)
(是農商失業食貨俱廢世祖受命復五銖錢/挾五銖錢者為惑衆投諸四裔以御魑魅於)
(銖之制冝便於民久矣/與天下更始觀此則五)曰今廢如之何(獻帝/今謂)
(五銖錢更鑄小錢是也/時廢者初平元年董卓壞)曰海内既平行之
而已(此制冝復/言卓既誅)曰錢散矣京畿(甸/一作)虚矣其
勢必積於遠方若果行之則彼以無用之錢
市吾有用之物是匱近而豐逺也(曰積曰無/曰散曰虚)
(銖彼謂逺方也/用之錢皆言五)曰事勢有不得官之所急者
榖也牛馬之禁不得出百里之外若其他物
彼以其錢取之於左用之於右貿遷有無周
而通之海内一家何患焉(他物以正銖貿遷/言五穀不得及逺)
(近為患也/不足以匱)曰錢寡矣曰錢寡民易矣若錢既
通而不周於用然後官鑄而𥙷之(廢故易由/言五銖由)
(鑄以贍可也/易故寡不足官)或曰收民之藏錢者輸之官
牧逺輸之京師然後行之曰事枉而難實者
欺慢必衆姧偽必作争訟必繁刑殺必深吁
嗟紛擾之聲章乎天下矣非所以撫遺民成
緝熈也(而後行之驗動不可/此言逺收五銖於京師)曰然則收而
積之與曰通市其可也(積貯亦不可/此言收五銖)或曰改
鑄四銖曰難矣(孝文之舊亦不可/此言改鑄四銖以復)或曰遂
廢之曰錢實便於事用民樂行之禁之難今
開難令以絶便事禁民所樂不茂矣(五銖以/此言廢)
(所樂亦不可/絶民所便禁民)曰起而行之錢不可如之何
曰尚之廢之弗得已何憂焉(勢自有所不得/言或尚或廢其)
(行也厥後曹操為相還用五銖悅之言驗矣/已者蓋民便五銖不得而終廢之不憂其不)
(議錢貨也/此一首所謂)
聖王先成民而後致力於神(聖王先成民而/東觀書詔傳曰)
(於神/後致力)民事未定(旱癘疫之災/謂有日月水)郡祀有闕不
爲尤矣必也舉其重而祀之望祀五嶽四瀆
其神之祀縣有舊常(瀆江河淮濟也按漢制/五嶽岱衡華恒嵩也四)
(月日合凍臘月日涸凍正月日解凍皆太守/岱宗廟在博縣西北三十里山虞長守之十)
(十朐縣次傳送京師衡廟在廬江灊縣華廟/自侍祠法七十萬五千三牲燔柴上福脯三)
(在潁川陽成縣皆同禮河廟在河南滎陽縣/在弘農華隂縣恒廟在中山上曲陽縣嵩廟)
(陵江都縣淮廟在平氏縣濟廟在東郡臨邑/河隄謁者掌四瀆禮祠與五嶽同江廟在廣)
(祀縣有舊常也/縣所謂其神之)若今郡祀之而其祀禮物從
鮮可也(未定望祀可也若必郡祀則禮物冝/言嶽瀆之祀雖曰縣有常典但民事)
(略/從省)禮重本示民不偷且昭典物其備物以
豐年日月之災降異非舊也(約祀舉重也/此一首所謂)
天人之應所由來漸矣故履霜堅氷非一時
也(霜堅氷至/坤初六曰履)仲尼之禱非一朝也且日食
行事或稠或曠一年二交非其常也洪範傳
云六沴作見若是王都未見之無聞焉爾官
脩其方而先王之禮保章視祲安宅叙降必
書雲物爲備故也(星辰日月之變動以觀天/周禮保章氏掌天星以志)
(封域皆有分星以觀妖祥以十有二歲之相/下之遷辨其吉凶以星土辨九州之地所封)
(豐荒之祲象以十有一風察天地之和命乖/觀天下之妖祥以五雲之物辨吉凶水旱降)
(眡祲掌十煇之法以觀妖祥辨吉凶一曰祲/别之妖祥凡此五物者以詔救政訪序事又)
(彌八曰叙九曰隮十曰想掌安宅叙降鄭氏/二曰象三曰鑴四曰監五曰闇六曰瞢七曰)
(其居處也次序其凶禍所下謂禳移之/曰宅居也降下也人見妖祥則不安主安)太
史上事無隱焉勿寢可也(天時星曆凡嵗將/百官志太史令掌)
(節禁忌凡國有瑞應災異掌記之靈臺丞掌/終奏新年曆凡國祭祀䘮娶掌奏良日及時)
(詔四十二人其十四人候星二人候日三人/守靈臺候日月星氣屬太史漢官曰靈臺待)
(律一人舍人此一首所謂天人之應也/候風十二人候氣三人候晷景七人候鍾)
天子南面聽天下嚮明而治蓋取諸離(辭離/易繫)
(南面而聽天下嚮明而治蓋取諸此也/也者明也萬物皆相見南方之卦也聖人)天
之道也月正聽朝國家之大事也(月朔嵗首/禮儀志每)
(及䞇公侯璧中二千石二千石羔千石六百/為大朝受賀其儀夜漏未盡七刻鍾鳴受賀)
(上上殿稱萬嵗舉觴御坐前司空奉羮大司/石鴈四百石以下雉百官賀正月二千石以)
(每朔唯十月旦從故事者髙祖定秦之月元/農奉飯奏食舉樂百官受賜宴饗大作樂其)
(首也/年嵗)冝正其儀以明舊典(每月常朝後以頻/漢舊儀公卿以下)
(其儀不舉久矣此一首所謂月正聽朝也/省唯六月十月朔後復以六月盛暑省之)
古有掌隂陽之禮之官以教後宫(以隂禮教/周禮内宰)
(以婦職之法教九御/六宫以隂禮教九嬪)掌婦學之法婦徳婦言
(婦容二字/按此當有)婦功(九御婦徳婦言婦容婦功各/周禮九嬪掌婦學之法以教)
(貞順婦言謂辭令婦容謂婉娩婦功謂絲枲/帥其屬而以時御叙于王所鄭氏曰婦徳謂)
(也)各率其屬而以時御序于王先王禮也宜
崇其教以先内政覽列圖誦列傳遵典行内
史執其彤管記善書過考行黜陟以章好惡
男女正位乎内外正家而天下定矣(曰女正/易家人)
(之大義也又曰正家而天下定矣/位乎内男正位乎外男女正天地)故二儀立
而大業成君子之道匪闕終日造次必於是
(崇内教也/此一首所謂)
備愽士(五經愽士黄龍初稍増員十二人後/搏士秦官掌通古今武帝建元初置)
(四施孟梁丘京氏尚書三歐陽大小夏侯氏/漢百官志愽士祭酒一人博士十四人掌易)
(羊嚴顔氏掌教弟子國有疑事掌承問對/詩三魯齊韓氏禮二大小戴氏春秋二公)廣
太學(也/辟雍)而祀孔子焉禮也仲尼作經本一
而已古今文不同而皆自謂真本經(真傳/各謂)古
今先師義一而已異家别説不同而皆自謂
古今(有誤/此處)仲尼邈而靡質(經無所質/大聖已逝)昔先師
没而無間(義無所間/老師已喪)將誰使折之者秦之滅
學也書藏於屋壁義絶於朝野(秦始皇滅先/孔安國書序)
(解散我先人用藏其家書于屋壁/代典籍焚書坑儒夫下學士逃難)逮至漢興
收摭散滯固已無全學矣(篇籍廣開獻書之/藝文志漢興大收)
(簡脫禮壞樂崩/路迄孝武世書缺)文有磨滅言有楚夏出有
先後(得二十九篇至魯恭王壞孔子宅得所/如文帝時伏生口誦尚書以授晁錯僅)
(生二十五篇此出有先後之類也/藏科斗文字定其可知者増多伏)或學者先
意有所借定(臆見損益/無所徵據)後進相放彌以滋蔓
故一源十流天水違行而訟者紛如也(曰天/易訟)
(行喻學者所傳背戾玄相爭是也/與水違行此以天上水下相違而)執不俱是
比而論之必有可參者焉(備博士也/此一首所謂)
或曰至德要道約爾典籍甚富如而愽之以
求約也語有之曰有鳥將來張羅待之得鳥
者一目也今為一目之羅無時得鳥矣(道羅/鳥喻)
(籍/喻典)道雖要也非博無以通矣(而詳説之將/孟子曰博學)
(約也/以反説)愽其方約其説(至德要道也/此一首所謂)
赦令權也(之後不得已而行者/謂凶荒流離盜賊垢汙)或曰有制
乎曰權無制制其義不制其事巽以行權(繫/易)
(文/辭)義制也權者反經無事也問其象曰無妄
之災大過凶其象矣不得已而行之禁其屢
也(卓辛亥大赦天下二年春正月辛丑大赦/初平元年春正月山東川郡起兵以討董)
(大赦天下卓誅部將李催等六月䧟長安己/天下三年春正月丁丑大赦天下五月下酉)
(年春正月辛酉大赦天下二年春正月癸丑/未大赦天下四年春丁卯大赦天下興平元)
(於安邑大赦天下丁丑郊祀上帝大赦天下/大赦天下建安元年春正月癸酉郊祀上帝)
(十可謂數甚故悅以此規之/初平至此凡七年而大赦者)曰絶之乎曰權
曰冝弗之絶也(一首所謂禁數赦令也/既曰權冝著非常典此)
尚主之制非古也釐降二女陶唐之典(曰嫠/堯典)
(汭嬪於虞/降二女於媯)歸妹元吉帝乙之訓(曰帝乙歸/易泰九五)
(元吉/妹以祉)王姬歸齊宗周之禮(姬亦下嫁于諸/詩序曰雖則王)
(侯)以隂乗陽違天以婦凌夫違人違天不祥
違人不義(陳便冝以漢承秦法設尙主之儀/悅之叔父荀爽於延熹九年對䇿)
(義冝改尙主之制今悅復以爲言殆其家門/以妻制夫以卑臨尊違乾坤之道失陽唱之)
(所謂正尙主之制也/素所商講者乎此一首)
古者天子諸侯有事必告于廟朝有二史左
史記言右史記動(食玄端而居動則左史書/按漢書作事字玉藻曰卒)
(史書之/之言則右)動爲春秋(記事/春秋)言爲尙書(記言/尙書)君
舉必記臧否(作善惡/按漢書)成敗無不存焉下及士
庶等各有異(茍有茂異/按漢書作)咸在載籍或欲顯而
不得或欲隱而名章(至公/紀以)得失一朝而榮辱
千載善人勸焉淫人懼焉故先王重之以嗣
賞罰以輔法教冝於今者官以其日各書其
盡則集之於尚書(史官掌其典文紀其行事/按漢書作冝於今者備置)
(則此上下必有脱誤/毎於嵗盡舉之尚書)若史官使掌典其事不
書詭常為善惡則書言行足以為法式則書
立功事則書兵戎動衆則書四夷朝獻則書
皇后貴人太子拜立則書(為三夫人/光武置貴人)公主
大臣拜免則書福淫禍亂則書祥瑞災異則
書先帝故事有起居注(明徳馬皇后自撰顯/漢時有禁中起居故)
(居注/宗起)日用動靜之節必書焉冝復其式内史
掌之以紀内事(内外注記者也/此一首所謂復)
申鑒卷第二
申鑒卷第三
　　　　　　吳　郡　黃　省曾　注
俗嫌第三
或問卜筮曰德斯益否斯損曰何謂也吉而
濟凶而救之謂益吉而恃凶而怠之謂損(凶/吉)
(以恊吉而消凶否則反是/謂兆數之所值言脩德則足)
或問曰時羣忌曰此天地之數也非吉凶所
生也東方主生死者不鮮西方主殺生者不
寡南方火也居之不燋北方水也蹈之不沈
(亡商家門不冝南向徵家門不冝北向之類/漢時俗有方忌如西益宅謂之不祥必有死)
(也/是)故甲子昧爽殷滅周興(受率其旅若林㑹/武成曰甲子昧爽)
(北血流漂杵一戎衣天下大定所謂殷以甲/于牧野罔有敵於我師前徒倒弋攻於後以)
(言支干不足忌矣/子滅周以甲子興也)咸陽之地秦亡漢隆(都/秦)
(年四百言相地家不足信矣/關中二世而亡漢遷長安歴)
或問五三之位周應也(熒惑太白嵗星填星/五三五星三辰辰星)
(析木月在天駟辰在斗柄星在天黿是也春/日月斗也志所謂周師初發嵗在鶉火日在)
(於房房者蒼神之精周據而興/秋元命苞曰殷紂之時五星聚)龍虎(作尾/虎當)之
㑹晉祥也(曰童謡有之曰丙之晨龍尾伏辰/晉獻公問於十偃曰攻虢何月也)
(中成軍虢公其奔火中而旦其九月十月之/均服振振取虢之旂鶉之賁賁天䇿焞焞火)
(也伏隱也辰日月之交㑹也魯僖五年冬周/交乎韋氏解曰丙丙子晨蚤朝也龍尾尾星)
(䇿也伏辰辰在龍尾隱而未見也鶉鶉火鳥/十二月夏十月丙子朔之朝日在尾月在天)
(天䇿一名傳說焞焞近日月之貌也火鶉火/星也賁賁鶉火星貌也天䇿尾上一星名曰)
(十二月丙子朔晉滅虢虢公醜奔京師/也中晨中也成軍軍有成功也傳曰冬)曰官
府設陳富貴者值之布衣寓焉不符其爵也
獄犴若居有罪者觸之貞良入焉不受其罰
也(府則爵不符貞良而入獄犴則罰不受以/布衣無位者貞良無罪者言布衣而寓官)
(王獻公能當之也/喻周應晉祥惟武)或曰然則日月可廢歟曰
否曰元辰先王所用也(枵至星紀是也周禮/辰謂日月所㑹自玄)
(十有二月十有二辰/馮相氏掌十有二嵗)人承天地故動静焉順
順其隂陽順其日辰順其度數内有順實外
有順文文實順理也休徴之符自然應也故
盜泉朝歌孔墨不由(渴矣而不飲惡其名也/尸子曰孔子過於盗泉)
(歌墨子囘車/劉向曰邑號朝)惡其名者順其心也苟無其
實徼福於忌斯成難也
或曰祈請者誠以接神自然應也(也如祈年/祈請求禱)
(太提掌六祈以同鬼神示/祈子孫請雨請福之類周禮)故精以底之犠
或問人形有相曰葢有之焉夫神氣形容之
相包也自然矣貳之於行參之於時相成也
亦參相敗也(㑹所以應人骨體之善惡者/行謂修徳為邪時謂亨期厄)其
數衆矣其變多矣亦有上中下品云爾
或問神僊之術曰誕哉末之也已矣(實死誕/言名生)
(信也/妄不足)聖人弗學(人不師僊/楊雄曰聖)非惡生也終始
運也(生之説楊雄曰有生者必有死有始者/終死始生易繫辭曰原始反終故知死)
(然之道也/必有終自)短長數也(之夭壽/短長謂年)運數非人力
之為也曰亦有僊人乎曰僬僥桂莽産乎異
俗(僥民長三尺短之至也詩含神霧曰從中/海外南經僬僥國在三首國東外傳云僬)
(寸也大荒南經有小人名曰僬僥之國史記/州以東西四十萬里得僬僥國人長一尺五)
(三尺短之至也/仲尼曰僬僥氏)就有仙人亦殊類矣
或問有數百嵗人乎曰力稱烏獲(王力士/烏獲秦武)
捷言羌亥(亥之誤/羌亥疑豎)勇期賁育(生拔牛角夏/孟賁齊人能)
(人/育衛)聖云仲尼壽稱彭祖(中俊傑有彭祖也/以四者況壽言壽)
(孫陸終氏之中子歷夏至殷末八百餘嵗常/列仙傳彭祖者殷大夫姓籛名鏗帝顓頊之)
(導引行氣/食挂芝善)物有俊傑不可誣也
或問凡壽者必有道非習之功曰夫惟壽則
惟能用道惟能用道則性壽矣苟非其性也
脩不至也學必至聖可以盡性壽必用道所
以盡命
或曰人有自變化而僊者信乎曰未之前聞
也然則異也(怪異/異謂)非僊也男化爲女者有矣
死人復生者有矣(化爲女子四年武陵女子/獻帝興平七年越雋男子)
(餘死瘞於城中有行人聞冡中有聲告家人/死十四日復活續漢志曰女子李娥年六十)
(平中所親聞見者/出之此二事悅抂興)夫豈人之性哉氣數不
存焉
或問曰有養性乎曰養性秉中和守之以生
而已愛親愛德愛力愛神之謂嗇(事天莫如/老子治人)
(深根固柢長生久視之道/嗇夫惟嗇是以早復是謂)否則不宣過則不
澹故君子節宣其氣勿使有所壅閉滯底昏
亂百度則生疾(滯也謂血氣集滯也百度百/宣散也壅外壅閉内閉底亦)
(壅閉湫底以露其體兹心不爽而昏亂百度/事之節左傳曰於吳乎節宣其氣勿使有所)
(則生疾矣/今無乃壹之)故喜怒哀樂思慮必得其中所
以養神也寒睻虛盈消息必得其中所以養
體也善治氣者由禹之治水也若夫導引蓄
氣歴藏内視(治冝導引按蹻導引謂摇筯骨/内經異法方冝論曰中央者其)
(節也/動支)過則失中可以治疾皆非養性之聖術
也夫屈者以乎申也蓄者以乎虛也内者以
乎外也(以申有屈以虚有蓄以外有内/屈謂導引蓄謂蓄氣内謂内視)氣冝
宣而遏之體冝調而矯之神冝平而抑之必
有失和者矣夫善養性者無常術得其和而
已矣(其神則得其和矣/宣其氣調其體平)隣臍二寸謂之關(庭/黄)
(門呼吸廬間入丹田解云關元在臍下三寸/外景經曰上有黄庭下關元後有幽闕前命)
(鏡明照一身不休是道/元陽之命在其前懸精如)關者所以關藏呼
吸之氣以稟授四體也(氣入為吸/氣出為呼)故氣長者
以關息氣短者其息稍升其脉稍促其神稍
越至於以肩息而氣舒(以踵衆人之息以喉/莊子曰真人之息也)
其神稍專至於以關息而氣衍矣故道者常
致氣於關是謂要術凡陽氣生養(氣生氣也/陽氣者天)
(捫壽而不彰又曰陽氣者一日而主外平旦/生氣通天論曰陽氣者若天與日失其所則)
(西而陽氣已虚氣門乃閉/人氣生日中而陽氣隆日)隂氣消殺和喜之
徒其氣陽也故養性者崇其陽而絀其隂陽
極則亢隂極則凝亢則有悔凝則有凶夫物
不能為春故候天春而生人則不然存吾春
而已矣(養其生氣也/存吾春謂順)藥者療也(也/療治)所以治
疾也無疾則勿藥可也肉不勝食氣況於藥
乎(不使勝食氣/論語肉雖多)寒斯熱熱則致滯隂藥之用
也唯適其冝則不為害若已氣平也則必有
傷唯鍼火亦如之(謂灸柄也/鍼謂九鍼火)故養性者不
多服也唯在乎節之而已矣
或問仁者壽何謂也(樂仁者壽/論語知者)曰仁者内不
傷性外不傷物上不違天下不違人處正居
中形神以和故咎徴不至(行之驗/咎徴惡)而休嘉集
之壽之術也曰顔冉何(蚤死冉耕伯牛有惡/顔回子淵年三十二)
(矣曷壽之不益也亦同此意/疾而卒楊雄曰回牛之行德)曰命也麥不終
夏花不濟春如和氣何(花雖不越春而榮其/言麥雖不踰夏而秀)
(保合何/如和氣之)雖云其短長亦在其中矣(嵗齡雖/言顔冉)
(在其中矣則知君子不以壽天為慮而當務/短而天和不害無殘賊致天之行故曰長亦)
(要也/脩德為)
或問黄白之儔(二十五卷千有餘首黄者金/抱朴子曰神仙經黄白之方)
(之云爾按秦李少君言丹砂可化為黄金卒/也白者銀也古人秘重其道不欲指斥故隱)
(典尚方鑄作事費甚多方不驗母怪乎世人/無驗病死漢宣時劉更生言黄金可成上令)
(誕也/疑為虛)曰傅毅論之當也(時與班固賈逵共/傅毅字武仲肅宗)
(黄白之説意亡矣/典校書考其傳無論)燔埴為瓦則可(士也/埴黏)爍
瓦為銅則不可以自然驗於不然詭哉歒犬
羊之肉以造馬牛不幾矣不其然歟(金河車/丹砂為)
(同類矣/作銀非)
世稱緯書仲尼之作也(叙六經以明天人之/世之説者謂孔子既)
(遺來世光武之世篤信斯術學者風靡是以/道知後世不能稽同其意故别立緯及䜟以)
(發其虛偽矣/桓譚張衡輩常)臣悦叔父故司空爽辨之葢
發其偽也(命吏持之急不得去因復就拜平/爽字慈明董卓輔政徴之爽欲遁)
(拜司空爽見董卓忍暴滋甚必危社稷其所/原相行至宛陵復追為光禄勳視事三日進)
(允及卓長史何顒等為内謀㑹病薨常著禮/辟舉皆取才略之士將共圖之亦與司徒王)
(等篇按爽父淑有子八人儉緄靖燾汪爽肅/易傳詩傳尚書正經春秋條例公羊問辨䜟)
(父所謂辨䜟即其發偽之書也/專而悅則儉之子故爽於悦為叔)有起於中
興之前終張之徒之作乎(哀平/起於)或曰雜曰以
已雜仲尼乎以仲尼雜已乎若彼者以仲尼
雜已而已然則可謂八十一首非仲尼之作
矣(周文王所受本文又别有三十篇云自初/緯書有河圖九篇洛書六篇云自黄帝至)
(七經緯三十六篇並云孔子所作并前合爲/起至于孔子九聖之所増演以廣其意又有)
(一篇/八十)或曰燔諸曰仲尼之作則否有取焉則
可曷其燔(源山瀆鍾律之要白魚赤烏之符/有取如劉彦和所謂羲農軒皡之)
(經典而有助文章之類是也/黄金紫玊之瑞事豐辭富無益)在上者不受
虛言不聽浮術不采華名不興僞事言必有
用術必有典名必有實事必有功(虛有典謂/有用謂不)
(是則緯候鉤䜟之說無所肆其矯誕矣/不浮有實謂不華有功謂不僞在上者如)
申鑒卷第三
申鑒卷第四
　　　　　　吳　郡　黃　省曾　注
雜言上第四
或問曰君子曷敦乎學(也/敦勉)曰生而知之者
寡矣學而知之者寡矣悠悠之民泄泄之士
明明之治汶汶之亂皆學廢興之由敦之不
亦冝乎(泄泄大明曰明明在下/詩板曰天之方蹶無然)
君子有三鑒世人鏡鑒(鏡鑒而已/蒸庶但知)前惟順人
惟賢鏡惟明(之三鑒/此君子)夏商之衰不鑒於禹湯
也(以前鑒/桀紂不)周秦之弊不鑒於民下也(亥不以/幽厲政)
(鑒/人)側弁垢顔不鑒於明鏡也(側傾也弁者冠/此則不以鏡鑒)
(筵曰側弁之俄/之大名詩賔之初)故君子惟鑒之務(鑒人鑒/務於前)
若夫側景之鏡亡鑒矣(是為無鑒/但知鏡鑒)
或問致治之要君乎曰兩立哉(君無獨理/天無獨運)非
天地不生物非君臣不成治首之者天地也
統之者君臣也哉先王之道致訓焉故亡斯
須之間而違道矣昔有上致聖由教戒因輔
弼欽順四鄰故檢柙之臣不虚於側(法度也/檢柙猶)
(常充左右也/言法度之臣)禮度之典不曠於目先哲之言
不輟於身非義之道不宣於心是邪僻之氣
末由入也(字/缺一)有間(字/缺一)必有入之者矣是故僻
志萌則僻事作(害於其政/生於其心)僻事作則正塞正
塞則公正亦末由入也矣不任不愛謂之公
惟公是從謂之明齊桓公中材也末能成功
業由有異焉者矣妾媵盈宫非無愛幸也羣
臣盈朝非無親近也然外則管仲射已(人殺/雍林)
(發兵送公子糾而使管仲别將兵遮莒道射/無知髙國先隂召小白於莒魯聞無知死亦)
(入齊髙傒立之是為桓公/中小白帶鈎小白佯死先)衞姬色妾(内多内/桓公好)
(姬鄭姬葛嬴潘密姬宋華子也/寵如夫人者六人長衞姬少衞)非愛也任之
也(欲其擔寄國事也/言桓公非親暱管仲)然後知非賢不可任
非智不可從也夫此之舉弘矣哉膏盲純白
(肓鬲也/心下為膏)二豎不生兹謂心寧省闥淸淨嬖
孽不生兹謂政平夫膏盲近心而處阨鍼之
不逺(作達/逺當)藥之不中攻之不可二豎藏焉是
謂篤患(之未至公夢疾為二豎于曰彼良醫/晉侯疾病求醫于秦秦伯使醫緩為)
(若我何醫至曰疾不可為也在肓之上膏之/也懼傷我焉逃之其一曰居肓之上膏之下)
(藥不至焉不可為也/下攻之不可達之不及)故治身治國者唯是
之畏(國畏嬖孽/身畏二豎)
或曰愛民如子仁之至乎曰未也曰愛民如
身仁之至乎曰未也湯禱桑林(年太史占之/湯時大旱七)
(人禱吾請自當遂齋戒翦髪㫁爪素車白馬/曰當以人禱湯曰吾所為請雨者民也若以)
(犧禱于桑林之野/身嬰白茅以身為)邾遷于繹(繹史曰利於民/邾文公卜遷干)
(生民而樹之君以利之也民既利矣孤必與/而不利於君邾子曰苟利於民孤之利也天)
(養民死之短長時也民苟利矣遷也吉莫如/焉左右曰命可長也君何弗為邾子曰命在)
(月邾文公卒/之遂遷于繹五)景祠于旱(祟在髙山廣水欲/齊大旱景公卜之)
(宫殿暴露與靈山河伯共憂其幸而雨乎於/祠靈山河伯以禱晏子曰祠之無益君誠避)
(天果大雨民盡得種樹/是景公出野暴露三日)可謂愛民矣(子等耳/如子與)
(者輕身重民然後為至/如身與身等耳如三君)曰何重民而輕身也
曰人主承天命以養民者也民存則社稷存
民亡則社稷亡故重民者所以重社稷而承
天命也(指原隰之祗古者立國天子諸侯大/社者五土之神稷者於五土之中特)
(羊傳云亡國之社掩其上柴其下孟子曰民/夫皆立社而國喪則屋之不受天陽也故公)
(之重民為欽奉天命以保社稷也/為貴社稷次之君為輕言三君者)
或問曰孟軻稱人皆可以為堯舜其信矣曰
人非下愚(不移/下愚則)則愚可以為堯舜矣寫堯
舜之貌同堯舜之姓則否服堯之制行堯之
道則可矣行之於前則古之堯舜也行之於
後則今之堯舜也或曰人皆可以為桀紂乎
曰行桀紂之事是桀紂也(曹交意/本孟子語)堯舜桀
紂之事常並存於世唯人所用而已楊朱哭
岐路所通逼者然也(見逵路而哭之為其可/淮南子説林訓曰楊子)
(曰閔其别與化也/以南可以北髙誘)夫岐路惡足悲哉中反焉
若夫縣度之厄素舉足而已矣(國西有縣度/西域傳烏秘)
(繩索相引而度去喻為桀紂/縣度者石山也谿谷不通以)
損益之符微而顯也趙獲二城臨饋而憂陶
朱既富室妾悲號(扁舟浮於江湖變名易姓/范蠡既雪㑹稽之恥乃乗)
(與時逐三致千金而再散分與貧友昆弟後/適齊為鴟夷子皮之陶為朱公廼治産積居)
(遂至鉅萬故言富者稱陶朱/年衰老聽子孫脩業而息之)此知益為損之
為益者也屈伸之數隱而昭也有仍之困復
夏之萌也(羿滅夏氏時少康方在相后懷姙/帝相之后有仍國君女也寒浞殺)
(有舊臣靡自有鬲氏收二國之燼舉兵滅浞/乃奔歸有仍之國而生少康長為仍牧正夏)
(少康/而立)鼎雉之異興殷之符也(飛雉升鼎耳而/武丁祭成湯有)
(年蠻夷編髪重譯來朝者六國鬼方無道武/雊祖已訓諸王武丁內反諸巳以思王道三)
(之殷道復興/丁伐而三年克)邵宮之難隆周之應也(召公/邵宮)
(國人聞而圍之召公乃以其子代太子太子/之室也厲王出犇于彘太子靜匿召公之家)
(相乃共立之是爲宣王/竟得脫長於召公家二)㑹稽之棲霸越之基
也(越王勾踐乃以餘兵五千人保棲於㑹稽/夫差二年吳王悉精兵以伐越敗之夫椒)
(妾至十四年勾踐伐吳虜太子友二十一年/使大夫種因吳太宰嚭而行成請委國爲臣)
(差自剄死/越王滅吳夫)子之之亂强燕之徴也(讓國於/燕王噲)
(死子之亡二年而燕人共立太子平是爲燕/其相子之而國大亂齊因我之遂大勝燕噲)
(王/昭)此知伸爲屈之爲伸者也
人主之患常立於二難之間在上而國家不
治難也治國家則必勤身苦思矯情以從道
難也有難之難闇主取之無難之難明主居
之大臣之患常立於二罪之間在職而不盡
忠直之道罪也盡忠直之道焉則必矯上拂
下罪也有罪之罪(直之道/謂不盡忠)邪臣由之無罪
之罪(矯上拂下/謂盡道而)忠臣置之人臣之義不曰吾
君能矣不我須也言無補也而不盡忠不曰
吾君不能矣不我識也言無益也而不盡忠
(不能謂之賊/孟子曰吾君)必竭其誠明其道盡其義斯已
而已矣(事君/以道)不已則奉身以退(則止/不可)臣道也
故君臣有異無乖有怨無憾有屈無辱人臣
有三罪一曰導非二曰阿失三曰尸寵以非
引上謂之導從上之非謂之阿見非不言謂
之尸導臣誅阿臣刑尸臣絀(貶下也/絀與黜同)進忠
有三術一曰防(導反/防與)二曰救(阿反/救與)三曰戒(與/戒)
(反/尸)先其未然謂之防發而止之謂之救行而
責之謂之戒防為上救次之戒為下下不鉗
口上不塞耳則可有聞矣有鉗之鉗猶可解
也無鉗之鉗難矣哉有塞之塞猶可除也無
塞之塞其甚矣夫(塞獻帝之時如此/無鉗之鉗無塞之)
或曰在上有屈乎曰在上者以義申以義屈
(義當屈則屈/義當申則申)髙祖雖能申威於秦項而屈於
商山四公(先生也髙祖欲易太子大臣多爭/四公東園公綺里季夏黄公角里)
(不能致者遂使人奉太子書迎至及宴置酒/未能得堅决吕后以留侯計云四公皆上所)
(言其姓名上廼驚曰吾求公避逃我今公何/太子侍四人者從太子上怪問四人前對各)
(義不辱故恐而亡匿今聞太子仁孝恭敬愛/自從吾兒遊乎四人曰陛下輕士善罵臣等)
(上曰煩公幸卒調護太子四人趨去上目送/士天下莫不延頸願為太子死者故臣等來)
(輔羽翼已成難動矣竟不易太子所謂屈於/之召戚夫人指視曰我欲易之彼四人為之)
(四公/商山)光武能申於莽而屈於强項令(宣為雒/陳留董)
(格殺之主訴帝帝召宣欲箠殺之宣曰陛下/陽令湖陽公主蒼頭白日殺人宣於夏門亭)
(不須箠請得自殺即以頭擊楹流血被面帝/聖徳中興而縱奴殺人將何以治天下乎臣)
(頓之宣兩手據地終不肯俯因敕强項令出/令小黄門持之使宣叩頭謝主宣不從彊使)
(謂屈於强項令/賜錢三十萬所)明帝能申令於天下而屈於
鍾離尚書(書時交阯太守張恢坐臧徵還伏/尚書鍾離意也顯宗即位徴為尚)
(璣悉以委地而不拜賜帝怪而問其故對曰/法以資物簿入大司農詔班賜羣臣意得珠)
(母之閭惡其名也此臧穢之寶誠不敢拜帝/臣聞孔子忍渴於盗泉之水曽參回車於勝)
(賜意轉為尚書僕射車駕數幸廣盛苑意以/嗟嘆曰清乎尚書之言乃更以庫錢三十萬)
(事天子即時還宫所謂屈於鍾離尚書/為從禽廢政常當車陳諫般樂遊田之)若秦
二世之申欲而非笑唐虞(子曰堯舜采椽不/二世曰吾聞之韓)
(觳於此禹鑿龍門通大夏決河亭水放之海/刮茅茨不翦飯土塯啜土形雖監門之養不)
(凡所為貴有天下者得肆意極欲主重明法/身自持築臿脛毋毛臣虜之勞不烈於此矣)
(為天子親處窮苦之實以徇百姓尚何於法/下不敢為非以制御海内矣夫虞夏之主貴)
(笑唐虞也/此所謂非)若定陶傅太后之申意而怨於鄭
(王歸國稱定陶太后成帝無繼嗣太后賂趙/傅太后元帝倢伃也生定陶恭王元帝崩隨)
(王妃明年徴定陶王為六子是為哀帝帝即/昭儀隂為恭王子求漢嗣又以從弟晏子為)
(孟子喜中叔子晏幼君子商同母弟鄭煇子/位累尊太后為皇太太后太后父同産弟子)
(后語至謂之嫗䧟馮太后以祝詛罪令自殺/業俱封侯太后既尊後尤驕與成帝母王太)
(王母復奏發傅太后冡以木棺代去珠玉衣/哀帝崩王莽秉政奏貶傅太后號為定陶恭)
(合浦宗族皆歸故郡趙皇后亦廢為庶人/歸定陶葬恭王冡次孔鄉侯晏將家屬徙)是
謂不屈不然則趙氏不亡而秦無愆尤故人
主以義申以義屈也喜如春陽怒如秋霜威
如雷霆之震惠若雨露之降(喜惠言屈/威怒言申)沛然
孰能禦也
或問曰難行曰若髙祖聽戍卒不懷居遷萬
乘不俟終日(輅衣羊裘因虞將軍見髙阻勸/齊人婁敬戍隴西過洛陽脫輓)
(租即日車駕西都長安/都秦地張良又是其説髙)孝文帝不愛千里
馬(車在後吉行日五十里師行日三十里朕/孝文時有獻千里馬者帝曰鸞旗在前屬)
(安之下詔不受/乘千里馬獨先)慎夫人衣不曵地(帝身衣弋/班固贊文)
(人衣不曵地/綈所幸慎夫)光武手不持珠玉(光武身衣大/循吏傳叙曰)
(之音手不持珠玉之玩/練色無重綵耳不聽鄭衛)可謂難矣(者以規/言三君)
(也/獻帝)抑情絶欲不如是能成功業者鮮矣人
臣若金日磾以子私謾而殺之(皆愛為帝弄/日磾子二人)
(見之惡其淫亂遂殺弄兒卽日磾長子也/兒其後壯大不謹自殿下興宫人戲日磾適)
丙吉之不伐(巫蠱郡邸獄時宣帝生數月以/武帝末吉以故廷尉監徴詔治)
(厚女徒令保養曾孫置閒燥處望氣者言長/皇曾孫坐衛太子事繫吉哀曾孫無辜擇謹)
(門拒使者得全曾孫曾孫病吉數敕乳母加/安獄中有天子氣上遣使令一切殺之吉閉)
(自曾孫遭遇吉絕口不道前思至宫婢則自/致醫藥視遇甚有恩惠以私財物給其衣食)
(見問然後知吉有舊恩而終不言上大賢之/陳嘗有阿保之功辭引使者丙吉知狀上親)
(吉為博陽侯/制詔丞相封)蘇武之執節(嵗始以彊壯出及/武留匈奴凡十九)
(拜爲典屬國/還鬚髪盡白)可謂難矣(以諷操也/言三臣者)
或問厲志曰若殷高宗能葺其德藥瞑眩以
瘳疾(而毒東齊海岱間或謂之暝或謂之眩/瞑眩者令人憤悶之意方言云凡飲藥)
(厥疾弗瘳若跣弗視地厥足用傷/説命啓乃心沃朕心若藥弗瞑眩)衞武箴戒
於朝(國曰自卿以下至于師長士苟在朝者/武公和釐侯子年九十有五猶箴儆于)
(我又作賔之初筵抑戒之詩以自警/無謂我老耄而舍必恪恭于朝以交戒)勾踐
懸膽於坐(坐卧即仰膽飲食亦嘗膽也曰女/勾踐反國乃苦身焦思置膽於坐)
(之恥耶/忘㑹稽)厲矣哉(以再振漢業也/言此欲獻帝勵志)
寵妻愛妾幸矣其為災也深矣災與幸同乎
曰得則慶否則災戚氏不幸不人豕(夫人也/戚氏戚)
(留守希見益䟽屢欲立戚夫人子如意為太/髙帝愛幸戚夫人常從之關東吕后年長常)
(鉗衣赭衣令舂未幾鴆殺趙王遂斷戚夫人/子不果髙帝崩吕后乃令永巷囚戚夫人髠)
(使居鞠域中名曰人彘/手足去眼熏耳飲瘖藥)趙昭儀不幸不失命
(顔師古曰昭顯其儀示隆重也趙昭儀者孝/元帝始加昭儀之號位視丞相爵比諸侯王)
(居昭陽舘顓寵十餘年成帝崩民間歸罪昭/成皇后趙飛燕女弟也后寵衰而絶幸昭儀)
(起居發病狀昭儀自殺/儀皇太后詔治問皇帝)栗姬不幸不廢(立齊/景帝)
(妃栗姬妬而景帝諸美人皆因長公主見得/栗姬男為太子長公主嫖有女欲與太子為)
(長公主日譖栗姬景帝心銜之而未發也王/貴幸栗姬日怨怒謝長主不許㑹薄皇后廢)
(奏事文曰子以母貴母以子貴今太子母號/夫人又隂使人趣六臣立栗姬為皇后大行)
(為臨江王栗姬愈恚不得見以憂死/冝為皇后帝怒遂案誅大行而廢太子)鉤弋
不幸不憂殤(為倢伃居鉤弋宫大有寵元始/鉤弋夫人姓趙氏昭帝母也進)
(帝命其所生門曰堯母門後欲立鉤弋子為/三年生昭帝號鉤弋子任身十四月乃生武)
(猶豫久之鉤弋夫人從幸甘泉有過見譴以/皇太子以其年穉母少恐女主顓恣亂國家)
(葬雲陽/憂死因)非災而何(謂否則災也按靈帝何貴/言戚氏昭儀栗姬鉤弋所)
(王美人任娠畏后乃服藥欲除之而胎安不/人甚有寵幸性彊忌光和三年立為皇后時)
(至董卓立獻帝乃遷何皇后於永安宫亦酖/動後生皇子協即獻帝也何皇后酖殺美人)
(顯言故申漢前事以為鑒戒/弑之悦以美人獻帝母也不得)若慎夫人之
知(坐袁盎引郤慎夫人夫人怒上亦怒盎曰/孝文所幸慎夫人在禁中嘗與皇后同席)
(人乃妾耳豈可同坐陛下獨不見人彘乎上/臣聞尊卑有序則上下和今既已立后慎夫)
(人賜盎金五十斤/悦乃召語慎夫人夫)班婕妤之賢(自武帝始/婕妤之號)
(稱也班婕妤者彪之姑况之女也入後宫始/位視上卿爵比列侯婕言接幸於上也妤美)
(欲與婕妤同輦載辭止太后以樊姬擬之婕/為少使俄而大幸為婕妤居増成舍成帝嘗)
(后婕妤祝詛後宫詈及主上皇后坐廢婕妤/妤每進見上䟽依則古禮至趙飛燕譛告許)
(乃求共養太后長信宫/以善對免因恐久見危)明德皇后之德(馬皇/明德)
(生肅宗帝命貴人養之撫育過於所生後有/后伏波將軍援之少女為顯宗貴人時賈氏)
(郎其人也遂立為皇后愈自謙肅能誦易好/司奏立長秋宫皇太后曰馬貴人德冠後官)
(裙不加縁每於侍執之際輒言及政事多所/讀春秋楚詞尤喜周官董仲舒書常衣大練)
(故寵敬日隆始終無衰/毘補而未嘗以家私干)邵矣哉(夫人班婕妤/邵髙也言慎)
(德則慶也/馬皇后所謂)
為世憂樂者君子之志也(覆載之度/公於四海)不為世
憂樂者小人之志也(形骸之見/私於一已)太平之世事
閑而民樂徧焉(所樂/君子)
使遽者揖讓百拜非禮也(不可以成禮/窘急者無敬故)憂
者弦歌鼓瑟非樂也(不可以為樂/愁慼者不和故)禮者敬
而已矣(拜云乎/揖讓百)樂者和而已矣(瑟云乎/弦歌鼔)匹夫
匹婦處畎畝之中必禮樂存焉爾(須不離/敬和斯)
違上順道謂之忠臣(違而得道者/逆君從道所謂)違道順
上謂之䛕臣(順而失義者/逆道從君所謂)忠所以為上也
䛕所以自為也忠臣安於心䛕臣安於身故
在上者必察乎違順(順上順道/謂違上違道)審乎所為
(自為/謂為上)慎乎所安(安身/謂安心)廣川王弗察故殺
其臣(師數諫正去去益大逐之内史請以為/廣川惠王孫去初年十四五事師受易)
(家去使奴殺師父子/掾師數令内史禁切王)楚恭王察之而遲故
有遺言(言及戰吕錡射恭王中目敗於鄢陵/成公十六年楚子救鄭不聽申叔之)
(少主社稷生十年而䘮先君未及習師保之/至襄公十三年楚子疾告大夫曰不榖不徳)
(辱社稷為大夫憂其弘多矣若以大夫之靈/教訓而應受多福是以不徳而亡師于鄢以)
(以從先君於禰廟者請為靈若厲大夫擇焉/獲保首領以殁於地唯是春秋窀穸之事所)
(遺言也/此所謂)齊宣王其察之矣故賞諫者(文學遊/宣王喜)
(淵之徒七十六人皆命曰列大夫為開第康/説之士自如騶衍淳于髠田駢接子慎到環)
(寵之不洽而議論/莊之衢髙門大屋尊)
或問人君人臣之戒曰莫匪戒也請問其要
曰君戒專欲臣戒專利患之甚矣(字/缺五)城重
譯而獻珍非寶也腹心之人匍匐而獻善寶
之至矣故明王慎内守除外寇而重内寶雲
從于龍風從于虎(曰龍吟則景雲出虎嘯則/易曰雲從龍風從虎正義)
(生/谷風)鳳儀于韶(成鳳凰來/書曰簫韶九)麟集于孔(十四/哀公)
(於土中央軒轅大角之獸春秋者禮也脩火/年春西狩獲麟說左氏者云麟生於火而遊)
(麟西方獸孔子立言西方故來劉向尹更始/德以致其子故麟來而爲孔子瑞也陳欽云)
(皆以爲文成致麟而杜氏悉無所取/皆以爲應孔子而至賈逵服䖍潁容等)應也
出於此應於彼善則祥祥則福否則眚眚則
咎故君子應之(各從其類/言善否感應)
君子食和羮以平其氣聽和聲以平其志納
和言以平其政履和行以平其德夫酸鹹甘
苦不同嘉味以濟謂之和羮宮商角徴不同
嘉音以章謂之和聲臧否損益不同中正以
訓謂之和言趨舍動静不同雅度以平謂之
和行人之言曰唯其言而莫予違也則幾於
喪國焉孔子曰君子和而不同(語文/俱論)晏干亦
云以水濟水誰能食之琴瑟一聲誰能聽之
(可君所謂否據亦曰否若以水濟水誰能食/晏子謂齊侯曰今據不然君所謂可據亦曰)
(是周太史伯告鄭桓公曰聲一無聽物一無/之若琴瑟之專壹誰能聽之同之不可也如)
(物一不講/文味一無果)詩云亦有和羮既戒且平奏假
無言時靡有爭此之謂也(所引按後漢劉曼/詩殷頌文亦晏子)
(媚可知矣至獻帝時尤甚故悦以為言/山著辨和同之論則當時在位之闇偽阿)
申鑒巻第四
申鑒卷第五
　　　　　　吳　郡　黃　省曾　注
雜言下第五
衣裳服者不昧於塵塗愛也(衣裳者身之法/昧汚闇塗泥也)
(可不潔/象固不)衣裳愛焉而不愛其容止外矣(者人/容止)
(不可不正/之符表尤)容止愛焉而不愛其言行末矣(行/言)
(尤不可不慎/者人之樞機)言行愛焉而不愛其明淺矣(者/明)
(不可不瑩/心之神哲尤)故君子本神為貴神和德平而
道通是為保真人之所以立德者三一曰貞
二曰達三曰志貞以為質(主也/質實也)達以行之
志以成之君子哉必不得已也守一於兹貞
其主也人之所以立檢者四誠其心正其志
實其事定其分心誠則神明應之況於萬民
乎(幽明/誠格)志正則天地順之況於萬物乎(上下/正通)
事實則功立(相顧/表裏)分定則不淫(出位/思不)曰才之
實也行可為才不可也曰古之所以謂才也
本今之所謂才也末也然則以行之貴也無
失其才而才有失先民有言適楚而北轅者
曰吾馬良用多御善此三者益侈其去楚亦
逺矣(而有才者/此喻為不善)遵路而騁應方而動(於適/不至)
(轅/楚北)君子有行行必至矣(而有才者/此喻為善)
或問聖人所以為貴者才乎曰合而用之以
才為貴(體用兼全故聖人貴才/如元愷之類才配乎徳)分而行之以
行為貴(不本於徳末之尚矣/若徒有智能技藝而)舜禹之才而不
為邪甚於(字/缺)矣(之以才為貴也/此所謂合而用)舜禹之仁雖
亡其才不失為良人哉(之以行為貴也/此所謂分而行)
或問進諌受諌孰難曰後之進諌難也以受
之難故也(顔由君拒諫而然/後謂後世言臣畏犯)若受諌不難
則進諌斯易矣(臣直/主明)
或問知人自知孰難曰自知者求諸内而近
者也(莫遁自知易也/反觀内省神明)知人者求諸外而逺者
也知人難哉(飾行知人難也/密意深心矯言)若極其數也明
有内以識有外以暗(昧於知人/明於自知)全有内以隱
有外以顯(明於知人/昧於自知)然則知人自知人則可
以自知未可以知人也急哉(固難而自知為/二者較之知人)
(也/急)用已者不為異則異矣君子所惡乎異者
三好生事也好生奇也好變常也好生事則
多端而動衆好生奇則離道而惑俗好變常
則輕法而亂度故名不貴苟傳行不貴苟難
(之名其行苟難之行何貴之有/言生事生奇變常三者其名苟傳)權爲茂矣
其幾不若經(如經/權不)辯爲美矣其理不若絀(不/辯)
(大辯若訥/如絀老子曰)文爲顯矣其中不若樸(如樸/文不)博
爲盛矣其正不若約(如約/愽不)莫不爲道(作大/道當)知
道之體大之至也莫不爲妙知神之幾妙之
至也莫不爲正知(字/缺一)之(字/缺一)正之至也故君子
必存乎三至弗至斯有守無誖焉
或問守曰聖典而已矣(六經/聖典謂)若夫百家者
是謂無守莫不為言要其至矣莫不為徳玄
其奥矣莫不為道聖人其弘矣(皆言皆徳皆/言聖典百家)
(至為奥為弘也/道而唯聖典為)聖人之道其中道乎是為九
達(通也言聖道無所不逹百家則私蹊曲徑/爾雅曰九達謂之逹謂四道交出復有旁)
(已/而)
或曰辭逹而已矣聖人以文其隩也有五曰
玄曰妙曰包曰要曰文幽深謂之玄(川不可/渾渾若)
也吉凶是也(福之類此亦以氣言命/吉凶貧富貴賤壽夭禍)夫生我
之制性命存■爾君子循其性以輔其命休
斯承否斯守■(凶/吉)無務焉無怨焉(貧賤無怨/富貴無務)
好寵者乘天命以驕(乘富貴之命而驕則踰/好寵者為勢位所溺故)
(事興矣/節陵分之)好惡者違天命以濫(寒所逼故違/好惡者為饑)
(且邪僻之行作矣/貧賤之命而濫則苟)故驕則奉(作承/奉當)之不成
(承休/不成)濫則守之不終(守否/不終)好以取怠惡以取
甚務以取福惡(作怨/惡當)以成禍(則濫故曰成禍/怨則不守不守)
斯惑矣
或問天命人事曰有三品焉上下不移其中
則人事存焉爾命相近也事相逺也則吉凶
殊矣(命無不善不當云相近矣/孔子曰性相近也今既曰命)故曰窮理
盡性以至於命(詞文/易繫)孟子稱性善荀卿稱性
惡(之性本惡其善者偽也/荀子有性惡篇大抵言人)公孫子曰性無
善惡揚雄曰人之性善惡渾(人之性也善惡/揚子脩身篇曰)
(惡人氣也者所適善惡之焉與/混脩其善則為善人脩其惡則為)劉向曰性
情相應性不獨善情不獨惡(者情亦善情惡/向之意以性善)
(故曰相應/者性必惡)曰問其理曰性善則無四凶(共工/四凶)
(苗鯀也/驩兠三)性惡則無三仁(謂微子箕子比干也/孔子曰殷有三仁焉)
人無善惡文王之教一也則無周公管蔡(公/周)
(皆武王同母兄弟/旦管叔鮮蔡叔度)性善情悪是桀紂無性而
堯舜無情也性善惡皆渾是上智懷惠(作惡/惠當)
而下愚挾善也理也未究矣唯向言為然(子/韓)
(有類於此/三品之説)
或曰仁義性也好惡情也仁義常善而好惡
或有惡故有情惡也曰不然好惡者性之取
舍也實見於外故謂之情爾必本乎性矣仁
義者善之誠者也何嫌其常善好惡者善惡
未有所分也何怪其有惡凡言神者莫近於
氣有氣斯有形有神斯有好惡喜怒之情矣
故人(作神/人當)有情由氣之有形也氣有白黑神
有善惡形與白黑偕(隨氣而有/形之白黒)情與善惡偕
(劉向性情相應之説/情之善惡隨神而彰即)故氣黒非形之咎情
(作神/情當)惡非情之罪也(情之惡本於性也/悦言形之黒本於氣)
或曰人之於利見而好之能以仁義為節者
是性割其情也性少情多性不能割其棈則
情獨行爲惡矣曰不然是善惡有多少也非
情也有人於此嗜酒嗜肉肉勝則食焉酒勝
則飲焉此二者相與爭勝者行矣(食飲/行謂)非情
欲得酒性欲得肉也有人於此好利好義義
勝則義取焉利勝則利取焉此二者相與争
勝者行矣(義取利/行謂取)非情欲得利性欲得義也
其可兼者則兼取之其不可兼者則隻取重
焉若苟隻好而已雖可兼取(闕文/當有)矣若二好
鈞平無分輕重則一俯一仰乍進乍退(不定/相持)
或曰請折於經曰易稱乾道變化各正性命
是言萬物各有性也(性命保合大和乃利貞/乾彖曰乾道變化各正)
觀其所感而天地萬物之情可見矣是言情
者應感而動者也(生聖人感人心而天下和/咸彖曰天地感而萬物化)
(萬物之情可見矣/平觀其所感而天地)昆蟲草木皆有性焉不
盡善也(獨惡之説/此復申情不)天地聖人皆稱情焉不
主惡也(獨善之説/此復申性不)又曰爻彖以情言亦如
之(象告爻彖以情言/易繫詞曰八卦以)凡情意心志者皆性動
之别名也情見乎辭是稱情也(人之情見乎/易繫詞曰聖)
(辭)言不盡意是稱意也(盡言言不盡意/易繫詞曰書不)中心
好之是稱心也(嘉賔中心好之/詩彤弓曰我有)以制其志是
稱志也惟所冝各稱其名而巳情何主惡之
有故曰必也正名
或曰善惡皆性也則法教何施曰性雖善待
敎而成性雖惡待法而消唯上智下愚不移
(文/論語)其次善惡交爭於是敎扶其善法抑其
惡得施之九品從敎者半畏刑者四分之三
其不移大數九分之一也一分之中又有微
移者矣然則法教之於化民也幾盡之矣及
法教之失也其為亂亦如之
或曰法教得則治法教失則亂若無得無失
縱民之情則治亂其中乎曰凡陽性升隂性
降升難而降易善陽也惡隂也故善難而惡
易縱民之情使自由之則降於下者多矣(無/若)
(者易故多/法教則為惡)曰中焉在曰法教不純有得有
失則治亂其中矣純德無慝其上善也伏而
不動其次也動而不行行而不逺逺而能復
又其次也(之於外逺則行而不返/動謂惡之萌動行則見)其下者逺
而不近也凡此皆人性也制之者則心也動
而抑之(隱㣲/遏於)行而止之(履踐/禁於)與上同性也行
而弗止逺而弗近與下同終也
君子嘉仁而不責惠尊禮而不責意貴德而
不責怨其責也先已而行也先人淫惠曲意
私怨此三者實枉貞道亂大德然成敗得失
莫匪由之救病不給其竟奚暇於道德哉此
之謂末俗故君子有常交曰義也有常誓曰
信也交而後親誓而後故狹矣大上不異古
今其次不異海内同天下之志者其盛德乎
大人之志不可見也浩然而同於道(志渾合/大人之)
(可窺量/造化故不)衆人之志不可掩也察然而流於
俗(俗故易於照鑒/衆庶之志流順世)同於道故不與俗浮沈
(道故超俗/言大人合)
或曰脩行者不為人恥諸神明其至也乎曰
未也自恥者本也恥諸神明其次也恥諸人
外矣夫唯外則慝積於内矣故君子審乎自
恥(行而幽明無怍矣/能自愧恥則必能脩)
或曰恥者其志者乎曰未也夫志者自然由
人何恥之有赴谷必墜失水必溺人見之也
赴穽必陷失道必沈人不見之也不察之故
君子慎乎所不察不聞大論則志不弘不聽
至言則心不固思唐虞於上世瞻仲尼於中
古而知夫小道者之足羞也想伯夷於首陽
省四皓於商山而知夫穢志者之足恥也存
張騫於西極(使月氏與堂邑氏奴甘父俱出/張騫漢中人建元中為郎應募)
(嵗騫亡至大宛為發譯道抵康居康居傳致/隴西徑匈奴匈奴得之傳詣單于留騫十餘)
(歸復為匈奴所得留嵗餘單于死國中亂騫/大月氏至大夏留嵗餘還並南山欲從羌中)
(初騫行時百餘人去十三嵗惟二人得還/與胡妻及堂邑父俱亡歸漢拜騫太中大夫)
念蘇武於朔垂(方也/朔北)而知懷閭室者之足鄙
也推斯類也無所不至矣德比於上(聖賢/上謂)欲
比於下(貧賤/下謂)徳比於上故知恥欲比於下故
知足恥而知之則聖賢其可幾知足而已則
固陋其可安也聖賢斯幾况其為慝乎(邪慝/必無)
固陋斯安况其為侈乎(放侈/必無)是謂有檢純乎
純哉其上也其次得概而已矣莫匪概也得
其概苟無邪斯可矣君子四省其身怒不亂
德喜不(字/缺一)義也
申鑒卷第五終
䟦申鍳注後
右荀悅申鍳五卷乃吳郡黄文學勉之所注
也漢史載悅為獻帝黄門侍郎是時政移曹
操故申漢故事以為帝鍳及泄所藴負共五
篇以上一曰政體二曰時事三曰俗嫌四曰
雜言上五曰雜言下皆深切時弊關治化人
君所當遵行者悅之用心可謂勤矣勉之感
其所遭而
先帝之時適有姧臣心迹如操者竊弄威柄
遂憤激為注此書共得萬四千餘言中所引
據又皆漢事尤為博洽少傅守谿王公謂其
有感而為者誠然㢤昔揚雄自言所著太玄
經後世必有知子雲者今觀勉之之注殆亦
深知荀悅者與
正德􁅪巳冬十一月望白巗山人喬宇識
