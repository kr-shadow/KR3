#+TITLE: 元包經傳-北周-衞元嵩
#+DATE: 2018-05-12 10:17:59
#+SOURCE: github.com/kanripo/KR3g0003 master cbb12227                
欽定四庫全書　　　　　　子部七
　元包經傳　　　　　　　　術數類一(數學之屬/)
　　提要
　　　　(臣/)等謹案元包經傳五卷附元包數總義二卷
　　　　北周衛元嵩撰唐蘇源明傳李江注宋韋漢卿
　　　　釋音其總義二卷則張行成所補撰也楊楫
　　　　嘗序其書云元嵩益州成都人明隂陽厯算
　　　　獻䇿後周賜爵持節蜀郡公胡應麟四部正
　　　　譌則云元嵩後周人所撰述有齊三教論七
　　　　卷見鄭樵通志又隋志釋氏類稱蜀郡沙門
　　　　衛元嵩上書言僧徒猥濫周武帝下詔一切
　　　　廢毁即其人也楊楫本序頗與隋志合序稱
　　　　元嵩有傳考北史無之楊氏誤也案應麟謂
　　　　元嵩先為沙門所考較楫為詳然北史載元
　　　　嵩藝術傳中應麟求之於専傳不見其名遂
　　　　以為北史不載則楫不誤而應麟反誤至崇
　　　　文總目以為唐人通志通考並因之則踈舛
　　　　更甚矣唐釋道宣廣宏明集載元嵩始末深
　　　　有詆詞蓋以澄汰僧徒故緇流積憾然温大
　　　　雅創業起居注載元嵩造作謡讖裴寂等引
　　　　之以勸進則亦妖妄之徒也是書體例近太
　　　　元序次則用歸藏首坤而繼以乾兊艮離坎
　　　　㢲震卦凡七變合本卦共成八八六十四自
　　　　繫以辭文多詰屈又好用假字難以猝讀及
　　　　䆒其傳注音釋乃别無奥義以艱深而文淺
　　　　易不過效太元之顰宋紹興中臨卭張行成
　　　　以蘇李二氏徒言其理未知其數復編采易
　　　　說以通其㫖著為總義元嵩書唐志作十卷
　　　　今本五卷其或併或佚蓋不可考楊楫序稱
　　　　大觀庚寅前進士張㫒景初擕元包見遺曰
　　　　自後周厯隋唐迄今五百餘載世莫得聞頃
　　　　因楊公元素内翰傳秘閣本俾鏤板以傳然
　　　　此書唐志崇文總目並著録何以云五百餘
　　　　年世莫得聞王世貞疑為依托似非無見今
　　　　術數家從無用以占卜者徒以流傳既久姑
　　　　録存之行成書玉海作二卷與今本合與元
　　　　包本别著録然考昇子張洸跋已稱以行成
　　　　䟽義與臨卭韋漢卿釋因合為一編則二書
　　　　之併其來已久毛晉刋板蓋有所本今乃仍
　　　　之其釋音漏題漢卿名則晉之踈耳乾隆四
　　　　十六年十月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
原序
包之為書也廣大含𢎞三才悉備言乎天道有日月焉
有雷雨焉言乎地道有山澤焉有水火焉言乎人道有
君臣焉有父子焉理國理家為政之尤者昔文質更變
篇題各異夏曰連山殷曰歸藏周曰周易而唐謂之元
包其實一也包者藏也言善惡是非吉凶得失皆藏其
書也觀乎囊括萬有籠罩八紘執陶鑄之鍵啟乾坤之
扄孕覆育載通幽洞㝠窮天人之祕研造化之精推興
亡之理察禍福之萌與鬼神齊奥將日月並明謂六五
經而四三易雖太𤣥莫之與京然文字竒詭音義譎怪
紛而不釋隠而不明者得非遭於離亂歟易曰作易者
其有憂患乎蓋所謂憂亂世而患小人也故其辭危衛
先生近之矣祕書少監武功蘇源明洗心澄思為之修
傳解紛以釋之索隠以明之帝王之道昭然著見有以
見理亂之兆有以見成敗之端江考于訓詁耽于講習
輙演元義庶傳於學者焉
欽定四庫全書
　元包經傳卷一
　　　　　　　　　　　後周　衛元嵩　述
　　　　　　　　　　　　唐　蘇源明　傳
　　　　　　　　　　　　唐　李　江　注
　　　太隂第一　　　太陽第二
　　　少隂第三　　　少陽第四
　　　仲隂第五　　　仲陽第六
　　　孟隂第七　　　孟陽第八
　　　運蓍第九　　　說源第十
傳曰理亂相糺(蓋先包以始事也至人曰禍兮福所倚/福兮禍所伏董生有言賀者在廬弔者)
(在門弔者在廬賀者在門言受福則逸逸則樂樂則驕/驕則禍至故賀者在廬弔者在門遇禍則憂憂則危危)
(則敬敬則謹謹則福臻故弔者在廬賀者在門/此則理生於亂亂生於理相糺之謂也糺音紏)質文相
化(文質之道自太古始觀衛先生三易異同論則文質/之義昭矣論曰夫尚質則人淳人淳則俗樸樸之失)
(其弊也惷尚文則人和人和則俗順順之失其弊也諂/諂則變之以質惷則變之以文亦猶寛以濟猛猛以濟)
(寛此聖人之用心也豈徒茍相反背/而妄有述作焉斯文質相化之理也)亂極則先乎太易
(易之所/繇作也)文弊則從于巨包(包之所/以製也)聖人以遺也(聖人謂/孔宣父)
(遺教/者也)賢人以發也(賢人謂衛先/生啟發之也)易始乎乾文之昭也以
行(易之先乾蓋/尚文之代也)包起于坤質之用也以靖(包之起坤蓋/尚質之時也)
行者所以動天下之務(易之/道也)靖者所以黙天下之機(包/之)
(德/也)太隂太陽潛相貞也(六之與九/自相正也)少隂少陽潛相成也
(七之與八/共相助也)巟茾莫黙(巟音烍/茾音莽)地之輿也顛宀勹盈(宀音/綿勹)
(音/包)天之冒也(巟茾莫黙坤之繇辭也顛宀勹盈乾之繇/辭也猶乾之易有元亨利貞太𤣥之有罔)
(直蒙/酋也)仍而通之極乎三十六全而劘之(劘音/磨)窮乎六十
四(五行相生極于三十六謂蓍也/八卦相盪窮乎六十四謂卦也)其㫖㣲其體正語其
義則矗然而不誣(直而不妄/矗初六切)觀其辭則夽而不及(髙而/不建)
(夽危藴/切髙也)棿一以布氣(棿吾禮/切擬也)藏萬以植言(擬元化以布/和隠萬象以)
(立辭/也)斯道君子之㡬也夫誠至君之為也夫(道君子誠/至君謂衛)
(先/生)於戲流于睿監講于太學(欲並於五經/齊於三易也)伏而惟之使
自怡之(俾伏膺而思/惟不亦悅乎)深而極之使自測之(俾詣深而窮/極不亦究乎)
歸人於至和(致雍/熈也)示人於太樸(反淳/古也)已矣
　　　太隂第一
䷁(坤下/坤上)坤巟茾莫黙(巟音恍/茾音莽)□森囤匿(乑音吟衆立/貌囤音遁小)
(廩/也)靖而不躁樸而不飭羣類囮育庶物甡植(囮音/訛)厥施
惟熈厥勛惟極(巟熈茾茂莫落黙潛□衆森/植囤受匿藏躁動也甡音莘)傳曰巟者
春之熈茾者夏之茂莫者秋之落黙者冬之潛母萬物
者熈然足以布和茂然足以長物落然足以育衆潛然
足以正炁坤道備此四德故曰巟茾莫黙乑森囤匿何
謂也乑者言其衆森者言其植囤者言其受匿者言其
藏皆地之性也靖而不躁隂之德也樸而不飾質之體
也(夫文質更變乾坤迭用柔剛動息各應其/時是以坤貴靖而不躁乾貴掲而不憩)羣類囮育
所化者衆也庶類甡植所生者多也厥施惟熈其賚廣
也厥勛惟極其功大也昔王體之以立政侔之以行簡
(昔王謂古之有道之君能法卦行事也象吉者稱昔王/蓋美之也象凶者言嗚呼嗟歎之也美之者所以垂勸)
(歎之者所以埀誡舉/其大凡他皆倣此)尚乃儉務乃素無起徵脩無勤動
為惟尒衆􁂂(音/罔)不順(徵之與脩勤人者也動之與為勞/力者也將欲不勤其人其惟無為)
(乎不勞其力其惟無事乎未有上無為而下相/反上無事而下不從故尚儉務素衆􁂂不順)
䷗(震下/坤上)復么么𤣥𤣥(么伊/堯切)雷㕈龍旋(㕈音扆/蔵也)氣蠢于
莫物萌于囦(么小𤣥逺㕈藏旋歸蠢動莫/㝠萌生囦深也囦古淵字)𫝊曰么么𤣥𤣥
㣲也雷㕈龍旋蟄也氣蠢于莫陽之動也物萌于囦牙
之生也(建子之月變在寅黃泉/陽氣始動萌牙初見)昔王繇是審造化察盈
虚以候尒天變以虞尒人事(王者至日必觀雲物故曰/審造化察盈虛几化格于)
(人則德動天天人之際其猶影響是以人事失於下天虞/象錯於上則知災非天降妖繇人興故以候尒天變以)
(尒人/事)
䷒(兊下/坤上)臨乑甡甡(乑音吟/甡音莘)欨欣欣(欨音/吁)組之𢃄璽之
文(乑衆欨吹組綬/璽印也璽音徙)傳曰乑甡甡所莅者衆也欨欣欣所
理者恱也(坤為衆/兊為恱)組之帶衣以綬也璽之文佩以印也
(兊為金坤為帛坤又為文金而有文得非印歟/帛而有文得非綬歟佩印綬者臨人之道也)昔王由
是分印綬敷渥澤(坤為布故曰敷兊為恱故/曰澤茍能布恵足以臨人)詔出于内
(則乎/兊也)衆從于外(法乎/坤也)恱以莅人人􁁊(罔/)不順(夫政猛則/人殘人殘)
(則思亂吏酷則人怨人怨則相乖去暴虐之威而人從/其化施和樂之政而人向其風故曰恱以莅人人罔不)
(順/也)
䷊(乾下/坤上)泰夰入于囦回浮于𤣥五之交氣之亘(夰氣/音昊)
(回旋𤣥天/亘音宣)傳曰夰入于囦天氣降也回浮于𤣥地氣騰
也五之交隂陽接也氣之亘天地通也(乾為陽為天/坤為隂為地)昔
王由是通隂陽之理變天地之氣逐尒姦邪(殛謟/佞也)親尒
良吏(用賢/喆也)上下既通中外攸同(交相/應也)地乃平天乃成(君/子)
(在位小人在野何上下之不達何中外之/不通故曰地平天成蓋乾坤交泰之象也)
䷡(乾下/震上)大壯􁁊仡仡(􁁊音厥強力/也仡許訖切)趯欻欻(趯他歴切/欻許勿切)
頁趾􁜤(頁音頡頭也􁜤/音顛走頓也)足首出(􁁊壯趯跳/也首首同)傳曰􁁊仡仡
徤也趯欻欻動也(乾為徤/震為動)頁趾􁜤倒也足首出反也(頁/首)
(也趾足也乾為首震為足/今首居足下震之象也)昔王由是行正于内(法乎/乾也)作
威于外(則乎/震也)􁀙(剛/)以守之(行其/正也)決以斷之(奮其/威也)昵尒賢
良警尒戒懼(吁可畏乎其駭人也自立卦象未有主弱/臣强如大壮者何以明之初七為士七二)
(為大夫七三為卿七四為諸候七五為君諸侯以上皆/持剛以奉上唯君獨執柔以御下不亦殆哉向使正不)
(行威不奮則下凌上替坐觀斯變亦何異頁􁜤於趾足/出於首哉得不親賢而任良隠憂而慎之故曰昵尒賢)
(良警尒/戒懼也)
䷪(乾下/兊上)夬諤之訐(音/孑)鋻之喆(鋻音堅/喆音哲)剛正伸柔佞闋
(諤直訐告鋻剛/喆良闋音缺)傳曰諤之訐言之決也(兊為言/又為決)鋻之喆
行之直也(乾為剛/又為直)剛正伸陽之長也(自初至/七五)柔佞闋隂
之消也(謂上/八)昔王由是斥詭譎(悅言/在外)徵諫諍(剛言/在内)獻乃
可替乃否以納言王庭以司直天門(乾為剛又為直兊/為决又為言下進)
(其忠上悅其諌故云/獻可替否納言司直)
䷄(乾下/坎上)需頁顚顚(頁音/頡)聰囦囦雲浮于夰􁀙(與朏同/夰音昊)
流于天(頁首顛髙聰耳/囦深夰天朏月)傳曰頁顛顛首之髙也(乾為首/又為髙)
聰囦囦耳之深也(坎為耳/又為深)雲浮于夰行也􁀙流于天通
也(雲與月坎之象也/夰與天乾之象也)昔王由是知天下之可􁁊(須/)由是
設珪璧以俟尒忠良(法乎/乾也)建刑法以待尒姦辟(則乎坎/也辟音)
(邪僻/之僻)納乃直廣乃聽内有正外有則(夫欲行其正必受/其諫欲立其法必)
(務其聰未有務其聰而事不法受其/諫而身不正故廣聽納直有正有則)
䷬(坤下/兊上)比土之垠溟之濆(垠魚斤切溟/音㝠濆音汾)規均均醜甡
甡(土地垠際溟海濆涯/規法醜衆也甡音莘)傳曰土之垠海内之地也溟之
濆境外之水也(土垠謂坤也/溟濆謂坎也)規均均上有法也(坎之/象)醜
甡甡下有衆也(坤之/象)昔王由是順乃人(則乎/坤也)立乃辟(法/乎)
(坎/也)百寮承式萬方取則(百寮萬方言其衆也/承式取則言其順也)如水之流
如月之升惟尒下􁂂不順(美哉下之順上未有加乎比/者也自初八八二八三八四)
(皆執柔以奉上惟七五獨持剛以御下君得陽位臣得/隂位君臣得位剛柔相順故曰如水之流如月之升美)
(之至/也)
　　　太陽第二
䷀(乾下/乾上)乾顛宀勹盈(宀音綿/勹音包)介燾斡縈掲而不憩(去/例)
(切/)駁駮而克明四敘既侖(倫/)萬類既生厥造惟𢎞厥勛
惟宏(顛髙宀覆勹檢盈充介大燾/溥縈周掲舉憩息駁文宏逺)傳曰顛者仁之髙宀
者義之覆勹者禮之檢盈者信之充也育萬物者仁髙
足以濟衆義覆足以利物禮檢足以崇德信充足以布
氣乾道備此四德故曰顛宀勹盈介燾斡縈何謂也介
者言其大燾者言其溥斡者言其運縈者言其周皆天之
之象也掲而不憩陽之用也駁而克明文之昭也四敘
既侖寒暑變易也萬類既生品物滋長也厥造惟𢎞其
恵廣也厥勛既宏其功極也昔王由是揣之以行化規
之以立制(體夫乾/者也)發聲明盛文物無略威儀無簡禮度
(夫以脩飭而居質之代則事與時反崇敦樸而居文/之代則時與事乖故坤戒無起無動乾戒無略無簡)端
尒揆􁂂(罔/)不正(夫欲清其流必湛其源欲直其影必正/其表未有表曲而影直源濁而流清故)
(上揆而端/下無不正)
䷫(巽下/乾上)垢頁之掲(頁音/頡)脛之行夰之融飇(卑遥/切)之萌
(頁首掲舉脛股行動/夰氣融和飇風萌生)傳曰頁之掲舉其首(首/)也脛之行
動其股也(乾為首/巽為股)夰之融天氣和也飇之萌風氣生也
(乾為天/巽為風)昔王由是開天門(法乎/乾也)發王命(象乎/巽也)施尒政教
行乎中外(天正行於上則教施於下未有内設教而外/不正上既行而下不從故曰施尒政教行乎)
(中/外)普天之下􁂂敢不順(順於天/下也)
䷠(艮下/乾上)遯屵之褒(屵音嶭/髙山狀)夰之勹(夰音昊/勹音包)卑不卑髙
不髙惷之進(惷赤/尹切)喆之逃(屵山褒掩夰天/勹藏也喆音哲)傳曰屵之褒
山掩其天也夰之勹天映於山也(乾為天/艮為山)卑不卑僭乎
上也髙不髙逼乎下也惷之進小人在内也喆之逃君
子在外也(君子謂乾/小人謂艮)昔王由是搜巖穴之士(法乎/艮也)寘庭
闕之内(則乎/乾也)進尒忠良(乾在/上也)退尒愎戾(艮在/下也)上乃正下
乃定(夫欲正其上在乎進忠將定其下在乎懲惡未有/忠既進而上不正惡既懲而下不寧故先言進忠)
(良退愎戾後言上/乃正下乃定者也)
䷋(坤下/乾上)否霚幂幂(霚音蒙/幂音覔)霿􁁊􁁊(霿音夢􁁊/山責切)天地不
相合隂陽不相索大人失小人獲(霚者天氣降地不接/也霿者地氣騰天不)
(應也合交/也索求也)傳曰霚幂幂地不接也霿􁁊􁁊天不應也(乾/為)
(天坤/為地)天地不相合不交也隂陽不相索不求也(陽歸於/天隂伏)
(於/地)大人失剛正在外也小人獲柔佞在内也(乾為剛正/坤為柔佞)
嗚呼有社稷者(嗚呼/歎辭)無擯貞良無納邪佞(以其君子在/野小人在位)
(故/也)燮和尒隂陽叶諧尒天地(反脩/之也)上乃正下乃順(夫戰/不勝)
(者易其地販不利者變其業蓋以既遭其弊必資其革/今隂陽相背天地不交君子道消小人道長固宜釐革)
(方見率從故曰/上乃正下乃順)
䷓(坤下/巽上)觀號振振(音/真)醜甡甡(音/莘)森朱于茾(莽/)飍(音/休)盪
(他浪/切)于垠(號令醜衆森木朱茂飍風盪行朱一作禾/下漸卦耑禾于屵注亦云耑禾禾茂也)傳
曰號振振令之發也醜甡甡衆之多也(巽為令/坤為衆)森朱于
茾木之茂也飍盪于垠風之行也(木之與風謂巽也/茾之與垠謂坤也)昔
王由是施乃令(法乎/巽也)布乃下(則乎/坤也)以省尒萬方以化尒
兆民俾風教大行臮(音/暨)率土咸順(夫王道之可觀者莫/過於法號施令省方)
(化下自初八為士八二為大夫三四為卿侯皆執柔以/奉上惟七五為君獨持剛以制下可觀之美莫善於斯)
(故差使風教大/行及率土咸順)
䷖(坤下/艮上)剥丮之摭(丮音/擊)輿之扸(拆/)屵氏于陵(屵音業/氏音支)
(巴蜀謂山/欲墮曰氏)乑(吟/)庡(扆/)于石(丮手摭捋輿車扸散/屵山氏崩乑衆庡藏)傳曰丮
之摭手之掇也輿之扸車之脫也(艮為手/坤為車)屵氏于陵山
崩于地也乑庡于石人遁於山也(艮為山為石/坤為地為人)嗚呼為
國者(嗚呼/歎辭)脩尒厚德以理厥躬(効夫/坤也)完尒魏闕以奠厥
居(體夫/艮也)無長聚歛之臣以重尒邦賦(艮為採拾故曰聚/歛坤為布帛故曰)
(邦/賦)無縱頑愎之□(𨽻/)以蔑乃邦人(僕□者所務不離庖/廩之間所主不出廄)
(庫之内今輙出於外而居人上假君之勢行君/之威縱其貪殘恣其割剥其於凌暴無乃甚乎)下既胥
順上方保定(夫有國者不患貧而患不安豈有公行刼/掠人皆逃散亦何異山冡崒崩車脫其輻)
(茍能脩德以理衆薄賦以安人黜頑愎休/聚歛又何憂乎下之不順上之不定也)
䷢(坤下/離上)晉埜茾茾(埜音野/芖音莽)昦(杲/)昕昕(欣/)覞(耀/)于醜囧
(舉氷切/下同)于垠(埜地昦日/覞視囧照)傳曰埜芖芖地之廣也昦昕昕
日之明也(坤為地/離為日)覞于醜觀夫衆也囧于垠照夫逺也
(觀之與照為離也/衆之與垠為坤也)昔王由是務明德(法乎/離也)用多士(則乎/坤也)
秉鈞于内受鉞于外(晉之為卦世在於四四為諸侯専/權用事内懐婉順外務文明人臣)
(之美莫過於此故能内受鈞衡之任/外當旌節之權出將入相固其宜也)文武交脩黎人咸
順(夫國之務文與武職且不曠/官乃得人故黎甿盡皆咸順)
䷍(乾下/離上)大有燾宀宀(綿/)彡鱻鱻(彡音衫/鱻音鮮)䀠鎣于頁(鎣/音)
(瑩䀠/音懼)晶灼于天(燾宇宀覆也彡文鱻明也䀠目/頁首也晶日灼光也晶音精)傳曰燾
宀宀宇之覆也彡鱻鱻文之明也(宇之覆乾文/之明離也)䀠鎣于
頁目之覽也晶灼于天日之耀也(離為日為目/乾為頁為天)昔王由
是𢎞大量(法/乾)顯明德(象/離)物無不容(大之/極也)昧無不燭(明之/至也)
舉尒忠直寘諸庭闕俾文德大昭臮(音/暨)武功有備(貞直/庭闕)
(謂乎乾也文德武功謂乎離也夫天之所以覆者大日/之所以照者明先王所以𢎞其量顯其德大以仁物明)
(以燭幽故能聘賢良班朝列茍如此/何患乎武之不備文之不昭者哉)
　
　
　
　
　
　
　元包經傳卷一
欽定四庫全書
　元包經傳巻二
　　　　　　　　　　後周　衞元嵩　述
　　　　　　　　　　　唐　蘇源明　傳
　　　　　　　　　　　唐　李　江　注
　　　少隂第三
䷹(兌下/兌上)兑諏之謀誥之詶(與酬/同)諤之許謠之謳(謀詢/詶荅)
(也諤直/謠歌也)傳曰諏之謀先言以詢也誥之詶後言以答也
諤之訐語之決也謡之謳歌之悦也(皆兑/之象)昔王由是降
綸言(詔出/於内)徵諫士(諷入/自外)敷恩恵𢎞講習(愷悌之化謂之/恵和樂之風謂)
(之悦恩而敷之不亦恵/乎講而習之不亦悦乎)聽乃謡誦(省其/辭也)納乃諷諭(悦其/諫諷)
(也/)俾中外交歡臮(音/暨)上下胥悦(夫王道所重莫過於考/言詢事故舜命昌言萬)
(方之衆皆頼也于今稱之况乎當和樂之時行愷悌之/化而能得納諷諫之君子𢎞講習之恩恵何上下之不)
(悦中外之/不歡者也)
䷮(坎下/兌上)困􁀙䀲泓竭(􁀙與朏同/泓烏宏切)聰蒙咽噎(咽於肩切/噎於結切)
疒罹于憂(疒音疾/病也)諑加于譎(諑音琢􁀙月聰耳泓澤/也咽喉疒病諑責也)傳
曰􁀙晦泓竭月之没澤之枯也聰䝉咽噎耳之患喉之
病也(坎為月為耳/兑為澤為喉)疒罹于憂嬰愁苦也(坎之/象)諑加于譎
遭讒毁也(嗟/之)昔王由是省法于内(則/坎)布澤于外(法/兑)進決
諫(決言/在上)逐諛佞(謟言/在外)廣乃聽􁆅乃讟(惜哉困之為象也/月已暝澤已竭耳)
(已掩喉已塞故譎詐為讒憂以成疾葢由刑罰有濫恩/恵不行詭佞蔽聰忠讜絶耳將革其弊豈逺乎哉省法)
(布澤納諫逐䛕故聽察斯廣謗讟斯弭古有言禦寒莫/若重裘弭謗莫若自脩斯之謂也􁆅音杜閉也讟音讀)
䷬(坤下/兑上)萃蒸㗊嚻吅(㗊音戢象口也/嚻音敖吅音宣)甡萃侖攢(甡音/萃侖)
(音/倫)醜臸臸(臸音臻/到也)言讕讕(讕落于切/四喧也)傳曰蒸㗊嚻吅口
之喧也甡萃侖攢衆之聚也(兌為口/坤為衆)醜臸臸□友而至
也(坤之/象也)言讕讕騰口而説也(兌之/象也)昔王由是順乃民(法/坤)
敷乃恵(則/兑)聽輿誦(採衆/言也)聆族談(察浮/議也)悦以勼人(勼音鳩/集聚也)
人􁂂不集(夫治世之音安以樂其政和亂世之音怨以/怒其政乖政和由人安樂政乖由人怨怒故)
(悦以勼人/人􁂂不集)
䷞(艮下/兑上)咸隂之涵陽之覃澤潤于屵(音/業)女悦于男(涵/泳)
(覃汲屵/山也)傳曰隂之涵濳而上行也(謂/兑)陽之覃廣而下及
也(謂/艮)澤潤于屵山澤通氣也女悦于男夫婦搆精也(艮/為)
(山為男兑/為澤為女)昔王由是納諫諍(進以/言也)寘庭闕(成於/内也)命童僕
以守尒宫闈(法乎/艮也)發綸言以施尒渥澤(則乎/兑也)内獲所安
外懐所恵(美哉卦之相感未有如咸者也且隂濳而上/陽廣而下山澤地氣男女搆精故能納諷諫)
(施渥澤何安之不/獲恵之不懐哉)
䷦(艮下/坎上)蹇漦囦囦(漦音/釐)屵顚顚(屵音/業)君靡返(君音/隠)兟
靡遷(兟音/莘)憩于險間愀然佷然(漦水囦深屵山也顛髙/也君退兟進也佷戶懇)
(切與/很同)傳曰漦囦囦水之深也屵顛顛山之髙也(坎為水/艮為山)
君靡返礙乎山也兟靡遷限乎險也(艮為山/坎為險)憩于險間
愀然佷然憂且危也非所憇而憇危而險非所佷而佷
愀而憂既憂且危禍其將至難之其可免乎(難之/至也)嗚呼
有社稷者(歎/之)放尒頑童貶尒酷吏(謂七三也三為上卿/而竊其政事専權侮)
(法苛刻内深故獄有淫刑曹有濫罰其/為酷虐實多猛㬥雖欲勿貶其可得乎)以肅乃王庭以
清乃邦禁(惜哉卦之患難無以加於蹇者也進而遇山/山則險退而遇水水且深既不能退又不可)
(進臨深履險不離憂危人君知其難之有所苦故貶酷/吏放頑童寛法省刑明罰恤獄苟能如此何憂乎王庭)
(不肅邦禁/不清哉)
䷎(艮下/坤上)謙甡庡于岵(甡音莘/庡音扆)稚牧于姥(音姆莫/補切)塵幂
于巖(幂音/覓)石􁟎于土(甡衆庡藏岵山也稚子牧/養姥母也􁟎音拳手屈病)傳曰甡
庡于岵衆隠於山也稚牧于姥子育於母也(坤為地為/母艮為山)
(為/子)塵幂于巖土之冒也石􁟎于土山之濳也(坤為土為/􁟎而在上)
(艮為山為/石而在下)昔王由是飾軒車散束帛(聘遺/逸也)招巖穴之士
寘朝列之内(擢賢/雋也)務乃卑恭(法乎/坤也)守尒宫闕(則乎/艮也)内無
不安外無不順(謙之為言退也故隠於山育於母先王/知士之濳遯所以聘遺逸搜英賢故能)
(務恭和守宫闕不然者焉/得外從順内獲安寜也)
䷽(艮下/震上)小過下怫怫(音/沸)上悸悸趾之􁜤(音/顛)爪之墜(怫/佷)
(悸懼趾足也􁜤/倒爪手墜失也)傳曰下怫怫愎其上也(艮為/佷戾)上悸悸懼
其下也(震為/恐動)趾之􁜤足之跌也(倒而/在上)爪之墜手之失也
(反而/在下)嗚呼有國家者(歎/之)畏厥心以省尒内政奮厥威以
懲尒小人(畏心奮威法乎震也/省内懲小則乎艮也)上脩其嚴下知所止(小/過)
(者小人之過君子也何以明之且艮為佷戾而愎其上/震為恐懼而畏其下何異足趾而顛手失而墜先王知)
(小人之過君子也乃謹戒心神以省内政張奮/威怒以懲小人此可謂上脩其嚴下知所止)
䷵(兑下/震上)歸妹龍蟠于渦(烏禾/切)雷蟄于洼(音/蛙)男反其室
女歸于家言唯唯笑哇哇(蟠安蟄歸也/哇喜於佳切)傳曰龍蟠于渦
獲所安也雷蟄于洼得所得也(龍之與雷震之象/渦之與洼兌之象)男反
其室震有妻也女歸于家兌有夫也言唯唯動相然也
(謂/震)笑哇哇悦相應也(謂/兑)昔王由是制婚姻之禮正夫婦
之道(夫婦之道人倫之始也有夫婦而後有父子有父/子而後有君臣有君臣而後有上下故詩重夫婦)
(禮重婚姻則/歸妹之義也)行恵于内(婦之/理也)作威于外(夫之/政也)恱而後動
人􁂂不屇(咸歸/之也)
　　　少陽第四
䷳(艮下/艮上)艮屾八八(屾音/詵)北癶癶(癶音/撥)門之非徑之韋
(屾山圵背也/非反韋乖也)傳曰屾八八二山相拆也圵癶癶兩人相
背也門之非戶之啓也經之韋路之分也(皆艮/之象)先王以
是反尒愎止尒叛(惜哉卦之很戾未過於純艮也故兩/山相折兩人相背兩戶相反兩路相)
(乖此很戾之極也夫很戾者背之萌闗梁者叛之階由/辨之不早辨也試言之曰呉之與蜀屢為背叛者豈一)
(二姓耶皆以據闗津/之險故生僭偽之號)閑乃闗葺乃梁使夫愎者反叛者
止樹其庭闕立其門屏(重門擊柝/葢為於此)以禁出入(止/之)以别中
外(分/之)
䷕(離下/艮上)賁彡彡銘文(彡音/衫)􁛜􁛜闈嬪(􁛜音模又/莫伯切)闡儒
于黌練戎于軍(彡文􁛜/静闈宫)傳曰彡彡銘文字生於石也􁛜
􁛜闈嬪婦處於宫也(離為文為女/艮為石為宫)闡儒于黌脩文學校
也練戎于軍教武轅門也(離為文故曰儒又為兵故為/戎艮為宫室故在武為轅門)
(在文為/學挍也)昔王由是臨軒墀(據庭/闕也)覧表奏(視牋/牒也)納文士(離/在)
(内/也)逐戾夫(艮在/外也)戒乃僕主尒門(法乎/艮也)列乃兵環尒内(則/乎)
(離/也)俾中外交脩臮文武不墜(臮音暨賁之為言飾也且/勒銘於石教武轅門講文)
(學挍葢脩德飾躬之道也先王是以臨軒墀覧表奏納/文士逐戾夫戒僕隷以守宫門列干戈以衛其内殿豈)
(不謂文武不墜/内外交脩也)
䷙(乾下/艮上)大畜丮艸頁􁜤(丮音擊艸音攀/頁音頡􁜤音顛)辟幂氓宀(幂/音)
(覓宀/音綿)父不嚴子不䖍仡而不奮斡而不旋(丮手頁頭􁜤/墜也辟君氓)
(衆宀/覆也)傳曰丮艸頁􁜤頭墜于下手攘於上也辟幂氓宀
君濳於内臣䝉於外也(君之與頭謂夫乾也/臣之與手謂夫艮也)父不嚴反
居下也子不䖍僭在上也(乾為父/艮為子)仡而不奮健而不能
動也斡而不旋轉而不能行也(艮在上而/止之也)嗚呼為國者
(嗚呼/歎之)括乃雲林(聘逸/人也)寘乃天庭(寘周/行也)無俾頑童以僭尒
耆德(頑童艮也耆德乾也書曰逺/耆德比頑童此之謂亂風也)無俾庸豎以􁆅尒王
門(庸豎謂小人也夫司門之任所寄非輕得其人則啓/發耳目非其人則掩蔽聰明今乃居髙畜塞之時肆)
(愎戾之性其為患也/豈其細哉􁆅音杜)内既正外乃定(大畜者畜之大者/也故頭墜於下手)
(攘於上君濳於内臣䝉於外子凌於父止制其健畜塞/之甚其有如此乎將欲革之者豈過乎聘逸人寘周行)
(退頑童進耆徳戒庸豎啓天門哉古有言上既正/不令而行上不正雖令不從故曰内既正外乃定)
䷨(兑下/艮上)損􁀙且𠢐(􁀙音莘/𠢐音釐)耗而𠢐上之掠下之㕧(􁀙/剝)
(耗毁也㕧歎/也㕧許棃切)傳曰􁀙且𠢐剥之也(艮/象)耗而𠢐毁之也(兑/象)
上之掠賦斂重也下之㕧怨歎深也(手見毁故云賦斂/口見毁故云怨歎)
嗚呼為國家者出宫女采庭議散乃積發乃儲(古文有/言曰上)
(有積財則下有貧人宫有怨女則野有鰥夫又曰好問/則裕是以出宫女采庭議散乃積發乃儲此行損之道)
(也/)無使盜臣以恣尒聚斂無俾利口以縱尒詭䛕(孔子/曰其)
(有聚斂之臣寧逢盜臣蓋謂艮又/曰惡利口之覆邦家者謂兌也)俾上獲其安下弭其
讟(嗟乎損之為象也剥之毁之務其聚斂興其怨歎葢/以其進用小人也苟能出宫女采庭議散其所積發)
(其所儲逐盜臣放利口何憂/乎安之不獲怨之不弭哉)
䷥(兌下/離上)睽昦之炎(昦音/杲)𢎞之潛婦眎瞪瞪(宅耕切直/視貎眎古)
(視/字)妾言􁜳􁜳(昦日泓澤眎視􁜳語/也􁜳音髯多言也)傳曰昦之炎日熾於
上也泓之潛澤潤於下也(離為日/兌為澤)婦眎瞪瞪睚眦作也
(睚立懈切/眦土懈切)妾言􁜳􁜳噂􁀨興也(離為文又為目兌為妾/又為口又為毁故在目)
(為睚眦在/言為噂􁀨)嗚呼有社稷者(歎/之)出乃符(文在/内也)降乃詔(言在/下也)
鍊尒甲胄(法乎/離也)誓尒兵旅(則乎/兑也)以征不一以討擕貳(睽/之)
(為言乖也故火炎於上澤潤於下婦為睚眦之目妾生/噂􁀨之言此不順之甚也為國者所宜出符文降詔命)
(鍊甲胄誓兵旅征不一討攜貳/斯所以備背乖之道也攜携同)
䷉(兑下/乾上)履上顚顚下囦囦言出于頁(音/頡)澤隆于天(顚/髙)
(囦深也/頁首也)傳曰上顚顚天之髙也下囦囦澤之深也(天在/上澤)
(在/下)言出于頁獲其所也澤隆乎天得其宜也(乾為天為/頁兑為澤)
(為/言)昔王由是正厥儀蹈厥禮(得所/履也)尊據于尊(太陽/在上)卑安
于卑(少隂/在下)下不僭上不偪(履者禮也禮者人之所履也/如天之髙如澤之深如言出)
(于頁如澤降于天此所履也太陽在乎/上少隂在乎下故曰上不僭下不偪也)
䷼(兌下/巽上)中孚内出其詔外從其號陽卜于中隂庡于
奧(詔制號令也庡藏/奧深也庡音扆)傳曰内出其詔澤之深也(兑為言/又為澤)
外從其號信之廣也(巽為令/又為從)陽卜于中善所據也(七二/七五)
隂庡于奧巧所藏也(八三/八四)昔王由是興教令(則/巽)召規諫
(法/兌)上允其言(順之/謂也)下諒其命(兑之/謂也)内悦之外順之(甚哉/信之)
(為用也上失信則無以馭下下失信則無以事上未有/君疑其臣而納其言臣疑其君而從其命故曰上允其)
(言下諒其命葢以/内悦外順故也)
䷴(艮下/巽上)漸耑禾于屵(耑音端説文物初/生之貌屵音業)髀兟于碣(髀/補)
(尒切兟/音莘)丮之艸(丮音撃/艸音攀)辵之癶(耑木禾茂屵山也髀股/兟進碣石丮手艸持也)
(辵足也癶行也辵丑略/切乍行乍止癶音撥)傳曰耑禾于屵木茂於山也(巽/為)
(木艮/為山)髀兟于碣趾登於顚也(巽為趾/艮為嶺)丮之艸手有所持
也(艮/象)辵之癶足有所行也(巽/象)昔王由是闢天門(宫闕/開也)發
王命(號令/行也)變尒風(法乎/巽也)易尒俗(則乎/艮也)俾承乃上命以奠
乃下人(漸之為言進故木茂於山足登於嶺趾有所適/手有所持先王法之所以開門闕行號令變巽)
(之風易艮之俗苟如此何憂/乎人之不定命之不承哉)
　
　
　
　
　
　元包經傳卷二
欽定四庫全書
　元包經傳巻三
　　　　　　　　　　後周　衞元嵩　述
　　　　　　　　　　　唐　蘇源明　傳
　　　　　　　　　　　唐　李　江　注
　　　仲隂第五
䷝(離下/離上)離炎炵炵(他冬/切)焱烘烘(焱必遥反/烘許公切)䀠冏覞視
(囧古營切/覞音耀)昦晶□空(炎火炵烈也烘熾䀠目囧明也覞/視昦日晶光也昦音杲晶音精曅)
(音/曄)傳曰炎炵炵火之烈也焱烘烘炬之熾也䀠囧覞視
目之周視也昦晶□空日之環照也(皆離/之象)昔王由是作
明以察(皦如/日也)鍜乃戈矛鍊乃甲胄(軍志曰國雖安忘戰/則危故太史公有言)
(鞭撻不可廢於家刑罰不可弛於國征伐不可偃於天/下如蚩尤作亂三苖為逆此豈可以德化耶經曰兵者)
(不祥之器不得已而用之先王知其不得已故/繕修兵器以戒不虞傳曰有備無患斯之謂也)以脩尒
武備以旌尒文德(夫經天地者莫過文定禍亂者莫過/武此二者為國之大柄也安得不脩)
(而旌之哉故益稱帝之德/曰乃武乃文葢美之深也)
䷷(艮下/離上)旅童竊妻婦奔自閨眎之臭爪之攜(狊扃闃/切犬視)
爇爨于屵(爇而悦切爨千/亂切屵音業)弇泗于磎(閨宫狊顧爪手也/爨火屵山磎徑也)
(弇與/渰同)傳曰僮竊妻少男入宫姦於中女也婦奔自閨中
女出宫交於少男也眎之狊驚顧如犬也(離為視/艮為犬)爪之
攜提物在手也(離為物/艮為手)爇爨于屵持釡遷竈僑於山也
弇泗于磎反袂拭面止於路隅也(皆離艮/之象也)嗚呼有天下
者(嗚呼/歎之)臨軒墀(莅庭/闕也)覽表奏(省章/疏也)整人干戈(法/離)葺人庭
内(則/艮)無俾庸僕以擅乃武威無俾頑童以揆乃文教(國/之)
(存亡在乎相也人之死生在乎將也安可使頑童庸僕/而當其任哉如處士横議匈奴遥哂豈不謂任非其才)
(歟古人有言非其人居其/官是謂亂天足為永戒)總尒兵衞尒闕(甲胄列/乎宫外)明厥
德奠厥人(夫臣下之不安君上之不明也未有㑹休明/之運而人不聊生遇昏亂之時而人安其業)
(故曰明厥德/奠厥人也)
䷱(巽下/離上)鼎文物殷旌鋋兟(鋋音延/兟音莘)符顯其詔炎燎其
薪(符文詔令也/炎火薪木也)傳曰文物殷朝儀盛也旌鋋兟羽衛陳
也(離/象)符顯其詔號令既行印以信之也炎燎其薪柴樵
既積火以爇之也(巽/象)昔王由是發詔命(法/巽)整文武(則/離)燔
乃燎(下象見土/上象見火)告乃天(互體見兑而/又見乾也)列尒籩豆(巽之/象)具
尒醴俎(離/象)以蕆能事以新景命(鼎者新也巽者命也夫/物受其命必新其鼎故)
(陳羽衞成朝儀發制命尤當為庀柴燎列以籩豆具以/醴俎斯所以告天也豈非能事豈非景命哉故曰以蕆)
(能事以/新景命)
䷿(坎下/離上)未濟水火相圵隂陽忒月之虧日之蝕(圵背/忒差)
(虧缺/也)傳曰水火胥圵火炎於上水潤於下各相背也(離/火)
(坎/水)隂陽忒七居於隂八居於陽妄相差也(初八八三八/五皆陽位而)
(隂居七二七四上七皆隂位而/陽居二氣交差六爻相錯故忒)月之虧宿不合也日之
蝕辰不集也(葢以其交之故凡周天三百六十五度四/分度之一日行遲月行疾日行一度月行)
(十三度月一月一周天日一嵗一周天一年凡十二交/㑹應交而不交則有虧有蝕昔羲和湎淫廢時亂日𦙍)
(侯征之數其罪曰乃季秋月朔辰不集於房瞽/奏鼔嗇夫馳庶人走斯則應交而不交明矣)嗚呼為
國者(歎/之)設法于内(象/坎)𨽻武于外(則/離)無濫法以肆尒淫刑
(至人有言曰失道而後德失德而後仁失仁而後義失/義而後禮失禮而後刑失刑而後亂則知刑者焉可得)
(而失哉昔周宣罹杜伯之寃齊襄遘彭生之禍然則濫/罰之道其可忽諸與夫殷湯解開網之恩夏禹徇泣辜)
(之恵不/其逺矣)無從兵以怙尒威武(歴觀前代秦漢帝王務求/開拓之功不恤生靈之苦)
(以為不一勞者不永逸不暫費者不永寧日尋干戈以/相征伐或塹山垔谷爭尋常以盡人或輓粟飛芻費糗)
(糧而耗國國耗人盡禍亂斯生是以萬代之謀墜於二/業一統之業忽尒三分俾人各有心咸生異志天下席)
(卷夷狄交侵大紊王綱迄于隋室皆失於下䇿而/在末年斯則從兵怙武之由故識者以為深戒)任乃
文止乃盜(未濟者言未可以濟也夫嚴刑酷法將禁其/姦黷武窮兵欲制其冦焉可以濟哉故任乃)
(文止/乃盜)
䷃(坎下/艮上)蒙敜聶纏寃(敜乃頰切閉/也書敜乃穽)幂辟嬰㾓(烏𤣥/切)季
陵于仲石瘞于泉兟靡適􁁜靡旋(敜掩聶耳也纒蒙也/寃憂幂覆辟法也㾓)
(病瘞藏兟進􁁜/退也􁁜音衣)傳曰敜聶纒寃掩其聰蒙其憂也幂辟
嬰㾓侮其法冒其病也(坎為聰為憂為法為病/艮為掩為蒙為侮為冐)季陵于
仲弟在兄上也(坎為中男/艮為少男)石瘞于泉水在山下也(坎為/水艮)
(為/山)兟靡適進而礙山也􁁜靡旋退而阻險也(艮為止/坎為險)嗚
呼為邦者(歎/之)恤乃刑(以其侮/法也)廣乃聽(以其掩/聰也)無任酷吏
以苛尒法無寵羣小以蔽厥聰(坎為耳艮為手又為少/男斯小人蔽聰之象也)
(且初八為士七二為大夫八三為卿八四為諸侯八五/為君上自於君下至於士埶柔以從務唯大夫獨剛以)
(用事古有言邦有道政不在大夫今政在大夫既主生/殺之權以操國政更連羣小人之黨以掩主聰上下相)
(蒙莫甚/於此)
䷺(坎下/巽上)渙飍盪淼罙(飍香幽切盪他/浪切罙音彌)飆旋瀾漪舟淲
于瀆(淲皮/彪切)飄㐬于□(飍風盪行淼水也冞深淲浮瀆川/飄風㐬生□險也㐬古突字□亦)
(作漦/音釐)傳曰飍盪淼罙風之行水之深也飆旋瀾漪風之
動水之流也(巽為風/坎為水)舟淲于瀆木浮於川也飄巟于□
風生於穴也(巽為木為風/坎為川為穴)昔王由是行乃法(法流/於下)施乃
令(令行/於外)布以刑憲(法/坎)闡以風化(則/巽)下則之外從之(夫號/令發)
(於上而下莫不遵刑法設於内而/外莫不順故曰上則之外從之也)
䷅(坎下/乾上)訟倔弜胥執(倔巨勿切弜/音竒並強也)䇂誩胥縶(䇂音愆/誩其兩)
(切/)直譶譶曲㗊㗊(倔剛弜強䇂罪也誩争譶/訴㗊喧也譶音蟄㗊音戢)傳曰倔弜
胥執剛强者法所縲也䇂誩胥縶罪戾者獄所拘也(乾/為)
(剛強坎為罪戾/坎又為法為獄)直譶譶辭正而訴也(謂/乾)曲㗊㗊理迃而
喧也(謂/坎)昔王由是建乃辟(立刑/法也)完乃獄(脩囹/圄)聽尒辯(法/乎)
(坎/也)析尒權(則乎/乾也)㓻以斷之罰以懲之(夫斷決者莫過於/剛懲勸者莫善於)
(罰夫行柔順之道而能果斷敷仁恵之德而能懲惡反/經合義理在隨時故為罰以懲剛以斷斯訟之道也㓻)
(與剛/同)
䷌(離下/乾上)同人𤣥揭揭炎烈烈昦囧于天(昦音杲囧/舉永切)睛
鎣于頁(𤣥天揭運炎火也烈熾昦日囧光也/睛目鎣明頁首也鎣音營頁音頡)傳曰𤣥揭
揭天之轉也炎烈烈火之熾也(乾為天/離為日)昦囧于天日光
於空也睛鎣于頁目明於首也(乾為天又為首離為日/又為目首首字説文象)
(髪/)昔王由是臨魏闕徴史臣(法乎/乾也)講乃文習乃武(則乎/離也)
以應尒類以求尒士(同人者與人同者也夫士有能文/者吾則好文焉士有能武者吾則)
(好武焉士有能直者吾則好直焉凡氣同則/相求志同則相應故曰以應尒類以求尒士)明厥目廣
厥眎(虞典曰明四目謂明四方之目也豈非周鑒歟葢/乾為天離為目又為明此所謂廣天下之目也故)
(曰廣/厥眎)
　　　仲陽第六
䷜(坎下/坎上)坎□囦囦(囦音/淵)魄𤣥𤣥䇂(音/愆)之囚(女洽切/手取物)俘
之攣(□險囦深也魄月𤣥黒也䇂罪/囚取也俘囚攣拘也力全㘦)傳曰□囦囦穽之
深也魄𤣥𤣥月之晦也䇂之囚盜所􁐸也(􁐸與/攘同)俘之攣
囚所繫也(皆坎/之象)昔王由是則乃險(使人/畏懼)建乃法(俾有/科條)設
囹圄(獄以/囚之)脩桎梏(杻以/挍之)以制尒姦邪以防尒隠盜俾厥
人知厥禁(夫法者制姦之闗鍵刑者防盜之樞機樞機/已發而盜無隄防闗鍵既張而姦無禁制故)
(曰俾厥人/知厥禁也)
䷻(兑下/坎上)節夫咋咋(則革/切)妾悚悚(疎鬲/反)言咠于聰水泓
于澤(咋語悚懼聰耳/泓澄咠子立切)傳曰夫咋咋言語及下也妾悚悚
憂懼於上也(坎為夫又為憂懼/兌為妾又為言語)言咠于聰得其㝠也水
泓于澤獲其所也(言之與澤謂兌也/聰之與水謂坎也)昔王由是立刑憲
(懸正/式也)納規諫(受決/言也)敷乃恵(法/兌)恤乃獄(則/坎)無俾不孚以緘
尒寃訴無俾執正以憂尒諑言(節者節槩之謂也夫守/節之士苟懐正直雖遭)
(譖而不變其心苟利社稷雖臨大難而不易其操是以/晁錯在謀父乃投於冡墓王章草表妻乃哭於閨房此)
(知必戮其身而誅其族然二子豈不知族受其誅惜其/族恐亡其國也豈不知身受其戮全其身恐危其主也)
(苟能亡其身而全其君棄其家而存其國斯大節者也/雖受戮於一時乃垂美於千載賢者知其守節者必銜)
(其寃秉直者必遭其譖故云無俾不辜以緘尒寃/訴無俾執正以憂尒諑言斯戒之深也諑豬角切)上有
則下乃悦(上有法則下為和悦/斯内外有節之象也)
䷂(震下/坎上)屯雲雺雺(莫浮/切)􁀙􁃭􁃭(􁀙朏同􁃭/音幽微也)雷奮于□
(音/釐)龍躋于湫(雺霧氣􁃭㣲􁀙月也/□險躋升湫泉也)傳曰雲雺雺氣生於
水也􁀙􁃭􁃭月生於朔也(震坎/之象)雷奮于□躍於幽穽也
龍躋于湫陛於深泉也(雷之與龍震之象也/泉之與穽坎之象也)昔王由是
嚴乃刑(則夫/險也)凝厥躬省厥心(處屯之際必凝厥躬在難/之時必資乎慎故曰省厥)
(心/也)無惰尒政無嫚尒聽(夫聽嫚則不總政惰則不明不/聰則耳無所聞不明則目無所)
(見苟聞見之不達何上下之能通雖有已成之功可翹/足而觀敗雖據已安之業不旋踵而見危又况屯難之)
(時得無/傾危乎)上敇之下行之(夫令出而信法在必行是以曹/公受剪髮之刑軍無逸馬商君)
(脩移表之術路不拾遺/此上敕下行之謂也)
䷾(離下/坎上)既濟水火胥納隂陽不􁀙(􁀙當/作雜)日之交月之
合(納受雜亂也/交集合㑹也)傳曰水火胥納二氣交也(火交而下/水交而上)隂
陽不􁀙六位正也(七居於陽/八居於隂)日之交集於辰也月之合
㑹於宿也(蓋以其文/㑹政者也)昔王由是降乃符(離在/下也)懸乃辭(坎/在)
(上/也)揆文教以虞尒盜脩武備以防尒寇(既濟者得濟之/謂也夫能任文)
(以禁盜用武以禦/寇其蔑有不濟乎)無􁁜厥倫無錯厥位(七居於陽故無/奪倫八居於隂)
(故無錯位斯可以/濟也􁁜與奪同)
䷰(離下/兑上)革娣媦欻(娣徒厲切媦云/貴切欻吁物切)姊姒勿勿澤之渴
炎之戍(姒妯娣娌也/媦妹戍滅也)傳曰娣媦欻少女升也姊姒勿勿
中女降也澤之渴内有火也炎之戍上有水也(離為中/女又為)
(火兑為少/女又為澤)昔王由是改正朔易服色(法/離)發詔令行恩恵
(則/兑)文物斯變景命惟新(革之為言改也内忌外尅上陵/下替物之變易莫過於此故少)
(女升於上中女降於下水滅其火火焚其澤斯變革之/道先王法變革之理以改正朔易服色行恩恵發詔令)
(故得景命惟新/文物斯變矣)
䷶(離下/震上)豐昦之斡(昦音/杲)睛之奯(音/豁)雷磤磤(音/隠)電炟炟
(當葛反昦日睛目奯/動斡轉磤震炟爆也)傳曰昦之斡日之轉也睛之奯目
之動也(離為日為目/震為轉為動)雷磤磤其聲震也電炟炟其光睒也
(睒式冉切暫視貎震為/聲為雷離為光為電)昔王由是動干戈耀兵威閲乃
文籍脩乃明徳(蓋滿盈者戒所愼也苟能閲前古之典/墳知禍福之倚伏寜有不脩其德以光)
(大/耶)以懲厥盈以戒厥嫚(豐者滿盈之道也古有言貴不/與富期而富自至富不與奢期)
(而奢自至奢不與驕期而驕自至驕不與罪期而罪自/至罪不與死期而死自至此禍生於盈滿也故坐右有)
(銘宥坐有欹器先王知滿之不可縱故能脩明徳以自/光閲文籍以自憤何傲慢之不戒何滿盈之不懲哉)
䷣(離下/坤上)明夷晶㝠炎潛囧映覘苫(覘丑廉切/苫失廉切)隂氣積
陽明熸(晶日也㝠暗潛瘞也囧明映/蔽覘視苫障熸滅也子廉切)傳曰晶㝠炎潛日
之瞑炎之瘞也囧映覘苫蔽其明障其視也(離為日為/目為明為)
(視坤為瞑為/瘞為障為蔽)隂氣積地在日上也陽明熸日入地下也
(離為日/坤為地)嗚呼有國家者(嗚呼/歎之)脩乃文整尒衆廣乃眎察
尒民(脩文廣視法乎離也/整衆察民則乎坤也)無俾小人以耀厥武無俾羣
醜以蔽厥明(夫小人能専權而耀武者必内蔽其明則/明道傷矣且日没於地火埋於土目蔽其)
(視此明之所由傷也明既傷則小人得志則文不脩而/武是用昔漢以偃武而興秦以坑儒而滅秦漢之不敵)
(庸哲咸聞故賢者/揣象以為深戒也)
䷆(坎下/坤上)師溟之濱地之垠辟辡辡(音辯罪/人相訟)醜甡甡(溟/海)
(濵涯垠畔也辟法/醜衆甡多也音莘)傳曰溟之濱島之涘也地之垠海之
畔也(坎為溟坤為/地涘音俟)辟辡辡法之嚴也醜甡甡衆之多也
(坎為法/坤為衆)昔王由是誕法于内(象/坎)整衆于外(則/坤)均平以和
之(夫有國有家者不患寡而患不均不患貧而患不安/夫安則和均則平由是言之則和平者莅衆之道也)
刑獄以齊之(孔子曰齊之以/刑民免而無恥)險以理人人􁂂不順(鄭國/僑有)
(言惟有徳者可以為寛其次莫如猛則知猛者救時之/謂也况乎總師旅之時處刑罰之地必資猛政人乃率)
(從故曰險以理人/人無不順者也)
　
　
　
　
　
　
　元包經傳卷三
欽定四庫全書
　元包經傳卷四
　　　　　　　　　　後周　衞元嵩　述
　　　　　　　　　　　唐　蘇源明　傳
　　　　　　　　　　　唐　李　江　注
　　　孟隂第七
䷸(巽下/巽上)巽俶么􁃭(俶音叔么伊/堯切􁃭音幽)卒飄飍(飍香/幽切)抜屵扒
氐(屵音業扒音/拜氐側氐反)臸垠䆕坐(俶始么小􁃭微也卒終飄盪/飍盛也氐根垠逺臸至䆕窮)
(坐深也臸音曰䆕/音抉坐與幽同)傳曰俶么􁃭始於細微也卒飄飍終
能強盛也抜屵扒氐轉石伐木也臸垠䆕坐極逺窮深
也(巽之象/風之理)昔王由是施乃命聽乃言上以風化下下以
諷刺上(卜商有言風諷也教也風以動之教以化之下/以諷刺上俾言之者無罪聞之者足以戒此蓋)
(所謂純巽/之義也)上從之下順之(下能刺上故上從之/上能禮下故下順之)
䷈(乾下/巽上)小畜飊旋旋(飊俾/遥切)夰宀宀(夰音昊/宀音綿)髀之反(髀/補)
(尔/切)頁之􁜤(飊風旋動也夰天宀覆也髀股/頁頭􁜤墜也頁音頡􁜤音顚)傳曰飊旋旋
風之動也夰宀宀天之覆也(巽為風/乾為天)髀之反股在上也
頁之􁜤首在下也(巽為股/乾為首)嗚呼為邦者(歎/之)闢天門(開閶/闔也)
發王命(行號/令也)進尒忠良(法/乾)布尒風教持厥剛折厥惢(惢/音)
(貲畜之為言塞也當畜塞之際又狐疑不斷其患非細/抑聞之執狐疑之計者開羣枉之門養不斷之慮者來)
(讒邪之口讒邪羣枉復興則臣畜其君外塞其内必/資果斷以决嫌疑故曰持厥剛折厥惢惢心疑子也)内
乃正外乃順(小畜者小人而畜君也以順教者股反而/側首􁜤而墜則君畜於内令出於外天覆)
(於下風行於上其象一也苟能開閶闔行號令/進忠直布風教何憂乎内之不正外之不順哉)
䷤(離下/巽上)家人娣姒侖(音/倫)姑媦甡(媦云貴切/甡音莘)尸尒炎爨
尒薪(娣姒妯娌侖次也/媦妹甡衆尸主也)傳曰娣姒侖兩婦次也姑媦甡
二女聚也(離巽/之象)尸尒炎主内竈也(謂/離)爨尒薪脩中饋也
(謂/兌)昔王由是脩明德(象/離)發嚴令(則/巽)命將帥以整尒干戈
進文儒以熈風化(文敎之理重於未亂兵家之勝重於/未戰二者王道之本進文儒熈風化)
(所謂正理於未亂命將帥整戈矛所謂制勝於未戰也/而能發之以嚴令修之以明徳其蔑有不濟哉故孫氏)
(有言挍之以計而察其情曰主執有道將孰/有能法令孰明賞罰孰勸吾以此知勝矣)外􁂂不從
内􁂂不鎣(夫人之率服在於明徳未有徳明而人不從/德昏昧而人相順必待明德人乃率從故外)
(􁂂不從内􁂂不鎣/􁂂音罔鎣音營)
䷩(震下/巽上)益婦進以禮天合其體風從于雷趾􁌏于髀
(趾足髀股也􁌏/氶也􁌏平表切)傳曰婦進以禮女順而升也(巽/象)夫合其
體男動而降也(震/象)風從于雷獲其所也趾􁌏于髀得其
宜也(巽為風為髀/震為雷為趾)昔王由是奮乃威(法/震)敷乃命(象/巽)布以
教俾人知訓(夫為人之道未有不敎而訓之故教為人/臣者必訓之以寛敎為人子者必訓之以)
(敬此謂教/而訓之)施以嚴俾人知懼(嚴者飭之謂古者尊其瞻/視動有鳴環之音出有和)
(鸞之韻望之儼然斯逺㬥/慢矣夫如此安得不懼)上令之下行之(孔子曰上為/正不令而行)
(况上下相承中外相接布之以教施/之以嚴懼而又加正令安得不行之)
䷘(震下/乾上)旡妄頁顚顚趾延延子欽于父雷奮于天(頁/首)
(顚髙也趾/足延行也)傳曰頁顚顛首之髙也趾延延足之行也(乾/為)
(首震/為足)子欽于父得其順也雷奮于天合其道也(乾為天/為父震)
(為雷/為子)昔王由是舉忠直(法/乾)隆威嚴(則/震)剛以正之(君在/上也)畏
以齊之(臣在/下也)君君臣臣父父子子(乾為君為父震為子/為臣夫有國者有君)
(臣夫有家者有父子有君臣父子人倫之大節也茍能/舉忠直降威嚴正之以剛齊之以畏斯象家國成矣亦)
(猶首在於上足行於下雷震於天也斯豈妄剛者昔齊/景公問政于孔子對曰君君臣臣父父子子景公曰善)
(哉信如君不君臣不臣父不父子不子雖/有粟吾得而食諸與夫大壮不甚逺也)
䷔(震下/離上)噬嗑列缺摶䃸磹灼(䃸先念切/磹徒念切)睛睒睒(式冉/切)
□辵辵(列缺震雷䃸磹電光睒明辵/行步音闥蹈也辵丑略切)傳曰列缺摶雷之
動也䃸磹灼電之耀也(震為雷/離為電)睛睒睒目之明也□辵
辵足之行也(離為目/震為足)昔王由是出符命動干戈張乃威
耀乃武(離/震)以懲不敬以討不明(噬嗑者噬而合也上天/作怒降雷電以罰惡逆)
(之象也先王則之所以出符命動干戈張乃威耀乃武/以行懲討不明者得罪於離不敬者得罪於震上帝所)
(以致/誅)
䷚(震下/艮上)頤爪丮臼(上擊/下局)趾彳亍(上赤/下畜)上􁌫􁌫(胡間/切)下
逯逯(丮臼執也彳亍行也爪手趾/足也􁌫安逯運也玉谷切)傳曰爪丮臼手之執
也趾彳亍足之歩也(艮為手/震為足)上􁌫􁌫安而止也下逯逯
運而動也(艮為止/震為動)昔王由是畏心省躬(則/震)搜它雲林寘
諸天闕(體/艮)無俾頑豎以擅乃威權無俾復夫以行乃躁
虣(頑豎復夫謂乎艮也威權躁㬥謂乎震也今小人在/外威權在内斯得其宜矣而小人竊近於上威㬥於)
(不附須畏厥心省厥躬搜雲林寘天闕方可以免書曰/惟辟作威士有作威則凶于而家害于而國安得不慎)
(之哉復與愎/同虣音㬥)内既勤政外乃奠居(頥之為言養也猶手/之所執足之所行君)
(人之道豈宜有怠故詩人綴匪懈之句周公著無逸之/篇苟能使庶政凝萬機不怠何憂乎人之不定者哉)
䷑(巽下/艮上)蠱飄甹丰(甹普丁切丰當作夆音/逢爾雅甹夆掣曵也)屵䃔䃧(屵/音)
(業䃔戶冬切/䃧力冬切)蠢恠于皿妭媚于宫(甹丰風驟貎也䃔䃧/山崩聲也蠢蟲皿器)
(也妭女也/宫室也)傳曰飄甹丰風之盛也屵䃔䃧山之崩也(巽/為)
(風艮/為山)蠢恠于皿蠱動於器也妭媚於宫女惑於室也(巽/為)
(皿為動艮/為器為室)嗚呼有國家者(嗚呼/歎之)察内政(妭妾/在内)絶姦私(偽/人)
(在/上)無俾賤妾以肆乃荒淫(巽為長女為進退為不果又/為宫室婦女在宫室之中而)
(為退不果得非荒淫妭媚歟昔夏之亡也以妺喜殷之/亡也以妲己周之亡也以褒姒三代之滅皆由於此有)
(國家者可/不戒哉)無俾小人以權乃詔命(艮為小人巽為號令/然小人者所任不離)
(庖厨之間所務不過廄庫之内今乃假制詔/之命行號令之權其為蠧政害民非細也)内有惢下
有事(惢疑也為進退不决夫事之生變在於不斷傳曰/需者事之下則知事之懐疑蠱之為害史墨有言)
(風落山為蠱女惑於男為蠱於文皿蟲為蠱今賤妾肆/荒淫小人權詔命在於𤣥理亦蠱之為毒也故賢者揣)
(象賦言以/為深戒)
　　　孟陽第八
䷲(震下/震上)震龖之赫(龖達/荅切)霆之砉(砉呼麥切莊/子奏刀砉然)悚忪忪
(忪職/容切)駭悚悚(龖龍赫怒霆雷也/砉聲悚悚音索)傳曰龖之赫二龍之怒
也霆之砉洊雷之聲也悚忪忪再有所懼也駭悚悚重
有所驚也(皆震/之象)昔王由是省厥心(務敬/愼也)省厥躬(其齋/菲也)肅
乃威嚴(逺㬥/慢也)勤乃決斷(分疑/誤也)俾尒中外知尒戒懼(前四/者皆)
(震之德也古有言逸樂者必驕慢則禍至恐懼者必戒/慎則福生故詩美文王之德乃云翼翼小心易稱君子)
(之行則曰乾乾夕惕由此言之恐懼其為人之福/歟夫上行之則下效之故俾尒中外知尒戒懼也)
䷏(坤下/震上)豫駟驫驫(音/彪)輦轟轟咏歌奏和雷奮龍行
(驫羣馬也/轟衆車也)傳曰駟驫驫馬之羣也輦轟轟車之衆也(坤為/車震)
(為/馬)咏歌奏和樂之聲作也雷奮龍行客之志得也(皆坤/震之)
(象/也)昔王由是旌車服(法乾/也)崇樂懸(則震/也)和乃聲諧乃律
(和之與諧坤之象也/聲之與律震之象也)安尒上以理厥人變尒風以移厥
俗(車馬衣服禮之節也咏歌聲律樂之和也夫大禮與/天地同節大樂與天地同和合於天地莫過禮樂先)
(王以是崇之故孔子有言移風易俗莫善於樂夫移風/易俗其所由來漸矣得不謂之豫乎乃使人之理上之)
(安何異馬奔於地車轉於陸雷/之奮龍之行者耶安豫之甚也)
䷧(坎下/震上)解雷趯于□(趯他/歴切)龍躍于陂悸愕愕愀㕧㕧
(趯駭□險也躍驚陂水也悸懼/愕驚也愀憂㕧歎也許棃切)傳曰雷趯于□駭於險
也龍躍于陂驚於水也(震為雷為龍/坎為險為水)悸愕愕驚且懼也
愀㕧㕧憂而嗟也(歎/辭)昔王由是緩乃法(政有/侮法)恤乃獄(信/有)
(懐/憂)無俾苛酷以斁尒彞倫(壊政理者不過於酷法苛令/昔孔子遇婦人哭甚哀孔子)
(曰何悲乎一似重有憂者使弟子問焉婦人曰吾舅死/於虎吾夫又死焉今吾子又死焉孔子曰盍遷乎婦人)
(曰無苛政孔子喟然嘆曰弟子識之苛政猛/於虎由此觀之欲求彞倫之不斁其可得乎)無俾嚘咿
以傷尒和氣(夫政理則人順人順則氣和政亂則人怨/人怨則氣逆昔鄒陽被枉五月降霜老婦)
(受誣三年作旱夫如是欲求和氣之不傷不可/得也君子痛之故以為深戒嚘音憂咿音伊)上畏以
威下法以則(上畏以威擬夫震也下法以則體夫坎也/凡吏為苛酷者上無威人興嚘咿者下無)
(賢嚘咿者傷和氣苛酷者斁彞/倫故曰上畏以威下法以則也)
䷟(巽下/震上)恒夫嚴不鬩(鬩馨激切詩/兄弟鬩于墻)婦順不逆隂陽胥
媲(匹詣/切)雷風胥激(嚴恪鬩鬭/也媲配也)傳曰夫嚴不鬩恪於上也
(震之/象也)婦順不逆從於下也(巽之/象也)隂陽胥媲可以乆也雷
風胥激可以乆也(巽為隂為風/震為陽為雷)昔王由是嚴乃威俾勿
嫚(則/坤)降乃令俾勿違(法/巽)欽于上順于下(恒常也且夫婦/配合隂陽交通)
(雷震於上風行於下豈非常道哉先王知常道之可乆/故擬而效之端其威嚴降其號令望之儼然而不敢嫚)
(從之恰然而不敢違故/曰欽於上順於下也)
䷟(巽下/坤上)昇輿之麤辵之徂(辵丑/略切)股運于腹婦歸于姑
(麤行也徂往/也股髀也)傳曰輿之麤車之行也辵之徂髀之往也
(坤為車/巽為髀)股運于腹獲其所也婦歸于姑得其宜也(坤為/腹又)
(為姑巽為/股又為婦)昔王由是發詔命(法乎/巽)敷率土(則乎/坤)順乃人
行乃化(人之與順坤之象/化之與行巽之象)布尒德教加于醜類(布尒德/教擬夫)
(巽加于醜類效夫坤也且升之為言進也亦猶股運其/腹婦歸于姑車之行足之往斯非昇者歟先王法之所)
(以出制敷外順人行化此之謂布尒德教加于醜類經/曰德教加于百姓刑于四海蓋天子之孝也葢昇之道)
(也/)
䷯(巽下/坎上)井機聨聨組牽牽罙厥皿(罙/彌)躋厥囦(機闗組/索罙入)
(也皿器躋/升囦深也)傳曰機聨聨闗之轉也(坎為/嬌揉)組牽牽索之引
也(巽為/繩直)罙厥皿器入於深(巽/象)躋厥囦水出於險也(坎/象)昔
王由是建乃刑法(則乎/坎)施乃敎令(法乎/巽)行於中(巽為/行也)流
於外(坎為/流也)􁂂不順(巽/象)􁂂不通(坎/象)上則之下從之(古有言/身正不)
(令而行上不正雖令不從由斯言率從上也何異機闗/組索相率耶亦猶沉器於井汲水於泉此先王取象於)
(此是以建刑法施敎令行於中流/於外無不通故曰上則之下從之)
䷛(巽下/兌上)大過娣越姒媢陵姊風罙于陂舟㲻于水(娣/姒)
(妯娌也媦妹罙入也/陂水㲻沒也音溺)傳曰娣越姒少替於長也媦陵姊
季僭於孟也(娣媦少女謂兑也/姊姒大女謂巽也)風罙于陂過其度也舟
㲻于水失其節也(巽為風又為舟/兌為陂又為水)嗚呼有社稷者(嗚呼/歎辭)
降爾詔命(出號/令也)徵爾忠諫(召忠/直也)無進利口不正厥言(兌/為)
(口又為悦媚/故言不正也)無任惢心(惢音貲/心疑也)不果乃事(巽為順又為/進退為事不)
(果/也)􁂂或胥唱􁂂或胥和(書曰疑謀勿成語曰利口之覆/邦家此所謂言之不正事之不)
(果也痛哉過之為患也少陵其長季僭其孟風驚波濤/船沉流浪亦何異進其利口任其惢心者哉賢者歎之)
(故欲出號令召忠直使君臣之際/予違汝弼惡其唱和過之深也)
䷐(震下/兌上)隨男有嫡女有􁀙(音/適)言侃侃笑赥赥(嫡婦􁀙/嫁也侃)
(樂赥笑也/赥許迪切)傳曰男有嫡入而歸婦也(震之/謂也)女有􁀙出而
從夫也(謂/兌)言侃侃其口動也笑赥赥其聲悦也(兑為口/為悦震)
(為動/為聲)昔王由是敷恩恵(内卦/之體)錫蕃庶(外卦/之象)言􁂂不應(上/象)
(為口下/象為聲)動􁂂不悦(下象為動/上象為悦)悦以勤人人甘其役(天布/澤及)
(衆也未有不從者故言無不應動無不悦因此勞人人/無怨苦以其甘於動為也其非相隨之甚耶何異女嫁)
(於夫男娶於婦/兼言笑相從也)
　
　
　
　元包經傳卷四
欽定四庫全書
　元包經傳卷五
　　　　　　　　　　　後周　衞元嵩　述
　　　　　　　　　　　　唐　蘇源明　傳
　　　　　　　　　　　　唐　李　江　注
　　　運蓍第九
五行之數一曰水二曰火三曰木四曰金五曰土此其
生也(五行之/生數也)六曰水七曰火八曰木九曰金十曰土此
其成也(五行之/成數也)凡五行生成之數五十有五(自一至十/之總數也)
肇於勿芒動於㝠黙物休咎於未形辨憂虞於既惑鬼
出神入而變化無窮窮幽洞靈而生成不息體混茫之
自然與天地而為極實所謂微妙𤣥通深不可測(美算/術之)
(功/也)故仲尼曰天一地二天三地四天五地六天七地八
天九地十(竒數陽故配天/偶數隂故配地)天數五(一三五/七九也)地數五(二四/六八)
(十/也)五位相得而各有合(謂一與六二與七三與八/四與九五與十各有合也)天數
二十有五(一三五七九/之總數也)地數三十(二四六八十/之總數也)凡天地
之數五十有五(二十五之/與三十也)此所以成變化而行鬼神矣
(數術/精微)易用四十九䇿者窮少陽也(少陽之數七/窮謂七七也)包用三
十六䇿者極太隂也(太隂之數六/極謂六六也)窮少陽葢尚文也極
太隂葢尚質也文質之變數之由陽不窮九隂不極八
明大衍之不可過也(極九謂八十一也蠱八謂六十四/也大衍之數五十五故言不可過)
陽之䇿一十有二(象乾三爻震坎艮各一爻巽/離兌各二爻共一十有二也)隂之策
二十有四(象坤七爻巽離兌各二爻震/坎艮各四爻共二十有四也)凡三十有六葢
取數於乾坤五行八卦同符合契共而為一曰太一(拱/蓍)
(之/時)分而為兩曰兩儀(分蓍/之時)揲之以三曰三才(謂算/之也)營之
以四曰四時(謂運/之也)歸餘於終取象於閏(謂物/之也)數之閏也
在於左陽之動也數之萌也在於右隂能生也(數動於左/而生於右)
混茫既判天地闢矣(分蓍/也)天地既闢三統分矣(揲蓍/也)三
統既分四時序矣(營蓍/也)四時既序閏斯生矣(總蓍/也)正閏
相生數無窮矣傳曰五行者隂陽之精氣造化之本源
德贊三才功濟萬物在乎天也謂之五星(鎮嵗太白/熒惑辰也)據
乎地也謂之五嶽(嵩岱衡/恒華也)行於人也謂之五材(水火金/木土也)
若天無五星則辰宿錯滅地無五嶽則山澤崩竭人無
五材則性命𠞰絶故知天以五星為政地以五嶽為鎮
人以五材為用三正之立五行所成也人者上稟五星
之氣下居五嶽之分中受五材之助故天地之間惟人
最靈則知人者五行之端五行之秀是以包五藏藴五
神(五藏謂肝肺心腎脾也五神謂魂魄精神志也河上/公曰魂藏於肝魄藏於肺神藏於心精藏於腎志藏)
(於脾五藏盡傷/則五神去矣)全五體備五事(五體者謂骨肉血脉皮/五事者謂貌言視聽思)
(也/)合而行之有五徳(仁義禮/智信也)皆本於五行(包五藏藴五/神全五體備)
(五事行五德皆/法象於行也)然則色不以五行雖有離婁之明不能
定其文彩(五色謂青黄赤白/黒為文章之主)聲不以五行雖有師曠之
聰不能定其音律(五聲謂宫商角徵羽/音律律之原者也)味不以五行雖
有俞附之術不能定其性命(五味謂酸鹹甘苦/辛為生氣之本也)氣不以
五行雖有老耼之道不能定其嘘吸(河上公曰天飬人/以五氣鼻藏於心)
(太史公曰黄/帝理五氣)言不以五行雖有尼父之德不能定其詞
理(仲尼之訓未有不先於五行謂教/人以父義母慈兄友弟恭子孝也)厯數不以五行雖
有重黎之算不能守其敘(厯數之算必先/五行時敘分矣)隂陽不以五
行雖有犧炎之聖不能定其吉凶(隂陽之占必先五/行而後吉凶決矣)萬
物無不由五行以定包者定也定之為義博矣哉夫不
定而眎則五色亂於目矣不定而聽則五音亂於耳矣
不定而食則五味亂於口矣故五色令人目盲五音令
人耳聾五味令人口爽鼻不定而吸則不能理五氣心
不定而語則不能敷五教志不定而行則不能脩五徳
身不定而動則不能用五事(夫視五色聽五聲食五味/吸五氣布五教行五德用)
(五事未有不/法定者也)夫有一不定則人不畏(行之/失也)有一不定則
人不信(言之/乖也)是以君子定其目而後視定其耳而後聽
定其味而後食定其氣而後吸定其心而後語定其志
而後行定其身而後動定其數而後算定其意而後占
故無失矣(皆資/於定)夫至人不占者何以其定也占者所以
定美惡至人無惡(行於/善也)占者所以定吉凶至人無凶(履/於)
(吉/也)占者所以定休咎至人無咎(保其/休也)占者所以定嫌疑
至人無疑(達於/嫌也)夫惟定矣又何假於占哉(定之為言定/也貴於定尊)
(於定故不假/於占筮也)
　　　說源第十
在昔哲王受明命皆能變文質順隂陽大矣哉此帝王
之能事也(在昔哲王謂三皇五帝及三代之君順陽尚/文順隂尚質更而必復有若循環歴代重之)
(以為能事故孔子云其或/繼周者雖百世可知也)古者天生人而未樹之以君
上下交雜品位紛錯隂陽初分文質未作(謂巢燧/之前也)庖犧
之王天下也畫八卦法三才而一之斯尚質之代也(三/才)
(之道各據二位得/其偶數故尚質也)自黄帝暨乎堯舜垂衣裳而天下理
葢取諸乾則尚文也取諸坤則尚質也(乾為陽故尚文/坤為隂故尚質)
(文質更變歴代不差故伏羲尚文神農尚質黄帝尚文/少昊尚質顓頊尚文髙辛尚質唐堯尚文虞舜尚質其)
(後夏商周亦/皆象此也)通其變而使民不倦神而化之使人宜之
是以自天祐之吉無不利(應天順人/不失其道)後夏有連山殷有
歸藏周有周易皆次不同而算術各異斯文質之更變
也(歸藏先坤周易先乾故云卦次不/同殷用二十蓍故云算術各異)仲尼有言其或繼
周者雖百世可知也斯則百王不易之道明矣自兹以
降代歴千禩(音/祀)人非一性窮奢極麗飫欲厭心不能正
本澄源反文歸質若河傾海覆汎濫平陸流盪無依迄
至今日而莫之變也夫王者之有天下必改正朔易服
色以其既往者廢將來者興(文廢而質興質廢而文興/亦由水王而火衰木衰而)
(金王也故正朔/服色有改者)是以三皇之王五帝之理樂不相沿禮
不襲(古之/道也)且物極則反理有固然文質之體其將變矣
(言包之所/由作也)喆人觀象立言垂範作則將以究索厥理匡
贊皇極推吉凶於卦象陳理亂於邦家廣論易道冀裨
帝業葢時尚質之書也嗚呼采世人之訂述作之意焉
爾(葢後包以周義也衞先生易論云夫尚質則人淳人/淳則俗樸樸之失其弊也憃憃則變之以文尚文則)
(人和人和則俗順順之失其弊也謟謟則變之以質質/以變文文以變質亦由寛以濟猛猛以濟寛此聖人之)
(用心也豈苟相反背而妄有述作焉由斯言之帝王之/道坦然明白蘓公脩傳終以明述作之意用以論文質)
(之理又歎時人不能洗心於精微之道/故云采世人之訂述作之意訂審也)
　
　
　
　
　元包經傳卷五
