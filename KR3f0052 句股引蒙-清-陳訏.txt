#+TITLE: 句股引蒙-清-陳訏
#+DATE: 2016-06-11 12:23:20
#+SOURCE: github.com/kanripo/KR3f0052 master 6b75a4db                
欽定四庫全書　　　　　子部六
　勾股引蒙　　　　　　　天文算法類二(算書之/屬)
　　提要
　　　　(臣/)等謹案勾股引蒙五卷
　　　國朝陳訏撰訏字言楊海寧人由貢生官淳安
　　　　縣教諭是書成於康熈六十一年壬寅首載
　　　　加減乗除之法雜引諸書如加法則從同文
　　　　算指列位自左而右減法則從梅文鼎筆算
　　　　列位自上而下易横為直乗法則用程大位
　　　　算法統宗鋪地錦法畫格為界除法則用梅
　　　　文鼎籌算直書列位至定位則又用西人横
　　　　書之式葢兼採諸法故例不畫一至開帶縱
　　　　平方但列較數而不列和數開帶縱立方但
　　　　列帶一縱而不列帶兩縱相同及帶兩縱不
　　　　同皆為未備所論勾股諸法謂勾股和自乗
　　　　方與絃積相減所餘之積轉減弦積為股弦
　　　　較不知以勾股和自乗積與倍弦積相減所
　　　　餘為勾股較積不得為勾股較也又謂勾股
　　　　相乗以勾股較除之亦得容方不知既用勾
　　　　股容方本法以勾股和除勾積股相乗矣則
　　　　用此一勾股相乗之積而勾股和與勾股較
　　　　除之皆得容方無是理也又謂勾股相乗之
　　　　積為容方者四斜弦内為容方者兩不知勾
　　　　股形内以弦為界止容一方試以勾三股四
　　　　之容方積較尚不及勾股積四分之一而股
　　　　愈長則容方愈小者更無論矣又謂勾股弦
　　　　之長恒兩倍於容圓之周不知平圓積以半
　　　　周除之而得半徑勾股相乗積以總和除而
　　　　得半徑根既不同不得牽混為一也如斯之
　　　　類亦多未協其三角法則全録梅文鼎平三
　　　　角舉要畧加詮釋所用八線小表以餘線可
　　　　以正弦正切正割三線加減得之故不備列
　　　　其半徑止用十萬亦測量全義所載泰西之
　　　　舊表無所發明然算法精㣲猝不易得其門
　　　　徑此書由淺入深循途開示於初學亦不為
　　　　無功觀其名以引蒙宗㫖可見録存其説亦
　　　　足為發軔之津梁也乾隆四十六年十二月
　　　　恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總校官(臣/)陸　費　墀
欽定四庫全書
　句股引蒙
　　　　　　　　　　　　海寜　陳訏　撰
　　凡例
六藝數居其一句股又九章之一古周髀積羃今三角
　八線皆句股法也但不得其門每多望洋是編如蒙
　童初識之無漸至握管作文或析其數或明其理為
　入門之始故名勾股引蒙
自籌算法行珠算可廢至専用筆算籌亦似可不用宣
　城梅定九先生有筆算一書備極諸用然其要不過
　加減乘除四字今止發其端餘不辭費葢全帙中皆
　加減乗除故也
籌算剙自逺西較珠算最為雅便但定位置○殊費推
　𫾣今有訣法有假如簡明易曉庶無悞用并列製籌
　之法用時即不必攜籌便楮可代
數學之有開方為勾股之所必需平方易立方難今不
　厭其詳務使開卷易明至𢃄縱方雖於勾股法不恒
　用然法尤㣲奥不可不知故併載焉
勾股為測量諸法之原變化神妙不外叅互一定之數
　今載唐荆川先生論李凉菴水部論為註釋數條足
　以括其變化有志之士亦在熟之而已
測量法西刻備有成書實與中法無異但文義簡奥是
　編顯淺明晰且先列中法後列西法知中法自有勾
　股以來未嘗禮失而求諸野但製器之巧當推西法
　耳
三率為西法比例所通用凡三角法皆三率法也今附
　測量之末三角法之前一覽瞭然俾習者易如反掌
三角法即測量全義中所載測三角直線法至梅刻三
　角舉要尤明顯矣今備錄梅本而於取邊取線之所
　以然或附管見或補圖明之
三角八線必檢表得度雖弧三角(即西法三/角曲線)與平三角
　㣲有不同未可據平三角遽為步厯之準然算三角
　若不得表將何印証但八線表未能備刻今附八線
　小表雖具體而微然與八線全表無異
元李欒城測圓海鏡明顧箬溪為之注釋宣城梅定九
　先生謂止容圓一術引而伸之遂如五花八門想昔
　時視為絶學今昌運作人算學設館肄習然
天府之書無從窺見即梅刻諸書亦購覓甚難是編不
　辭固陋視李顧二書似各法具備且由淺入深人易
　曉悉譬之江河濫觴之始可涓涓不已以至於海云
　爾
欽定四庫全書
　句股引蒙卷一
　　　　　　　　　　　　海寜　陳訏　撰
　　筆算
　　　(古用珠算今資毫穎凡寫法俱左為大右/為小其法不外加減乗除其用視籌格)
加
　如先有幾百幾十尺(舉尺以/例其餘)又幾百幾十幾尺又幾
　十幾尺俱平寫寫完用横畫為界併之從末小位起
　每留零數寫於本位每滿十數即於前位加一㸃其
　前位仝先所寫數又所加一㸃直下併之留零數進
　十數如前法一路併向左去凡滿十者不論或百或
　千或萬總之左位比本位多十倍俱稱為十也
　　　假如一百三十四尺　又九十六尺　又一百
　　　七十八尺
　　四六八八　(從末位併起如四六八為一十八進/一㸃于前左位留八零數寫本位)
　　三九七○　(此三九七同所進一㸃併之得二十/進兩㸃于前左位而本位無零置○)
　　一　一四　(此首位有一一又連兩㸃併之得四/竟寫四字於下)
　　　右共四百○八尺(從左首位至末小位/)
減
　先從左大位減至右末小位
　　　假如四百○八尺先減一百七十八尺(存二百/)
　　　(三十尺/)
　　八　　　四
　　○　三四三
　　四三二一
　　　又減九十六尺(存一百三十四尺如右/)
　　　　如再減若干亦同此法
乗
　有自乗如以一百七十八乗一百七十八有相乗如
　以一百七十八乗九十六之類依位數畫或方或長
　格各管所乗之位為縱横式俱左為大右為小又每
　格斜界從末小位界起為斜式亦左為大右為小斜
　界之末格為最小之位無可併進其餘斜界一路併
　去留零數於本位而以滿一十者進一㸃於前滿二
　十者進二㸃如前加法倒併至左寫完看末位應是
　尺是寸逆推而上即得所乗之萬千百十
　　假如自乗以一百七十八乗一百七十八
　　　先寫一七八於上(平寫/)再寫一七八於側(直寫/)
　　　依平位側位畫縱横格(或平位多畫長方格或/側位多畫直方格)
　　　再畫斜格(末小/位起)
　　　先從右邊末位乗起以末位之八乗平寫之末
　　　位八得六十四寫六字於末位斜格之左寫四
　　　字於右
　　　再以右邊之八乗平寫中位之七得五十六寫
　　　五字於下格斜界之左寫六字於右
　　　再以右邊之八乗平寫首位之一得八寫八字
　　　於下格斜界之右(以上右邊之八乘完/)
　　　次以右邊中位之七乗平寫末位之八得五十
　　　六寫五字於中位斜格之左寫六字於右次以
　　　右邊之七乗平寫中位之七得四十九寫四字
　　　於中格斜界之左寫九字於右
　　　次以右邊中位之七乗平寫之一得一七如七
　　　寫七字於中格斜界之右(以上右邊之七乗完/)
　　　又以右邊之一乗平寫末位之八得八寫八字
　　　於上位斜格之右
　　　次以右邊之一乗平寫中位之七得七寫七字
　　　於上位斜格之右
　
　
　
　
　
　　　次以右邊之一乗平寫首位之一得一寫一字
　　　於上位斜格之右(以上右邊之一乗完/)
　　　各位俱乗畢將斜界各數併之圖具右方
　　　右末位是尺乘尺即知四字是尺從尺逆推而
　　　上至三字是萬位得三萬一千六百八十四尺
　　　(若以尺乗寸則末位之四是/四寸凡兩錢斤之類俱同此)
　　假如相乗圖算俱同自乗
除
　除與減相似而不同猶加與乗亦相似而不同葢加
　減止用小九數如二與三為五而乗與除則兩字合
　呼如二三得六也除即九歸法列籌除實西法始創
　先列籌式如左
　　籌算(附籌式/)
　　　(籌每副九根每根九格左為大數右為小數以/第一格右邊字為某號籌如一字即為一號籌)
　　　(二字即為二號籌算時照為法之數列籌從左/而右看列實數近少除之其每籌之背俱合九)
　　　(數面一背必八面二背必七第九號籌之背則/虚界斜格無字為法數之○用其除法用法另)
　　　(詳/)
　
　
　
　
　
　
　
　　　　右每籌九格每格已備所乘之數如一號籌一
　　　一如一　一二如二如第二號籌則第一格即一
　　　二如二第二格即二二如四第三格即二三如
　　　六第四格即二四如八第五格即二五得一十
　　　此一十之一字寫在斜格之左為大數第六格
　　　即二六得一十二以一字寫斜格之左二字寫
　　　斜格之右凡籌俱左為大數右為小數也其列
　　　籌亦分左大右小如法數或係一十九則一號
　　　籌列左九號籌列右也凡兩籌相並成斜方格
　
　
　
　
　
　
　
　　　　右每籌九格每格已備所乘之數如一號籌一
　　　一如一　一二如二如第二號籌則第一格即一
　　　二如二第二格即二二如四第三格即二三如
　　　六第四格即二四如八第五格即二五得一十
　　　此一十之一字寫在斜格之左為大數第六格
　　　即二六得一十二以一字寫斜格之左二字寫
　　　斜格之右凡籌俱左為大數右為小數也其列
　　　籌亦分左大右小如法數或係一十九則一號
　　　籌列左九號籌列右也凡兩籌相並成斜方格
　　　其斜方格内之數須合併算滿十即進於左位
　　　而留零數於本位其在斜方外者不可合也
除取近少
　除即珠算之歸法如以物求價物為法照物之數列
　籌價為實共若干價横寫數目(亦左邊起/寫至右邉)視列籌某
　格近少除之(如在第一格除即寫一字如在第/二格除即寫二字為商除之數)所以
　取近少者蓋以法除實必非一除可盡故留餘實以
　便再除
　　　假如做工三百八十四丈用銀三千五百七十
　　　一兩二錢求每丈該銀若干以做工為法列三
　　　八四籌以銀為實横寫三五七一二取格之近
　　　少除之
　　　右列三八四號籌除實視每格自一格至八格
　　　俱少惟九格之　　　　　　　　　三四
　　　五六與實近少除之因在第九格為初商九
　　　餘實一一五二視列籌第三格之
　　　(為十一進一/㸃于前)一一五二除實盡為次商三
　　　　按初商之九寫於實首位者因在三號籌左
　　　　邊之字除起(左邊是大數/即是十位)遇十在本身故第
　　　　一次除寫實之第一位所謂在本身也
　　　右工每丈該銀九兩三錢
　　　　按定位(詳後/)凡法小實大者從實首順尋法
　　　　首而法前得令如工三百較之銀三千是為
　　　　法小實大應實上順尋法首今實之第二位
　　　　是百即為法之首位而法前得令則實之第
　　　　一位是法前而第一位上之初商九乃是九
　　　　兩蓋令者兩斤尺石之所由起也九既為兩
　　　　則三為錢無疑故貴定位也詳後法
置○(開方置○不用此法/)
　　　逢單須進位　　遇十在本身
　　　退位單仍十　　兩一位還升
　各籌俱右為單位左為十位其左邊無字而兩籌斜
　格相併如五與六併為一十一之類則進於十位亦
　謂之十也此進位之位與本身之身俱指所商之數
　應寫實數上之第幾位如初商在第一位次商在二
　位之類為一定之位而進位則從本位而進於左位
　也依此寫法有不相連接中間空一位者是商數大
　小相懸應置○也
　退位單仍十句即補首句逢單須進位之所未盡蓋
　如同是籌上之單位除實而所除之實位或有用退
　位除者則雖在籌右格之單位除仍作遇十在本身
　其所寫商數初商在首位次商在次位也
　　　假如實一十一兩七錢二分　法二十三石(列/籌)
　　　列三號三號籌視五格至九格俱浮於實惟退
　　　位除則第四格　之九二是零數與一之大數
　　　相近故從實首除籌之一十為九除十而於次
　　　位還一則所除乃在第二位而書商數於實首
　　　位是為單仍十耳然次位除起而實首書商數
　　　則依然逢單進位也
　兩一位還升句承上退位句以申明逢單須進位也
　謂惟退位除者雖單亦同十耳若實首是一法首亦
　是一而恰用第一格除實則逢單應書商數於實首
　一之前位上葢總以籌之左大右小為逢單遇十故
　前句是退位除者雖在單格亦作十論而在本身置
　商此句兩一是雖或一十一百而在籌格之單位除
　者亦作單論而在本身前一位置商也
　　　假如實一百五十七兩　　法一百二十六石
　　　列一二六籌在第一格右小位除實則應置商
　　　於實本位之前一位
　　若法實俱是一在左大格除者不宜進位置商
　　　假如實一七八二　法一八
　　　列一八籌初次商俱在九格除實俱籌上併進
　　　左大位是十位是遇十在本身其商數不宜進
　　　位也
　　右依前法寫商數而中間空缺不接連者即○位
　　也
定位
　法小實大順尋法首而於法前得令
　　　假如人參三十五兩用價共二百二十七兩五
　　　錢
　　　　求每參一兩價若干(以銀為實/)　(以參為法/)
　　　五　　列三號五號籌(此即參/為法)除實
　　　七　　籌第六格除二十一是遇十在本身寫
　五　二　　六字於實之第一位上餘實一七五除第
　六　二　　五格亦遇十在本身寫五字於實之第
　　　　　　二位上(除/盡)
　　　　　　順尋法首者如上所列實二百二十七
　　　　　　兩五錢人參為法是三十五兩則十為
　　　　　　法首而實之第二位是十為法首位直
　　　　　　上所寫商數之五即法首位而法前得
　　　　　　令令者兩也實首直上之六為法前法
　　　　　　前得令為六兩六既為兩則五為錢矣
　　　　　　答曰每參一兩價銀六兩五錢
　法大實小逆尋法首而於法前得令
　　　假如堤工三百五十用銀二十二兩七錢五分
　　　　求每一工該銀若干(以銀為實以工為法/)
　　　　　　列三號五號籌除實同前
　　　　　　法之首是百實之首乃是十是為法大
　　　　　　實小當實首十逆推法首百則實之前
　　　　　　位即法首位而實前第二位是法前位
　　　　　　以之得令為兩而順逓推下則初商之
　　　　　　六乃是分位次商之五乃是釐矣
　　　　　　答曰每人一工該銀六分五釐
　　又如法愈大實愈小則實前逆尋法首或二○三
　　四○法前得令仝前
　　　假如隄三千四百工共銀一十五兩三錢
　　　　求每工該銀若干(以銀為實以工為法/)
　　　實　　列三號四號籌除實
　　　三　　初商四次商五俱籌上左邊除實商數
　　　　　　各依遇十在本身寫法數千銀數十為
　　　　　　法大實小從實首十數逆尋法首則實
　　　　　　前二位為法首而又於法前得令起兩
　　　　　　退右挨數則實首上之四為四釐挨右
　　　　　　之五為五毫矣
　　　　　　答曰每工四釐五毫
　法實等者實首即為法首而於法前得令
　　法實相等如同是千同是百之類
命分
　凡除至單位而止故曰實如法而一所謂一者即單
　也其除之至單位仍有不盡之餘實則以分命之
　　其一除之至盡如錢分釐毫絲忽以次求之
　　其一以法數為分母不盡者為分子命為幾分之
　　幾
　　　假如十九人分銀二百五十四兩依商除法已
　　　各該一十七兩矣不盡七兩命之曰十九分兩
　　　之七(葢以不盡之七剖為七个十九分得一併/百三十三分以十九人分之各得七分)
　　　(整數零數為每人分得十七兩○十九分兩之/七)
　　附約法(厯法用之便於積算餘可不必/)
　　　凡命分可約者約之古法曰可半者半之不可
　　　半者以少減多更相減損求其有等者以等約
　　　之西法謂之紐數以等數約母子數則皆除盡
　　　(如八十一人分銀二十七兩不能各得一兩并/不能各得五錢依命分法命為八十一分兩之)
　　　(二十七今以法約之為三之一葢八十一是三/个二十七若剖兩為八十一分即各得二十七)
　　　(分是三/之一也)
　　　(均分法曰置分母八十一用逓減法以分子二/十七減之餘五十四復以二十七減之餘仍二)
　　　(十七兩數相同是有等也即用此二十七轉除/分母得三除分子得一如此不用細分但以每)
　　　(兩均剖為三而各得其/一分即三人共一兩也)
　　　(若分子是五十四則用轉減法以子五十四轉/減母八十一餘二十七又以母餘二十七轉減)
　　　(子五十四亦餘二十七是相等也即以此等數二/為法除母得三除子五四得二是為約得三之)
　　　(又㨗法八十一乃九九相乗之數二十七乃三/九相乗之數皆九也即可為紐數約之為九分)
　　　(兩之/三)
當位
　籌算求兩斤尺石之類竟除近少或即除盡不用當
　位法惟開方每商後應取兩廉約數故如餘實一百
　先取長廉時雖或籌之第一格是一百寜可取第九
　格除九十以便取長廉也今開方依西法用籌故先
　附此
　　　右各法俱籌算入門之始從此開方句股三角
　　　握算推步無慮紊悮矣(惟開方置○與此不同/)
　句股引蒙卷一
欽定四庫全書
　句股引蒙卷二
　　　　　　　　　　　　海寜　陳訏　撰
開方
　　開方為句股積冪測量步算之源其法取積實歸
　　除使均齊方正知每邊得若干數其用籌除實視
　　某格為某商若干等類俱如前法有平方大籌立
　　方大籌置廉用散籌
　　平方開面立方開體皆開除所積之實平方則開
　　平面所積之方故大籌每格止一自乗立方則開
　　立體所積之方故大籌每格其右邊直行先平列
　　一自乘數其中左兩行雖有斜格而平行每格又
　　以自乗之數與每格之一二三四五六七八九相
　　乗蓋如圍棋子平方則四邊十九而三百六十一
　　為十九个十九也立方則十九个三百六十一也
　　又平方立方俱以第一次大籌除實之格為方根
　　後各依法加廉其大籌所除之格其實即隅積其
　　平行之數即隅數且隅積即在平廉約法中并列
　　并除此天然之巧也凡測算雖極逺極大其所測
　　中心止憑一㸃其逺近多少相距亦止憑一㸃從
　　此㸃至彼㸃則有線線即有所積之面面即有所
　　積之體故平方開面立方開體皆因其所積之面
　　與體以求其所距之線與所測之㸃為句股三角
　　之用也(此所測之㸃非開/方㸃定開位之㸃)
開平方法
　先㸃定開位從末單位㸃起(如積實尾無單位者/於尾位置○㸃起)隔
　一位㸃以至實首一㸃一開二㸃二開開不盡者命
　分
　一㸃者根必單二㸃者根必十(俱以/次増)先從左大數視
　平方籌相近之格除之開數定則方根之十百千萬
　亦定矣(立方同/)
　凡初商除至前第一㸃止次商除至前第二㸃止如
　次商㸃位前原止二位而籌格有三位不得除至第
　二㸃後便須置○於次商為次商○三商以下皆然
初商法
　平方籌取近少除實至前第一㸃止在第幾格即為
　初商若干此第一次除之商數名為方根
　㸃前無餘者從籌上一二三格之單位除㸃前有餘
　者從籌上四五六七八九格之雙位除如實少於籌
　者用退位法除
　
　
　
　
　
次商法
　以初商所得數倍之為廉以所倍之廉數列籌於平
　方籌左取某格近少除之為次商若干
三商法
　以次商所得數倍之為廉列籌於次商籌之右平方
　籌之左除實同前法(各商同此/)
　　每商置○定位三則(開方定位依㸃逓加不/用順尋逆尋法立方同)
三商式
　　　　　　如列實三㸃為三開(從末零位㸃/起每開一位)㸃
　　　　　　前無餘該大籌單位除實三格内除
　　　　　　九為初商三寫三字在首㸃積實之
　　　二　　上
　三　九　　次商應倍初商之三列六號籌為廉除
　　　○　　實若取近少莫如三格但次㸃位前實
　　　　　　止有二位而籌有三位不得除至次㸃
　　　　　　位後便須置○是為次商得○寫○於
　　　　　　次㸃位積實上隔○籌於平方籌左
　　　　　　三商既列六號籌○籌於平方籌之左
　　　　　　便應統取近少除至末㸃位止今四格
　　　　　　恰除盡為三商得四寫四於末㸃位積
　　　　　　實之上
　　　　　　三商根必百故初商之三為三百
　
　
　
　
四商式
　　　　　　㸃前無餘大籌單位除九初商得三書
　　　　　　商數及置○與三商俱同前法
　　　　　　四商倍三商之四列八號籌於大籌之
　　　　　　左及前六號籌與○籌之右四格除盡
　
　
　
　
　　　　　　為四商四
　　　　　　四商根必千故初商之三為三千
四商○○式
　　　　　　初商視平方籌取三格除九為初商得
　　　　　　三次商倍方根列六號籌於表左應除
　　　　　　至次㸃位止但次㸃前實止一位而法
　　　　　　之一格兩位下俱三位便須置○隔○
　　　　　　籌於前列籌右平方籌左為次商得○
　
　
　
　
　　　　　　三商應除至三㸃位止但三㸃前止三
　　　　　　位取近少在三格法有四位便須置○
　　　　　　隔(○/)籌於前列籌右平方籌左為三商
　　　　　　得(○/)四商四格恰除盡為四商得四
　　　　　　四商根必千故初商之三為三千
加籌
　凡商除之後如兩廉必倍前商之數如前商一加二
　號籌前商二加四號籌之類此易明惟前商五倍之
　加一十則加一號○號兩籌葢五加一籌○籌方是
　一十若不𢃄○籌則一為單數矣若前商之廉是十
　數又當為升籌
升籌
　凡商除之後如有加兩籌者當用升籌法葢同位則
　升也如平方三開其初商二是為二百次商倍之為
　廉是四百應列四號籌矣其次商六是為六十三商
　倍之為廉是一百二十似應再列一號二號籌於前
　商四號籌之右然從四號籌挨次而來似乎四百一
　十二而非倍六十之一百二十矣故應將一百與四
　百併之為五百連二十為五百二十升作五二籌列
　於平方籌左而前商之四號籌去之
隔籌
　每商必加倍數籌以為廉法故前商既置○矣亦須
　隔○籌於前列籌之右以為後商之廉法而取近少
　除實為後商其前列籌固倍數也而○不必倍者葢
　置一○只應隔一○籌耳(立方每隔○○/兩籌與平方異)
命分
　見前籌算法視末商籌之第一格為若干分視所餘
　不盡之實命為若干分之若干分
　　如餘積五十七如末商兩廉列八號四號籌(連前/商籌)
　　(在/内)視第一格八四一命為八百四十一分之五百
　　七十分葢第一格是兩廉每加一分之全數故止
　　視第一格而命其全數與現在不盡之分也
求分杪
　凡有開不盡者或不命分欲知若干分杪於餘實下
　增兩○位為○○則多開一位而分杪可得矣(平方/隔一)
　(位㸃是每開兩/位故増○○)
　　　右皆開平方法其平方帶縱者開方附左
平方𢃄縱
　列積實依開方商除法每商除實得商數以乘縱數
　除餘實其次商倍初商數除實以次商數乗縱數除
　餘實但倍商不倍縱餘商同法合每商之數為闊(即/正)
　(方/)加縱數即𢃄縱之長方
　如縱數有比例可求者先以比例分其積而餘積以
　平方開之得闊因以知其長
　　開方得闊加縱式
　　　假如長田六百二十四步　　闊不及長二步
　
　
　　　　初商得二除四百步　又以商數二乗縱二
　　　　步(二二/如四)除四十步　　餘一百八十四步
　　　　又倍初商列四號籌次商四格除一百七十
　　　　六步　又以商數四乘縱二步(二四/如八)　共一
　　　　百八十四步除盡為次商四
　　　開得闊二十四步　加縱二步為長二十六步
　　比例分積式
　　　假如直田積四百五十步　長多闊一倍
　　　　法平分其積得二百二十五步平方開之得
　　　　闊一十五步倍之得三十步即長
　　　假如長田積二百五十二步　長比闊多四分
　　　(分母/)之三(分子/)
　　　　法以分子三加分母四共七為法以分母四
　　　　乗積為實法除實得一百四十四步開方得
　　　　闊一十二步又以闊一十二步七因四除之
　　　　得二十一步為長(長比闊多九步較之/十二步為四分之三)
開立方法
　從末單位㸃起每㸃隔二位視列實位一㸃一開二
　㸃二開餘同
　凡一㸃者方根必單二㸃者方根必十以次而増先
　從列實左大位視立方籌取近少除之
　㸃前無餘除一二格之單位㸃前餘一除三四格之
　十位㸃前餘二除五六七八九之百位
　　立方根單其積實必從單至幾百止如九之所積
　　其平面自乗得八十一而立體則九與八十一相
　　乗得七百二十九故根單必積實至百位而單位
　　㸃起隔兩位至百也
　　立方根十其積實必從幾千至幾萬幾十萬止如
　　九十之所積其平面自乗得八千一百而立體則
　　九十與八千一百相乗得七十二萬九千故根十
　　其積實必從千位萬位至十萬位止而㸃亦隔兩
　　位也餘以類推
　　立方積實必得三位故一㸃一開二㸃二開而開
　　數定於此矣一㸃者根必單二㸃者根必十方根
　　定於此矣初商除至左首㸃位止次商除至次㸃
　　位止置○肇於此矣若尾位列實止於十則實右
　　補一○列實止於百則實右補○○以便從單位
　　㸃起若列實不至單位止則㸃位一錯而開數方
　　根置○俱因之以錯矣故列至單位開方之異於
　　籌除者在此
初商
　法同平方視列實用立方大籌視單位十位百位依
　法取近少除之至前首㸃位止在第幾格為初商若
　干為方根
次商
　以初商方根自之(即自乗/)又三倍自乗之實得若干
　列某號籌於立方籌之左為平廉法
　再以初商方根竟三倍之列某號籌於立方籌之右
　為長廉法
　
　
　
　
　視平廉籌及大籌某格近少列為平廉約數
　將平廉約數在某格之隅數(即大籌兩行/平寫之數)乗立方大
　籌右之長廉(如九格之八一為隅數即將長廉籌/八格一格所列之數依大小次併之)得
　若干數為長廉約法
　併平廉長廉兩約數若干以減初商所餘之實至次
　㸃位止為次商若干
　如併兩廉數浮於實須退位改商如位多於實應置
　○不得除至次㸃位後
　　　右立方有平廉三長廉三與平方異
三商
　去前商左右列籌
　以初商兩商自之又三倍之為平廉列籌於立方籌
　左
　再以初次兩商竟三倍之為長廉列籌於立方籌右
　如前商法除至三㸃位止
四商(以下皆同/)
　去前商籌依法列平廉長廉籌除至末㸃位止為四
　商若干如尚有餘實依命分法
　　右前法俱前商之後即將前各商數自之又三倍
　　之為平廉列籌視某格與餘實近少列為平廉約
　　數再以前各商竟三倍之為長廉列籌(俱依前法/分列大籌)
　　(左/右)視平廉約數在某格之隅數取以乗長廉得若
　　干數為長廉約數其萬千百十各依位數附於平
　　廉之本位併之而除餘實其隅數即在大籌之除
　　格其廉積即在散籌之每格仍是於全數中除兩
　　廉應除之餘實而隅數亦不煩再乗再除也梅定
　　九先生籌算仍依古法先以前商三倍之為廉法
　　以前商數自之又三倍之為方法以方法除餘積
　　得次商既得次商用其數以乗方法為三平廉積
　　又次商自乗以乗廉法為三長廉積再以次商為
　　隅法以隅法自乗再乗得小立方形為隅積三共
　　併之除餘積不知既列籌除則籌之每格即乗有
　　廉之全積何必多此一乗且大籌在初商為方根
　　在每商即為隅積今用籌倂除何必又自乘再乗
　　耶
　　　立方籌右行隅數定位
　　二開　次商三格以上是單位　　四格以下是
　　　　　十位
　　三開　三商三格以上是單位　　四格以下是
　　　　　十位
　　　　　次商三格以上是百位　　四格以下是
　　　　　千位
　　四開　四商三格以上是單位　　四格以下是
　　　　　十位
　　　　　三商三格以上是百位　　四格以下是
　　　　　千位
　　　　　次商三格以上是萬位　　四格以下是
　　　　　十萬位
　　　　右隅數以末商三格以上是單四格以下是
　　　　十起層累逓加
　　法式
二開商式
　　假如積實六千八百五十九
　　　　　　　　兩㸃兩開
　　　　　　　　兩㸃根必十
　　　　　　　　㸃前無餘從單位
　　　　　　　　㸃俱隔二位(連本位共三位/)
　初商　列立方大籌視第四格之六四雖係近少然
　　㸃前無餘必從單位除寜可在第一格除一蓋第
　　二格雖亦單位然八浮於六不可除實故除一格
　　之一為近少除去一千為初商一(兩㸃根必十此/初商一為方根)
　　(一/十)
　次商　以方根一十自之又三倍自乗之實得三百
　　列三號籌於立方籌左為平廉籌又以方根竟三
　　倍之得三十列三號籌於立方籌右為長廉籌
　　前商餘實五八五九視平廉籌之九格三四二九
　　相近列為平廉約數其九格之隅數八一乗長廉
　　之三十得二千四百三十為長廉約數
　　併兩廉約數共五千八百五十九除實盡在第九
　　格為次商九
　　　次商在九格除盡即次商隅數九亦在除内葢
　　　隅在長平兩廉相凑之角故次商之隅即同次
　　　商之商數其在大籌之第幾格者為隅之邊數
　　　而在第幾格之自乗者為隅之實數今與大籌
　　　並列同除故隅亦在其中也
　　　三平廉貼於前商方形之正面側面及或上或
　　　下而後成四方平等之方故次商先以方根自
　　　乗者乗平廉一面之全數也三倍之則所貼方
　　　根三面之平廉全數也但全數與方根等方而
　　　全數之積多於現在之餘積故於此三平廉全
　　　數中視某格與餘實近少而為平廉約數然此
　　　三平廉者與方根闊狹厚薄相等今三面貼凑
　　　止能悉照方根之方而不能凑合成方根外加
　　　廉之方故又有長廉三一縱二横補於平廉不
　　　能合縫之際始得凑合成方法以方根又三倍
　　　之者成三個長廉之全數也再以平廉之隅數
　　　乗長廉則為現在平廉貼身應得之數為長廉
　　　約數併之除餘實而隅亦在所除之中而此四
　　　面之方凑合無缺矣葢平廉以方根為準長廉
　　　以平廉為準而隅數與平廉長廉又互相為準
　　　數藏大籌巧在與大籌並列同除法精密矣
初商次商退位除式
　　假如積實一萬九千六百八十三
　
　
　
　
　初商二十　積實兩㸃兩開方根必十㸃前餘一位
　　應從立方籌之十位除實但籌之三格四格俱大
　　於積實應退在第二格之八除八千(籌格退位/)餘
　　一一六八三
　　　此退位不用三四格除實而退至二格者籌數
　　　浮於實數用退位除恰除至㸃位止故取二格
　　　之八為近少也此初商止退籌格不退商位
　次商七　先以方根二十自之得四百又三倍之得
　　一千二百取一號二號籌列立方籌左為平廉以
　　方根二十竟三倍之得六十取六號籌列立方籌
　　右為長廉　雖九格一萬一千五百二十九相近
　　然再加長廉便浮於實故不取九格(凡平廉籌格/與除至㸃位)
　　(之實位數相當者則萬千十百之數亦必相符今/㸃位前實係一萬一千六百八十三平廉九格恰)
　　(五位便是一萬一千五百二十九矣蓋二開次商/得九以九乗平廉法得廉約數一萬○八百加隅)
　　(約數七百二十九共數如前以此推算即得實數/然不如即視位數更為簡㨗故比㸃位少一位則)
　　(其數必小多一/位便須置○也)八格之一○五一二雖更相近然
　　若以八格之隅數六十四乗長廉之六十得三千
　　八百四十併平廉八格之一○五一二為一萬四
　　千三百五十二亦浮於現在之餘實故又應退格
　　取七格之八千七百四十三單為平廉約數取七
　　格之四九隅數乗長廉之六十得二千九百四十
　　為長廉約數俱係千數可併進而除首位次位之
　　一　一矣於是併兩廉約數共一萬一千六百八十
　　三單除盡為次商七
　　　(此退格約廉因籌數雖浮籌位不多於餘實故/止退格而不改商也)
　　　　自乗再乗還原
　
　
　
次商置○式　三商加○籌式
　假如積實一億二千九百五十五萬四千二百一十
　六
　　　　　　　　　三㸃三開
　　　　　　　　　㸃前餘二位
　
　
　
　初商㸃前餘二位視立方大籌百位除實第五格之
　一二五近少除之得初商五百
　次商以方根五百自之得二十五萬又三倍之得
　　七十五萬為平廉列七號五號籌於立方籌左以
　　方根竟三倍之得一千五百為長廉列一號五號
　　籌於立方籌右若取平廉籌相近莫如第六格之
　　四五二一六相近然次商應除至次㸃位止今籌
　　位多實位少若依籌位即平廉巳除至㸃位後何
　　况更有長廉是必變商之大位為小位則有後商
　　㸃前之實應除而不患除至㸃位之後故應商數
　　置○為次商○(前二商式是退格併亷此處次商/是退位再商故有置○不置○之)
　　(别/)
　三商　因前平廉籌巳備三廉實數尚未商除而前
　　商之○又無實數可三倍故不去前籌不將前商
　　自之又三倍之止於立方籌左前平廉籌右加○
　　○兩籌蓋立方毎㸃隔二位今加○○籌則前商
　　變為後商變次商之十為三商之單矣故平廉籌
　　仍照前七十五萬而七五列籌之第六格之四百
　　五十萬相近又立方大籌六格之二百一十六單
　　共四五○○二十六列為平廉約數
　　再以隅數之三六在三開次商為三千六百者今
　　為三開三商之三十六(見前隅/數定位)以之乗三倍方根
　　之一千五百為五萬四千列為長廉約數併之共
　　四百五十五萬四千二百一十六除餘實盡為三
　　商六
　　　　右共開方得五百○六
　　　　　自乘再乘還原
　
　
　
　
五開
　　三商列籌不隔○　商數置○式
　　四商隔○籌式　　又商數置○式
　　五商又隔○籌式
　假如積實一萬七千三百一十八億(即萬/萬)九千○百
　九十一萬六千七百二十九
　　　(按他書十萬曰億算學書萬萬曰億後同/)
　　　　五開列實如左
　
　　　　　　　　　　五㸃五開
　　　　　　　　　　五㸃根必萬
　　　　　　　　　　㸃前無餘從單位
　
　
　
　初商　㸃前無餘從立方籌單位一格除實一萬億
　　為初商方根一萬
　次商　以初商一萬自之得一億又三倍之得三億
　　列三號籌於立方籌左為平廉
　　以方根一萬竟三倍之得三萬列三號籌於立方
　　籌右為長廉
　　視第二格之六○八近少為平廉約數
　　以此三號籌二格之隅數四乗長廉之四得一二
　　為長廉約數(按隅數五開次商三格以上是百萬/位)
　　　　　併之除七千二百八十億為次商二千
　三商　以前初商除一萬億次商除七千二百八十
　　億餘實三八九○九一六七二九
　　去前所列籌以初次兩商(共一萬二千/)自之得一
　　四四又三倍之得四三二列籌於立方籌左為平
　　廉
　　　(凡乗大數各存○餘位則從單位逆推乗數定/位不紊)
　　　　　　　　　　　　　上圖如兩商一十二
　　　　　　　　　　　　　萬自之得一億四千
　　　　　　　　　　　　　四百○○萬
　　再以初次兩商一萬二千竟三倍之得三萬六千
　　列立方籌右為長廉法
　　如法列兩廉約數取近少莫如九格(三八九五二/)
　　(九/)但三商應除至三㸃位止今籌格六位而第三
　　㸃前連㸃位亦止四位法實不符應商除退位不
　　但變大數商為小數商又有後商㸃前之實可合
　　籌格之多位應本商置○為三商○百
　四商　立方凡前商置○則後商應隔○○兩籌以
　　當每㸃之隔二位列於平方籌左前商平廉四三
　　二號籌之右為平廉再如法列長廉籌取兩廉約
　　數併除餘實又莫如九格(三八八○/七二九)但五開四商
　　應除至第四㸃止今第四㸃之前止七位而籌格
　　有八故又應置○為四商○十
　五商　依立方法後商應去前商之廉籌另依商法
　　置平長兩廉籌約數除實今前三四兩商俱未除
　　實俱退商數置有○○今五商仍存前商廉籌及
　　○○籌再加○○籌以當每㸃之隔二位列於立
　　方籌左廉籌及○○籌之右為五商之平廉仍用
　　九格之三八八八○○○七二九為平廉約數(此/)
　　(約數首位三係十億位/)
　　再以九格之隅數八十一(五開五商次格以下是/)
　　(十位/)乗長廉之三萬六千得二百九十一萬六千
　　為長廉約數併之除餘實至五開尾㸃位止為五
　　商九
　　　　右五商共一萬二千○○九
　　　　　(末商平廉/    長廉)　(三八八八○○○七二九/      二九一六)
　　　　　　　(併之/)　(三八九○九一六七二九/)
　　　右五開式末商九是單數凡立方積不過至十
　　　位百位止今何以能除至三十八億九千○百
　　　萬各位之多葢三商○四商○雖兩商無除而
　　　○無定位列實未除之三八九○萬即皆前商
　　　平廉之所應有之數改商而未嘗改廉但因籌
　　　數位多實數位少故知三四商之皆應置○而
　　　前商未除之平廉其約數仍在至五商則但以
　　　五商之隅數乗前商原有之長廉以為長廉約
　　　數葢隅因亷為升降而亷依方限不因商為升降
　　　特借五商之九同格幷除非單九能除至十億位也
立方帶縱
　方為闊加縱為長法與開方無異先視某格與方根
　近少為商數乗縱數再乗得縱積併入方積以減原
　實為初商
　次商以下更加縱積縱廉積除餘實為次商(餘商/同)併
　兩商數得闊因闊以知長
　　　(用㸃定開位悉依立方/)　(縱積除至㸃後/)
　　如初商視立方大籌某格近少之格數取為方根
　　依定位列於原實之下又以方根之數因縱數若
　　干即以因得之數再乗方根數得若干為縱積依
　　定位列方根之下併減原實為初商若干
　　　(按方根悉如開方法但未即除實如併縱積多/于原實應退位或改商或退格在方根不可除)
　　　(至㸃後其併縱積則除至㸃位之後葢縱在立/方之外積非立方之積不可以每㸃之位為定)
　　　(也/)
　　如次商列平廉長廉法悉如立方先取平廉約數
　　依定位列餘實之下再取長廉約數列平廉約數
　　之下次以次商之商數(有兩廉約數在某/格即某格是商數)因縱數
　　得若干再以商數乗之為次商縱積依定位列兩
　　廉約數之下又以縱數倍之為縱廉法乗初商數
　　得若干以乗得之數與次商數乗之得若干為縱
　　廉積依位列於約數之下共併之減原實為次商
　　若干
　　　右𢃄縱方兩開者次商之平廉必列至次㸃位
　　　止如有三開者則加縱積縱廉積除至次㸃位
　　　之後(與開方/不同)止兩開者即併積亦必次㸃位止
　　　若併積之位浮於餘實應退格改商以除實若
　　　平廉各格多於㸃前之實或應退格或應置○
　　　同前開方置○法
　　三商以下列廉法悉如前其縱廉法應乗上初商
　　次商再以乗得之數乗末商為縱廉積併除實(四/)
　　(商以下同/)
　如積實九萬七千二百○十○尺但云闊不及長三
　尺
　
　
　
　　初商近少在四格即方根四十闊不及長三尺即
　　三為縱法乗初商之四十得一百二十(此縱靣/)再
　　以初商四十乗一百二十得縱積四千八百(此縱/)
　　(體/)先以方根積六萬四千照位列實下又以縱積
　　四千八百列方根積之千位下併之得六萬八千
　　八百減原實為初商四十餘實二萬八千四百
　　　不先除方根者恐加縱積多於原實故先併後
　　　除
　　次商以方根四十自乗得一千六百尺又三倍之
　　得四千八百為平廉列大籌左再以方根四十竟
　　三倍之得一百二十為長廉列大籌右取平廉第
　　五格(二四一二五/)為近少為平廉約數以五格之
　　隅數(二五/)乗長廉之一百二十得三千(兩開次商/四格以下)
　　(隅數/是十)為長廉約數列於平廉下之千位
　　以縱法三尺乗次商五得一十五再以五乗一十
　　五得七十五為次商縱積照定位列於兩廉之下
　　又以縱法之三竟三倍之得六為縱廉法乗次商
　　四十得二百四十再以二百四十乗次商五得一
　　千二百為縱廉積照定位列於縱積之下
　　併之共除餘實二萬八千四百盡為次商五
　　　　右共開方四十五尺加長三尺為長四十八
　　　　尺
　如積實二百萬○○○○○○尺　但云闊不及長
　三尺
　　　　　　　　　　三㸃三開　初商是百
　　　　　　　　　　㸃前無餘
　
　初商一(在大籌單/位除實)以三為縱法乗商數一百得三百
　　(此縱靣/)又以商數一百乗三百得三萬(此縱體/)合
　　方根積共一百○三萬減積實為初商闊之一百
　　　　按此初商除方根并除長三尺之縱但止除
　　　　方根等形之縱未除次商後加縱廉積之縱
　次商依立方法平廉三萬長廉三百取近少(三格九/二七以)
　　(相近因𢃄縱有縱積/應加故退格約廉)二格之六○八相近為平廉
　　約數
　　以第二格隅數四(三開次商三格/以上是百位)乗長廉得一十
　　二萬為長廉約數
　　以縱法三尺乗次商二十(取平廉長廉約數俱/在二格即是二十)得
　　縱面六十又以商數二十乗縱面六十得縱積一
　　千二百
　　以縱法三尺倍之得六為縱廉(次商方根加廉則/所𢃄之縱亦應加)
　　(廉但次商之縱是小於方根加廉之縱而非短於/方根之縱止縱旁兩邊有廉而縱頂無廉故法止)
　　(倍/之)乗初商一百得六百即以六百乗次商二十得
　　縱廉積一萬二千
　　　併之
　　　　　平廉約數六十○萬八千
　　　　　長廉約數一十二萬
　　　　　縱積一千二百
　　　　　縱廉積一萬二千
　　共七十四萬一千二百減餘積仍餘二十二萬八
　　千八百○十○單
　　為次商二十
　三商平廉三千二百長廉三百六十依開方法置籌
　　取第五格近少二十一萬六千一百二十五為平
　　廉約數
　　以第五格隅數二十五乗長廉三百六十得九千
　　為長廉約數
　　以縱法三尺乗商數五得一十五又以商數五乗
　　一十五得七十五為縱積
　　以縱廉六(縱法三尺/倍之得六)乗初次兩商之一百二十得
　　七百二十又以七百二十乗三商五得三千六百
　　為縱廉積
　　依法併之共二十二萬八千八百○○除實盡為
　　三商五
　　　右共開方一百二十五尺加縱三尺為一百二
　　　十八尺
　　按立方𢃄縱初商未開之前其所開之方未有定
　　數而縱長三尺則有定數然雖有定數而如三開
　　者其方闊必等於每開立方之邊或匾縱或長縱
　　故每商必先依開方法開本身立方之方再以縱
　　之三尺乗商數得縱之面更以商數乗縱之面而
　　得縱之積在初商無廉故止併方根積與縱積除
　　實為初商若干也至於次商則方根有廉而所立
　　之方其形更大於方根今𢃄縱方則其長雖定於
　　三尺而其方之大小應與次商之方相等但立方
　　之廉有三而此𢃄縱方則縱首無廉止應兩旁有
　　廉故廉止於二但此兩廉亦止如方根之方其合
　　縫之處亦如立方平廉之不能凑合必有一長廉
　　焉於是以縱法乗次商而得𢃄縱長廉之面又以
　　次商商數乗縱面而得𢃄縱長廉之積此所謂縱
　　積也其實乃𢃄縱之長廉積也于是𢃄縱之兩平
　　廉以縱法倍之即以乗初商之數為𢃄縱平廉之
　　面以此𢃄縱平廉之面乗次商商數而得𢃄縱平
　　廉之積於是所𢃄之縱其縱則定於三尺而其方
　　之形與次商之方等矣葢其法與開立方同而立
　　方則先有平廉後有長廉今開所𢃄之縱乃先有
　　長廉後有平廉此為異耳至三商與次商同惟縱
　　廉積以縱法乗初商次商之商數而以乗得之數
　　再乗三商之商數葢必連初商次商再乗三商方
　　是三商𢃄縱之平廉其廉比初商次商較薄而其
　　方之形則初商次商後之三商其闊狹與三商有
　　廉之方相等其理一也
　附立方減縱法
　假如立方積五千七百七十六尺　但云長不及闊
　三尺
　　　　　　　　　㸃前無餘除單格
　
　　初商除一格之單位因二格之八浮於列實故止
　　除一格之一為商數以三尺為縱法乗商數一十
　　(兩㸃根/必十)得三十再以三十乗商數一十得縱積三
　　百以初商方根積一千減去縱積三百餘七百以
　　減原實為初商一十
　　　餘實五千○七十六尺
　　次商依開立方法列平廉長廉籌近少取三號籌
　　(次商以初商自/之又三倍之)之九格三千四百二十九為平廉
　　約數以隅乗長廉得二千四百三十尺為長廉約
　　數合之為五千八百五十九(其數稍浮於實者立/方積也後以縱積等)
　　(減之乃成匾方形故凡減縱之/末商必約數浮於實以待後減)為立方兩廉約數
　　次以縱法三尺乗次商九得二十七尺為縱面又
　　以次商九乗縱面之二十七得二百四十三尺為
　　立方減縱之長廉積今名縱積
　　次以縱法三尺倍之得六尺為縱廉以乗初商一
　　十得六十即以六十乗次商九得五百四十尺為
　　立方減縱之兩平廉積今名縱廉積
　　合縱積縱廉積共七百八十三尺以減立方之兩
　　廉約數餘廉積五千○七十六尺減餘實盡為次
　　商九(此餘廉積即前立方兩廉不浮之約數葢既/先于前所稍浮之立方廉約中除縱廉等積)
　　(則所餘者乃方根應有各廉之真數/因本商未除故末後除之而合也)
　　　右共開得闊一十九尺減長不及闊三尺為十
　　　六尺長
　　　　　以上𢃄縱方開法初商方根積必至首㸃
　　　　　位止次商平廉長廉共約數必至次㸃位
　　　　　止不得除至㸃位之後惟減縱每商之廉
　　　　　其約數應稍浮于列實以待後減縱廉等
　　　　　積
　
　
　
　
　
　
　
　
　
　
　
　句股引蒙卷二
欽定四庫全書
　句股引蒙卷三
　　　　　　　　　　　　海寜　陳訏　撰
句股法
　　句股名義
　　　　　直者為股
　　　　　横者為句
　　　　　斜者為弦
　　句股併減名義
句股和(句與股相併/)　　句弦和(句與弦相併/)
股弦和(股與弦相併/)
句股較(句與股相較/)　　句弦較(句與弦相較/)
股弦較(股與弦相較/)
弦和和(弦與句股和/相併)　　弦較和(弦與句股較相併/)
弦和較(弦與句股和/相減)　　弦較較(弦與句股較相減/)
　　　　右和較等名凡句股書多用此以從簡便故
　　　　備列於前庶一覽瞭然
　　句股弦準數
句三股四弦五
　　　句股弦無一定之數然必先有一定相差之數
　　　以參互之為千變萬化之準則不外乎句三股
　　　四弦五而變化由此起焉後俱依此立法
　　句股求弦
句自乗股自乗兩積實相併開方得弦
　　　句股各自乗之實必合弦自乗之實故併積開
　　　方得弦
　　　　(按句股開方俱平方/後同)
　　　如句(三/)自乗得九股(四/)自乗得一十六併之共
　　　二十五平方開之得五即弦(五/)
　　句弦求股
句自乗弦自乗兩積實相減開方得股
　　股弦求句
股自乗弦自乗兩積實相減開方得句
　　　弦自乗之積實必合一句一股自乗之積實故
　　　於弦積内減句積開方得股於弦積内減股積
　　　開方得句
　　　如弦(五/)自乗得二十五為弦積内減句積九餘
　　　一十六為股(四/)之積若弦積減股積一十六餘
　　　九為句(三/)之積俱用開方得所求
　　較求股弦
句自乗股弦較自乗兩積實相減倍較為法除之得股
股又加較得弦
　　　句積中除股弦較之積則所餘必倍於股之長
　　　故以倍較為法除餘積得股之長
　　　如句(三/)自乗得九減弦長於股之較一(積亦/一)則
　　　餘積八必倍於股長故倍較(一/)為二除之得四
　　　即得股四
　　　若不倍較為法但以較除相減之餘積則除較
　　　之外必尚存倍於股長之數故於減餘之積去
　　　較折半亦得股長
　　　如句餘積八以較一除之仍是八必倍於股(四/)
　　　故去較又折半亦得股(四/)
　　　　以上二法於股之長加較即得弦於股之長
　　　　減較即得句故不再立求句法
　　股弦和求股
句自乗以股弦和為法除之得數以減股弦和折半得
股股弦和内減股即得弦
　　　股弦和除句則所得數必弦長於股之較數故
　　　於股弦中去弦長於股之較則股弦等長而折
　　　半得股
　　　如股(四/)弦五共九除句積(九/)得一即股(四/)弦(五/)
　　　之較(一/)去較(一/)存(八/)則弦與股齊故折半得股
　　　(四/)
　　句弦和求句
股自乗句弦和自乗兩積實相減折半以句弦和為法
除之得句(句弦和内減句即得弦/)
　　　句弦和自乗之積必倍於句與句弦和相乗之
　　　積而尚多一股積故於和積内減股積則所餘
　　　者為句乗句弦和之倍積故折半使止存一句
　　　乗句弦和之積而以句股和為法除之得句
　　　如股(四/)自乗得一十六句弦和自乗得六十四
　　　内減十六餘四十八折半餘二十四以句(三/)弦
　　　(五/)為法除之得三為句句既得即於句弦和除
　　　句得弦五
　　句弦和求弦
股自乗以句弦和為法除股積得數加句弦和折半得
弦於弦之長減句弦較亦即得句
　　　句弦和除股積則所得之數即弦長於句之較
　　　數句較既得則加句弦之長使句長與弦長等
　　　故折半得弦
　　　如股四自乗得十六以句弦和八為法除之得
　　　二加句弦和之八為一十折半即弦五
　　句股和求句股
弦自乗句股和自乗兩積實相減再以餘積減弦積以
平方開之加句股和半之得股股内減商數得句
　　　句股和之積幾倍於弦積止少一句股之較積
　　　故以句股和積與弦積相減再以減餘之積減
　　　弦積則所存者為弦長於股之較積於是開方
　　　得較而再加句股和則句股等長故折半得股
　　　如句(三/)股(四/)得和七自乗得四十九以弦自乗
　　　得二十五減之存二十四再以二十四減弦積
　　　之二十五存一為弦長於股之較積開方仍得
　　　一加句股和共八折半得股(四/)股得亦可依法
　　　得句(按此所得之較乃句/股較作股弦較者誤)
　　句股弦較求句股弦
句弦較乗股弦較倍積實開方加股較得句句加句較
得股股又加股較得弦
　　　如句弦較(二/)乗股弦較(一/)仍得二倍之得四開
　　　方得二加股較(一/)得句三於句三加股較一得
　　　股四於股四又加股較一得弦五
　　句股弦和求句股弦
句弦和乗股弦和得積實倍之開方減股弦和得句減
句弦和得股減句股和得弦
　　　如句(三/)弦(五/)為句弦和八乗股(四/)弦(五/)之股弦
　　　和九得七十二倍之為一百四十四開方得一
　　　十二合句股弦之長於一邊矣故於十二減句
　　　弦和八得股(四/)於十二減股(四/)弦(五/)之股弦和
　　　九得句(三/)於十二減句(三/)股(四/)之句股和七得
　　　弦(五/)
　　句股求容方
句股相乗以句股併為法除之得容方徑若句股較為
法除之亦得容方徑(按若勾股較/二句有誤)
容方外餘句餘股相乗平方開之亦得容方徑
以容方徑自乗得實以餘句為法除之得餘股以餘股
為法除之得餘句
　　　　　　句股相乗之實為容方者四斜弦内為
　　　　　　容方者兩故容方之實必等於餘句餘
　　　　　　股之實雖長短不齊極致而句伸則股
　　　　　　縮股伸則句縮有參互之準此即測望
　　　　　　之法所由起也
　　句股求容圓
句股相乗倍積實併句股弦為法除之得容圓徑
句股相乗併句股弦減半為法除之亦得容圓徑
　　　圓周恒三倍於圓徑而句股弦之長恒兩倍於
　　　容圓之周故于句股相乗之稍或倍之而併句
　　　股弦為法或不倍之而以句股弦折半為法俱
　　　得容圓徑而容圓徑即弦和較也(按勾股之長/兩倍於容圓)
　　　(周語/誤)
　　句股論(李之/藻)
句股弦三合成形錯綜立義句股相減其差曰較句股
相併其名曰和股弦之差曰股弦較句弦之差曰
句弦較併句股與弦較其差曰弦和較句股之差與弦
相減其差曰弦較較股弦相併曰股弦和句弦相倂曰
句弦和句股之差併弦曰弦較和句股弦併曰弦和和
句股各自乗併之為弦實故開之得弦句弦自乗減餘
為股實故開之得股股弦各自乗減餘為句實故開之
得句句股和自乗倍弦實相減開其餘即句股較也句
股較自乗以減倍弦實開其餘即句股和也併句弦以
除股實得句弦較若以句弦較除股實即得句弦和矣
併股弦以除句實得股弦較若以股弦較除句實即得
股弦和矣句股和自乗減弦實除以弦較較得弦較和
矣除以弦較和非即弦較較乎句股較自乗減弦實除
以弦和和則得弦和較矣除以弦和較非即弦和和乎
句乗股為實併句股為法除得容方徑句乗股倍之併
句股弦除之得容圓徑而容圓之徑即弦和較也又錯
綜論之句為主以加股弦較即弦較較以減股弦較即
弦和較若加弦較和又即股弦和也股為主以加句弦
較即弦較和以減句弦較即弦和較若加弦較較又即
句弦和也句股較為主以加股弦較即句弦較若減股
弦和亦即句弦和也句股和為主以加股弦較復得句
弦和若減股弦和亦得句弦較也至若諸較諸和法相
因配連綴減半恒得所求若取句股較以加句股和半
之得股以減句股和半之得句若取股弦較以加股弦
和半之得弦以減股弦和半之得股取句弦較者以加
句弦和半之得弦以減句弦和半之得句取弦和較者
以加弦和和半之得和以減弦和和半之得勾股弦取弦
較較者以加弦較和半之得弦以減弦較和半之得較加
減乗除圓變不滯神而明之存乎其人逺近髙深方圓
弧矢準此而推亦在乎熟之而已
　　觧註(以句三股四弦五為準/)
句股和自乗倍弦實相減開其餘即句股較
　如句(三/)股(四/)和七自乗四十九如弦(五/)實二十五倍
　之五十以四十九減五十餘一即句三股四之較一
句股較自乗以減倍弦實開其餘即句股和
　如句股較一以減倍弦實之五十餘四十九開方得
　七即句三股四之和七
併句弦以除股實得句弦較
　如句(三/)弦(五/)併之得八以除股(四/)之實一六得二為
　句(三/)弦(五/)之較二
句弦較除股實即得句弦和
　如句(三/)弦(五/)之較二以股(四/)之實一六除之得八為
　句(三/)弦(五/)之和八
併股弦以除句實得股弦較
　如股(四/)弦(五/)併得九以句三之實九除之得一為股
　(四/)弦(五/)之較一
以股弦較除句實即得股弦和
　如股(四/)弦(五/)之較一以句三之實九除之為股(四/)弦
　(五/)之和九
句股和自乗減弦實除以弦較較得弦較和
　如句(三/)股(四/)之和七自乗得四十九減弦(五/)之實二
　十五餘二十四以句股差(一/)與弦(五/)相減之弦較較
　四除之得六為句股之差(一/)與弦(五/)併之弦較和六
除以弦較和即得弦較較
　如二十四以弦較和之六除之得四為句股之差一
　減弦五之弦較較四
句股較自乗減弦實除以弦和和則得弦和較
　如句(三/)股(四/)之較一自乗仍得一減弦(五/)之實二十
　五為二十四以句三股四弦五之弦和和除之得二
　為併句(三/)股(四/)與弦(五/)較之弦和較
除以弦和較即弦和和
　如二十四除以弦和較之二得一十二為句三股四
　弦五相併之弦和和
　　句股測望論(唐荆川先生/)
句股所謂矩也古人執數寸之矩而日月運行朓朒遲
速之變山谿之髙深廣逺凡目力所及無不可知葢不
能逃乎數也句股之法横為句縱為股斜為弦句股求
弦句股自乗相併為實平方開之得弦句弦求股句弦
自乗相減為實平方開之得股股弦求句同法葢一弦
實藏一句一股之實一句一股之實併得一弦實也數
非兩不行因句股而得弦因股弦而得句因句弦而得
股三者之中其兩者顯而可知其一者藏而不可知因
兩以得三此句股法之可通者也至如逺近可知而高
下不可知如卑則塔影髙則日影之類塔影之在地者
可量而人足可以至於戴日之下而日與塔髙低之數
不可知則是有句而無股弦三者缺其二數不可起而
句股之法窮矣於是有立表之法葢以小句股求大句
股也小句股每一寸之句為股長幾何則大句股每一
尺之句其長幾何可知矣此以人目與表與所望之高
三相值而知之也人目至表小弦也人目至所望之髙
大弦也又法表為小股其髙幾何與至塔下之數相乗
以小句除之則得塔髙葢横之則小股至塔之積縱之
則為小句至塔頂之積縱横之數恰同是變句以為股
因横而得縱者也句股弦三者有一可知則立表之法
可得而用若其高與逺之數皆不可知而但目力可及
如隔海望山之類則句股弦三者無一可知而立表之
法又窮矣於是有重表之法葢兩表相去幾何為影差
者幾何因其差以求句股亦可得矣立表者以通句股
之窮也重表者以通一表之窮也其實重表一表也一
表句股也無二法也
　　句股容方圓論
凡竒零不齊之數準之於齊圓準之於方不齊之圓準
於齊之圓不齊之方準於齊之方句股容圓準於句股
容方假令句五股五弦七有竒此為整方均齊無較之
句股其容方徑該得句之半盖容方積得句股全積四
分之一其取全積時句股分在兩亷則句五股五五五
二十五内一半為句積一半為股積其求容方則併句
股為縱一亷得十為長之數得闊二五與原句相半盖
始初則一半句積一半股積横列之而為正方及取容
方則股積在上句積在下而為長方矣其容方所以止
得半句者則以句股之數均也若句短股長則容方以
漸而闊不止於半句矣故大半為股積小半為句積其
始横列時句積與股同長而不同闊其縱列時則股積
之闊如故而句積截長以為闊則闊與股積同而長與
股積異與横列正相反此變長為闊而取容方之法也
其謂之句積股積者從容方徑與句股相乗之數而名
之也若取容圓徑則用句股自之而倍其數以句股與
弦併為法蓋容圓之徑多於容方方有四角與弦相礙
故其數少圓弦宛轉故其數多若以求容方與求容圓
相比則積中恰少一叚圓徑與半弦和較相乗之數弦
和較者句股併與弦相較之數也假令句五股五相乗
亦倍之得五十如求容方則亦倍句股為法得二十亦
恰得二寸五分之徑如求容圓則不用倍句股為法而
用一句股併與一弦是以一弦代一句股倂也以一弦
代一句股併恰少一弦和較加一弦和較則亦兩句股
矣假令一句股得十倍句股得二十是取容方之徑一
句股得十一弦得七恰少弦和較三是取容圓之徑其
所以少一弦和較者圓徑多於方徑也假令取容圓不
用句股倍積而止用句股本積則宜句股併為亷而除
去半弦和較亦得或約得圓徑之後與半弦和較相乗
添積而以句股併為亷不除亦得或用句股倍積用兩
句股相併為亷而以全弦和較與約得圓徑相乗添積
亦得此改方為圓之妙其機括只寓之於弦和較間也
至於句股積與弦積亦只於句股較中求之盖數起於
參伍參伍起於畸零不齊也假令句五股五齊數之句
股則句股冪倍之即得弦冪盖兩句股積而成弦積也
至於句短股長相乗之積則成一長方倍之而弦側不
當中徑亦不成弦冪維以一句股較積補之乃能使長
方為一正方而得弦積盖句股之差愈逺則長方愈狹
長方愈狹則句股之差積愈多故句股差者所以權長
方不及正方之數以相補輳此補狹為方之法也
　　　右荆川先生論句股測望論句股求容方圓詳
　　　矣盡矣愚按句股測望即句股求容方法而變
　　　化用之但容方則以句股求容方而測望則以
　　　容方求句股非有二法也盖凡平方形若中間
　　　十字界之則為容方者四若斜弦界之則此一
　　　半平方之内其為完全容方者一而完全容方
　　　之外兩角凑成亦必與此完全之容方相等此
　　　就句股等長而言也至句股不必等長而同此
　　　一容方則句長者股必短股長者句必短亦千
　　　變萬化自有一定之盈縮也於是通之為測望
　　　之法以表代容方邊以表前積實代容方之積
　　　實若所容為長方則必句短股長若所容為匾
　　　方則必股短句長股為縱為髙句為横為逺以
　　　或句或股為法除之即得所求之或髙或逺故
　　　望髙測逺即變化於句股求容方之一法也
測量法
　　　句股之術可御髙深廣逺法本周髀中法用表
　　　測西法用矩測
　　立表測高
設甲㸃為髙自丙至乙逺二丈求甲乙髙幾何
　　法依地平線立一丈之表為丁丙(逺乙/二丈)與地平為
　　直角(凡立表以線垂下試之三/靣附表即與地平為直角)依地平線退行(八/尺)
　　為辛巳(巳為人日望處人目以下/六尺若立竿為準亦可)視己丁甲三㸃
　
　
　
　
　　令成斜弦以丁丙表(一/丈)減己戊人目以下之六尺
　　餘丁辛(四/尺)與等戊乙之巳庚(二丈/八尺)乗之得(一十一/丈八尺)
　　為實以等戊丙之巳辛(八/尺)為法除之得甲庚(一丈/四尺)
　　加等己戊人目以下之庚乙(六/尺)得甲乙髙二丈
　　　按此以丁辛與已庚相乗得實以巳辛為法除
　　　之得甲庚之髙即已以上之髙若以丁辛乗壬
　　　庚得實以已辛為法除之得甲壬之髙即丁以
　　　上之髙
　　　　附西法三率算術(西法三角八線全用三率/算術其法詳三角前此先)
　　　　(附其/略)
　　　三率算術詳西法三角八線書中其法同類為
　　　比例列一二三四率而二率三率相乗得實一
　　　率為法除之四率為所求之數凡言以者為一
　　　率言比者為二率言若者為三率言與者為四
　　　率如前立表測髙以己辛(小/句)比丁辛(小/股)若己庚
　　　(大/句)與庚(甲大/  股)
　　　　一率　　己辛八尺　　為法
　　　　二率　　丁辛四尺　　與三率相乗得實
　　　　三率　　己庚二丈八尺
　　　　四率　　庚甲一丈四尺(加庚乙人目以/下得甲乙髙)
　　　按右法以己庚為三率故得己以上之髙即甲
　　　庚之髙若以丁壬為三率則得丁以上之髙即
　　　甲壬之髙變而通之若以之測遠以小股(辛/丁)比
　　　小句(己/辛)若大股(或甲庚/或甲壬)與大句(大股甲庚即大/句庚己大股甲)
　　　(壬即大/句壬丁)總之同類比例以二率三率相乗得實
　　　以一率為法除之即得所求之四率也餘詳本
　　　法(後省文依西法以比/若與不更列三率)
　　立表測深測逺
設甲乙為壁立深谷甲至丙廣二丈七尺求甲乙深㡬
何
　　　　　　法依甲丙線於地立(六/尺)之表為戊丁距
　　　　　　丙(五/尺)人目從表端(戊/)窺(乙/)使戊丙乙三
　㸃成斜弦直線以丁戊(六/尺)與甲丙(二丈/七尺)相乗(得一十/六丈二)
　(尺/)為實以丁丙(五/尺)為法除之得甲乙深(三丈二/尺四寸)是為
　以丙丁(小/句)比丁戊(小/股)若丙甲(大/句)與甲乙(大/股)
設井一口其徑甲乙五尺欲測深㡬何
　　　　　　　法立表於井口為戊甲髙(五/尺)從戊視
　　　　　　　丙截甲乙徑於己(得四/寸)減井徑(五/尺)餘
　己乙(四尺/六寸)以乗戊甲(五/尺)得(二千三/百寸)為實以甲己(四/寸)為
　法除之得乙丙井深(五丈七/尺五寸)是為以己甲比甲戊若
　己乙與乙丙　又法以己甲比甲戊若甲乙之丙丁
　與丁戊
設地平有甲㸃不知其逺人目在乙髙丙地六尺求丙
甲逺幾何
　法依地平立丁表於戊高(四尺/五寸)距丙(九/尺)人目從表端
　　　　　　窺甲令乙丁甲成斜弦直線次以乙丙
　　　　　　(六/尺)減丁戊表(四尺/五寸)餘乙己(一尺/五寸)乃以乙
　　　　　　丙(六/尺)乗等丙戊之己丁(九/尺)得(五十/四尺)為實
　　　　　　以乙巳(一尺/五寸)為法除之得丙甲逺(三丈/六尺)
　　　　　　是為以乙己比己丁若乙丙與丙甲
　　重表測髙測逺測深
設不知髙之逺不知逺之髙各得幾何
　欲測甲乙之高而不知逺欲測丙乙之逺而不知髙
　用重表法先求甲乙之髙於丙地立丁丙表高(十/尺)退
　　　　　　　　　後(五/尺)立竿於戊高四尺人目在
　　　　　　　　　巳視表末令己丁甲成斜弦直
　　　　　　　　　線次從丁丙前表退後(十五/尺)立
　　　　　　　　　癸壬表亦髙(十/尺)退後(八/尺)立竿於
　　　　　　　　　子亦高(四/尺)人目在丑視表末令
　　　　　　　　　丑癸甲成斜弦直線以癸壬表
　減人目丑子(四/尺)餘癸辛(四/尺)與兩表相距(舊名/表間)等丙壬
　之丁癸(十五/尺)乘之得(九十/尺)為髙實以等丙戊之寅巳
　減等壬子之辛丑(八/尺)餘卯丑較(三/尺)為法(舊名/影差)除高實
　得甲辰髙(三十/尺)是為以丑卯比辛癸若癸丁與甲辰
　加等癸壬表之(十/尺)得甲乙總髙(四十/尺)
　次求丙乙之逺以等寅巳之辛卯(五/尺)與表間相距之
　丁癸(十五/尺)乗之得(七十/五尺)為逺實亦以寅巳與辛丑之
　較卯丑(三/尺)為法除之得等丙乙之丁辰(二十/五尺)是為以
　丑卯比卯辛若癸丁與丁辰
　　　右測量法積實除實余昔刻句股述繪圖系説
　　　已詳其數兹不再贅錢唐毛宗旦扆再氏著九
　　　章蠡測於測望法論西法比例之理尤明晰詳
　　　盡今併錄於左
　　　毛扆再氏曰測量之理知逺而不知髙以逺測
　　　髙知髙而不知逺以髙測逺若髙逺兩不知所
　　　謂無逺之髙無髙之逺必用重表測之也既有
　　　等髙之二表(皆十/尺)又有等髙之二人目竿(皆四/尺)
　　　則甲庚丑大句股形内必函大小六句股形其
　　　甲辰丁形為甲庚巳之分形兩形之比例必等
　　　丁寅巳形亦甲庚巳之分形兩形之比例亦等
　　　甲辰丁及丁寅巳兩形之比例既皆等於甲庚
　　　巳是甲辰丁與丁寅巳兩形之比例亦等矣後
　　　表所得甲辰癸與癸辛丑形之比例皆等於甲
　　　庚丑亦同此論夫丁寅巳之比例既同於甲辰
　　　丁而癸辛丑之比例亦同於甲辰癸則辰丁與
　　　寅巳必若辰癸與辛丑反之則辰癸與辰丁必
　　　若辛丑與寅巳也今辰癸與辰丁之較為丁癸
　　　而辛丑與寅巳之較為卯丑則卯丑與丁癸兩
　　　較之比例則必俱等於各線相當之比例即可
　　　知辰丁與寅巳(皆/句)及甲辰與丁寅(皆/股)俱若兩較
　　　之丁癸與卯丑矣法置辛癸乗癸丁為髙實而
　　　以丑卯除得辰甲者是借丑卯與癸丁之比例
　　　因寅丁以求辰甲也(寅丁與/辛癸等)又置卯辛乗癸丁
　　　為逺實而以丑卯除得丁辰者亦借丑卯與癸
　　　丁之比例因巳寅以求丁辰也(巳寅與/卯辛等)辰甲為
　　　表外之髙丁辰亦表外之逺
設不知廣之深不知深之廣重表測之各得幾何
　如甲乙丙丁壁立之谷既不知深又不知廣先求乙
　甲之深自谷岸乙㸃退行(四/尺)至戊地立人目表為巳
　戊髙(二尺/七寸)依乙岸窺谷底丙㸃令巳乙丙成斜弦直
　　　　　　　　線次於谷旁立表為壬乙髙(五/尺)復
　　　　　　　　依巳戊線立人目表為辛戊髙(八/尺)
　　　　　　　　(二/寸)人目依壬表末望丙令辛壬丙
　　　　　　　　成斜弦直線以辛戊(八尺/二寸)減壬乙
　　　　　　　　表(五/尺)餘辛庚(三尺/二寸)再與巳戊(二尺/七寸)
　相減餘辛癸較(五/尺)乃以等巳戊之癸庚(二尺/七寸)與壬表
　(五/尺)乗之得(一百三/十五寸)為深實以辛癸較(五/寸)為法除之得
　乙甲深(二丈/七尺)是為以辛癸比癸庚若壬乙與乙甲
　次求甲丙之廣以等戊巳之庚壬(四/尺)與壬乙表(五/尺)相
　乘(得二/十尺)為廣實亦以辛癸較(五/寸)為法除之得甲丙廣
　(四/丈)是為以辛癸比庚壬若壬乙與甲丙
設甲乙不知逺以矩尺(即木工/曲尺)測之
　　　　　欲知甲乙之逺先立丙表於甲與地平為
　　　　　直角次以矩尺内直角加於丙表之末以
　　　　　丙戊尺向逺視乙令丙戊乙成斜弦直線
　　　　　次從丙丁尺視巳以甲丙表自乘而以甲
　巳相距之逺為法除之得甲乙之逺是為以巳甲比
　甲丙若甲丙與甲乙則丙甲為連比例之中率
　　　按矩尺為直角形若兩邊等平則甲丙表兩平
　　　地之句必等今矩尺一昻一俯則巳甲必小於
　　　丙甲而丙甲必小於甲乙故以巳甲比丙甲若
　　　丙甲與甲乙葢皆以小比大以小大同類為比
　　　例而不執句股縱横為同類故三率法應二率
　　　三率相乘而此用二率自乘而以一率為法除
　　　之非另有連比例之中率也若變而通之以丙
　　　子比子戊若丙甲與甲乙
西法矩度測量
　矩度代表度有直景倒景有一矩測重矩測積實與
　為法除悉如中法亦可三率法求之
　　造矩度用堅木或銅版為之依上圖從矩極均分
　　十二度(陳䃤庵止用一/十度省一乘法)或每度更細分之從通光
　　耳視所測相參直以權線所切何度何分比例推
　　算與立表測量等
　
　
　
　
　
　
　　變景法
景即直景倒景也變景者視權線所切直景不變而倒
景必變爲直景也一矩測量即倒景可不必變而重矩
測量則倒景必變其法以矩度自乗(如矩度十二自乗/得一百四十四為)
(矩/冪)以景度(即權線所切之度如幾度幾分/則矩度景度通照幾分度分之)為法除之(其/變)
(景之理詳/句股述)
　　　　　　直景必高多逺少如一象限人望四十
　　　　　　五度(半象限/九十度)以上權線必切直景
　
　　　　　　倒景必髙少逺多如一象限人望四十
　　　　　　五度以下權線必切倒景
　
　
　　　　　　變景者變倒景之少度為直景之多度
　　　　　　葢測物愈逺則矩愈平其權線所切必
　　　　　　在倒景故必變之如上丁戊變乙壬也
　　矩度測髙
直景以矩度乗逺得積實以景度為法除之
　設所測不知其髙距所逺三十尺權線切直景八度
　法以矩度(十/二)與逺(三/十)相乗得三百六十為積實以直
　景八度為法除之(如籌算檢八號籌視某/格與積實近少除之)得四十五
　尺為矩乙角以上之髙即所測之髙是為以小句(景/度)
　比小股(矩/度)若大句(逺/)與大股(髙/)
倒景以景度乗逺得積實以矩度為法除之
　設逺六十尺權線切倒景七度又五分度之一法以
　景度(七/)通五分之得(三十/六)分以乗逺(六/十)得積實二千
　一百六十以矩度(十/二)通五分之得(六/十)為法除之得三
　十六尺為矩乙角以上之髙(此倒景不必變但變其/法以景度乘逺以矩度)
　(為法除/之亦同)是為以小句比大句若小股與大股
　　重矩測髙(測髙先不知其逺則用重矩如重表測/法)
前矩直景後矩直景以矩度乗表間得積實以兩景較
為法除之(表間即懸矩之幹兩矩相距之間/)
　設前直景(五/度)後直景(十/度)兩矩相距(十/尺)法以矩度(十/二)乗
　表間(十/尺)得(一百/十尺)　為實以兩景較(五/度)為法除之得二
　十四尺為矩乙角以上之髙以小句比小股若大句
　與大股同前首條
前矩直景後矩倒景以矩度乗表間得積實以倒景變
直景與前直景較以景較為法除之
　設前直景(十一/度)後倒景(九/度)兩矩相距(二十/二尺)法以矩度
　(十/二)乗表間二十得(二百/四十)為積實又以倒景(九/度)為法除
　矩冪(一百四/十四)得變景十六與前矩直景較餘(五/)為法
　除積實得(四十/八)為矩乙角以上之髙是為以小句(景/較)
　比小股(矩/度)若大句(表間/相距)與大股(所測/之髙)
前矩倒景後矩倒景將兩倒景俱變為直景仍以矩度
乗表間得積以兩變景較為法除之得所測之髙仝前
　　按測望即容方求餘句餘股法其矩測之倒景必
　　變者葢立表測髙人目退望使參相直若所測愈
　　髙則人目距表愈近所測愈低則人目距表愈逺
　　表即容方之邊而人目退望之處即餘句也今矩
　　之甲角愈髙則倒景反多矩之甲角愈低則倒景
　　反少故必變景而後合於人目退望之餘句余舊
　　刻句股述論之詳矣但舊刻於前後俱倒景一條
　　悞以景較乗逺以矩度為法於三率以小句比大
　　股若大句與大股法不合若依前一表測髙所切
　　倒景之法亦以景度乗逺矩度為法則此兩倒景
　　巳俱變直景矣豈可仍用倒景法乎特為改正
測逺
　　　　　　　按測無髙之逺先用重矩測得髙(巳/壬)
　　　　　　　次以矩度(甲/)為一率以後矩所變之
　　　　　　　景(乙/戊)為二率以高(巳/壬)為三率即得四
　　率之逺是為以小股(甲/乙)比小句(乙/戊)若大股(巳/壬)與大
　　句(壬/乙)
　　右高(巳/壬)得四八變景(乙/戊)得一六矩度(甲/乙)十二度依
　　三率法得逺六十四葢倒景既變直景則甲乙戊
　　成直角小句股形與巳壬乙之直角大句股相等
　　故用三率比例
　　　以測髙法還原
　　設逺(六十/四尺)倒景(一/六)矩度(一/二)以矩度乗逺(六/四)以變景度
　　(一/六)為法除之得高(四/八)與前重矩測高第二條相合
　　　　按重矩測無高之逺西法測量法義同文算
　　　　指俱未論及錢唐毛扆再氏補論一則但干
　　　　支字様與圖互異且比例之法辨晰各較相
　　　　比似不若竟以甲乙戊之小句股比巳壬乙
　　　　之大句股尤易曉然便於初學故創為此圖
測深
　設井口或徑廣十二尺求至水面深幾何
　　　　　　　　　用矩度視深(辛/)使甲巳辛叅相直
　　　　　　　　　視權線在直景乙戊(三/度)以矩度(十/二)
　　乘等庚巳之辛壬水面(十二/尺)得(一百四/十四尺)為實以乙戊
　　(三/度)為法除之得(巳/壬)深(四十/八尺)是為以(乙/戊)比(乙/甲)若(壬/辛)與(壬/巳)
設池面不知廣就池岸設垂線至水得一丈三尺測廣
幾何
　　　　　　權線切倒景丁戊(三/度)依法變為直景(四/十)
　　　　　　(八/度)以乗巳壬(十三/尺)得(六百二/十四尺)為實以甲
　　　　　　乙矩度(十/二)為法除之得庚巳廣(五十/二尺)是
　　　　　　為以甲乙比乙癸若巳壬與等(壬/辛)之巳
　　　　　　庚
　　又倒景不變以矩度乘(巳/壬)得積以倒景丁戊(三/度)為
　　法除之亦得巳庚廣(五十/二尺)
　　　按倒景必變直景若止一矩測廣則倒景亦可
　　　不變然在直景則景度乗深而矩度為法除之
　　　若在倒景則矩度乗深而景度為法除之固兩
　　　不相混也至於測髙則必矩度乗取積實而景
　　　度為法除之此兩矩測一定不易之法也
　附三率算術
　　古名異乗同除西法變為三率
　　　　　　　　　原有丁戊股十四尺
　　　　　　　　　　　丙戊句十一尺二寸
　　　　　　　　　今截丁乙股十尺
　　　　　　　　　　　求乙甲截句幾何
　
　
　
　
　　西法三率
　　　一率　(以/)原有股十四尺　　　為法
　　　二率　(比/)原有句十一尺二寸　(相乗為實/)
　　　三率　(若/)今截股十尺
　　　四率　(與/)求得截句八尺　　　法除實所得
　　　　術以原股比原句若截股與截句
　　　　凡言以者為一率言比者為二率言若者為
　　　　三率言與者為四率
　　　　二率三率常相乘為實一率為法除實故名
　　　　三率而求得之數為四率
　　按西法三率算術専為比例之用如右所求在截
　　句則以原股比原句若截股與截句如所求在截
　　股則以原句比原股若截句與截股又如所求在
　　原句則以截股比截句若原股與原句再如所求
　　在原股則以截句比截股若原句與原股隨所比
　　例各視所求而以同類比之如前測望諸法或以
　　小句比小股若大句與大股或以大句比大股若
　　小句與小股之類其縱横大小不相紊亂後三角
　　法悉依此術縱横大小相為比例而又線與線為
　　類邊與邊為類法益加宻矣
　
　
　
　勾股引蒙卷三
欽定四庫全書
　勾股引蒙卷四
　　　　　　　　　　　　海寧　陳訏　撰
三角法
　　八線全圖
　　　　　　　　　　　　　　　(周天三百六十/度兩分之為半)
　　　　　　　　　　　　　　　(周四分之為一/象限  每一象)
　　　　　　　　　　　　　　　(限各九十度又/名弧度    六)
　　凡正方角(乙/)即直角即象限之角其所對弧必九
　　　十度
　　凡在一象限不及九十度者為鋭角(如丙/)
　　凡過一象限多於九十度者為鈍角
　　凡言角以中一字為所指之角(如甲乙癸/)
　　凡求某角者求其角之對弧度與分
　　凡求某角即本角之弧矢弦割切為正其外為餘
　　凡半徑為全數為一○○○○○八線有增減半
　　　徑無増減常為十萬弧中旋轉可如弦如句
　　凡正角以半徑全數為正弦
　　凡鈍角以外角之正餘弦為正餘弦
直角(即正方角一名勾股形/)
　　有角有邊求餘角餘邊(直角之一/)
假如(壬癸丁/)勾股形有丁角(五十七度/)壬丁弦(九十一/)
(丈八尺/)求餘角餘邊
　先求癸丁邊
　　　　　　　　　術曰以半徑全數比丁角之餘
　　　　　　　　　弦若壬丁弦與癸丁句
　
　　一率(原設/弦)半徑　　　　一○○○○○　為法
　　二率(原設/句)丁角(五十/七度)餘弦　　五四四六四　(相乗/)
　　三率(今有/弦)壬丁邊　　　九十一丈八尺　(為實/)
　　四率(今所/求句)癸丁邊　　　五十丈　　(法除實得所/求)
　　　右三率法後同　半徑即乙丁餘弦即甲丁
　求壬癸邊
　　以半徑比丁角之正弦若壬丁弦與壬癸股
　　一率(原設/弦)半徑　　　　一○○○○○
　　二率(原設/股)丁角(五十/七度)正弦　○八三八六七
　　三率(今有/弦)壬丁邊　　　　九十一丈八尺
　　四率(所求/股)壬癸邊　　　　七十七丈
　求壬角
　　以丁角五十七度與象限九十度相減得餘三十
　　三度為壬角
　　　右例先得弦以求勾股
假如(壬癸/丁)勾股形有丁角(六十/二度)癸丁勾(二十/四丈)求餘角餘
邊
　求壬角
　　以丁角(六十/二度)與象限相減得餘(二十/八度)為壬角　平
　　面弧止容一正方角兩鋭角今既有勾股形(癸/)則
　　於一象限内減丁角之度其餘度自必壬角
　　　　　　　　　　　　戊丙丁勾股形以戊丙
　　　　　　　　　　　　切線為股丙丁半徑為
　　　　　　　　　　　　勾戊丁割線為弦是丁
　　角原有之線　今壬癸丁勾股形與戊丙丁勾股
　　形既同丁角則其比例等
　求壬丁邊
　　以半徑比丁角之割線若癸丁勾與壬丁弦
　　一率(原設/勾)半徑　　　　　一○○○○○
　　二率(原設/弦)丁角(六十/二度)割線　二一三○○五
　　三率(今有/勾)癸丁邊　　　　二十四丈
　　四率(所求/弦)壬丁邊　　　　五十一丈一尺
　求壬癸邊
　　以半徑比丁角之切線若癸丁勾與壬癸股
　　一率(原設/勾)半徑　　　　　一○○○○○
　　二率(原設/股)丁角(六十/二度)切線　一八八○七三
　　三率(今有/勾)癸丁邊　　　　二十四丈
　　四率(所求/股)壬癸邊　　　　四十五丈一尺
　　　右例先得勾以求弦及股或先得股以求弦及
　　　勾亦同
　　　按半徑隨弧旋轉無有増減故可為弦為勾為
　　　股各隨比例之所取用視邊與線之縱横小大
　　　為比例
　　有邊求角(直角之二/)
假如(壬癸/丁)勾股形有壬丁弦(一百○二/丈二尺)癸丁勾(四十/八丈)求
二角一邊
　求丁角
　　　以丁壬弦比癸丁勾若半徑乙丁與丁角之餘
　　　弦甲丁
　
　
　
　　一　　壬丁邊　　一百○二丈二尺
　　二　　癸丁邊　　○四十八丈
　　三　　半徑　　　一○○○○○
　　四　　丁角餘弦　四六九六六
　　　　以所得餘弦檢表得六十二度為丁角度
　　　右壬角癸角俱止一邊無兩邊不能以邊比邊
　　　為以線比線之例惟丁角有兩邊故先求丁角
　　　得丁角而丁角度之八線即可為餘角之比例
　　　矣然丁角必求餘弦為四率者蓋若求正弦正
　　　切之股則壬癸無邊可例若求正割則雖可以
　　　癸丁邊比壬丁邊若餘弦(甲/丁)與正割(壬/丁)之例然
　　　餘弦尚未求得又無可為比故以壬丁弦比癸
　　　丁句若乙丁弦之半徑與甲丁勾之丁角餘弦
　　　相比例也宣城梅定九氏曰得其角度則諸數
　　　歴然可於無句股中尋出勾股余亦曰知四率
　　　應求之線之故則一率二率三率瞭然可於無
　　　比例中尋出比例矣
　求壬角
　　以丁角六十二度與象限相減得餘二十八度為
　　壬角
　求壬癸邊
　　以半徑比丁角之正弦若壬丁弦與壬癸股
　　一　　半徑　　　　一○○○○○
　　二　　丁角(六十/二度)正弦　○八八二五九
　　三　　壬丁邊　　　一百○二丈二尺
　　四　　壬癸邊　　　○九十丈○二尺三寸
　　　右例以邊求角而先知方角故止用二邊
　　　此先有之邊是弦與勾故求壬癸邊之股者以
　　　壬丁邊之斜弦為比而正弦如股半徑旋轉如
　　　弦可線與線相比以為邊與邊相比之例也若
　　　先有者是股邊勾邊則求切線者以股邉為例
　　　而勾之比股者又可以半徑為勾如下求丁角
　　　法
假如壬癸丁三角形有壬丁邊一百○六丈壬癸邊九
十丈癸丁邊五十六丈求角
　求癸角
　　　　　　　　以壬丁大邊與丁癸邊相加得(一/百)
　　　　　　　　(六十/二丈)為總又相減得(五十/丈)為較以
　　　　　　　　較乘總得(八千一/百丈)為實以壬癸邊
　　　　　　　　(九十/丈)為法除之仍得(九十/丈)與壬癸
　　　　　　　　邊數等即知癸角為正方角
　求丁角
　　以丁癸邊比壬癸邊若半徑與丁角切線
　　一　　丁癸勾　　五十六丈
　　二　　壬癸股　　九十丈
　　三　　半徑　　　一○○○○○
　　四　　丁角切線　一六○七一四
　　　　以所得切線檢表得五十八度○六分為丁
　　　　角
　　　有一角必有一弧每一弧必有八線今求丁角
　　　而壬癸邊如丁角弧之切線可以半徑相比故
　　　先以丁癸邊比壬癸邊為例若半徑與丁角之
　　　切線
　求壬角
　　以丁角(五十八度/○六分)與象限相減得餘三十一度五
　　十四分為壬角
　　　右例亦以邊求角而先不知其為勾股形故兼
　　　用三邊
鋭角
　　有兩角一邊求餘角餘邊(鋭角之一/)
假如(乙丙丁/)鋭角有丙角(六十度/)丁角(五十度/)丙丁邊
(一百二十尺/)
　求乙角
　　　　　　　以丙角(六十/度)丁角(五十/度)相併得(一百/一十)
　　　　　　　(度/)以減半周一百八十度餘七十度
　　　　　　　為乙角
　　　　　　　右丙角丁角有度而無邊乙角有邊
　　　　　　　而無度先以兩角之度除半周而乙
　　　　　　　角之弧度得矣既得乙角之度即可
　　　　　　　以乙角之線比乙角相對之邊若他
　　　　　　　角之線與他角之邊
　求乙丁邊
　　以乙角正弦比丙丁邊若丙角正弦與乙丁邊
　　一　　乙角(七十/度)正弦　九三九六九
　　二　　丙丁邊(即乙角/對邊)　一百二十尺
　　三　　丙角(六十/度)正弦　八六六○三
　　四　　乙丁邊(即丙角/對邊)　一百一十尺○六寸
　　　　以前諸法俱線比線邊比邊互相為例此處
　　　　以線比邊下求乙丙邊同
　求乙丙邊
　　以乙角正弦比丙丁邊若丁角正弦與乙丙邊
　　一　　乙角(七十/度)正弦　九三九六九
　　二　　丙丁(乙角/對邊)　　　一百二十尺
　　三　　丁角(五十/度)正弦　七六六○四
　　四　　乙丙(丁角/對邊)　　　○九十七尺八寸
　　　右例先有之邊在兩角之間也若先有之邊與
　　　一角相對亦同
　　有一角兩邊求餘角餘邊(鋭角之二/)
假如(甲乙丙/)鋭角形有丙角(六十度/)甲丙邊(八千尺/)甲
乙邊(七千○三十四尺/)
　求乙角
　　　　　　　　　以甲乙邊比甲丙邊若丙角正
　　　　　　　　　弦與乙角正弦
　
　　一　　甲乙邊　　　　七千○三十四尺
　　二　　甲丙邊　　　　八千尺
　　三　　丙角(六十/度)正弦　八六六○三
　　四　　乙角　　正弦　九八四九六
　　　　檢表得八十度○三分為乙角
　　　凡角俱有正弦下垂角小弦亦小角大弦亦大
　　　依割線之低昻也今丙角斜邊長近俯乙角斜
　　　邊短近仰則乙角必大於丙角故以小邊比大
　　　邊亦若正弦小之比大而可得角也此以小比
　　　大也
　求甲角
　　以丙角乙角相併得(一百四十/度○三分)以減半周餘三十
　　九度五十七分為甲角
　求乙丙邊
　　以乙角之正弦比甲角之正弦若甲丙邊與乙丙
　　邊
　　一　　乙角(八十○度/三分)正弦　九八四九六
　　二　　甲角(三十九度/五十七分)正弦　六四二一二
　　三　　甲丙(乙角/對邊)　　　　　八千尺
　　四　　乙丙(甲角/對邊)　　　　　五千二百一十五尺
　　　乙角以乙丙為底其正弦從甲下垂故弦長甲
　　　角以甲丙為底正弦從乙下垂故弦短今乙丙
　　　邊小於甲乙甲丙之兩邊故以最大之邉比之
　　　先以最大之線比最小之線用乙角甲角之正
　　　弦為例也
　　　　右例有兩邊一角而角與一邊相對
假如(甲乙/丙)鋭角形有甲丙邊(四百/尺)乙丙邊(二百六十一/尺○八分)
丙角(六十/度)角在兩邊之中不與邊對求甲乙邊
　先求中長線分為兩勾股形
　　　　　　　　　以半徑比丙角正弦若甲丙邊
　　　　　　　　　與甲丁中長線
　　　　　　　　　　(此下四則皆為求甲乙邊與/甲全角故先求分形之邊及)
　　　　　　　　　　(分形之角/)
　　一　　半徑　　　　　一○○○○○
　　二　　丙角(六十/度)正弦　　○八六六○三
　　三　　甲丙邊　　　　四百尺
　　四　　甲丁中長線　三百四十六尺四寸一分
　求丙丁邊(求中長線專為分邊而求/)
　　以半徑比丙角餘弦若甲丙邊與丙丁邊
　　一　　半徑　　　　一○○○○○
　　二　　丙角(六十/度)餘弦　○五○○○○
　　三　　甲丙邊　　　四百尺
　　四　　丙丁邊　　　二百尺
　　　求角者須先審四率之線應求某線而以邊之
　　　可比例者為一二率求邊者須先審二率應用
　　　某線可與四率之邊相比例而以一率三率比
　　　之盖邊有定在而線則隨所比例而變其所取
　　　也如右求丙丁邊乃分邊而非乙丙之全邊妙
　　　在八線餘弦限於正弦而不越於正弦之外與
　　　丁丙分邊限於中長線甲丁不能越丁而至乙
　　　故二率取為比例而得丙丁之分邊
　求乙丁邊
　　以丙丁與丙乙相減餘六十一尺○八分為乙丁
　求丁甲乙分角
　　以甲丁中長線比乙丁分邊若半徑與甲分角切
　　線
　　一　　甲丁中長線　三百四十六尺四寸一分
　　二　　乙丁分邊　　○六十一尺○八分
　　三　　半徑　　　　一○○○○○
　　四　　甲分角切線　○一七六三三
　　　檢切線表得一十度為甲分角
　　　右求分角之線自必以分邊為例則所得之線
　　　乃分角之線而非甲全角之線惟切線即在角
　　　之對邊故分邊之線為分角之度
　求甲乙邊
　　以半徑比甲分角割線若甲丁中長線與甲乙邊
　　一　半徑　　　　　一○○○○○
　　二　甲分角(十/度)割線　一○一五四三
　　三　甲丁中長線　　三百四十六尺四寸一分
　　四　甲乙邊　　　　三百五十一尺七寸五分
　　　右甲分角以中長線為底則割線即甲乙邊
　求甲全角
　　以丙角(六十度/)之餘角三十度(即分形甲丁/丙之甲分角)與求
　　得甲分角(一十度/)相併得四十度為甲全角
　求乙角
　　以甲分角(一十度/)減象限得八十度為乙角(或併/丙甲)
　　(二角減/半周同)
　　　右例有兩邊一角而角在兩邊之中不與邊對
　　　故用分形以取勾股
　　用切線分外角(梅本新増/)
假如(甲乙丙/)鋭角形有甲丙邊(四百尺/)乙丙邊(二百六/十一尺)
(○八分/)丙角六十度
　求甲角
　　　以甲丙邊乙丙邊相併為總相減為較又以丙
　　　角(六十/度)減半周得外角(一百二/十度)半之得半外角
　　　(六十/度)檢其切線依三率法求得半較角以減半
　　　外角得甲角
　
　
　
　
　　一　　兩邊總　　　六百六十一尺○八分
　　二　　兩邊較　　　一百三十八尺九寸三分
　　三　　半外角切線　一七三二○五
　　四　　半較角切線　○三六三九七
　　　檢切線表得二十度為半較角轉與半外角(六/十)
　　　(度/)相減得甲角四十度
　求乙角
　　以甲丙二角相併共(一百度/)以減半周得餘八十
　　度為乙角
　求甲乙邊
　　以甲角(四十/度)正弦　六四二七九
　　比丙角(六十/度)正弦　八六六○三
　　若乙丙邊　　　　　二百六十一尺○八分
　　與甲乙邊　　　　　三百五十一尺七寸五分
　　　按此新増例即前有一角兩邊而角在邊中不
　　　與邊對之三角也但此不用求分邊分角之煩
　　　而徑求甲角之半較角葢一弧之中既有丙角
　　　則所餘之度皆甲乙之角為丙之外角應將外
　　　角中分為半外角以為甲乙兩角之地然甲角
　　　邊長鋭於乙角則乙角必大甲角必小又應於
　　　外角之半分出較角而後甲角始得其真在半外
　　　角既中分外角之半則此較角亦必中分較角
　　　之半為半較角故先以邊總比邊較為一二率
　　　蓋邊總如半外角之總猶之外角一百二十而
　　　半外角止六十也以邊較求甲角之半較角猶
　　　甲角小於乙角若干而此求得之較為小於乙
　　　角若干之半名半較角也所以求切線者盖切
　　　線在各弧之貼際必與本角之底為直角形如
　　　勾股其線遇本角之割線而止今所求在所割
　　　之半較角則莫如半外角之切線比半較角之
　　　切線同在弧之貼際不煩更覓他線也梅刻増
　　　此一條簡捷巧便而所以然之理初學茫然為
　　　補圖明之如左
　
　　　　　　　　　　　此平三角借弧以明其理
　　　　　　　　　　　若弧三角所容三角不止
　　　　　　　　　　　三個如平方立方有面體
　　　　　　　　　　　之别後同
　
　　有三邊求角(鋭角之三/)
假如(甲乙丙/)鋭角形有乙丙邊(二十丈/)甲丙邊(一十七丈五尺/)
(八寸五分/)乙甲邊一(十三丈○五寸/)
　求兩勾相減之數為勾較
　　　　　　任以(乙丙/)大邊為底從甲角作甲丁虚
　　　　　　垂線至底分為兩勾股形
　　　　　　一甲丁丙形以甲丙邊為弦丁丙為勾
　　　　　　一甲丁乙形以甲乙邊為弦丁乙為勾
　　　　　　兩弦相併為總相減為較　兩勾相併
　　　　　　(即乙丙/邊原數)為勾總　求戊丙勾較
　　以勾總比弦總若弦較與勾較
　　一　　兩勾之總(即乙/丙)　二十丈
　　二　　兩弦之總　　三十丈○六尺三寸五分
　　三　　兩弦之較　　四丈五尺三寸五分
　　四　　兩勾之較(即丙/戊)　六丈九尺四寸六分
　　　此欲求丙角而甲乙角無度則無線可比止乙
　　　至丙之勾似丙角之餘弦然餘弦長短必限於
　　　正弦今甲丁中垂線即丙角之正弦今若求丙
　　　角餘弦又多乙丁勾之長故先求勾較之丙戊
　　　既得勾較則可加分形之勾(戊/丁)而得丁丙分邊
　　　與丙角之餘弦等以之比例而得丙角之餘弦
　　　即查表得丙角之度
　求分形之兩勾
　　以勾較(六丈九尺/四寸六分)減勾總(二十丈/即乙丙)餘乙戊(一十三/丈○五)
　　(寸四/分)半之得丁乙(即戊/丁)六丈五尺二寸七分為甲
　　丁乙分勾之形
　　又以戊丁(六丈五尺/二寸七分)加勾較(六丈九尺四寸/六分  即戊丙)得丁
　　丙一十三丈四尺七寸三分為甲乙丙分勾之形
　求丙角
　　以甲丙弦比丁丙勾若半徑與丙角餘弦
　　一　　甲丙邊　　一十七丈五尺八寸五分
　　二　　丁丙分邊　一十三丈四尺七寸三分
　　三　　半徑　　　一○○○○○
　　四　　丙角餘弦　○七六六一六
　　　檢餘弦表得丙角四十度
　求甲角
　　　先求分形大半之甲角
　　以丙角(四十度/)減象限餘五十度為(丁甲丙/)分形
　　甲角
　　　次求分形小半之甲角
　　以甲乙弦比丁乙勾若半徑與分形甲角之正弦
　　一　　甲乙邊　　　一十三丈○五寸
　　二　　丁乙分邊　　○六丈五尺二寸七分
　　三　　半徑　　　　一○○○○○
　　四　　甲分角正弦　○五○○一五
　　　　(以甲丁為底則甲乙邊如半徑/而乙丁邊如甲分角之正弦)
　　　檢正弦表得三十度為(丁甲乙/)分形之甲角併
　　　分形兩甲角(先得五十度/次得三十度)得共八十度為甲全
　　　角
　求乙角
　　併丙甲二角共(一百二十度/)以減半周得餘六十
　　度為乙角
鈍角
　　有兩角一邊求餘角餘邊(鈍角之一/)
假如(乙丙丁/)鈍角形有丙角(三十六度半/)乙角(二十四/度)
丁乙邊(五十四丈/)
　求丁角
　　　　　　　　以丙丁二角併共(六十度半/)以減
　　　　　　　　半周得餘一百一十九度半為丁
　　　　　　　　鈍角
　求乙丙邊
　　以丙角正弦比丁角正弦若乙丁邊與乙丙邊
　　一　　丙角(三十六度/三十分)正弦　五九四八二
　　二　　丁角(一百十九/度三十分)正弦　八七○三六
　　三　　乙丁邊　　　　五十四丈
　　四　　乙丙邊　　　　七十九丈○一寸
　　　右所用丁角正弦即六十度半正弦以鈍角度
　　　減半周用之凡鈍角同
　求丁丙邊
　　以丙角正弦比乙角正弦若乙丁邊與丁丙邊
　　一　　丙角(三十六度/三十分)正弦　五九四八二
　　二　　乙角(二十/四度)正弦　四○六七四
　　三　　乙丁邊　　　　五十四丈
　　四　　丁丙邊　　　　三十六丈九尺二寸
　　　　　　　凡鈍角以外角之正弦為正弦蓋即
　　　　　　　此鈍角之外角也如圖丁為鈍角乙
　　　　　　　丙為丁角所對之弧乙丁甲為丁角
　　　　　　　之外角至於正弦皆以本角之勾為
　　　　　　　底以割線(半徑/同)與弧之相界處直線
　　　　　　　垂下與本角之底為正方直角如圖
　　　　　　　乙丁甲為丁角之外角乙丁如外角
　　　　　　　之割線夘丁如外角之餘弦而夘乙
　　　　　　　則外角之正弦也至如丙角以丙丁
　　　　　　　為底其正弦丑丁近乙丁邊乙角以
　　　　　　　乙丙為底其正弦子丁近乙丙邊也
　　　　　　　補圖明之
　　有一角兩邊求餘角餘邊(鈍角之二/)
假如甲乙丙角有乙角九十九度五十七分鈍角形(此/)
(鈍角所對之弧度分/)甲丙邊四千尺甲乙邊三千五百
一十七尺
　　　(前則用他角求鈍角/此則用鈍角求他角)
　　　　　　　　　　乙角為鈍角
　　　　　　　　　　甲丙為鈍角所對之弧度
　　　　　　　　　　乙丁為丙角正弦
　　　　　　　　　　甲戊為鈍角用外角之正弦
　求丙角
　　以甲丙邊比甲乙邊若乙角正弦與丙角正弦
　　一　　甲丙邊　　　　　　四千尺
　　二　　甲乙邊　　　　　　三千五百一十七尺
　　三　　乙角(九十九度/五十七分)正弦　九八四九六(即八十度/三分正度)
　　四　　丙角　　正弦　八六六○三
　　　檢表得丙角六十度
　　　　按乙角為鈍角其所用外角之正弦即鈍角
　　　　九十九度五十七分減半周一百八十度所
　　　　餘八十度○三分之外角其所有之正弦也
　　　　(每度六十分/)求丙角者止丁外角之正弦可
　　　　比丙角之正弦故先以甲丙邊比甲乙邊為
　　　　例俱以長比短而縱與縱為同類
　求甲角
　　併乙丙二角共一百五十九度五十七分以減半
　　周得餘二十度○三分為甲角
　求乙丙邊
　　以乙角之正弦比甲角正弦若甲丙邊與乙丙邊
　　一　　乙角(九十九度/五十七分)正弦　九八四六九
　　二　　甲角(二十度/○三分)正弦　三四二八四
　　三　　甲丙邊　　　　四千尺
　　四　　乙丙邊　　　　一千三百九十二尺
　　　　右甲角正弦以甲丙為底乙已即甲角正弦
　　　　與甲已為正方角此二則皆以大比小
　　　　右例有兩角一邊而先有對角之邊若兩邊
　　　　一角而邊在角之兩旁不與角對又另法如
　　　　左
假如乙丁丙鈍角形有乙丁邊(一千○八十尺/)乙丙邊
(一千五百八十二尺/)乙角(二十四度/)
　　　　　　　丙戊為虚股　戊丁為虚勾
　　　　　　　乙角乙丁為底丑丁為正弦　乙丁
　　　　　　　即餘弦　丙角丙丁為底子丁為正
　　　　　　　弦
　
　　先以半徑比乙角正弦若乙丙邊與丙戊邊
　　一　　半徑　　　　一○○○○○
　　二　　乙角(二十/四度)正弦　○四○六七四
　　三　　乙丙邊　　　一千五百八十二尺
　　四　　丙戊邊(即虚/垂線)　○六百四十三尺
　　又以半徑比乙角餘弦若乙丙邊與乙戊
　　一　　半徑　　　　一○○○○○
　　二　　乙角(二十/四度)餘弦　○九一三五五
　　三　　乙丙邊　　　一千五百八十二尺
　　四　　乙戊邊(即乙丁/引長線)　一千四百四十五尺
　　　右以原邊乙丁(一千○/八十尺)與引長乙戊邊相減得
　　　丁戊(三百六/十五尺)為形外所作虚勾股形之勾(先得/丙戊)
　　　(垂線為股原有/邊之丁丙為弦)
　求丁丙邊
　　依勾股求弦法以丙戊股自乘(四十一萬三千/四百四十九尺)丁
　　戊勾自乘(一十三萬三千/二百二十五尺)併之得數(五十四萬六/千六百七十)
　　(四/尺)為實平方開之得弦七百三十九尺為丁丙邊
　求丙角
　　以丁丙邊比丁乙邊若乙角正弦與丙角正弦
　　一　　　丁丙邊　　　○七百三十九尺
　　二　　　丁乙邊　　　一千○八十尺
　　三　　　乙角(二十/四度)正弦　四○六七四
　　四　　　丙角　正弦　五九四四二
　　　檢表得丙角三十六度二十九分
　求丁角
　　以丙乙二角併之共(六十度二十九分/)以減半周
　　得餘一百一十九度三十一分為丁鈍角
　　　此三角形既有乙角度當先求丙角之鋭而後
　　　丁角之鈍可以半周相減即得但求丙角雖有
　　　乙丁邊可為丙角正弦之比例(凡正弦必在本/角相對之邊)
　　　然丙丁無邊不能以邊比邊為乙角正弦比丙
　　　角正弦之例故又當先求丙丁邊但丙丁邊如
　　　勾股之斜弦當以勾股求弦法求之今丁戊無
　　　勾丙戊無股故先求丙戊邊以作虚股再求乙
　　　戊邊以作虚勾而後用勾股求弦法而得丙丁
　　　之邊三邊既得則每角之正弦必近本角所對
　　　之邊即可以所對之兩邊相比為兩角之正弦
　　　相比之例求之矣葢丙角以丙丁為底其正弦
　　　子丁近乙丁邊而乙角之正弦子丑近丙丁邊
　　　故必先得邊以為求線之比例也既先有乙角
　　　又求得丙角則丁角半周減之即得矣
　　　　右兩邊一角而角不與邊對
　　用切線分外角(梅本新増/)
假如乙丁丙鈍角形有乙丁邊(五百四十尺/)丙乙邊(七/)
(百九十一尺/)乙角(二十四/)度
　
　
　
　求丙角
　　以(丁乙/丙乙)兩邊相併為總相減為較又以(乙/)角(二十/)
　　(四度/)減半周得外角(一百五十六度/)半之得半外
　　角(七十八度/)
　　以邊總比邊較若半外角切線與半較角切線
　　一　　兩邊之總　　一千三百三十一尺
　　二　　兩邊之較　　○二百五十一尺
　　三　　半外角切線　四七○四六三
　　四　　半較角切線　○八八七一九
　　　檢表得半較角(四十一度三十五分/)以減半外
　　　角(七十八度/)得餘(三十六度二十五分/)為丙角
　求丁角
　　併乙丙二角共(六十度二十五分/)以減半周得一
　　百一十九度三十五分為丁鈍角
　求丁丙邊
　　以丙角正弦比乙角正弦若乙丁邊與丁丙邊
　　一　　丙角(三十六度/二十五分)正弦　五九三六五
　　二　　乙角(二十/四度)正弦　四○六七四
　　三　　乙丁邊　　　　五百四十尺
　　四　　丁丙邊　　　　三百六十九尺九寸八
　　　　　　　　　　　　分
　　　　右新増一則亦角在兩邊之中不與邊對與
　　　　前三角形無異亦俱先求丙角前法先以勾
　　　　股求弦法求丙丁邊先補虚勾虚股以求丙
　　　　丁邊邊得而丙角之線可比例以求丙角其
　　　　法詳此新増法竟求丙角而求丙丁邊反在
　　　　求得丙角之後更簡捷矣其邊總邊較半外
　　　　角切線與半較角切線補圖明之如左
　　　　　　　　　　　　　　(甲庚癸為半周/子庚為半徑)
　　　　　　　　　　　　　　(甲壬為乙角度/壬辛癸為外角)
　　　　　　　　　　　　　　(壬辛為半外角割/子夘為半外角)
　　　　　　　　　　　　　　(線夘為半外角切/壬)
　　　　　　　　　　　　　　(線丑為半較角切/己)
　　　　　　　　　　　　　　(線辛為半較角/己)
　　新式三邊求角(鈍角之三/)
假如(乙丙丁/)鈍角形有乙丙邊(三百五十尺/)乙丁邊(六/)
(百○七尺/)丁丙邊(三百尺/)
　　　右有邊無角
　　　　　術自乙角作虚垂線至甲又引丁丙線横
　　　　　出遇於甲而成正方形為乙甲丁勾股形
　　　　　又横線至辛如丙甲成乙甲辛勾股形丁
　　　　　辛為兩勾之總丁丙邊為兩勾之較乙丁
　　　　　邊為大形(乙甲/丁)之弦乙丙邊為小形(乙甲/辛即)
　　　　　(乙甲/丙)之弦兩弦相併為總相減為較
　先求勾總
　　　此因將求丁角度而三角無度則無線可比唯
　　　丙丁句似丁角餘弦然丁角以乙丁為半徑則
　　　乙甲為正弦而餘弦應自丁至甲今止自丁至
　　　丙尚少丙甲之餘弦故必先求甲丁勾始與丁
　　　角餘弦相等然欲求甲丁勾又必先求勾總以
　　　為分形之勾股而後甲丁之勾可比得丁角之
　　　餘弦以查表而得丁角也
　　一　　勾較(即丁/丙邊)　　　三百尺
　　二　　弦較(即乙丁邊減/乙丙之餘)二百三十二尺
　　三　　弦總(即乙丁乙丙/二邊相併)　九百八十二尺
　　四　　勾總(即丁辛/)　　七百五十九尺四寸
　　以勾較(三百/尺)減所得勾總(七百五十/九尺四寸)餘數(四百五/十九尺)
　　(四/寸)半之得數(二百二十/九尺七寸)為小形之勾甲丙
　　以甲丙小形之勾加丁丙較(三百/尺)得數(五百二十/九尺七寸)
　　為大形之勾甲丁
　求丁角
　　以乙丁弦比丁甲勾若半徑與丁角之餘弦
　　一　　乙丁弦　　　六百○七尺
　　二　　甲丁勾　　　五百二十九尺七寸
　　三　　半徑　　　　一○○○○○
　　四　　丁角餘弦　　○八七二六五
　　　檢表得丁角二十九度一十四分
　求丙角(用乙甲丙小形/)
　　　鈍角用外角故用乙甲丙之小形勾股此勾股
　　　之弦乙丙即此鈍角丙之外角割線
　　以甲丙勾比乙丙弦若半徑與丙角之割線
　　一　　甲丙勾　　　二百二十九尺七寸
　　二　　乙丙弦　　　三百七十五尺
　　三　　半徑　　　　一○○○○○
　　四　　丙角割線　　一六三二五六
　　　檢表得丙角(五十二度/一十四分)為本形之丙外角以減
　　　半周得丙鈍角一百二十七度四十六分
　　　按此五十二度一十四分乃丙外角之度分故
　　　乙丙斜弦實即丙角之割線至於求丁角求丙
　　　角俱以半徑為三率而丁角之三率用以作弦
　　　丙角之三率用以作勾半徑可勾可股可弦顧
　　　隨所取用耳
　求乙角
　　併丁丙二角所得度分共(一百五十七度/)以減半
　　周得餘二十三度為乙角
　　　右例鈍角形三邊求角作垂線於形外徑求鈍
　　　角乃新式也若以大邊為底從鈍角分中長線
　　　同鋭角之三
　　補圖　　　　　乙丙丁三角形　乙己為丙角
　　　　　　　　　弧度　乙辛為丙外角　丙戊
　　　　　　　　　即(乙/丙)為丙外角割線　乙壬壬
　　　　　　　　　辛為外角之丁角乙角
　　　　　　　　　乙甲即中長線　乙甲丙即小
　　　　　　　　　形勾股　乙甲丁即大形勾股
　　　　　　　　　乙丙即虚勾虚股之弦　戊辛
　　　　　　　　　為切線
　　　右鈍角用割線宣城梅定九先生新増此式為
　　　割線求度分之法盖割線乃象限中所割各度
　　　之線必與切線相遇以為増減割線割於弧内
　　　切線切於弧外彼増此減彼減此増如前鈍角
　　　之二己辛為半較角其切線即從己之弧外起
　　　今外角乙辛即從辛之弧外起此新式之用割
　　　線視前法無異也至鈍角之所以用外角者蓋
　　　大圜兩分之為半周四分之為象限凡象限止
　　　九十度而自一度至四十四度為平度自四十
　　　五度至八十九度為髙度其髙度之正線即平
　　　度之餘線而髙度之餘線即平度之正線故四
　　　十四與四十五同表四十三與四十六同表以
　　　至○度○分則與八十九度六十分同表此作
　　　八線表者因髙度平度如測望之直景倒景相
　　　反而實相通為此省文也今凡鈍角度必過象
　　　限之外在八線無半弧之表可查則用外角之
　　　線度以減半弧而所餘之度即鈍角所對之弧
　　　度明矣此因八線表而立鈍角用外角之法也
　勾股引䝉卷四
欽定四庫全書
　勾股引蒙卷五
　　　　　　　　　　　　海寧　陳訏　撰
象限線度總目
　　正弦　正切　正割　正矢(以餘弦減全/)
　　餘弦　餘切　餘割　餘矢(以正弦減全/)
平度(正線即髙度餘線/)髙度(正線即平度餘線/)
　初
　一　　　　　　　　八八
　二　　　　　　　　八七
　三　　　　　　　　八六
　四　　　　　　　　八五
　五　　　　　　　　八四
　六　　　　　　　　八三
　七　　　　　　　　八二
　八　　　　　　　　八一
　九　　　　　　　　八十
　十　　　　　　　　七九
　十一　　　　　　　七八
　十二　　　　　　　七七
　十三　　　　　　　七六
　十四　　　　　　　七五
　十五　　　　　　　七四
　十六　　　　　　　七三
　十七　　　　　　　七二
　十八　　　　　　　七一
　十九　　　　　　　七十
　二十　　　　　　　六九
　二一　　　　　　　六八
　二二　　　　　　　六七
　二三　　　　　　　六六
　二四　　　　　　　六五
　二五　　　　　　　六四
　二六　　　　　　　六三
　二七　　　　　　　六二
　二八　　　　　　　六一
　二九　　　　　　　六十
　三十　　　　　　　五九
　三一　　　　　　　五八
　三二　　　　　　　五七
　三三　　　　　　　五六
　三四　　　　　　　五五
　三五　　　　　　　五四
　三六　　　　　　　五三
　三七　　　　　　　五二
　三八　　　　　　　五一
　三九　　　　　　　五十
　四十　　　　　　　四九
　四一　　　　　　　四八
　四二　　　　　　　四七
　四三　　　　　　　四六
　四四　　　　　　　四五
　　　求弧度之分秒
　　如設數與表相合即本度分也不合則表數與設
　　數近少者相減得差乗六十得數為實再表中近
　　多者與近少相減得差為法而一得數以加近少
　　之弧度分即所求之弧度分秒




　
　
　
　
