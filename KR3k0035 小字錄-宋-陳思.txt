#+TITLE: 小字錄-宋-陳思
#+DATE: 2018-05-12 10:18:36
#+SOURCE: github.com/kanripo/KR3k0035 master 9d7720aa                
小字録
　　　　　　　　　　　　　陳思纂次
　歴代帝王
阿瞞
　魏太祖武帝姓曹諱操字孟德漢相國參
　之後一名吉利小字阿瞞(魏本紀)
寄奴
　宋髙祖武帝諱裕字德輿小字寄奴姓劉
　氏(宋本紀)
車兵
　宋少帝諱義符小字車兵武帝長子(紀<折 t="33"/>宋本)
車兒
　宋太祖文帝諱義隆小字車兒武帝第三
　子(宋本紀)
道民
　宋世祖孝武帝諱駿字休龍小字道民文
　帝第三子(宋本紀)
法師
　宋前廢帝諱子業小字法師孝武帝長子
(宋本紀)
榮期
　宋太宗眀帝諱彧字休煥小字榮期文帝
　第十一子(宋本紀)
慧震
　宋後廢帝諱昱字德融小字慧震明帝長
　子明帝諸子在孕皆以周易筮之即以所
　得故爲小字故帝小字慧震(宋本紀)
知觀
　宋順帝諱凖字仲謨小字知觀眀帝第三
　子(宋本紀)
闘將
　齊太祖髙帝諱道成字紹伯小字闘將姓
　蕭氏(齊本紀)
龍兒
　齊世祖武帝諱賾字宣逺小字龍兒髙帝
　長子生建康縣之清溪宫將産之夕陳孝
　皇后昭皇后並夢龍㨿屋故小字爲龍兒
(紀<折 t="33"/>宋本)
法身
　齊廢帝鬱林王昭業字元尚小字法身文
　惠太子長子(齊本紀)
玄度
　齊髙宗明帝諱鸞字景栖始安貞王道生
　之子小字玄度(齊本紀)
練兒
　梁髙祖武帝諱衍字叔逹小字練兒姓蕭
　氏漢相國何之後(梁本紀)
六通
　梁太宗簡文帝諱綱字世讚小字六通武
　帝第三子(梁本紀)
七符
　梁世祖孝元帝諱繹字世誠小字七符武
　帝第七子(梁本紀)
法真
　梁敬帝諱方智字慧相小字法真元帝第
　九子(梁本紀)
法生
　陳髙祖武帝諱覇先字興國小字法生姓
　陳氏漢太丘長寔之後也(陳本紀)
藥王
　陳廢帝諱伯宗字奉業小字藥王文帝長
　子在位無人君之噐太后稱文帝遺志廢
　爲臨海王(陳本紀)
師利
　陳髙宗孝宣帝諱頊字紹世小字師利始
　興昭烈王第二子嘗被酒張燈而寢揔適
　出尋反乃見帝是大龍便驚走他室(紀<折 t="33"/>陳本)
黃奴
　陳後主諱叔寳字元秀小字黄奴宣帝長
　子(陳本紀)
那羅延
　隋髙祖文帝姓楊氏諱堅小字那羅延漢
　太尉震十四世孫大統七年六月生於馮
　翊般若寺有尼來自河東謂皇妣曰此兒
　所從來甚異不可於俗間處之皇妣嘗抱
　髙祖忽頭上出角遍體鱗起皇妣大駭墜
　於地尼外入見曰巳驚我兒致令晚得天
　下(北史隋本紀)
阿𡡉
　隋煬帝諱廣小字阿𡡉髙祖第二子髙祖
　嘗密令善相者來和視諸子和曰晉王眉
　上雙骨隆起貴不可言及太子勇廢立爲
　皇太子(隋本紀)
雉奴
　唐髙宗諱治字爲善小字雉奴太宗第九
　子始封晉王太子承乾敗太宗隂許立魏
　王泰長孫無忌固欲立晉王帝以太原石
　文有治萬吉復從無忌帝猶謂無忌曰公
　勸我立雉奴雉奴仁懦得無爲宗社憂柰
　何(唐濮恭王傳)
桃符
　晉齊獻王攸字大猷小字桃符文帝第二
　子親賢好施愛經籍能屬文善尺牘特爲
　文帝所寵愛每見攸轍撫牀呼其小字曰
　此桃符座也(晉本傳)
智隨
　宋武陵王贊字仲敷小字智隨眀帝第九
　子(宋本傳)
闍梨
　齊江夏王鋒字宣頴小字闍梨髙祖第十
　二子工書爲當時藩王所推南郡王昭業
　亦稍工書嘗謂武帝曰臣書固應勝江夏
　王武帝荅曰闍梨第一法身第二(昭業小<折 t="33"/>法身即)
(本傳<折 t="33"/>名齊)
白澤
　齊文惠太子長懋字雲喬小字白澤武帝
　長子(齊本傳)
維摩
　梁昭眀太子統字德施小字維摩武帝長
　子羙姿容善舉止讀書數行並下過目皆
　憶(梁本傳)
四果
　梁南康簡王績字世謹小字四果武帝第
　四子(梁本傳)
六真
　梁邵陵擕王綸字世調小字六真武帝第
　六子少聦頴博學善屬文尤工尺牘(傳<折 t="33"/>梁本)
明進
　隋衛昭王爽字師仁小字眀進髙祖異母
　弟(隋本傳)
睍地代
　隋房陵王勇小名睍地代文帝長子文帝
　受禪立爲皇太子以罪廢黜追封房陵王
(隋傳<折 t="33"/>北史)
益錢
　隋庶人諒字德章小字益錢又㓜字阿客
　文帝子開皇初封漢王後以罪幽死(隋傳<折 t="33"/>北史)
阿孩
　隋齊王􁕓字世朏小字阿孩煬帝子(本傳<折 t="33"/>北史)
季子
　隋趙王杲小字季子煬帝子(北史隋本傳)
毗沙門
　唐隱太子建成小字毗沙門髙祖子(傳<折 t="33"/>唐本)
三胡
　唐巢刺王元吉小字三胡髙祖子與建成
　謀作亂伏誅(唐本傳)
　　漢
犬子
　司馬相如字長卿成都人少名犬子好讀
　書學擊劒慕藺相如之爲人乃更名相如
(本傳<折 t="33"/>前漢)
鼎
　匡衡字稚圭一曰衡小名鼎家貧好學諸
　儒爲之語曰無說詩匡鼎來匡説詩解人
　頥衡少字鼎長乃易字稚圭(前漢本傳)
童烏
　楊雄子小字童烏九嵗與雄論玄(小名録<折 t="33"/>陸亀蒙)
　　魏
萬億
　李通字文逹江夏人小字萬億以俠聞於
　江汝之問勇冠諸將爲太祖所知卒謚剛
　侯(魏志本傳)
别成
　傅幹字彦林漢陽太守爕子小字位别成
　扶風太守(世說叙録)
　　晉
阿童
　王濬字士治小字阿童爲益州刺史時吳
　中童謠曰阿童復阿童衘刀浮渡江不畏
　岸上獸但畏水中龍羊祜聞之曰此必水
　軍有功但當思應其名者耳乃表濬爲監
　益州諸軍事加龍驤將軍竟平吴(傳<折 t="33"/>晉羊祜)
齊奴
　石崇字季倫大司馬待中苞子崇生於青
　州故小字齊奴(晉本傳)
阿龍
　王導字弘茂鎮軍司馬裁子小字阿龍少
　有風鑑識量清逺位丞相進封始興郡公
　卒謚文獻(晉本傳)
　王丞相拜司空廷尉桓彛作兩髻葛裙䇿
　杖路邊窺之嘆曰人言阿龍超阿龍固自
　超不覺至臺門(世説)
阿太
　王恱字長豫丞相導子小字阿太位吳王
　友中書侍郎贈常侍始興貞世子(世說録)
阿螭
　王恬字敬豫丞相導子小字阿螭位吳國
　會稽内史散騎常侍卒謚曰憲恬少好武
　不爲公門所重導見恱轍喜見恬更有怒
　色恬多技藝善奕棊爲中興第一(晉本傳)
大奴
　王劭字敬倫丞相導子小字大奴位建威
　將軍尚書僕射中領軍卒謚曰簡(世說録)
小奴
　王薈字敬文丞相導子小字小奴位鎮軍
　將軍散騎常侍贈衛將軍
　王僧彌(珉)謝車騎(玄)共王小奴許集僧彌
　舉酒勸謝云奉使君一觴謝曰可爾僧彌
　勃然作色曰汝故是吳興谿中釣碣耳何
　敢譸張謝徐撫掌而咲曰衛軍僧彌殊不
　肅省乃侵陵上國也(世說)
阿黑
　王敦字處仲治書御史基子丞相導從父
　兄也小字阿黑位大將軍
　王大將軍始欲下都處分樹置先遣參軍
　告朝廷諷旨時賢祖車騎(逖)尚未鎮壽春
　瞋目厲聲語使人曰卿語阿黒何敢不遜
　催攝靣去須臾不爾我將三千兵槊腳令
　上王聞之而止(世說)
阿戎
　王戎字濬冲貞陵侯渾子位司徒以功封
　安豐縣侯薨謚曰元
　阮籍素與渾友戎年十五阮曰濬冲清賞
　非卿倫也與卿言不如與阿戎談(世説)
阿莵
　王羲之字逸少淮南太守曠子小字阿莵
　位臨川太守右將軍會稽内史卒贈金紫
　光禄大夫(世說叙録)
阿齡
　王胡之字修齡驃騎將軍廙子小字阿齡
　位司州剌史(世說)
　胡之治身清約以風操自居謝太傅(安)語
　劉惔阿齡於此事故欲太厲劉曰亦名士
　之髙操者(世說)
虎㹠
　王彭之字安壽右僕射彬子小字虎㹠位
　黄門郎襲爵(世說叙録)
虎犢
　王彪之字叔虎彭之弟小字虎犢位光禄
　大夫尚書令儀同三司卒謚曰簡
　王右軍在南丞相導與書每嘆子姪不令
　云虎　虎犢還其所如彪之年二十而頭
　鬚皓白時人謂之王白鬚少有局榦之稱
(世說)
荆産
　王徽字㓜仁南鄉侯澄子小字荆産位右
　軍司馬劉惔云人想王荆産佳此想長松
　下當有清風耳(世説)
法䕶　阿瓜
　王珣字元琳中領軍洽子小字法護又小
　字阿瓜位前將軍司徒東亭侯卒謚獻穆
　謝太傅(安)領中書監王東亭有事應同上
　省王後至坐促王謝雖不通太傅猶欽容
　待之王神意閒暢謝公傾目還謂劉夫人
　曰向見阿瓜故自未易有雖不相關正自
　使人不能己巳(世說)
僧彌
　王珉字季琰珣弟小字僧彌有才藝擅書
　名出兄右時人語曰僧彌難爲兄法䕶難
　爲弟代獻之爲中書令時謂小令卒贈太
　常(世說)
阿奴
　王濛字仲祖新淦令訥子小字阿奴位司
　徒左長史
　劉惔撫王長史背曰阿奴比丞相(導)但有
　都長(也<折 t="33"/>都羙)劉惔王長史仝坐長史酒酣起
　舞劉惔曰阿奴今日不復减向子期(秀之<折 t="33"/>類向)
(世說<折 t="33"/>任率也)
茍子
　王脩字敬仁司徒左長史濛子小字茍子
　眀秀有羙稱善隷行書起家著作郎轉中
　軍司馬(晉本傳)
　劉惔至王長史許清言茍子年十三倚牀
　邉聽旣去問父曰劉惔語何如尊長史曰
　韶音令辭不如我徃輙破的勝我(世說)
阿興
　王藴字叔仁脩弟小字阿興位左將軍左
　僕射會稽内史卒追贈光禄大夫
　世稱茍子秀出阿興清和(世説)
阿訥
　王坦之字文度尚書令述子小字阿訥位
　中書令北中郎將左衛將軍襲封藍田侯
　卒謚曰憲(世說叙録)
阿智
　王處之字文將述子小字阿智州辟别駕
　不就(世説叙録)
僧恩
　王褘之字文劭述子小字僧恩位中書侍
　郎年未三十而卒(世説叙録)
駒
　王愉字茂和小字駒晉尚書僕射江左冠
　族子綏亦有重名(小名録<折 t="33"/>陸亀䝉)
佛大
　王忱字元逹坦之子小字佛大位建威將
　軍荆州刺史卒贈右將軍謚曰穆
　王佛大歎言三日不飲酒覺形神不復相
　親爲吏部郎嘗作選草臨當奏王僧彌來
　聊出示之僧彌得便以巳意攺易所選者
　近半佛大甚以爲佳更寫即奏(世説)
寗
　王恭字季伯左僕射藴子小字寗位前將
　軍贈侍中太保謚曰忠簡(世説叙録)
齊
　王熈字叔和藴子小字齊(世説叙録)
睹
　王爽字季眀藴子小字睹位黄門侍郎寧
　朔將軍(世説叙録)
堅石
　謝尚字仁祖咸亭侯鯤子小字堅石初爲
　王導椽襲爵咸亭侯鎮西將軍卒謚曰簡
(世說叙録)
虎子
　謝據字玄通吏部尚書裒第二子小字虎
　子號中郎(世説叙録)
末婢
　謝琰字瑗度太傅(安)子小字末婢位輔國
　將軍以功封望蔡縣公㑹稽内史爲孫恩
　所害贈侍中司空謚忠肅(世説叙録)
封
　謝韶字穆度散騎常侍萬子小字封位車
　騎司馬(世說叙録)
胡兒
　謝朗字長度安次兄㨿長子小字胡兒名
　亞於玄仕至東陽太守
　謝太傅(安)雪寒日内集與兒女講論文義
　俄而雪驟公欣然曰白雪紛紛何所似兄
　子胡兒曰撒鹽空中差可擬兄女曰未若
　栁絮因風起公大咲樂即公大兄奕女名
　道藴右將軍王凝之妻也(世説)
遏
　謝玄字㓜度鎮西將軍奕子小字遏晉都
　督徐兖青司冀幽并七州軍事封康樂公
　卒謚獻武
　謝太傅(安)因子弟集聚問毛詩何句最佳
　遏稱曰昔我徃矣楊柳依依今我來思雨
　雪霏霏公曰訏謨定命逺猶辰告謂此句
　偏有雅人深致(世說)
末
　謝淵字叔度奕子小字末晉義興太守(說<折 t="33"/>世)
(叙録)
益壽
　謝混字叔源望蔡縣公琰子小字益壽襲
　爵歴中書令中領軍尚書左僕射以黨劉
　毅誅國除及宋武受禪謝晦謂劉裕曰陛
　下應天受命登壇日恨不得謝益夀捧璽
　黻裕亦嘆曰吾甚恨之使後生不得見其
　風流(晉本傳)
買得
　桓冲字㓜子散騎常侍彛子晉䕶南蠻校
　尉車騎將軍荆州刺史卒謚宣穆冲温弟
　也初彛亡後冲兄弟並少家貧母患需羊
　以解無由得之温乃以冲爲質羊主甚富
　言不欲爲質幸爲養買得郎及冲爲江州
　岀射羊主於射堂邊看冲識之謂曰我買
　得也遂厚報之(晉本傳)
石頭
　桓熈字伯道南郡公温子小字石頭爲冲
　徒長沙(世説叙録)
式
　桓歆字叔道温子小字式臨賀公(錄<折 t="33"/>世說叙)
靈寶
　桓玄字敬道温孽子小字靈寶襲封南郡
　公年三十六伏誅其母馬氏常與温同輦
　夜坐月下見流星墜銅盆中如寸二火珠
　兢以瓢接取獨馬氏得而吞之有感遂娠
　及生有光照室占者竒之故小名曰靈寶
　晉本傳
　桓宣武薨玄五嵗服始除桓車騎(冲)與送
　故文武别因指玄此皆汝家故史佐玄應
　聲慟哭酸感傍人車騎每自目己坐曰靈
　寳成人當以此坐還之鞠愛過於所生(說<折 t="33"/>世)
鎮惡
　桓石䖍司空豁子小字鎮惡冠軍將軍作
　塘侯卒追贈右將軍
　石䖍年十七八未被舉而童隷己呼爲鎮
　惡郎嘗徃宣武齋頭從征枋頭車騎冲没
　陣左右莫敢先救宣武謂曰汝叔落賊汝
　知否石䖍聞之氣甚奮命朱辟爲副䇿馬
　於數萬衆中莫有抗者徑取冲還三軍嘆
　伏河朔後以其名斷瘧(世説)
豹奴
　桓嗣字恭祖車騎將軍冲子小字豹奴領
　江夏相追贈南中郎將謚曰靖
　桓豹奴是王丹陽外甥(正晉丹陽尹<折 t="33"/>王丹陽混字奉)形
　似其舅桓甚諱之宣武亡不恒相似時似
　耳恒似是形時似是神桓逾不恱(世說)
崖
　桓脩字承祖冲子小字崖龍驤將軍爲劉
　裕所誅
　桓玄素輕桓崖崖在京下有好桃玄連就
　求之遂不得佳者玄與殷仲文書以爲嗤
　咲曰徳之休眀肅愼貢其楛矢如其不爾
　籬壁間物亦不可得也(世説)
子野(一云野王)
　桓伊字叔夏譙國銍人小字子野一云野
　王累遷豫州刺史贈右將軍少有才藝善
　音律為王濛劉惔所知有蔡邕柯亭笛嘗
　自吹
　王子猷出都尚在渚下舊聞桓子野善吹
　笛而不相識遇桓於㟁上過王在船中客
　有識之者云是桓子野王便令人與相聞
　云聞君善吹笛試爲我一奏桓時已貴顯
　素聞王名即便囘下車踞胡牀為三調弄
　畢便上車去客主不交一言(世説)
阿恭
　庾㑹字㑹宗太尉亮子小字阿恭年十九
　爲蘇峻所害
　庾太尉風儀偉長不輕舉止時人皆以為
　假亮有大兒數嵗雅重之質便自如此人
　知是天性温太眞嘗隠幔怛之大兒神色
　恬然乃徐跪曰君侯何以為此論者謂不
　减亮或云見阿恭知元䂓非假(世説)
道恩
　庾羲字義叔亮子小字道恩晉吴國内史
　世説叙録
道季
　庾龢亮子小字道季晉中領軍(世説叙録)
赤玉
　庾統字長仁衛將軍懌子小字赤玉少有
　令名仕至建威將軍潯陽太守
　簡文帝曰庾赤玉省率治除謝仁祖常云
　庾赤玉胸中無宿物(説<折 t="33"/>世)
玉臺
　庾友字惠彦又字弘之司空氷第三子小
　字玉臺晉中書郎東陽太守
　庾玉䑓希之弟也希誅將及玉臺玉䑓子
　婦宣武弟桓豁女也徒跣求進閽禁不内
　女厲聲曰是何小人我伯父門下聽我前
　因突入號泣請曰庾玉䑓常因人脚短三
　寸當復能作賊不宣武咲曰壻故自急遂
　原玉䑓一門(世説)
倪
　庾倩字少彦氷子小字倪晉太宰長史(説<折 t="33"/>世)
(録<折 t="33"/>叙)
園客
　庾爰之字仲眞車騎將軍翼子小字園客
　有父風仕至輔國將軍
　庾翼為荆州臨終自表其子園客自代朝
　廷慮其不從命未知所遣乃共議用桓温
　劉惔曰使伊去必能尅定西楚恐不可復
　制後果如惔言(世說)
嘉賓
　郗超字景興司空愔子小字嘉賔晉中書
　侍郎司徒左長史超少有才氣越世負俗
　不循常檢時人為一代盛譽語曰盛徳日
　新郗嘉賓江東獨步王文叔(世說<折 t="33"/>坦之字文叔)
倉
　郗融字景山愔子小字倉(世説叙録)
阿乞
　郗恢字道胤東安伯曇子小字阿乞襲爵
　征虜將軍秦州刺史贈鎮軍將軍(錄<折 t="33"/>世說叙)
羊
　袁喬字彦叔光禄大夫瓌子小字羊龍驤
　將軍湘西伯卒追贈益州刺史謚曰簡
　袁羊嘗詣劉恢恢在内眠未起袁因作詩
　調之曰角枕粲文茵錦衾爛長筵(曰角枕<折 t="33"/>唐風詩)
(此誰與獨旦袁故嘲之<折 t="33"/>粲兮錦衾爛珍子美亡)劉尚晉眀帝女主
　見詩不平曰袁羊古之遺狂
虎
　衛玠字叔寶黄門郎恒子小字虎晉太子
　洗馬(世説叙録)
　袁宏字彦伯臨汝令朂子小字虎晉陽東
　郡守時號袁開美故王子敬詩云袁生開
　美度桓公入洛過淮泗踐北境與諸僚屬
　登平乘樓眺曯中原慨然曰遂使神州陸
　沉百年丘墟王夷甫諸人不得不任其責
　袁虎率爾對曰運自有廢興豈必諸人之
　過桓公懔然作色顧謂四座曰諸君頗聞
　劉景升不有大牛重千斤噉芻豆十倍於
　常牛負重致逺曾不若一羸牸魏武入荆
　州烹以饗士卒于時莫不稱快意以况袁
　四座皆駭袁亦失色(世説)
阿訥
　許詢字玄度小字阿訥(世説錄叙)
暎
　先生名邁字叔玄許副第四子小名暎清
　虚懷道遐棲物外故自改名逺遊與王右
　軍父子周旋子猷乃修在三之敬(眞誥)
揆
　長史名謐字思玄一名穆許副第五子少
　知名儒雅清素博學有才章長史三男長
　男名甽小名揆(真誥)
虎牙
　許長史中男名聮字元暉小名虎牙謝安
　爲䕶軍引爲功曹除永康令衛尉丞晉康
　太守不之官又爲輔國司馬(眞誥)
玉斧
　許長史小男名翽字道翔小字玉斧㓜有
　珪璋標挺長史器異之郡舉上計掾簿並
　不赴清秀瑩潔糠粃塵務居雷平山下脩
　業勤精常願早遊洞室不欲久停人世遂
　詣北洞告終眞誥有云瓊刃者譬許掾小
　名也(眞誥)
嗣伯
　許礭字義玄副第七男小名嗣伯梗㮣有
　大度好學出爲桓温楊州從事謝安衛軍
　參軍隨謝玄討符堅有功封都鄉侯(眞誥)
道助
　吴坦之字處靖堅子小字道助濮陽人仕
　至西中郎功曹(世説)
附子
　呉隱之字處黙坦之弟小字附子兄弟居
　在丹陽郡俱有孝行後遭母喪童夫人艱
　朝夕哭臨及思至賓客弔省號踊哀絶路
　人為之落淚韓康伯時為丹陽尹母楊州
　刺史殷浩之妹在郡隣居每聞二呉之哭
　輙爲悽惻語康伯曰汝若爲選官當好料
　理此人康伯亦甚相知韓後果爲吏部尚
　書大呉不免制哀小呉遂大貴逹(世説)
阿源
　殷浩字淵源光禄勲羨子小字阿源晉中
　軍將軍楊州刺史
　桓公語嘉賔阿源有德有言向使作令僕
　足以儀刑百揆朝廷用違其才耳(世説)
胡奴
　陶範字道則太尉侃第十九子小字胡奴
　諸子中最知名歴尚書秘書監
　袁宏始作東征賦都不道陶公胡奴誘之
　狹室中臨以白刃曰先公勲業如是君作
　東征賦何相忽略宏窘蹙無計便答我大
　道公何以云無因誦曰精金百鍊在割能
　斷功則治人職思靖亂長沙之勲為史所
　讚(世説)
盧奴
　江敳字仲凱僕射虨子小字盧奴敳歴内
　外簡退著稱位瑯琊内史驃騎咨議參軍
　王恭欲請江盧奴爲長史晨徃詣江江猶
　在帳中王坐不敢即言良久乃得及江不
　應直喚人取酒自飲一盌又不與王王且
　咲且言那得獨飲江云卿亦復須耶更使
　酌與王王飲酒畢因得自解去未出戸江
　曰人自量固爲難(世説)
阿奴
　周謨字叔治浚子小字阿奴兄顗字伯仁
　尚書左僕射次兄嵩字仲智
　周伯仁母冬至舉酒賜三子曰吾本謂度
　江託足無所爾家有相爾等並羅列吾前
　復何憂周嵩起長跪泣曰不如阿母言伯
　仁為人志大而才短名重而識闇好乘人
　之弊此非自全之道嵩性狼抗亦不容於
　世唯阿奴碌碌當在阿母目下耳(世説)
僧奴
　孫騰字北海餘杭令統子小字僧奴仕至
　廷尉(世説叙録)
盤龍
　劉毅字希樂彭城人小字盤龍仕晉至都
　督淮南五郡諸軍事初桓玄在南州起齋
　悉畫盤龍於其上號爲盤龍齋毅小字盤
　龍至是遂居之(晉本傳)
驎
　張湛字處度小字驎張驎酒後好挽歌甚
　悽苦車騎桓冲曰卿非田横門人何故頓
　至爾歌(世説)
期生
　褚爽字弘茂祕書監歆子小字期生晉義
　興太守贈金紫光禄大夫(世説叙録)
武生
　毛穆之字憲祖征虜將軍寳子小字武生
　晉本傳
長生
　李暠字玄盛隴西成紀人小字長生晉􁡾
　武昭王(晉本傳)
獨活
　張天錫字純嘏駿少子也小名獨活曾祖
　軌永嘉中為凉州刺史值亰師大亂遂據
　􁡾土天錫簒位自立爲凉州牧自軌爲􁡾
　州至天錫凡九世七十六年符堅使姚萇
　攻没􁡾州天錫歸長安堅以爲侍中後於
　壽陽俱敗遂南歸拜散騎常侍西平公(説<折 t="33"/>世)
蜍
　曹茂之字永世小字蜍少府卿曼子仕至
　尚書郎
　庾道季云㢘頗相如雖千載上死人懍懔
　常如有生氣曹蜍李志(外常侍南康相<折 t="33"/>志字温祖任至貟)
　雖見在厭厭如九泉下人人皆如此便可
　結䋲而治但恐狐狸猯狢噉盡(曹李質魯<折 t="33"/>言人皆如)
　天下可結䋲致治世説
元龍
　盧循字子先司空從事中郎湛之曾孫小
　字元龍晋征虜將軍廣州剌史平越中郎
　將(晉本傳)
　　宋
阿荅
　王藴字彦深太中大夫楷子小字阿荅宋
　湘州刺史給事黄門侍郎言陽侯伏誅(説<折 t="33"/>世)
(録<折 t="33"/>叙)
童烏
　王絢字長素太傅彧子小字童烏宋秘書
　丞卒謚曰恭(世說叙録)
道兒
　謝述字景先宣城内史允子小字道兒宋
　吳興太守左將軍劉湛並與述爲異常之
　交述美風姿善舉止湛毎謂人曰我見謝
　道兒未嘗足(宋本傳)
客兒
　謝靈運太傅玄孫祕書郎瑍子小字客兒
　襲封康樂公永嘉太守臨川内史元嘉十
　年伏誅(世説叙録)
阿連
　謝惠連給事方明子小字阿連宋彭城王
　義康法曹參軍(世説叙録)
阿多
　謝曜晉黄門郎思子小字阿多宋御史中
　丞(世説叙録)
佛佛
　褚澹之字仲原晉義興太守爽子小字佛
　佛位尚書吏部廷尉卿左衛將軍謚曰質
　宋武帝以舊功愛之㑹稽郡有闕朝議欲
　用蔡廓爲之武帝曰彼自是蔡家佳兒何
　關人事可用佛佛乃用澹之爲㑹稽太守
(宋本傳)
阿壽
　劉敬宣字萬壽鎭北將軍牢之子小字阿
　壽爲青州都督諸葛長民貽書敬宣曰盤
　龍狼戾專恣夷滅異端將盡世路方夷富
　貴之事相與共之敬宣遣使進呈髙祖謂
　王誕曰阿壽故為不負我也(宋本傳)
愍孫
　袁粲字景倩父早卒祖哀其孤幼名之曰
　愍孫宋尚書令開府儀同三司司徒(傳<折 t="33"/>宋本)
斑獸
　劉湛字弘義小字斑獸太祖自豫州長史
　詔爲太子詹事兼給事時彭城王義康專
　執朝權而湛昔爲上佐遂以舊情委心自
　結晚節驅煽義康陵轢朝廷上謂所親曰
　劉斑初自西還吾與語常日早晚慮其當
　去比入亦看日早晚慮其不去湛小字斑
　獸故云斑也遷丹陽尹詹事如故後謀亂
　伏誅(宋本傳)
道民
　劉穆之字道和小字道民宋尚書左僕射
　前將軍追封南康郡王謚文宣(宋本傳)
干木
　徐羨之字宗立小字干木時傅亮任寄隆
　重朝廷典儀皆取定於亮蔡廓徴爲吏部
　尚書因北地傅隆問亮選事亮以語録尚
　書徐羡之羡之曰黄門郎以下悉以委蔡
　吾徒不復厝懐自此以上固宜共參同異
　廓曰我不能爲徐干木署紙尾遂不拜干
　木羡之小字也(宋本傳)
仙童
　徐湛之字孝源司空羡之從孫小字仙童
　㓜狐爲武帝所愛范曄等謀反湛之始與
　之同後發其事爲曄宗欵辭所連有司以
　湛之闗豫疑黨請免官削爵付廷尉上不
　許湛之詣闕上書請罪上優詔不許始曄
　付廷尉入獄然後知為湛之所發後與謝
　綜等隔壁遙問綜曰疑誰所告綜曰不知
　曄乃稱湛之小名曰乃是徐童也(宋本傳)
磚兒
　范曄字蔚宗車騎將軍泰子小字磚兒母
　如厠産之額爲磚所傷故以磚爲小字少
　好學善爲文章位左衞將軍太子詹事與
　謝綜等謀反伏誅(宋本傳)
梨　樝
　張敷字景㣧小字樝父劭字茂宗小字梨
　宋文帝戲曰樝何如梨敷對曰梨是百果
　之宗樝何敢及也(宋本傳)
約
　傅瑗字叔玉晉御史中丞咸孫小字約仕
　至安成太守(世説叙録)
女生
　魯爽小字女生扶風郿人南歸仕至豫州
　刺史加都督(宋本傳)
天念
　魯秀爽弟小字天念仕魏太武與爽南歸
　文帝悦以爽爲司州刺史秀爲榮陽頴川
　二郡太守孝武即位以爲司州刺史加都
　督領汝南太守(宋魯爽傳)
長生
　劉凝之字隱安小名長生宋朝隱逸不仕
(宋隠逸傳)
阿舒
阿宣
雍　端　通
　宋徴士陶潛集載責子詩曰白髮被兩鬢
　肌膚不復實雖有五男兒揔不好紙筆阿
　舒巳二八懶惰故無匹阿宣行志學而不
　愛文術雍端年十三不識六與七通子垂
　九齡但覔棗與栗天運茍如此且進盃中
　物
　舒(名儼)宣(名俟)雍(名份)端(名佚)通(名佟)皆
　小名也
　　齊
彦孫
　王粹字景深豫章侯僧綽子小字彦孫齊
　黄門侍郎(世説叙録)
史公
　袁彖字偉才宋左僕射顗子小字史公齊
　侍中卒謚曰靖(世説叙録)
苟兒
　張敬兒南陽冠軍人父醜為郡將始其母
　於田中卧夢犬子有角牴之因感而有娠
　遂生敬兒故初名茍兒宋眀帝嫌茍兒名
　鄙攺為敬兒位至開府儀同三司(齊本傳)
　　梁
迦葉
　蕭藻字靜藝小字迦葉善屬文猶好古律
　髙祖每稱其小字嘆曰子弟如迦葉吾復
　何憂累遷開府儀同中書令侍中(梁本傳)
養
　王泰字仲通冠軍將軍慈子小字養梁驍
　騎將軍謚曰夷(世説叙録)
炬
　王筠字元禮太中大夫揖子小字炬梁太
　子詹事(世説叙録)
文殊
　王訓字懐範國子祭酒􁕓子小字文殊梁
　侍中卒謚温子(世説叙録)
阿士
　劉孝綽字孝綽齊大司馬從事中郎繪子
　小字阿士七嵗能屬文舅齊中書郎王融
　深賞異之親友號曰神童融每曰天下文
　章若無我當歸阿士(梁本傳)
阿堆
　任昉字彦升樂安人齊中散大夫遙子小
　字阿堆㓜而聦敏早稱神悟八嵗能屬文
　從叔晷有知人之量見而稱其小名曰阿
　堆吾家千里駒也仕梁至太常(梁本傳)
東里　西華
南容　北叟
　任昉有四子東里西華南容北叟並無術
　業墜其家聲兄弟流離不能自振生平舊
　交莫有收䘏西華冬月着葛帔練裙道逢
　平原劉孝標泫然矜之謂曰我當為卿作
　計乃著廣絶交論以譏其舊友到漑見其
　論抵几於地終身恨之東里位尚書外兵
　郎(梁任昉傳)
僧伽
　劉之遴字思貞虬子小字僧伽八嵗能屬
　文虬曰此兒必以文興吾宗時有沙門僧
　惠有異識每詣虬必呼之遴小字曰僧伽
　福德兒握手而進之仕梁位都官尚書太
　常卿(梁本傳)
　　陳
僧悦
　徐陵字孝穆侍中摛子善屬文為兒時小
　字僧悦陵年數嵗家人携以候沙門釋寶
　誌誌摩其頂曰天上石麒麟也位至光禄
　大夫太子少傳特進(陳本傳)
蠻奴
　任忠字奉誠小字蠻奴詭譎多計略膂力
　過人尤善騎射累以戰功進領南將軍(陳)
(本傳)
　　後趙
棘奴
　冉閔字永曾小字棘奴石季龍養孫也父
　瞻字弘武本姓冉名良魏郡内黄人也閔
　幼而果鋭季龍撫之如孫及長身長八尺
　善謀䇿勇力絶人(晉載記)
　　前秦
肩頭
　符堅字永固一名文王雄之子也小字肩
　頭祖洪從石季龍徙鄴家于永貴里堅生
　背有赤文隠起成字曰草付臣又土王咸
　陽臂垂過膝目有紫光洪竒而愛之名曰
　肩頭(晉載記)
　　前燕
鳯凰
　慕容冲小字鳯凰符堅之滅燕慕容冲姊
　偽清河公主年十四有殊色堅納之寵冠
　後庭沖年十二亦有龍陽之姿堅又幸之
　姊弟專寵宫人莫進長安歌之曰一雌復
　一雄雙飛入紫宫咸懼為亂王猛切諫堅
　乃出沖長安又謡曰鳯凰鳯凰止阿房堅
　以鳯凰非梧桐不棲非竹實不食堅乃植
　桐竹數十萬株於阿房以待之冲小字鳯
　凰至是終爲堅賊入止阿房城焉(符堅傳<折 t="33"/>晉載紀)
　　後燕
惡奴
　慕容農小字惡奴垂第三子(晉載記)
秃頭
　慕容雲字子雨寳之養子也父名㧞姓髙
　氏小字秃頭三子而雲季也初童謠曰一
　束藳兩頭然秃頭小兒來滅燕藳字上有
　草下有禾兩頭然則禾草俱盡而成髙字
　垂少子燕竟為雲所滅如童謠焉(晉載記)
　　　後魏
烏頭
　房法壽小字烏頭清河東武城人㓜孤少
　好射獵仕至魏郡太守以功封壯武侯(本)
(傳)
白頭
　盧景裕字仲孺太常丞靜子小字白頭少
　敏專經爲學謙恭守道貞素自得位中書
　郎除國子博士(本傳)
柰
　畢衆敬小名柰少好弓馬仕至宋泰山太
　守後北歸皇興初拜散騎常侍兖州剌史
　賜爵東平公(本傳)
陁兒
　畢義雲衆敬子小字陁兒少麤俠文宣受
　禪累遷御史中丞後爲司徒左長史(本傳)
眞奴
　李訢字元盛小字眞奴范陽人父崇率十
　郡歸降太武甚禮之以爲幽州剌史固安
　侯訢位至司空(本傳)
秦玉
　楊愔字遵彦小字秦玉神武時位至行䑓
　右丞(本傳)
黄頭
　㳺雅字伯度小字黄頭太武時爲祕書監
　卒贈相州刺史謚曰宣侯(本傳)
繼伯
　李崇字繼長小字繼伯文成元后第二兄
　誕之子襲爵陳留公鎮西大將軍(本傳)
記祖
　酈範字世則范陽人小字記祖少給事東
　宫累遷尚書右丞平東將軍青州剌史假
　范陽公卒謚曰穆(本傳)
桃簡
　崔浩字伯源白馬公宏長子小字桃簡少
　好文學博覽經史玄象隂陽百家之書無
　不關綜研精義理位至侍中特進領軍大
　將軍左光禄大夫世祖朝被誅浩之姻親
　盡夷其族(本傳)
周兒
　崔頥小名周兒位至冀州剌史始崔浩與
　冀州剌史崔頥榮陽太守崔模年皆相次
　浩爲長次模次頥三人别祖而模頥為親
　浩恃其家世常侮模頥模謂人曰桃簡正
　可欺我何合輕我家周兒邪浩小名桃簡
　頥小名周兒世祖頗聞之故誅浩時二家
　獲免(本傳)
陽烏
　盧淵字伯源平東將軍度世子小字陽烏
　敦尚學業位至祕書監贈安北將軍幽州
　剌史謚曰懿(本傳)
洪崖
　盧敏字仲通淵弟小字洪崖少有大量太
　和初拜議郎早卒贈威逺將軍范陽太守
　謚曰靖
師顔
　盧昶字叔逹淵弟小字師顔學涉經史早
　有時譽位至太常卿進號鎭西將軍加散
　騎常侍卒謚曰穆
羨夏
　盧尚之字季儒昶弟小字羨夏亦以儒素
　見重位光禄大夫卒贈散騎常侍安東將
　軍青州剌史
皮
　裴駿字神駒小名皮弘農太守雙碩子幼
　而聦慧親表稱為神駒因以為字弱冠通
　涉經史崔浩深噐之目為三可領袖位中
　書侍郎
金
　盧仲宣儀曹郎中觀弟小名金才學優洽
　兄弟俱以文章顯位至太尉
巨引
　于謙字思敬小字巨引沉深有識量略窺
　經史尤好孫子兵書位至雍州牧薨贈加
　使持節太師雍恒等二十州諸軍事謚曰
　文
夜义
　元义字伯雋江陽王繼長子小名夜义靈
　太后臨朝以义妺夫除通直散騎常侍後
　位至尚書令侍中
兾歸
　長孫稚字承業小名冀歸年六嵗襲爵降
　爲公髙祖以其㓜承家業賜名稚字承業
　聦敏有才藝累以戰功遷太傅(俱本傳)
　　北齊
須㧞
　趙郡王琛字元寳齊神武皇帝之弟子叡
　小名須㧞㓜孤聦慧夙成特爲神武所愛
　養於宫中襲爵南趙郡公天保二年出爲
　定州剌史六州大都督時年十七稱爲良
　牧
佛助
　魏收字伯起鉅鹿人小字佛助少機警年
　十五能屬文天保中詔撰魏史表而上之
桂
　李裔字徽伯小字桂性温直太和中爲頓
　丘相豪右畏之齊神武大丞相諮議參軍
　參定䇿功封固安伯爲候軍大將軍陜州
　剌史周文帝攻剋州城見害
皮
　封隆之字祖裔小名皮寛和有度量累遷
　河内太守齊神武贈太保謚宣懿
搔
　封繪字仲藻隆之子小名搔釋褐祕書郎
　累遷平陽太守徴補大行臺吏部郎中文
　襄徴拜儀同三司右僕射卒謚簡子(俱本)
(傳)
　　後周
沙門
　王軌小字沙門漢司徒允之後世爲州郡
　冠族髙祖即位頗有戰功周文帝遇之甚
　厚以功進位上將軍郯國公
永貴
　宇文貴字永貴貴母初孕夢老人抱一子
　授之曰賜爾是子俾壽且貴及生形類所
　夢故以永貴字之歴位大司徒遷太保
沙彌
　王晞字叔朗小名沙彌㓜而孝謹好學不
　倦魏神武補中外兵曹參軍齊天保初行
　太原郡事齊亡周武帝以晞為儀同大將
　軍開皇元年卒(俱本傳)
蘭成
　庾信字子山父肩吾梁太子中庻子小字
　蘭成㓜而俊邁聦敏絶倫有天竺僧呼信
　為蘭成因以為小字西魏留長安周孝閔
　帝踐祚拜洛州剌史後作哀江南賦有曰
　王子洛濵之嵗蘭成射策之年(名録<折 t="33"/>陸亀蒙小)
　　隋
洪兒
　李敏字樹生小字洪兒父崇為幽州緫管
　突厥所圍城死髙祖以其父死王事養於
　宫中及長襲爵肅宗公起家左千牛敏羙
　姿儀善騎射從征髙麗加光禄大夫或言
　敏一名洪兒煬帝疑洪字當䜟嘗面告之
　冀其引决由是大懼敏數與金才等屏人
　私語宇文述知而奏帝乃伏誅
釋奴
　盧思道字子行祖陽烏(字<折 t="33"/>淵小)父道亮隠居
　不仕思道小字釋奴聽爽俊辯才學兼著
　左僕射楊彦薦之於朝直中書省周武平
　齊授儀同三司開皇初徴爲散騎侍郎
龍子
　盧昌衡字子均魏尚書僕射道䖍子小字
　龍子風神澹雅容止可法博涉經史從弟
　思道小字釋奴宗中俱稱英妙故幽州為
　之語曰盧家千里釋奴龍子齊受禪太子
　舍人遷金部郎中周武平齊授司玉中士
　隋開皇初拜尚書祠部侍郎仁壽中授儀
　同三司大業初徴為太子詹事(俱本傳)
　　唐
阿買
　韓退之集載醉贈張祕書詩人皆勸我酒
　我若耳不聞今日到君家呼酒持勸君為
　此座上士及余各為文君詩多態度藹藹
　春空雲東野動驚俗天葩吐竒芬張籍學
　古淡軒昻避鷄群阿買不識字頗知書八
　分詩成使之寫亦足張吾軍(云云)或問黄
　魯直阿買是退之何人魯直曰是退之姪
　必有㨿也
阿冝
　杜牧之集載冬至日寄小姪阿冝詩小姪
　名阿宜未得三尺長頭圜筋骨緊兩臉明
　且光去年學官人竹馬遶四廊指揮羣兒
　軰意氣何堅剛(云云)
添丁
　盧仝生子名曰添丁欲為國持役也
龜兒
　白樂天集載見小姪龜兒詠燈詩并臘孃
　製衣因寄行簡己知臘子能裁服復報龜
　兒解詠燈巧婦才人常薄命莫教男女苦
　多能(俱本傳)
　　五代
通逹
　李昭嗣字益光武皇母弟代州刺史克柔
　之假子小字達通不知族姓所出少事克
　柔頗謹愿雖形貌眇小而精悍有膽略位
　侍中中書令莊宗即位贈太師隴西郡王
留得
　李繼韜昭嗣子小字留得
陽五
　周德威字鎭逺小字陽五朔州馬邑人德
　威身長面黑咲不改容凡對敵列陣凛凛
　然有肅殺之風同光初追贈太師配饗莊
　宗廟
鐵山
　薛志勤蔚州奉誠人小字鐡山初為獻祖
　帳中親信武皇定雲中授右牙都校後以
　功為大同軍防禦使檢校司空乾寧初為
　昭義軍節度使
雲郎
　王都本姓劉小字雲郎中山陘邑人太原
　王王處直養為已子後奪據父位迁太尉
　侍中周玄豹見之曰王都形似鯉魚難免
　刀机明宗即位加中書令以其奪據父位
　深心惡之後以謀叛自焚
生鐡
　張敬逹字志通代州人小字生鐡少以騎
　射著名明宗即位拜檢校太保應州節度
　使清泰中自彭門移鎭平陽加檢校少傅
　末帝詔以敬達爲北面行營都招討使以
　定州節度楊光逺副焉以軍敗爲安審琦
　楊光逺斬敬逹首以降晉(俱舊五代史唐)
(傳)
阿檀
　楊光逺字德明小字阿檀其先沙陀部人
　也事莊宗爲騎將明宗朝歴媯瀛冀易四
　州剌史累加校檢少傅將兵戍蔚州晉髙
　祖舉義兵於太原唐末帝遣光逺與張敬
　逹屯兵於城下俄而契丹大至為其所敗
　光逺與次將安審琦殺敬逹歸命髙祖少
　帝嗣位冊拜太師封壽王謀叛逆拉殺之
(五代史晉傳)
鐡胡
　安重榮小字鐡胡朔州人有力善騎射為
　振武巡邊指揮使晉髙祖起太原使張頴
　隂招重榮髙祖即位拜成德軍節度使後
　以反逆斬首晉髙祖漆其首送于契丹(代<折 t="33"/>五)
(史本傳)
　　本朝
樵夫
　趙曮尚書右丞上交子小字樵夫官至著
　作郎(國史<折 t="33"/>三朝)
虎兒
　蘇轍字子由生子逺小字虎兒東坡集載
　虎兒詩云舊聞老蚌生明珠未省老兎生
　於莵老兎自謂月中物不騎快馬騎蟾蜍
　蟾蜍􁆬沙不肎行坐令青衫垂白鬚於莵
　駿猛不類渠指揮黄熊駕黑貙砂丹紫麝
　不用塗眼光百步走妖狐妖狐莫誇智有
　餘不勞搖牙咀爾徒(東坡文集)
　米友仁字元暉禮部外郎元章子小字虎
　兒位至兵部侍郎敷文閣待制㓜年山谷
　贈詩云我有元暉古印章印刓不忍與諸
　郎虎兒筆力能扛鼎教字元暉繼阿章(谷<折 t="33"/>山)
(文集)
梁　羅
　蘇遲小名梁适小名羅並子由子東坡詩
　載端午㳺真如遲适逺從子由在酒局云
　一與子由别郤數七端午隨身綵絲繫心
　與昌獨苦今年疋馬來佳節日夜數兒童
　喜我至典衣具鷄黍水餅旣懐鄉飯筒仍
　愍楚謂言必一醉快作西川語寧知是官
　身糟麴困薰煑獨携三子出古刹訪禪祖
　髙談付梁羅(适小名<折 t="33"/>梁羅遲)詩律到阿虎(名<折 t="33"/>逺小)歸
　來一調咲慰此長齟齬(東坡文集)
小字録終
余向蔵古賢小字錄係昭文郡朖僊贈余者
云以青蚨三星淂淂書攤者陳思纂次一行
後多崑山後學吴大有較刋一行此冊無無始
猶疑其板刻有異細審之皆活字板而前所
淂者為後印兹所淂者為初印也何以明明
蓋此板後帰吴氏故增入一行其收易原書
一行以姓劉二字移宋髙祖武帝下而去氏
字又去小注宋本紀三字以遷就之其痕迩
顯然兹冊古色古香初入眼疑為舊刻
故書友欲以充宋元版余六因其古而岀番
餅二枚易易重付裝潢可渭好事矣辛未
十月二十有五日𣸪翁記
慧震即以所得故爲小字(卦<折 t="33"/>故校)師利揔適岀(揔<折 t="33"/>揔校)鎮惡
事騎冲没陣(陷<折 t="33"/>没校)豹奴恒逾不悦(恒<折 t="33"/>恒校)崖遂不得佳者(園云<折 t="33"/>遂放)曰
徳之体明(僧崖<折 t="33"/>曰上校)斑獸常日早晚(增視<折 t="33"/>日上校)此入(比<折 t="33"/>此校)慮其不法(去<折 t="33"/>法校)
巳上係舊箴本紅筆校正之字文理差順附錄滿考彼荅尾皆
以古賢小字錄標題此但曰小字錄必修本增加也　𣸪翁又記
跋
此小字錄活字本蕘圃跋稱曾見邵朗僊藏本標題有古賢二
字陳思纂次一行後多崑山後學呉大有較刊一行而以第一
葉上半葉末第二行姓劉二字移置宋高祖武帝後删去末行
氏字及宋本紀三字注以符原來行數蕘圃因斷此爲初印本
有古賢二字者爲後印本惟思所謂後印本者旣稱較刊顯與
活字本不符竊甞疑之終以不獲覩邵本爲憾昨偶與友人宗
禮白兄談及因岀其曩年所收莫子偲遣書古賢小字錄相示
閲之與蕘圃跋所記各點無不吻合其書自第一葉下半葉起
行款全同殆所謂後印本歟但細察其字體不類活字且卷首
有弘治甲子呉大有序略謂版刻寡傳獲覩者少爰伐梓託壽
以表良工之苦心因紀繡梓歳月云云味其語氣確係鋟木面
非活字蕘圑或未見此序因而致誤疑慮頓釋亟書於後以與
世之同好共質焉乙亥仲冬常熟瞿熙邦
