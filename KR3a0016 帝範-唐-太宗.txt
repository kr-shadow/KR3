#+TITLE: 帝範-唐-太宗
#+DATE: 2016-06-11 12:22:47
#+SOURCE: github.com/kanripo/KR3a0016 master 7b6bac5e                
欽定四庫全書　　　　　子部一
　提要
　　帝範四卷　　　　　　儒家類
　　　　(臣/)等謹按帝範十二篇唐太宗貞觀二十二
　　　　年撰以賜太子新舊唐書皆云四卷晁公武
　　　　讀書志僅載六篇陳振孫書録解題亦題曰
　　　　一卷元吴萊謂征雲南僰夷時始得完書攷
　　　　其事在泰定二年盖此書宋佚其半元乃復
　　　　完也唐書藝文志載有賈行注而舊唐書敬
　　　　宗本紀稱寳歴二年秘書省著作郎韋公肅
　　　　注是書以進是唐時已有二注今本注無姓
　　　　名觀其體裁似唐人注經之式而其中時稱
　　　　楊萬里吕祖謙之言疑元人因舊注而補之
　　　　其援引頗詳洽而詞不免於煩贅(臣/)等謹為
　　　　参攷其誤附列注文之下仍依舊史釐為四
　　　　卷以復其舊云乾隆三十八年四月恭校上
　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
帝範序
　　　　　　　　　　　　唐太宗文皇帝撰
序曰(序次也又述也/曰者發語之辭)朕聞大徳曰生(易繫辭曰天地之/大徳曰生言天地)
(之盛徳在/乎生物也)大寳曰位(易繋辭曰聖人之大寳曰位言聖/人大可寳貴者在於位耳寳是重)
(貴之物貴為天子蔑/以加矣故稱大寳也)辨其上下樹之君臣(曲禮曰君臣/上下非禮不)
(定辨别也/樹立也)所以撫育黎元(封禪文曰受厚福以浸黎元/撫慰勉安之也黎衆也漢文)
(帝詔曰以全天下元元之/民師古曰元元善意也)鈞陶庶類(董仲舒賢良䇿曰/上之化下下之從)
(上猶泥之在鈞唯甄者之所為鄒陽曰獨化陶鈞之上/師古曰陶家謂轉者為鈞盖取周廽調鈞耳言聖王制)
(馭天下亦猶/陶人轉鈞也)自非克明克哲允武允文(梁武帝立太子/詔曰今岱宗牢)
(落天歩艱難淳風猶鬱黎民未乂自非克明克哲允文/允武豈能荷神器之重嗣龍圖之尊克能也允信也)
皇天眷命(尚書大禹謨曰皇天眷命奄有四海為天下/君皇大也毛詩傳曰尊而稱之則稱皇天眷)
(顧念也謂天命歸之也○/按注尊而稱之稱當作君)歴數在躬(論語堯曰咨爾舜/天之歴數在爾躬)
(歴數天道也言/天道在汝身也)安可以濫握靈圖叨臨神器(東都賦曰/俯協河圖)
(之靈故云靈圗乃帝王符應也老子曰天下神器不可/為也為者敗之韋昭曰神器天子璽符服御之物亦帝)
(位也此言握靈圖臨神器者必有/明哲武文之姿天命歴數之應)是以翠媯荐唐堯之
徳(龍魚河圗曰堯時與羣賢到翠媯之川大龜負圖來/投堯堯勅臣下冩取告瑞應冩畢龜還水中  媯居)
(為/切)元圭錫夏禹之功(尚書禹貢曰禹錫元圭告厥成功/疏曰水之功盡加于四海以禹功)
(如是故帝賜以元色之圭告其能成天之功以元/為天之色天謂之元故以元色圭以彰顯之也)丹字
呈祥周開八百之祚(中候感應云文王受命有赤雀啣/丹書入豐止於昌户再拜稽首受)
(八百者尚書運期授引河圗曰蒼帝之治八百二十嵗/立戊午蔀注云周文王以戊午蔀二十九年受命後終)
(八百餘年開興也祚國祚又位也○按中/候云入豐鄗止于昌户乃拜稽首受最)素靈表瑞漢
啓重世之基(髙帝紀曰髙祖被酒夜行徑澤中令一人/前行前者還報曰有大蛇當道徑願還髙)
(視醉曰壯士何畏乃前㧞劍斬蛇蛇分為兩道開行數/里醉困卧後人來至蛇所有一老嫗夜哭人問嫗何哭)
(嫗曰人殺吾子人曰嫗子何為見殺曰吾子白帝子也/化為蛇當道今者赤帝子斬之故哭乃以嫗為不誠欲)
(苦之嫗因忽不見今云素靈即白帝子也重世/者謂前後两漢二十四帝共四百年天下也)由此觀
之帝王之業非可以力爭者矣(王命論曰帝王之祚必/有明聖顯懿之徳豐功)
(厚利積累之業以神器有命不可以知力求以此詳之/自堯禹周漢以來興業之君皆有符命豈許以智力爭)
(奪而得/者乎)昔隋季版蕩(版毛詩作板凡伯刺厲王詩篇名/也反也反先王之道也蕩者召穆)
(公刺厲王詩篇名也蕩者言蕩蕩然法度廢壞也厲王/無道壞滅法度言蕩蕩然廢壊今云板蕩是合二詩之)
(篇名目之也以隋文創業纔至煬帝荒滛/暴虐又過于厲王者矣故亦曰板蕩耳)海内分崩(論/語)
(曰分崩離折又華譚䇿曰臣聞漢末分/崩英雄鼎峙言四海之内分裂崩壞)先皇以神武之
姿(謂髙祖也髙祖諱淵周上柱國李虎之孫唐公李眪/之子也襲封唐公始為太原留守後受隋禪改元武)
(徳廟號髙祖言髙祖/有神明武畧之雄姿)當經綸之㑹(易屯卦大象曰君子/以經綸解絲棼者綸)
(之經之君子經綸以解屯難也凡事有未决反復思/念亦經綸之象盖謂天造草昧之時也會猶際也)斬
靈蛇而定王業啟金鏡而握天樞(斬靈蛇者是借漢祖/之事以喻禎祥也案)
(唐諸志籍髙祖未嘗有斬蛇之事啟金鏡者金鏡喻光/明之道也考靈曜曰秦失金鏡魚目入珠注云金鏡喻)
(明髙祖當焬帝之賊虐暴陵天下昏暗至甚也髙祖挽/天河洗甲兵宇宙妖氛一滌而淨豈非開光明之道哉)
(啓開也亦猶隋失金鏡髙祖得而啓之也謂重開清明/之道也天樞天機握天樞猶得天機也握持也○按秦)
(失金鏡二句出尚書帝/命驗此作考靈曜似誤)然由五嶽含氣(五嶽泰華衡崧/恒泰山者山之)
(尊一曰岱宗岱始也宗長也萬物之始隂陽交代故為/五嶽長王者受命恒封禪之華者變也萬物成變由於)
(西方衡一名霍言萬物霍然大也崧髙也言髙大也恒/常也萬物伏北方有常也五嶽含氣謂鬱而未清也)
三光戢曜(三光日月星戢/曜謂隠而不明)豺狼尚梗(文子曰所為立君/者以禁暴亂也夫)
(養禽獸者必除豺狼也豺狼尚梗謂羣雄相逐更相吞/啖為民人害故喻以為豺狼也豺狼能食獸梗害也)
風塵未寧(言天下戰爭四邊/之風塵未安息耳)朕以弱冠之年(曲禮曰二/十曰弱冠)
(孔氏曰二十成人雖加冠體猶未壯故曰弱至二十九/通名弱冠盖太宗十八嵗興義兵二十四定天下故稱)
(弱冠之年/  冠去聲)懷慷慨之志(懐抱也慷慨倜儻/也心之所之謂志)思靖大難以
濟蒼生(思念也靖安也言思念靖安天下莫/大之患難以救濟下民  難奴案反)躬擐甲胄
親當矢石(前漢薄昭予淮南厲王書曰髙帝沐風而赴/矢石野戰攻城身被瘡痍以為子孫萬世之)
(業躬身也擐被也被甲胄謂之擐在身曰甲在首曰胄/當牴也矢石謂箭礟也言身自被擐甲胄當牴矢石英)
(果雄勇如此/  擐胡慣反)夕對魚鱗之陣朝臨鶴翼之圍(前漢陳湯/傳曰歩兵)
(百餘人夾門魚鱗陳師古曰言其相接次形若魚鱗莊/子徐無鬼曰君亦必無盛鶴列于麗譙之間注曰鶴列)
(陳兵也麗譙髙樓也魚鱗/鶴翼皆陳兵之形勢也)敵無大而不摧兵何堅而不
碎(兵法曰小敵之堅大敵之禽也言敵雖强大必/能挫之兵雖堅固必能破之摧挫也碎破也)剪長
鯨而清四海(剪削也削盡兇毒清浄四海爾雅謂九夷/八狄七戎六蠻謂之四海海晦也取荒逺)
(冥昧之稱也鯨大魚也六代論曰掃除兇逆剪滅鯨鯢/又左傳楚子曰古者明王伐不敬取其鯨鯢而封以為)
(大戮杜預曰鯨鯢大魚以吞/食小魚者以喻不義之人也)掃欃槍而廓八紘(欃槍星/名妖星)
(也八紘淮南子曰九州之外乃有八夤八夤之外乃有/八紘言掃除去妖星展廓其入紘也廓展也掃除也)
(欃初咸反/槍楚耕反)乗慶天潢(魏王固表曰王孫公子不鏤自雕/非鸞則鳳分枝若木疏𣲖天潢潢)
(天河也謂乗履慶祥髙/逺之𣲖流  潢音黄)登暉璇極(梁簡文帝謝為皇太/子表曰臣以毓慶雲)
(霄憑暉璇極璇極謂寳位也登升也暉顯也○/按上二句文苑英華作既承祐天潢澄清璇極)襲重光
之永業繼大寳之隆基(易離卦大象曰明兩作離大人/以繼明照于四方鄭康成曰作)
(起也明明相繼而起大人重光之象堯舜禹文武之盛/也又崔豹古今注曰明帝時為太子樂府辭云日重光)
(月重輪山重暉海重潤重光是太子之事也已上皆太/宗自叙夲末謂險阻艱難備嘗之矣方始正儲宫繼登)
(寳位○按大寳文苑英華/作寳籙注山字當作星)戰戰兢兢若臨深而御朽(詩/小)
(雅云戰戰兢兢如臨深淵書五子之歌曰懔乎若朽索/之馭六馬言我雖功業如此自即位以来猶常恐懼戒)
(慎如臨淵馭朽耳太宗可/謂居安慮危善守成者也)日愼一日思善始而令終(言/我)
(一日戒謹加如一日惟恐/不得盡善始終之羙也)汝以㓜年偏鍾慈愛(汝爾也/鍾聚也)
(謂太子以少年獨/鍾於父母之慈愛)義方多闕(左傳曰教之以義方義宜/也裁置事物合宜謂之義)
(方正/也)庭訓有乖(論語孔子嘗獨立鯉趨而過庭曰不學/詩無以言不學禮無以立鯉退而學詩)
(學禮此庭訓之道也乖違也/言於此庭訓之多有闕違)擢自維城之居(詩云懐徳/惟寧宗子)
(維城維城藩障也盖/太子始封於晉也)屬以少陽之任(梁簡文帝上昭明/太子箋曰正少陽)
(之位主承祧之責少陽東方也天子居正陽故太子居/少陽也晉王於貞觀七年遥領并州都督十七年太子)
(承乾廢而魏王秦次當立亦以罪黜乃立治為皇太/子故曰擢自維城之居屬以少陽之任也任位也)未
辨君臣之禮節(左傳曰君臣有禮/禮記曰禮不踰節)不知稼穡之艱難(尚/書)
(無逸曰厥子乃不知稼穡之艱難種曰稼歛曰穡此/言太子生長深宫安能知民之疾苦故以此儆之也)朕
每思此為憂未嘗不廢寢忘食(太宗言我嘗以此為憂/懼寢不安席食不甘味)
自軒昊已降迄至周隋(軒昊者三皇五帝也其詳注見/於納諫篇此言上言三五下至)
(于/今)以經天緯地之君纂業承基之主興亡治亂其道煥
焉(荀恱漢紀序曰昔在上聖惟建皇極經緯天地觀象/立法經緯開創者也纂承守成者也縱曰經横曰緯)
(又南北為經東西為緯言於中興亡治亂之道煥然明/白可見者○按注引荀悅語乃漢紀髙帝紀序非漢紀)
(序/文)所以披鏡前蹤博覽史籍聚其要言以為近誡云耳
(言我是以開明前古君臣興亡治亂之實跡廣觀經史/傳籍採酌其要領可法之格言以為切近之鑒戒者矣)
(○按覽文苑/英華作採)
欽定四庫全書
　帝範卷一　　　　　　　唐太宗文皇帝撰
　　(帝者天之一名以形體謂之天以主宰謂之帝帝/者諦也言天蕩然無心忘于物我公平通逺舉事)
　　(審諦故謂之帝又曰察道者帝又三皇五帝三王/或曰帝既天之一名而以三皇居先是優於帝而)
　　(過於天耶曰三皇不能過天但優於帝矣何以為/優以遂同天之名以為優劣耳何則以五帝有為)
　　(而同天三皇無為而同天以有為無為故知三皇/優也或曰三王抑劣於帝乎曰三王雖實聖人但)
　　(内同天而外隨時運不得盡其聖用逐迹為名故/謂之為王也禮運曰大道之行天下為公即帝也)
　　(大道既隠各親其親即王也三王亦順帝之則而/不盡故不得名帝然天之與帝義為一也故繼天)
　　(則謂之天子其號謂之帝總三而論之以帝得其/中正矣皇者天也羙也王者大也天地人以一貫)
　　(三為王天下所法也帝王按左氏傳並音于况反/  範法也言可以為  王之法式故名之帝範以)
　　(漢孔安國尚書序曰典謨訓誥誓命之/文凡百篇示人主以軌範也其義同)
　　君體第一
　　(君白虎通曰君者羣也羣下所歸心又苟卿曰君/者儀也民者影也儀正則影正君者盤也民者水)
　　(也盤圓則水圓君者源也源清則流清源濁則流/濁左傳云慶賞刑威曰君體者治體也君之所治)
　　(體勢規模第者次第也一者數之始也萬物得一/以生老子曰聖人抱一為天下式故君體為第一)
　　(也○按荀子無民者影也民者水也/二語又君者源也作君者人之源也)
夫(夫音扶語/辭後放此)人者國之先(易曰有天地然後有萬物有/萬物然後有男女有男女然)
(後有夫婦有夫婦然後有父子有父子然後有君臣有/君臣然後有上下有上下然後禮義有所錯故大學曰)
(有人此有上所以人者國之先/也先者前也凡在前者謂之先)國者君之本(國者域也/域者居也)
(人民所聚居欲為君者能以徳和民民人樂為之用乃/可以為國苟不以徳和民人民離散而不附雖欲為君)
(得乎故聖人云得衆則得國失/衆則失國所以國者君之本也)人主(主即君也領/也主領庶衆)之體
如山嶽焉髙峻而不動(東漢仲長統傳曰徳重如山嶽/山者謂四鎭山之重大者也揚)
(州之㑹稽山青州之沂山幽州之醫無閭山冀州之霍/山嶽謂五嶽㤗華衡崧恒也詳見前序註言人君之體)
(當如山嶽之尊崇巍/然鎭静故云不動)如日月焉貞明而普照(易曰日月/之道貞明)
(者也言若日月正一自然之明晝夜更迭不息於至髙/至極之上普徧照燭在下之萬物自然貞一無私向者)
(唯日月焉人君照臨萬方之衆務/故取法日月貞明之象耳貞正也)兆庶之所瞻仰(卜萬/曰億)
(十億曰兆庶衆也凡人君有動作兆/億庶衆咸瞻仰以為則而行之也)天下之所歸徃(易/乾)
(鑿度曰王者天下所歸四海之内曰天下孟子曰伯夷/辟紂居北海之濵聞文王作興曰盍歸乎來吾聞西伯)
(善養老者大公辟紂居東海之濵聞文王作興曰盍歸/乎來吾聞西伯善養老者二老者天下之大老也而歸)
(之是天下之父歸之也天下之父歸之其子/焉徃此二者歸徃之明效焉故太宗曉之)寛大其志
足以兼包(志心之所之也人君之志當寛裕廣大/與天地同徳包括其區宇㴠容庶物)平正
其心足以制斷(大學曰所謂脩身在正其心者心有所/忿懥則不得其正有所好樂則不得其)
(正有所憂患則不得其正有所恐懼則不得其正此言/人君心不平正則是非不明心若平正則是非明矣以)
(此制斷事事物/物自得其宜矣)非威徳無以致逺(班固典引曰威靈行/於鬼區注云鬼區逺)
(方也威徳者非窮兵黷武慘酷之暴乃應天順民以/征不義故能令行禁止天下畏服無逺而不至也)非
慈厚無以懷人(孔子曰慈可以服衆又書曰安人則恵/黎民懐之慈恵愛也懷安保也謂王者)
(撫緌兆民若非慈愛廣厚則成/小恵故云非慈厚無以懷人)撫九族以仁(商書堯典/曰克明俊)
(徳以親九族歐陽夏侯氏謂九族者父族四五属之内/為一族父女昆弟適人者與其子為一族已女昆弟適)
(人者與其子為一族已之子適人者與其子為一族母/族三母之父姓為一族母之母姓為一族母之昆弟適)
(人者為一族妻族二妻之父姓為一族妻之母姓為一/族又唐孔氏說九族者上從髙祖下至元孫凡九族皆)
(為同姓二説不同故並存之太宗言此九族之親長者/安之少者懷之愛之勿可驕慢驕慢則離而相怨矣自)
(天子至于庶人惟九族不可不撫愛詩曰綿綿葛藟在/河之滸終逺兄弟謂他人父謂他人父終莫我顧此刺)
(平王失禮于親/戚也可不誡哉)接大臣以禮(論語曰君使臣以禮中庸/曰敬大臣也體羣臣也又)
(曰敬大臣則不眩體/羣臣則士之報禮重)奉先思孝(尚書太甲曰奉先思孝/以念祖徳為孝先祖先)
(也中庸曰善繼人之志善述/人之事者也  奉父勇切)處位思恭(太甲篇曰接下/思恭以不驕慢)
(為恭下臣下/也  處上聲)傾已勤勞以行徳義(傾猶抑也已我也即/虛已之義不以我為)
(尊不以我為貴不以我為才不以我為智當以孜孜不/倦於徳義耳勤孜孜也勞事功曰勞徳者得也得之於)
(道之謂徳義事之冝也/裁制事物合宜之謂義)此乃君之體也(言若能行此是/乃為君之大體)
(矣/)
　　建親第二
　　(左傳曰封建親戚以藩屏周室親骨肉也言有天/下者宜樹立藩鎭骨肉分置之於内外以相與維)
　　(持庶無孤削單弱之患夫水之無本縱築而亦涸/木之無柢縱溉而亦焦大厦將興資衆材而後可)
　　(成千間之廣大鵬將翥藉短羽而後可揚萬里之/逺人君欲為國享萬世無疆之休者豈可獨立任)
　　(其智力者乎左傳曰葛藟猶能庇其根本故君子/以為比况國君乎固宜建親建親之道不特骨肉)
　　(之謂也至如賢徳忠純明哲通/才之君子建而親之孰曰不可)
夫六合曠道(六合謂天地四方之對曠逺也道猶路也/言天地四方是曠逺至廣至大之道耳)
大寳重任(天子大寳是至極至/尊之位也重極也)曠道不可偏制故與人
共理之重任不可獨居故與人共守之(五等諸侯論曰/夫先王知帝業)
(至重天下至曠曠不可以偏制重不可以獨任任重必/於借力制曠終乎因人故設官分職所以輕其任也並)
(建五長所以宏其制也又六代論曰先王知獨治之不/能久故與人共治之知獨守之不能固故與人共守之)
(所以項羽自任而亡沛公任人而興也/太宗雍容慶享貞觀之至治用是理矣)是以封建親戚
以為藩衛(傳曰封建親戚/以藩屏周室)安危同力盛衰一心(書曰乃/一徳一)
(心立定厥功惟克永世言同心/同徳立功則能長世安民也)逺近相持親疎兩用(郭/伋)
(諫光武曰無/専用南陽人)并兼路塞逆節不生(六代論曰并兼路塞/逆節不生并兼謂交)
(相侵刼逆節謂不尊王命也如是所以尚其分封裂建/親戚以為藩籬衛尉之其盛也一其心而飬之其衰也)
(一其心而救之如此逺近各能維固更加親疎兼任縱/然有并兼之門路亦可閉之而不能開矣縱然有悖逆)
(之隙節亦可以沮遏而不得長矣○案/註所以尚其至衛尉之一句疑有脱誤)昔周之興也割
裂山河分王宗族(武王既定天下封武王弟振鐸于/曹封太師吕望于齊餘皆有封)内
有晉鄭之輔(晉始以唐名成王母弟叔虞封於此其地/有晋水叔虞之子爕父改之故號晋鄭始)
(以宣王母弟桓公/友封於鄭輔助也)外有魯衛之虞(衛者周公既誅管蔡/封其弟康叔號孟侯)
(魯者周公子伯禽/封於魯虞防也)故卜祚靈長歴年數百(左傳王孫滿/日成王定鼎)
(于郏鄏卜世三十卜年七百故曰卜祚靈/長也此謂周之所以興者為封建親戚也)秦之季也(季/猶)
(末/也)棄淳于之䇿(秦紀始皇三十四年置酒咸陽宫博士/僕射周青臣等頌稱始皇威徳齊人淳)
(于越進諌曰臣聞之敫周之王千餘嵗封子弟功臣自/為支輔今陛下有海内而子弟為匹夫卒有田常六卿)
(之臣無輔弼何以救哉事不師古而能長乆者非所聞/也今青臣等又面諛以重陛下過非忠臣也始皇下其)
(議丞相丞相謬/其說絀其辭)納李斯之謀(丞相李斯破議淳于䇿曰/周文武所封子弟同姓甚)
(衆然後属疎逺相攻擊如仇讐諸侯更相誅伐周天子/弗能禁始皇竟從其議○按李斯議乃駁丞相綰等非)
(為淳于越言/破字亦疑誤)不親其親獨智其智(中庸曰愚而好自用/賤而好自専生乎今)
(之世反古之道如此者烖及其身者也又列子曰治/國之難在于知賢而不在自賢書曰自用則小是也)顛
覆莫恃二世而亡(始皇至胡亥纔二世耳顛頽也覆敗/也此謂秦之所以亡者為分置郡縣)
(也福覆/方  切)斯豈非枝葉不疎則根柢難㧞(晋紀總論曰基/廣則難傾根深)
(則難㧞夫根夲鞏固枝葉榮茂不踈者榮茂也既枝葉/榮茂是根夲鞏固矣既根夲鞏固則未易提㧞也  柢)
(都禮切/夲也)股肱既殞則心腹無依者哉(書曰元首明哉股/肱良哉庶事康哉)
(元首叢脞哉股肱惰哉萬事墮哉君者元體也臣者股/肱也君之有臣譬人之一身有手臂也凡欲有為必資)
(手臂以運用手臂既傷雖心腹欲有為無所倚藉也何/能運用哉故曰股肱既殞則心腹無依殞傷也  堕許)
(規/反)漢初定闗中(謂漢/髙帝)誡亡秦之失策(秦以孤立而/亡故云失䇿)廣封
懿親(髙祖初定天下因秦之失大封懿親以帝從父兄/劉賈封為荆王以從祖兄弟劉澤封為燕王兄劉)
(仲為代王同父少弟劉交為/楚王凡同姓為王者九國)過於古制(周封爵五等公/侯伯子男公地)
(方五百里其次侯四百里其次伯三百里其/次子二百里其次男百里其分封之古制也)大則専都
偶國小則跨郡連州(漢紀自鴈門太原以東至遼陽為/燕代國常山以南大行左轉度河)
(濟阿甄以東薄海為齊趙國自陳以西南至九疑東帶/江淮穀泗薄㑹稽為梁楚吴淮南長沙國皆外接於胡)
(越内地北距山以東盡諸侯地大者或五六郡連城數/十置百官宫觀僣於天子漢獨有三河東郡頴川南陽)
(自江陵以西至蜀北自雲中至隴西與内史凡十五郡/而已左傳曰嬖子配適大都偶國亂之夲也又坊記曰)
(故制國不過千乗都城不過百雉家富不過百乗以此/坊民諸侯猶有畔者况以如此過制寧有不亂乎  適)
(音嫡○按注漢/紀當作史記)末大則危尾大難掉(左傳曰末大必折/尾大不掉此謂諸)
(侯地廣而强帝室弱而見侵如末大根小必折尾大身/小難掉且尾在于身者也欲掉之尚猶不從其心况諸)
(侯強盛且非已體之尾何掉哉/謂難以禁止也  掉徒弔切)六王懐叛逆之志(六王/謂楚)
(王戊趙王遂膠西王卬濟南王辟光/淄川王賢膠東王雄渠約從共謀反)七國受鈇鉞之誅
(七國謂呉楚趙濟南/淄川膠東膠西也)此皆地廣兵彊積勢之所致也(髙/祖)
(封以齊七十二城楚四十城吴/三十城餘各有等差是地廣也)魏武創業(魏武曹操也/操本譙人獻)
(帝時封魏王其子丕受/漢禪是為文帝創初也)暗於逺圗(魏武只知漢過不知/秦失漢封雖過至四)
(百年始失天下殊不知秦二/世而亡故云暗於逺圗也)子弟無封户之人宗室無
立錐之地(莊子曰堯舜有天下子孫無置錐之地魏時/子弟宗室但封之一位不與其土擁虛名而)
(已/)外無維城以自固内無盤石以為基(在外無藩維之/城以為固保内)
(無大盤之石以為基址盤者大也又柱下之石也謂柱/下既無磐石以為基址承載棟梁則必易為頽陷屋有)
(磐石猶有懿親賢臣也屋有磐石則固君有賢臣則安/故荀子曰國安于磐石又漢書宋昌曰髙帝王子弟犬)
(牙相制所謂磐石之宗也言萬國相連以固/王室如大石之不可轉動也○按盤磐通)遂乃大器
保於他人社稷亡於異姓(老子曰國之利器不可示人/大器謂君之權位言魏不自)
(保其權位太阿倒持削弱滋甚竟以天下付於他人終/於異姓奪之耳異姓謂司馬氏魏禪位與司馬氏是為)
(晉/)語曰(古人之/語也)流盡其源竭條落則根枯此之謂也(六/代)
(論曰夫泉竭則流涸根朽則葉枯枝繁者䕃根條落者/本枯夫水無活源則其流易盡故孟子曰七八月之間)
(雨集溝澮皆盈其涸也可立而待流盡源/竭謂水無本也○按文選本枯作本孤)夫封之太彊
則為噬臍之患(在傳莊六年楚文王伐申過鄧祁侯曰/吾甥也止而享之騅甥聃甥飬甥請殺)
(楚子鄧侯弗許三甥曰亡鄧國者必此人也若不早圗/後君噬臍其及圗之乎圖之此為時矣鄧侯曰人將不)
(食吾餘對曰若不從三臣抑社稷實不血食而君焉取/餘弗從還年楚子伐鄧滅之噬臍言若自噬腹臍喻不)
(可及/也)致之太弱則無固夲之基(弱則不能/膠固根基)由此而言莫
若衆建宗親而少力(賈誼說文帝曰諸侯强盛長亂起/姦夫欲天下之治安莫若衆建諸)
(侯而少其力令海内之勢若身之使臂臂/之使指則下無背叛之心上無誅伐之事)使輕重相鎭
(輕重謂大/小之國也)憂樂是同(六代論曰共其樂者人必憂/其憂同其安者人必拯其危)則上
無猜忌之心下無侵寃之慮此封建之鑒也(無過不及/之謂中不)
(偏不倚之謂正太强則張太弱則弛若隨時處宜得其/中正而居之其衅罅自塞萌芽不生奸邪禍亂從何而)
(出哉自是在上者絶嫌猜疑忌之意矣既嫌猜疑忌絶/矣則争端怨由不起而疾害不生矣則上下和合而侵)
(陵寃枉之機除矣如此/方為封建之昭鑒也)斯二者安國之基(斯二者謂損/其太强益其)
(太弱執其中道乃是/安治國家之基本)君徳之宏唯資博達(董仲舒賢良/䇿曰今陛下)
(并有天下海内莫不率服廣覽兼聴極羣下之知盡/天下之羙至徳昭然施於方外此為宏徳之資也)設
分懸教以術化人(術法也法可以治民故張設明分懸/示教令使民不敢犯也設張也分名)
(分也懸示也教令/也  分扶問反)應務適時以道制物(道理也理可以/御物故應决事)
(務適當時宜使物得其/所也務事物也適當也)術以神隱為妙(術者不易之法/兆民之所遵也)
(故當神隱使民莫測則為妙矣/若非神隱民或竊玩其法亂矣)道以光大為功(道者乃/無窮之)
(理萬物之所由也故當光大使物不遺則/為功矣若非光大物或失照其理陿矣)括蒼旻以體
心則人仰之而不測(記曰天子者與天地参故徳配天/地兼利萬物與日月並明明照四)
(海而不遺㣲小蒼旻天也言人君當總括其天以質我/之心則人仰望之而不得以窺測謂無物我之界以至)
(大至/公也)包厚地以為量則人循之而無端(坤為地地底也/其體底下載萬)
(物也易坤卦大象曰地勢坤君子以厚徳載物言人君/度量當如廣厚之地無所不包容則人循依之而不得)
(其端涯也謂無憎愛/之限至寛至貞也)蕩蕩難名宜其宏逺(語曰大哉堯/之為君也巍)
(巍乎唯天為大唯堯則之蕩蕩乎民無能名焉/人君既能以天為心以地為量豈不宏逺哉)且敦穆
九族(敦重也穆和也/九族見前序注)放勲流美於前(放勲帝堯名又放/效也勲功也書曰)
(放勲欽明文思安安允恭克讓光被四表格于上下克/明俊徳以親九族九族既睦言堯聖徳又能親睦九族)
(流布美善之道在于前/爾可則之  放上聲)克諧烝乂重華垂譽於後(重華/帝舜)
(名克能也諧和也烝進也乂善也書曰重華協於帝華/謂文徳言其光又重華合于帝堯謂俱聖明也又曰克)
(諧以孝烝烝乂不格奸言帝舜有嚚母頑父傲弟能和/諧以孝使進之于善自不至于奸惡也此克諧烝乂帝)
(舜垂美譽在于/後爾可法之)無以奸破義無以疎間親(左傳曰逺間/親滛破義所)
(謂六逆也間謂居其間使彼疎逺/也破謂破散滛謂邪滛  間去聲)察之以徳則邦家俱
泰骨肉無虞良為美矣(凡事事物物審察必合于道徳/庶㡬邦家盡得泰安并近親之)
(間亦可保無疎虞如此/則實為大善矣美善也)
　　求賢第三
　　(周書隂符曰凡治國有三常一曰君以舉賢為常/二曰官以任賢為常三曰士以敬賢為常夫然雖)
　　(百代可知也故孟子曰堯舜之仁不徧愛人急親/賢也是以知聖人之言不徒發也苟賢人在野小)
　　(人在朝縱欲以仁徧愛人亦狭矣惟急親賢而牧/之天下俱得其所也用賢人則邦家泰用小人則)
　　(邦家否其泰否之一吉一㐫在易焉泰之彖辭曰/泰小徃大來吉亨則是天地交而萬物通也上下)
　　(交而其志同也内陽而外隂内健而外順内君子/而外小人君子道長小人道消也泰之時天地交)
　　(萬物通天地之極治也上下交其志同天下之極/治也極治之功幽至於天地明至於人物無不泰)
　　(而通焉孰為此者聖人也聖人何道臻此一言以/蔽之曰進君子退小人而已消之長之在彼内之)
　　(外之在此又初九曰㧞茅連茹以其彚征吉夫一/茅㧞衆根隨一賢舉衆俊歸堯舉一舜乃得十六)
　　(舜舜舉一禹乃得九禹所謂彚征吉者此也至否/之彖辭曰否之匪人不利君子貞大徃小來則是)
　　(天地不交而萬物不通也上下不交而天下無邦/也内隂而外陽内柔而外剛内小人而外君子小)
　　(人道長君子道消也楊誠齋曰易中極亂之辭未/有痛于否之彖者匪人一用何遽至於天地不交)
　　(而萬物不通上下不交而天下無邦乎萬物不通/則舉天下而為墟天下無邦則舉國家而為墟小)
　　(人之禍何若是烈也盖秦亡于李斯上書之日漢/替于張禹談經之時咸陽之煨燼地皇之塗炭何)
　　(必見而後悟哉此說深得㫖矣天地之氣不交則/萬物無生成之理上下之義不交則天下無邦國)
　　(之道建邦國所以為治也上施政以治民民戴君/而從命上下相交所以治安也今上下不交是天)
　　(下無邦國之道也隂柔在内陽剛在外君子徃處/于外小人来處于内小人道長君子道消之時六)
　　(二六三包承包羞小人柔諂之資不中不正並包/羣小而為宗相援相引濫謀邪慮何所不至也如)
　　(林甫仙客許史石顯鄭朋五鹿極小人之情狀以/䘮國危君此小人之烈酷更有何加焉嗚呼聖君)
　　(觀此否泰安危之道可不慎歟可不誡歟是不可/不求賢也能求賢則必得君子荀子曰天地生君)
　　(子君子理天地君子者天地之参也萬物之統也/民之父母也無君子則天地不理禮義不統上無)
　　(君師下無父母夫是之謂至/亂如用及君子必至泰矣)
夫國之匡輔必待忠良(書曰佑賢輔徳顯忠遂良匡正/也輔弼也不欺之謂忠為善之)
(謂良夫國之匡輔上佐一人中緫百官下撫兆/民其任重矣若非忠良欲臻至化未之有也)任使得
人天下自治(昔魯哀公問政孔子對曰文武之政布在/方䇿其人存則其政舉其人亡則其政息)
(此之謂也得人/則治失人則亂)故堯命四岳(堯典帝曰咨四岳四岳官/位如三公堯時舜為之舜)
(時禹/為之)舜舉八元(左傳曰昔髙辛氏有才子八人忠肅㳟/懿宣慈恵和天下之民謂之八元舜臣)
(堯舉八元使布五教于四方五教者父義母慈兄友弟/恭子孝五常之教八元伯奮仲堪叔獻季仲伯虎仲熊)
(叔豹季/貍也)以成恭己之隆(論語子曰無為而治者其舜也/與夫何為哉恭己正南面而已)
(矣此謂舜舉八元而任之/故能成其恭己之隆也)用贊欽明之道(堯典曰若稽/古帝堯曰放)
(勲欽明文思安安此謂堯命四/岳而任之故能賛其欽明之道)士之居世賢之立身(漢/志)
(曰學以居位曰士士者事也通合古今/事務曰士春秋繁露曰人之清者為賢)莫不戢翼隱鱗
待風雲之㑹(任昉敦勸梁王令曰在昔晦明隱鱗戢翼/博通羣籍而讓齒乎一卷之師劔氣陵雲)
(而屈跡於萬夫之下又班固賔戯曰卒不能攄首尾奮/翼鱗振㧞洿塗跨騰風雲又云躡風雲之㑹言士賢未)
(遇藏器待時亦猶鱗翼以待風雲也/○按注躡風雲之㑹文選作風塵)懐竒藴異思㑹遇
之秋(漢梅福上書曰天下之士雲合歸漢争進竒異今/謂懐竒藴異必待有所求者故思㑹遇也所以思)
(㑹遇者非汲汲於自衒也禮記曰麤/而翹之又不急為也其是之謂與)是眀君旁求俊乂
(書曰旁招俊乂又曰旁求俊彦晋阮种曰旁求俊乂以/輔至化此誠堯舜之用心也北史蘇綽傳曰萬人之秀)
(謂之/俊)博訪英賢捜揚側陋(堯曰明明揚側陋乂漢元帝/詔曰延登賢俊招顯側陋北)
(史蘇綽傳曰千人之秀曰英側陋者隱僻鄙陋之處夫/俊賢之處世也懐寳韞玉不肯自售於時是以旁求博)
(訪者惟明/君為能耳)不以卑而不用不以辱而不尊(卑下也辱汙/也自三代以)
(來明君聖主求訪賢俊惟在野無遺賢共成無為之/化何嘗擇其貴賤哉古今用卑辱之事下文自明)昔
伊尹有莘之媵臣(伊尹名摯力牧之後生於空桑又吕/氏春秋曰伊尹有侁氏女採得嬰兒)
(于空桑後居伊水命曰伊尹故耕有莘之野後為有/莘氏媵臣有莘氏列女傳云湯妃有莘氏之女也)吕
望渭濵之賤老(吕望吕氏春秋曰東夷之士也案史記/太公吕尚者東海上人其先祖嘗為四)
(嶽佐禹平水土甚有功虞夏之際封于吕或封於申姓/姜氏夏商之時申吕或封支庶子或為庶人尚其後苗)
(裔也夲姓姜氏從其封姓故曰吕尚盖嘗窮困年老矣/以漁釣奸周西伯西伯将出獵卜之曰所獲非龍非彲)
(非虎非熊所獲覇王之輔於是周西伯獵果遇太公於/渭之陽與語大說曰自吾先君太公曰當有聖人適周)
(周以興子真是耶吾太公望子乆矣故號之曰太公望/載與俱歸立為師伊尹吕望卑賤者也○按注支庶子)
(下脱/孫字)夷吾困於縲紲(魯仲連曰管仲不恥身在縲紲之/中而恥天下之不治案史記管仲)
(字夷吾頴上人也少時嘗與鮑叔牙㳺鮑叔知其賢管/仲貧困嘗欺陵鮑叔鮑叔終善遇之不以言己而鮑叔)
(事齊公子小白管仲事公子糾及小白立為/桓公公子糾死管仲囚焉縲紲獄中黒索也)韓信弊於
逃亡(漢書韓信淮隂人也家貧無行不得推擇為吏而/又不能治生為商賈常從人寄食其母死無以𦵏)
(廼行營髙燥地令傍可值萬家者及項梁度淮乃仗劍/從之居戯下無所知名梁没則又属項羽為郎中信數)
(䇿干項羽羽弗用漢王入蜀信亡楚歸漢未得知名為/連敖坐法當斬其疇十三人皆已斬至信信乃仰視適)
(見滕公曰上不欲就天下乎而斬壯士滕公竒其言壯/其貎釋弗斬與語大説之言於漢王王以為治粟都尉)
(上未竒之也數與蕭何語何竒之至南鄭諸将道亡者/數十人信度何等已數言上不我用即亡何聞信亡不)
(及以聞追之人有言上曰丞相何亡上怒如失左右手/居一二日何来謁上且怒且喜罵何曰若何亡也何曰)
(臣非敢亡追亡者耳上日所追者誰也曰韓信上復罵/曰諸將亡者已數十公無所追追信詐也何曰諸將易)
(得如信國士無雙王必欲長王漢中無所事信必欲争/天下非信無可與計事者頋王䇿安决王曰吾亦欲東)
(耳安能鬰鬰乆居此乎何曰王計必東能用信信即㽞/不能用信終亡耳王曰吾為公以為將何曰雖為將信)
(不㽞王曰以為大將何曰幸甚於是王欲召信拜之何/曰王素嫚無禮今拜大將如召小児此乃信所以去也)
(王必欲拜之擇日齋戒設壇具禮乃可王許之諸將皆/喜人人各自以為得大將至拜乃信也一軍皆驚信己)
(拜上坐王曰丞相素言将軍将軍何以教寡人計䇿信/謝因問王曰今東鄉争權天下豈非項王邪上曰然大)
(王自料勇悍仁彊孰與項王漢王黙然良乆曰弗如也/信再拜賀曰唯信亦以為大王弗如也然臣嘗事項王)
(請言項王為人項王怒烏猝嗟千人皆廢然不能任属/賢將此特匹夫之勇也項王見人㳟謹言語姁姁  姁)
(許于反和也忍人有疾病涕泣分食飲至使人有功當/封爵刻印刓  不能予此所謂婦人之仁也項王雖覇)
(天下而臣諸侯不居闗中而都彭城又背義帝約而以/親愛王諸侯不平諸侯之見項王逐義帝江南亦皆歸)
(逐其主自王善地項王所過亡不殘滅多怨百姓百姓/不附特刼于威彊服耳名雖為覇實失天下心故曰其)
(彊易弱今大王誠能反其道任天下武勇何不謀以天/下城邑予功臣何不服以義兵從思東歸之士何不散)
(且秦王為秦将将秦子弟數嵗而所殺不可勝計又欺/其衆降諸侯至新安項王詐坑秦降卒二十餘萬人唯)
(獨章邯欣翳脫秦父兄怨此三人痛于骨髓今楚以威/王此三人秦民莫愛也大王之入武闗秋毫亡所犯除)
(秦苛法與民約三章耳秦民亡不欲得大王王秦者於/諸侯之約大王當王闗中民户知之王失職之蜀民亡)
(不恨者今王舉而東三秦可傳檄而定也於是漢王大/喜自以得信晚遂聼信計後平趙燕齊并項羽遂封信)
(為齊王再封楚王管仲韓信汙辱者也○按漢書怒烏/作意烏何不謀作何不誅斬其衆作欺其衆邯字上無)
(章字與民約/下有法字)商湯不以鼎俎為羞(案史記阿衡欲干湯/而無由乃為有莘氏)
(媵臣負鼎俎以滋/味説湯致于王道)姬文不以屠釣為恥(國䇿云太公當/紂之時隱于朝)
(歌屠牛沽酒居七年無有識者人人謂/之狂夫隨復釣于渭水文王見而師之)終能獻規景亳
光啓敫朝(此指伊尹也成湯既没太甲嗣位伊尹乃作/伊訓肆命徂后咸有一徳以戒之太甲不明)
(伊尹放諸桐三年克終允徳伊尹以冕服奉/嗣王復歸于亳以昌湯祚故曰光啟敫朝)執旌牧野
㑹昌周室(此指太公也文王崩武王即位九年欲脩文/王業尊太公師尚父東伐以觀諸侯集否師)
(渡孟津諸侯不期而㑹者八百國十一年正月甲子誓/於牧野作牧誓王左杖黄鉞右秉白旄以麾恭行天罰)
(一戎衣而天下大定皆太/公之功也牧野商郊名)齊成一匡之業實資仲父之
謀(史載鮑叔既出夷吾囚而累進之于桓公管仲既任/政于齊連五家之兵設輕重魚鹽之利以贍貧窮禄)
(賢能齊人大説所以齊桓公九合諸侯/一匡天下皆管仲之謀也隨尊為仲父)漢以六合為家
是頼淮隂之䇿(韓信既滅項羽封為楚王降封淮隂侯/漢之滅楚以定天下不出韓信壇上一)
(論耳故云/頼其䇿)故舟航之絶海也必假橈楫之功(劉子曰故/信行之於)
(人譬濟之須舟也信之於行猶舟之待檝也将渉大川/非舟何以濟之欲泛方舟非檝何以行之今人雖欲為)
(善而不知立行猶無舟而濟川也雖欲立行而不知立/信猶無檝而行舟也故舟航必藉橈楫也假藉也航大)
(船/)鴻鵠之凌雲也必因羽翮之用(管子覇形篇桓公在/位管仲隰朋見立有)
(間有一鴻飛過桓公嘆曰仲父今彼鴻有時而南有時/而北四方無逺所欲至而至焉惟有羽翼之故是能通)
(其意於天下乎寡人之有/仲父猶飛鴻之有羽翼也)帝王之為國也必藉匡輔之
資(四子講徳論曰千金之裘非一狐之腋大厦之材非/一丘之木太平之功非一人之畧言帝王欲用建邦)
(國期廣大綿逺無疆者亦必須藉托賢才輔翼資助不/然竒居孤處雖欲有為亦無如之何也故當藉托匡輔)
(之資/矣)故求之斯勞任之斯逸(聖主得賢臣頌云君人者/勤於求賢而逸於得人人)
(臣亦然即此義也蜀先主三屈茅廬而謁孔/明斯即勞也一用孔明而王蜀中斯即逸也)照車十二
(史記梁恵王與齊威王田於郊恵王問曰王亦有寳乎/威王曰無之恵王曰若寡人國小尚有徑寸之珠照車)
(前後各十二乗者十枚奈何以萬乗之國而無寳乎威/王曰寡人之為寳者與王異吾臣有檀子者使守南城)
(則楚人不敢為冦東取泗上十二諸侯皆來朝吾臣有/盻子者使守髙唐則趙人不敢東漁吾臣有黔夫者使)
(守徐州則燕人祭北門趙人祭西門徙而從之者七千/餘家吾臣有種首者使備盗賊則道不拾遺將以照千)
(里豈特十二乘哉梁/恵王慙不懌而去)黄金累千(語林曰黄金累/千不如一賢士)豈如多
士之隆一賢之重(詩曰濟濟多士文王以寧吕氏春秋/曰得地千里不如得一賢也以此言)
(之雖得地千里之廣尚不如一賢之重况其累千之金/十二之珠乎此盖為士之居世賢之立身懐竒藴異張)
(本/)此乃求賢之貴也(韓詩外傳曰聖人求賢者以自輔/尚書曰所寳惟賢有國者既不以)
(寳為寳故以/求賢為貴也)
欽定四庫全書
　帝範卷二　　　　　　　唐太宗文皇帝撰
　　審官第四
　　(尚書臯陶曰都在知人在安民禹曰吁咸若時惟/帝其難之知人則哲能官人安民則恵黎民懐之)
　　(能哲而恵何憂乎驩兠何遷乎有苗何畏乎巧言/令色孔壬頴逹曰臯陶述此脩身親人之道以吿)
　　(禹在於知人善惡擇而信任之在於能安下民為/政以安定之也禹驚而答曰吁人君如是能知人)
　　(能安民惟帝堯猶其難之况餘人乎知人善惡則/為大智能用官得其人矣能安下民則為恵政衆)
　　(民皆歸之矣此不易之理也若帝堯能智而恵則/當朝無姦佞何憂懼於驩兠之佞而放之何須逺)
　　(遷徙於有苗之君何畏懼於彼巧言令色為甚佞/之人故古之明王用人必先六徴以嘗之然後任)
　　(之任人之際國之安危民之休戚繫焉故不可不/審也審者謂核其實也若核而得實信使守約亷)
　　(使分財官無曠職職無虚位務成而事濟矣惟人/君不可不慎審其官也左傳曰舉不失職官不易)
　　(方亦審官/之義也)
夫設官分職所以闡化宣風(周禮曰惟王建國辨方正/位體國經野設官分職以)
(為民極乃立天官冡宰使帥其属而掌邦治以佐王均/邦國設官分職謂置三公六卿各有所職而百事舉也)
(既各有所職而百事舉矣所以得/闡揚徳化宣布風教以齊庶物)故明主之任人如巧
匠之制木(任用也/制裁也)直者以為轅(轅輈也方言楚衛之間/轅謂之輈言挺直之木)
(可以/為轅)曲者以為輪(輪謂車輪也廽旋也言/宛曲之木可以為輪也)長者以為棟
梁(屋脊曰棟負棟者曰梁長者/言其大材也故用之于棟梁)短者以為栱角(爾雅云/栱杙也)
(大者謂之栱枓也桷椽也一曰屋角斜枋一曰梠也短/者言其小材也故用之于栱角○按爾雅杙大者謂之)
(栱注所引/多衍文)無曲直長短各有所施(管子曰工之制木也/大者以為舟航柱梁)
(小者以為楫楔修者以為櫚榱短者以為/侏儒無小大修短皆得其所宜此之謂也)眀主之任人
亦由是也(言明哲之君擢用人/材亦如巧匠制木也)智者取其謀愚者取其
力勇者取其威怯者取其愼無智愚勇怯兼而用之(軍/勢)
(有曰使智使愚使/貪使勇使怯是也)故良匠無棄材明主無棄士(良匠能/盡其木)
(之性而用是無棄遺之材明主能盡其人之行/而用是無棄遺之士斯二者惟良匠明主及之)不以一
惡忘其善(左傳曰善不可棄惡不可長凡人未有不偶/入於惡者但惡有小大改與弗改也至如流)
(毒於物長而不悛斯惡之大者也未離于惡則不知惡/以為惡未入於善則不知善以為善人苟有累善是即)
(知善以為善矣此可引而歸之全善也儻因而有一惡/亦偶然耳遽可以今日之一惡忘其前日之累善哉此)
(為記惡忘善也且掩其惡以揚其善而誘人入於善尚/懼不肯歸之况張其惡而匿其善乎是則為棄之矣)
勿以小瑕掩其功(前漢陳湯傳曰論大功者不録小過/舉大羙者不庛細瑕瑕者玉之玷也)
(言人有㣲過如玉有小瑕不可因其瑕而棄其玉見其/過而忘其功劉子所謂見朱橘一子蠧因剪樹而棄之)
(覩縟錦一寸㸃乃全疋/而燔之無乃不可乎)割政分機盡其所有(盖謂設官/分職當各)
(隨其材之長短小大所有/而用之不可求其備也)然則凾牛之鼎不可處以烹
雞(三禮鼎器圗曰鼎有牛羊豕三鼎古制也牛鼎受一/斛天子飾以黄金諸侯飾以白金口徑底徑及深俱)
(一尺五寸三足如牛每足上以牛角飾之羊鼎受五斗/大夫以銅為之無飾口徑底徑俱一尺深尺一寸豕鼎)
(受三斗口徑底徑皆八寸深九寸士以鐡為之無飾後/漢邊讓傳曰凾牛之鼎以烹雞多汁則淡而不可食少)
(汁則熬而不可熟又荘子曰凾牛之鼎沸蟻不得措一/足焉又吕氏春秋曰白圭對魏王曰市邱之鼎以烹雞)
(多洎之則淡不可食少洎之則焦而不可/熟也  凾容也洎汁也此言大不可小用)捕䑕之狸不
可使以摶獸(言非其敵也吴起謂魏文侯曰云云不擇/其人而用之是如伏雞之摶狸乳狗之犯)
(虎雖有闘心隨之死矣狸摶獸/犬犯虎何異哉言小不可大用)一鈞之器不能容以江
漢之流(劉子曰一鈞之器不可容於泉流三十斤為鈞/江水出岷廣雅曰江貢也風俗通曰出珍物可)
(貢獻也釋名曰江共也小水流入其中所公共也禹貢/有中江北江三江九江今人謂川之大者皆曰江漢天)
(河詩云維天有漢又水名今人呼陽/邏之水為漢江言輕不可重用也)百石之車不可滿
以斗筲之粟(劉子曰萬鍾之鼎不滿以盂水百數名什/十為百石量名四鈞名石重百二十斤又)
(十斗為石車者舍也車尺遮反古史考曰黄帝作車引/重致逺少昊時加牛禹時奚仲加馬車又音居車居也)
(周禮注坐乗曰車又安車凡婦人車皆坐乗又周禮王/后安車禮記致仕乗安車斗十升為斗筲竹器也可容)
(斗二升語曰斗筲之人何足算也粟禾子也/榖粟也粟六種之首也言重不可輕用也)何則大非
小之量輕非重之宜(此承上文言大小輕重當隨其/器而用之不可彊其所不能也)今
人智有短長能有巨細(亢倉子曰政術至要力於審士/士有才行比於一郷委之鄉才)
(行比於一縣委之縣才行比於一州委之州才行比於/一國委之國政而後廼能無伏士矣言要量忖授職也)
或藴(藴聚也/又蓄也)百而尚少或綂(統總也/又紀也)一而為多有輕才
者不可委以重任(王命論曰楶梲之材不荷棟梁之任/又黄石公有曰腐木不可以為柱庸)
(人不可以為主言智小不可以謀/大也楶音莭梲之劣反皆小材也)有小力者不可賴以
成職(後漢仲長統損益篇曰小智居大位庻績不咸熈/東莱先生有曰舉千鈞之鼎者非烏獲則不可游)
(萬仭之淵者非津人則不可又韓非子曰小知不可使/謀事小忠不可使主法此言徳狹不可以䖏廣也成字)
(疑是/大字)委任責成不勞而化(此謂人君委任既得其人可/以深居髙拱惟責成而已故)
(曰不勞而/治化也)此設官之當也(若大小輕重各適其用/可謂設官之允當也)斯二
者治亂之源(一治一亂在乎得人失人故云斯二者治/亂之本原故書曰謂治亂在庶官此之謂)
(也/)立國制人資股肱以合徳(四子講徳論曰盖君為元/首臣為股肱明其一體相)
(待而成書曰股肱惟人良臣惟聖夫手足具乃成人忠/良備乃成聖書曰同力度徳同徳度義力鈞則有徳者)
(勝合徳則/秉義者彊)宣風道(道去/聲)俗俟眀賢而寄心(宣播也道𨗳/也言宣播仁)
(風教導美俗須待明哲賢/能之人託以衷赤則可)列宿騰天助隂光之夕照(列/宿)
(星宿也隂光月也言衆星雖小騰/布于天亦可以助月未明之光也)百川决地添溟渤之
深源(百川百川之水也溟渤海也言百川之水决流于/地雖㣲亦可資添大海李斯有曰河海不擇細流)
(故能就/其深)海月之深朗猶假物而為大(以海之深月之明/猶藉羣物以成光)
(大耳物謂列/宿百川也)君人御下統極理時(人君在上臨下統/總三極循理四時)獨
運方寸之心以括九區之内不資衆力何以成功(尹文/子曰)
(天下萬事不可備能擇其備能於一人則賢聖其猶病/諸設一人能備天下之事能左右前後之宜逺近遲速)
(之間必有不兼者焉苟有不兼于治闕矣全治而無闕/者大小多少各當其分言人君運營方寸之小包括九)
(區之大若不設官分職以獨力何得成其功業又漢書/有曰廊廟之材非一木之枝帝王之功非一士之畧)
必須明職審賢擇材分禄(書曰惟后非賢不乂惟賢非/后不食又孔子曰與其食浮)
(于人寧若人浮于食禄勝己則近貪己勝禄則近亷故/必須明辨職位大小審實賢俊可否選擇材能短長分)
(頒其/爵禄)得其人則風行化洽(用人當則必仁風/流行教化浃洽矣)失其用則
虧教傷人(用人不當則必虧壊/風教㓕傷人倫也)故云則哲惟難良可愼
也(此即審官篇目下引臯陶謨書語之事也曰都在知/人在安民禹曰吁咸若時惟帝其難之知人則哲謂)
(人君設官分職以治天下其要在於知人知人之難堯/舜猶病諸矧乎他者可不慎歟故太宗重戒之切如此)
　　納諫第五
　　(尚書曰朝夕納諌以輔台徳又傳說謂髙宗曰惟/木從䋲則直后從諫則聖后聖臣不命其承疇敢)
　　(不祗若王之休命言木以繩直君以諫聖明君能/受諫則臣不待其命承意而諫之也既王能如此)
　　(則誰敢不敬順王之美命而諫者乎是以堯舜衢/室之問總章之訪以来天下之諫以通天下之情)
　　(故至聖至明以配天也至如桀紂拒諌飾非直至/於焚放而不自覺者誠可悲哉疇誰也祗敬也休)
　　(美/也)
夫王者髙居深視虧聽阻明(書曰視逺惟明聽徳惟聰/人君深處獨陽之地九重)
(之宫與民懸隔所聽不及逺所視不得徧復有五色以/障乎目五音以塞乎耳雖欲視而弗明雖欲聽而弗聰)
(矣此謂虧聽阻明/虧損也阻障也)恐有過而不聞懼有闕而莫補所以
設鞀樹木(鬻子曰禹之治天下也縣五聲以聴曰語寡/人獄訟者揮鞀世紀曰帝嚳命垂作鞀鞞釋)
(名曰鞀道也周禮注曰鞀如皷而小持其柄揺之旁耳/還自撃鞀與鼗同樹木謂謗木也管子云堯置謗木以)
(求下民/之諫)思獻替之謀(後漢胡廣傳曰臣/以獻可替否為忠)傾耳虚心佇忠
正之說(傾側也言側耳而聽虚心而受無一/物之私蔽企望其告以正直之言也)言之而是
雖在僕𨽻芻蕘猶不可棄也(毛詩曰先民有言詢于芻/蕘又六韜有曰謀及負薪)
(功乃可述夫智者千慮必有一失愚者千慮必有一得/以採言評事豈獨専于有位者哉至於賤役之人言果)
(中理合道亦不可違僕𨽻蒭蕘/至賤役者刈草曰芻採薪曰蕘)言之而非雖在王侯卿
相未必可容(左傳莊十年齊伐魯魯莊公將戰有魯人/曹劌請見其鄉人曰肉食者謀之又何間)
(焉劌曰肉食者鄙未能逺謀乃入見云云終成大功而/還言肉食者在位之人也且曹劌以匹夫之賤一時一)
(言而立長勺莫大之功可貴賤論乎于斯時也以肉食/者竟何為哉位髙而禄厚食肉衣錦無良謀竒䇿亦贅)
(疣耳焉足容/受哉容受也)其義可觀不責其辯(果合大義豈在言之/巧拙耳空辯不足信)
其理可用不責其文(果依正理豈在文之/華質耳虚文不足用)至若折檻懐
疏標之以作戒(漢朱雲字游魯人也徙平陵少時通輕/侠借客報仇長八尺餘容貎甚壯以勇)
(力聞年四十廼變節從博士白子友受易又事前將軍/蕭望之受論語皆能傳其業好倜儻大節當世以是髙)
(之元帝時五鹿充宗貴幸為梁丘易自宣帝時善梁氏/說元帝好之欲考其異同令充宗與諸易家論充宗乗)
(貴辯口諸儒莫能抗皆稱疾不敢㑹有荐雲者召入攝/齊登堂抗首而請音動左右既論難連拄五鹿君故諸)
(儒為之語曰五鹿嶽嶽朱雲折其角繇是為博士遷杜/陵令又為槐里令累上書論議大臣至成帝時丞相故)
(安昌侯張禹以帝師位特進甚尊重雲上書求見公卿/在前雲曰今朝廷大臣上不能匡主下亡以益民皆尸)
(位素餐孔子謂鄙夫不可與事君苟患失之亡所不至/者也臣願賜尚方斬馬劔斷佞臣一人頭以厲其餘上)
(問誰也對曰安昌侯張禹上大怒曰小臣居下訕上廷/辱師傳罪死不赦御史将雲出雲攀殿檻折雲呼曰臣)
(得下從龍逢比干於地下足矣未知聖朝如何耳御史/遂將雲去於是左将軍辛慶忌免冠觧印綬叩頭殿下)
(曰此臣素著狂直於世使其言是不可誅其言非固當/容之臣敢以死争慶忌叩頭流血上意解然後得已及)
(後當治殿檻上曰勿易因而輯之/以旌直臣○按懐疏疏字疑誤)引裾却坐顯之以自
非(三國志魏文帝欲徙冀州士家十萬户實河南時連/蝗民饑羣司以為不可而帝意甚盛辛毗與朝臣俱)
(求見帝知其欲諌作色以見之皆莫敢言毗曰陛下欲/徙士家其計安出帝曰卿謂我徙之非耶毗曰誠以為)
(非也帝曰吾不與卿共議也毗曰陛下不以臣不肖置/之左右厠謀議之官安得不與謀議耶臣所言非私乃)
(社稷之慮也安得怒臣帝不答起入内毗隨而引衣裾/帝遂奮衣不還良久乃出曰佐治卿持我何太急耶毗)
(曰今徙既失民心又無以食也帝遂徙其半毗字佐治/頴川陽翟人眀帝時為大將軍軍帥使持莭莭度司馬)
(仲逹六軍以敵諸葛亮/還為衛尉薨謚肅侯)故云忠者瀝其心智者盡其䇿
(梅福言灾異書曰天下之士雲合歸漢智者竭其䇿愚/者盡其慮此其義也瀝猶竭也盡即終也言人君能容)
(折檻引裾之諫可使忠直者得竭/瀝其心智謀者得書終其䇿也)臣無隔情於上君能
徧照於下(文中子曰改過不恡旡咎者善補過也古之/眀王詎能無過從諫而已矣故忠臣之事君)
(也盡忠補過君失於上則臣補於下臣諫於下則君從/於上此王道之所以不跌也夫君臣之道惟恐其不通)
(若君能受諫則眀四目達四聰安有間隔哉既無所間/隔則至公大眀立矣夫至公無私親大明無私照故能)
(普燭天下也/徧者普也)昬主則不然說者拒之以威(告之以道徳/者乃自尊大)
(反抗之/以威)勸者窮之以罪(勉之以禮義者乃自/矜飾反致之以罪)大臣惜禄
而莫諫(文中子曰有羙不揚天下何觀君子之於君賛/其羙而匡其失也所以進善不暇天下有不安)
(哉以尸位保禄者誦此可無媿乎故記曰為人臣下者/有諫而無訕有亡而無疾頌而無讇諫而無驕怠則張)
(而相之廢則掃而更之謂之社稷役此臣之道也/又曰近而不諫是為尸位也豈容惜禄不諫哉)小臣
畏誅而不言(記曰事君逺而諫之僭也夫禄㣲職卑上/有當職大臣身離人君甚逺又於職分之)
(外不可越僭而言也儻召而言之又何僭哉今/既不召矣復言之者又加之以罪宜其不言也)恣暴虐
之心(恣放也暴殘/也虐陵也)極荒滛之志(極窮也荒蕩/也滛亂也)其為壅塞
無由自知(自以壅蔽障閉瞽其目/聾其耳蒙然而無所知)以為徳超三皇材過
五帝(史記秦始皇初并天下自以為徳兼三皇功過五/帝案三皇五帝夲紀以伏羲女媧神農為三皇黄)
(帝顓頊帝嚳帝堯帝舜為五帝孔安國皇甫謐及孫氏/註以伏羲神農黄帝為三皇以少昊髙陽髙辛唐虞為)
(五帝又一説天皇地皇人皇為三皇衆說不一/故並存之○按注孫氏注下當加世本二字)至於身
亡國滅豈不悲哉此拒諫之惡也(此結上文而言昏亂/之君不能納諫或有)
(諫者必拒之以威窮之以罪所以大臣惜禄小臣畏誅/上下相視以直言為諱故荒滛暴虐縱其所為不知自)
(失以為徳超三皇材過五帝以至身亡/國滅可不大為悲痛哉此戒之深者也)
　　去䜛第六
　　(䜛譖也荀子曰傷良曰䜛小雅青蠅詩云營營青/蠅止于樊豈弟君子無信䜛言孔疏云營營徃來)
　　(也彼營營徃來青蠅之蟲汙白使黒汙黒使白乃/變亂白黒不可近之當逺去之于外止于藩籬之)
　　(上無令在宫室之内也此周之大夫厭幽王聴信/䜛佞作此詩以刺之也以青蠅喻䜛佞之人變亂)
　　(善惡如青蠅變亂黒白也不可親之當棄于荒野/之外無令在朝廷之上䜛人為害如此故云樂易)
　　(之君子無信䜛言也昔魯欲使樂正子為政孟子/聞之喜而不寐公孫丑曰樂正子彊乎曰否有知)
　　(慮乎曰否多聞識乎曰否然則奚為喜而不寐曰/其為人也好善好善足乎曰好善優於天下而况)
　　(魯國乎夫苟好善則四海之内皆将輕千里而來/告之以善夫苟不好善則人將曰訑訑予既已知)
　　(之矣訑訑之聲音顔色拒人於千里之外士止於/千里之外則䜛諂面諛之人至矣與䜛諂面諛之)
　　(人居國欲治可得乎以此觀/之善䜛進退治亂可見矣)
夫䜛佞之徒國之蟊賊也(損義傷良之謂䜛巧諂㨗給/之謂佞蟊食苗根蟲賊食禾)
(節蟲言朝廷有䜛佞之人如禾苗/有蟊賊耳謂蠧取禍亂之甚也)爭榮華於旦夕(惟貪/榮顯)
(華靡無心/於邦國)競勢利於市朝(易曰日中為市凡物貨相貿/易買賣皆曰市朝朝廷朝朝)
(也人君昕旦視政貴早也言以諂佞之人奔/競財利于市慕權勢於朝無匡輔之心耳)以其諂諛
之姿(荀子曰以不善先人者謂之/諂以不善和人者謂之諛)惡忠賢之在己上(言/諂)
(佞阿諛之徒不求其已反憎惡忠良賢/能之人䖏于我之上○按注其字疑誤)姦邪之志恐富
貴之不我先(姦詐也左傳曰在外為姦在内為宄楊子/曰不姦姦而詐詐邪者不正也豐於財曰)
(富貴髙也言彼䜛佞之人以私詐/不正之心惟懼富貴不先於我耳)朋黨相持無深而不
入(同門曰朋黨軰也荀子曰恠星之黨見言朋類黨/軰相執持極其所嗜欲雖至深之所亦無不入耳)比
周相習無髙而不升(後漢黄瓊傳曰夫䜛諛所舉無髙/而不可升相抑無深而不可淪可)
(不察歟言阿比周宻交相因習窮其所好樂雖至髙/之地亦無不進也  比毗至反阿也周宻也習效也)令
色巧言以親於上(孔子曰巧言令色鮮矣仁言巧好其/言語令善其顔色以求親愛於在上)
(之人/也)先意承㫖以悦於君(韓非子曰人主未命而唯唯/未使而諾諾先意承㫖觀貎)
(察色以先主心者也言姦佞之賊臣也/迎其人主之趣意順其志㫖以求媚恱)朝有千臣昭公
去國而不悟(左傳昭二十五年初季公鳥娶妻於齊鮑/文子生申公鳥死季公亥與公思展與公)
(鳥之臣申夜姑相其室及季姒與饔人檀通而懼乃使/其妾抶己以示秦遄之妻曰公若欲使余余不可而抶)
(余又訴于公甫曰展與夜姑将要余秦姬以告公之公/之與公甫告平子平子拘展于卞執夜姑將殺之公若)
(泣而哀之曰殺是是殺余也将為之請平子使豎勿内/日中不得請有司逆命公之使速殺之故公若怨平子)
(季郈之雞闘季氏介其鷄郈氏為之金距平子怒益宫/於郈氏且讓之故郈昭伯亦怨平子臧昭伯之從弟㑹)
(為䜛於臧氏而逃於季氏臧氏執旃平子怒拘臧氏老/將禘於襄公萬者二人其衆萬于季氏臧孫曰此之謂)
(不能庸先君之廟大夫遂怨平子公若獻弓於公為且/與之出射於外而謀去季氏公為告公果公賁使侍人)
(僚柤告公公寝將以戈撃之乃走公曰執之亦無命也/懼而不出數月不見公不怒又使言公執戈以懼之乃)
(走又使言公曰非小人之所及也公果自言公以告臧/孫臧孫以難告郈孫郈孫以可勸告子家懿伯懿伯曰)
(䜛人以君徼幸事若不克君受其咎不可為也舍民數/世以求克事不可必也且政在焉其難圗也公退之辭)
(曰臣與聞命矣言若洩臣不獲死乃舘於公叔孫昭子/如闞公居於長府九月戊戌伐季氏殺公之於門遂入)
(之平子登臺而請曰君不察臣之罪使有司討臣以干/戈臣請待於沂上以察罪弗許請囚于費弗許請以五)
(乗亡弗許子家子曰君其許之政自之出久矣隱民多/取食焉為之徒者衆矣日入慝作弗可知也衆怒不可)
(蓄也蓄而不治将藴藴蓄民將生心同求將合君必悔/之弗聴郈孫曰必殺之公使郈孫逆孟懿子叔孫氏之)
(司馬鬷戾言於其衆曰若之何莫對又曰我家臣也不/敢知國凡有季氏與無於我孰利皆曰無季氏是無叔)
(孫氏也鬷戾曰然則救諸帥徒以徃陷西北隅以入公/徒釋甲執氷而踞遂逐之孟氏使登而北隅以望季氏)
(見叔孫氏之旌以告孟氏執郈昭伯殺之于南門之西/遂伐公徒子家子曰諸臣偽刼君者而負罪以出君止)
(意如之事君也不敢不改公曰余不忍也與/臧孫如墓謀遂行己亥公孫于齊次于陽州)弓無九石
寧一(寕一二字/當作宣王)終身而不知(尹文子曰世有因名以得/實亦有因名以失實宣王)
(好射説人之謂己能用彊也其實所用不過三石以示/左右左右皆引試之中闕而止皆曰不下九石非大王)
(孰能用是宣王悦之然則宣王用不過三石而終身自/以為九石三石實也九石名也宣王恱其名而䘮其實)
(也今經云寕一者盖/宣王二字傳之訛耳)以疎間親宋有伊戾之禍(左傳初/宋芮司)
(徒生女子赤而毛棄諸堤下共姬之妾取以入名之曰/棄長而羙平公入夕共姬與之食公見棄也而視之尤)
(姬納諸御嬖生佐惡而婉太子痤羙而狠合左師畏而/惡之宋寺人牆伊戾為太子師無寵秋楚客聘于晋過)
(宋太子知之請野享之公使徃伊戾請従之公曰夫不/惡女乎對曰小人之事君子也惡之不敢逺好之不敢)
(近敬以待命敢有二心乎縱有共其外莫共其内臣請/徃也遣之至則歃用牲加書徴之而聘告公曰太子将)
(為亂既與楚客盟矣公曰為我子又何求對曰欲速公/使視之則信有焉問諸夫人與左師則皆曰固聞之公)
(囚太子太子曰唯佐能免我召而使請曰日中不来吾/知死矣左師聞之聒而與之語過期乃縊而死佐為太)
(子公徐聞其無罪也乃烹伊/戾  間去聲間為居其間也)以邪敗正楚有郤宛之誅
(左傳郤宛直而和國人說之䣕將師為右領與費無極/比而惡之令尹子常賂而信䜛無極譖郤宛焉謂子常)
(曰子惡欲飲子酒又謂子惡令尹欲飲酒於子氏子惡/曰我賤人也不足以辱令尹令尹将必来辱為恵己甚)
(吾無以酬之若何無極曰令尹好甲兵子出之吾擇焉/取五甲五兵曰寘諸門令尹至必觀之而後以酬之及)
(饗日帷諸門左無極謂令尹曰吾㡬禍子子惡將為子/不利甲在門矣子必無徃且此役也吳可以得志子惡)
(取賂焉而還又誤羣帥使退其師曰乗亂不祥吳乗我/䘮我乗其亂不亦可乎令尹使視郤氏則有甲焉不徃)
(召鄢將師而告之將師退遂令攻郤氏且爇之子惡聞/之遂自殺也國人弗爇令曰不爇郤氏與之同罪或取)
(一編菅焉或取一秉秆焉國人投之遂弗爇也令尹炮/之盡滅郤氏之族黨殺陽令終與其弟完及佗與晉陳)
(及其子弟晉陳之族呼於國曰鄢氏費氏自以為王専/禍楚國弱寡王室蒙王與令尹以自利也令尹盡信之)
(矣國將如何令尹病之後殺費無/極與鄢将師盡滅其族說于國也)斯乃暗主庸君之所
迷惑(黄石公曰迷而不返者惑言暗弱不明之主/庸愚無察之君荒迷惑亂拒賢聴䜛致此耳)忠臣
孝子之可泣寃(忠臣謂卻宛也孝子謂宋太子痤也言/宛之忠痤之孝終被誣誑屠戮甚可為)
(哀泣寃/枉矣)故藂蘭欲茂秋風敗之(文子曰日月欲明浮雲/蔽之藂蘭欲茂秋風敗)
(之藂聚也謂聚生之芳蘭將欲茂盛之時竟被/秋天凄然之風敗落之矣以此喻䜛害良也)王者欲
眀䜛人蔽之(素書曰有過不知者蔽君王方欲明察竟/被諂佞之小人蔽障之耳此謂庸暗之主)
(非英明/之君也)此姦佞之危也(言此乃姦邪謟/佞之危險也)斯二者危國之
本(二者指以疎間親父殺其子以邪敗正君/族其臣故云斯二者是傾覆國家之夲耳)砥躬礪行
莫尚於忠言(尚書髙宗謂傳說若金用汝作礪礪磨石/也所以磨利于其器以喻人君欲磨利躬)
(行者無有加其/忠直之言耳)敗徳敗正莫踰於䜛佞(敗壊大徳正理/者無過於姦䜛)
(敗徳敗正是對砥躬礪行也不當作两敗字書曰/反道敗徳恐其傳冩之訛然上敗字當作反字)今人
顔貌同於目際猶不自瞻(東莱先生有曰察秋毫之末/者不能自見其睫際際猶睫)
(也睫目際毫至近/目而自不見也)况是非在於無形奚能自覩(謂以顯/然形體)
(見於外者猶不能鑒識何况是/非在於𡨕然無形質之間乎)何則飾其容者皆解窺
於眀鏡修其徳者不知訪於哲人詎自庸愚何迷之甚
(大公隂謀曰以鏡自照者見形容以人自照者見吉凶/韓非子曰古之人目短於自見故以鏡觀面智短於自)
(知故以道正已故鏡無見疵之罪道無明過之怨目失/鏡則無以正鬚眉身失道則無以知迷惑既解窺形於)
(明鏡不知問道於哲/人是愚惑之甚也)良由逆耳之辭難受順心之說易
從(後漢左雄傳曰臣聞人君莫不好中正而惡䜛諛然/而歴世之患莫不以忠正得罪䜛諛蒙倖者盖聴忠)
(難從諛易也正直之辭逆其耳而/不領依阿之說隨其心而即行)彼難受者藥石之苦
喉也(漢書子房謂髙祖曰良藥苦口利/於病忠言逆耳利於行此之謂也)此易從者鴆毒
之甘口也(徐恵曰珍玩伎巧乃䘮國之斧斤珠玉錦繡/實迷心之鴆毒鴆毒鳥也以羽入酒飲之即)
(死左傳曰宴安鴆毒謂䜛諂依阿之言雖聼之/順而如口食其甘物豈知中有鴆毒之禍乎)眀王納
諫病就苦而能消暗主從諛命因甘而致殞(李固貽書/黄瓊曰興)
(國之君樂聞其過荒亂之主樂聞其譽聞其過者過日/消而福臻聞其譽者譽日損而禍至小雅詩曰盗言孔)
(甘亂是用餤此之謂也孔甚也甘美也餤進也此詩刺/幽王也謂小人其言甚羙幽王聴信之禍亂用是進益)
(也殞餤音/淡  䘮也)可不誡哉可不誡哉(太宗於此為憂為懼至/深至切故更三禁約之)
(也言為人君者見如此諂佞禍亂之惨/酷豈可不懼之哉誡懼也又約束也)
欽定四庫全書
　帝範卷三　　　　　　　唐太宗文皇帝撰
　　誡盈第七
　　(易豐卦彖辭曰日中則昃月盈則食此聖人當豐/盛之時憂懼之辭也盖日中者昃所倚月盈者食)
　　(所伏必然之理人君居至髙至極之位乃豐盛之/象固當憂懼守中不至過極則可不然必有傾危)
　　(之機發矣所以晋武帝不知憂懼則有身後之亂/唐元宗不知憂懼則有末年之變知憂其惟堯舜)
　　(之敬戒禹湯之罪已文王之無逸乎事事物物纔/到盈處無有不變音非聖君賢人孰能持盈哉或)
　　(問揚子持滿曰㧖欹㧖者抑也猶抑損之也言持/滿者當自損抑以正其欹不然則覆矣欹欹器也)
　　(昔孔子入魯桓公廟見有欹器焉曰宥坐之器也/虚則欹中則正滿則覆使弟子著水以驗之信然)
　　(孔子喟然嘆曰吁惡有滿而不覆者哉子路曰敢/問持滿有道乎孔子曰聰眀聖知守之以愚功被)
　　(天下守之以讓勇力撫世守之以怯富有四海守/之以謙此所謂挹而損之之道也故太宗達此理)
　　(而告誡之耳盈滿也欲抑滿得中實/難但滿而不溢斯可矣  㧖於革反)
夫君者儉以養性(左傳曰儉徳之共也孟子曰存其心/養其性儉約也天理在人曰性聖人)
(云天命之謂性董仲舒曰性者生之質也養涵也儉欲/知足可以養性矣苟不儉欲而知足是傷於性也老子)
(曰禍莫大於不知足故人君當/以儉徳涵養其性不至於奢侈)静以修身(文子曰無為/者守静也守)
(静能為天下正静無為也修正也/人君宜静而無為以修正其身耳)儉則人不勞靜則下
不擾(書曰用静吉用作凶既儉欲而不貪則不勞也既/静志而無為則不擾也以秦皇漢武於無事之時)
(而欲窮兵黷武殘民敝衆亂/擾天下是不儉欲不静志也)人勞則怨起下擾則政乖
(孟子曰以佚道使人雖勞不怨謂既不能儉以養性静/以脩身則生奢侈之心矣奢侈之心既生則耗用不節)
(耗用不節必重斂於民故/人勞下擾而怨起政乖也)人主好竒技滛聲(秦誓曰作/竒技滛巧)
(以恱婦人論語曰/鄭聲滛非雅樂也)鷙鳥猛獸(廣雅曰鷙執也取其能服/執衆鳥鷙鳥者鷹鸇鵰鶚)
(之属猛獸者貔虎熊/羆之類  鷙音至)逰幸無度(毛詩序曰逰蕩無度孟/子曰一㳺一豫為諸侯)
(度故盤逰行幸/不可無度則也)田獵不時(禮王制篇天子諸侯無事則/嵗三田一為乾豆二為賔客)
(三為充君之庖無事而不田曰不敬田不以禮曰暴天/物又曰獺祭魚然後虞人入澤梁豺祭獸然後田獵鳩)
(化為鷹然後設罻羅草木零落然後入山林昆蟲未蟄/不以火田不麛不卵不殺胎不殀夭不覆巢斯謂田獵)
(不可廢亦不可過唯不可廢故無事則必田無事而不/田是不知事神接人之道斯為不敬也唯不可過故其)
(田獵必以時田獵不以時是謂/禽荒而殘暴天物妨奪民時也)如此則徭役煩徭役煩
則人力竭人力竭則農桑廢焉(韓非子曰徭役少則民/安徭役多則民苦前漢)
(食貨志曰徭役横作政令不信上下相詐公田不治徭/役工作征戍也若逰幸田獵無度不時則徭役頻煩人)
(力疲竭而農/桑荒廢矣)人主好髙臺深池(泰誓曰唯宫室/臺榭陂池侈服)雕琢刻
鏤(荀子曰雕琢刻鏤黼黻文章以塞其目又非有先生/論曰隂奉雕琢刻鏤之好以納其心務快耳目之欲)
(治木治玉/石之類也)珠玉珍玩(西京賦攅珍寳之玩好又晉安帝/紀曰桓元尤愛珍寳常玩弄珠玉)
(不離於手夫古之眀君聖主抵璧於山沉珠/於海惟道徳是貴何甞以珠玉為珍玩哉)黼黻絺綌
(書益稷篇曰予欲觀古人之象日月星辰山龍華蟲作/㑹宗彝藻火粉米黼黻絺繡注黼如斧形刃白而身黒)
(黻謂兩弓字相背青黒線繡絺展几反謂刺以為繡也/又葛之精者曰絺然則綌當作繡字不然綌是葛之麄)
(者非奢侈之物/人主何好焉)如此則賦斂重賦斂重則人才遺人才
遺則飢寒之患生焉(禹貢曰厥賦惟上上錯注賦謂土/地所生以供天子此為賦稅也周)
(禮大宰八則五曰賦貢注賦口率出泉也貢功也九職/之功所稅也此為賦貢也漢書刑法志曰畿方千里有)
(稅有賦稅以足食賦以足兵是也斂聚也書曰不役耳/目百度惟貞玩人䘮徳玩物䘮志志以道寜言以道接)
(不作無益害有益功乃成不貴異物賤用物民乃足犬/馬非其土性不蓄珍禽竒獸不育於國不寳逺物則逺)
(人格所寳惟賢則邇人安此亦戒後之人君不可以聲/色亂百度不可玩人玩物以䘮徳志不可以逰觀徒費)
(時日不可以為無益害有益不可以無用妨有用惟當/逺利親賢以安逺近若如此則荒虐暴陵疲民力失人)
(才患生何疑患既生於下其在上者得安乎/隋之煬帝其是哉為人君者可不三省焉)亂世之君
極其驕奢(鄧析子曰畏儉則福生驕奢則禍起又/聱隅子曰居顯不以為驕驕奢可乎)恣其
嗜欲(嗜好也/欲貪也)土木衣緹繡(緹者丹黄色帛繡謂刺繡五/色成文宦者傳論曰狗馬飾)
(雕文土木被緹繡又東方朔曰土木衣綺繡狗馬被繢/罽佞倖傳云董賢起大第闕下土木之功窮極伎巧柱)
(檻衣以緹錦土墻木屋也言皆被/緹繡之文綵  緹音提恣肆也)而人裋褐不全(裋褐/僕豎)
(之衣也戰國䇿墨子謂楚王曰棄其錦繡之衣而竊人/之裋褐言土木復衣其綵繡而人裋褐却不得完全此)
(即以無用而/妨有用也)犬馬厭芻豢而人糟糠不足(孟子曰庖有/肥肉廐有肥)
(馬民有飢色野有餓莩此率獸而食人也此之謂乎又/戰國䇿管燕得罪齊王謂其左右曰子孰與我赴諸侯)
(乎左右嘿然莫對管燕連然流涕曰悲夫士何其易得/而難用也田需對曰士三食不得饜而君鵞鶩有餘食)
(下宫糅羅紈曳綺縠而士不得以為衣縁此即以無/益而害有益也  豢音患養也以榖食犬豕曰豢)故
人神怨憤(明則有人怨恨幽則有神憤怒亢倉子曰人/怨者非不接人也神怒者非不事神也巧佞)
(甚人愈怨滛祀甚神益/怒謂非其道也如此)上下乖離(荀子曰上詐其下下/詐其上則是上下析)
(析離也又揚子曰恵以施下忠以衛上今君之澤不/能及於下民之情不得達於上上下乖戾離隔矣)佚
樂未終傾危已至(孝經疏曰貴不與驕期而驕自至富/不與侈期而侈自来驕侈以行己所)
(以速亡此言富貴生驕侈驕侈恣嗜欲若不知戒則佚/樂未終而傾危已至此必然之理也易曰安不忘危存)
(不忌亡若能如此可無患/矣佚與逸同  樂音洛)此驕奢之忌也(此乃不能預/誡其盈以貪)
(慕其驕侈至於亂危可不畏哉忌畏也少儀有曰國家/靡敝則車不雕璣甲不組縢食器不刻鏤君子不履絲)
(履馬不常秣今既不循此道而極其驕/奢者傾之必矣此太宗所以深戒之也)
　　崇儉第八
　　(夫儉者去奢從約之謂豐國富民之本也考諸今/古創業垂統之君莫不以儉約而興敗國䘮身之)
　　(主莫不以奢侈而亡其興亡成敗載諸簡册昭昭/然可為鑒矣故太宗以儉居戒盈之先豈無意哉)
　　(雖然儉固近於吝矣儉不中禮是為吝也雖有周/公才美驕吝猶不足觀况其他乎此所以蜉蝣刺)
　　(其好奢蟋蟀刺不中禮也然則其何以行之哉曰/語不云乎菲飲食而致孝乎鬼神惡衣服而致美)
　　(乎黻冕卑宫室而盡力乎溝洫此是眀王之/盛徳至聖之格言依而行之吾無間然矣)
夫聖世之君存乎節儉(史記曰治國之道富民為始富/民之要在於節儉又詩之葛覃)
(謂后妃之本躬儉節用化天下以婦道后妃猶能以節/儉化天下而况其聖世之君乎節者不傷財不害民之)
(謂/也)富貴廣大守之以約(孔子曰以約失之者鮮矣夫富/有四海貴為天子此乃富貴廣)
(大之極矣若不守之以約未有不失之者/也文子曰富貴廣大守之以狹亦從約義)睿智聰明守
之以愚(中庸曰唯天下至聖為能聰明睿知足以有臨/也以是知古之聖王冕而前旒所以蔽明黈纊)
(充耳所以塞聰眀所不見聰所不聞非自壅遏也防閑/其滛聲䜛語好色竒玩以亂其耳目也老子曰君子以)
(盛徳容貌若愚亦此意也又/文子曰聰眀廣智守之以愚)不以身尊而驕人(魏太子/撃謂田)
(子方曰貧賤者驕人乎富貴者驕人乎子方曰貧賤者/驕人耳富貴者安敢驕人人主驕人而亡其國吾未見)
(以國待亡者也貧賤者若不得意納履而去安徃而不/得貧賤貧賤者驕人富貴者安敢驕人○按說苑貧賤)
(作貧窮安徃而不得/下有貧窮乎三字)不以徳厚而矜物(繋辭曰勞謙君/子有終吉子曰)
(勞而不伐有功而不徳厚之至也矜伐也老子曰盛徳/若不足古昔聖賢進徳脩業以務滋崇豈敢矜物乎)
茅茨不剪采椽不斵(墨子曰堯舜徳行茅茨不剪采椽/不斵師古曰屋盖曰茅茨茨以覆)
(居也采亦作/棌柞木也)舟車不飾(白氏六帖曰門閭/舟車不飾儉也)衣服無文(東/方)
(朔曰衣緼無文語曰惡衣服又禮/曰節醜其衣服皆言不用文繡也)土堦不崇(墨子曰堯/舜堂髙三)
(尺土堦三等故/不髙也堦陛也)大羮不和(禮器曰有以素為貴者大圭/不琢大羮不和疏云大羮肉)
(汁也不和無鹽梅也太古初變腥但煮肉而飲其汁未/知調和後人祭必重古故但盛肉汁謂之大羮不和已)
(上六事皆言上古/明王崇儉也如此)非憎榮而惡味乃處薄而行儉(言聖/人如)
(此質素非是憎嫌榮華鄙惡甘美也乃欲居以淡薄施/以節儉以身為天下先然後其教不嚴而治不令而行)
(也/)故風淳俗朴(說文曰上以化下曰風下以/習上曰俗淳厚也朴實也)比屋可封
(史記曰堯舜之民比屋可封此云聖世之君躬行節儉/以化民下觀而化相習崇儉故家給人足禮義生矣然)
(後尊卑之序得骨肉之恩親争訟之原息如此則家稷/契而人臯陶故辟止刑錯比屋可封也比屋者周禮地)
(官曰五家為比有九比之數小司徒掌之六卿大夫於/正月之吉受教法於司徒退而頒之于其鄉吏使各以)
(教其所治以考其徳行察其道藝三年則大比考其徳/行道藝而興其賢者能者鄉老及鄉大夫帥其吏與其)
(衆寡以禮禮賔之厥明鄉老及鄉大夫羣吏獻賢能之/書於王王再拜受之登於天府内史貳之此謂使民興)
(賢出使長之使民興能入使治/之比聨比而居也  比毗至反)斯二者榮辱之端(二者/謂奢)
(儉/也)奢儉由人安危在己(奢侈則危節儉則安猶聲響形/影未甞相逺也行其儉其身必)
(安行其奢其身必/危故云由人在己)五闗近閉則嘉命逺盈(劉子曰將收/情慾先歛五)
(闗五闗者情慾之路嗜好之府也目愛綵色命曰伐性/之斤耳樂滛聲命曰攻心之鼓口貪滋味命曰腐腸之)
(藥鼻恱芬馨命曰燻喉之煙身安轝駟命曰召蹶之機/此五者所以養生亦所以傷生言當收斂而閉之庶得)
(夀命嘉言逺/而不損耳)千慾内攻則㐫源外發(劉子曰身之有慾/猶樹之有蝎樹抱)
(蝎則還自鑿身抱慾則反自害故蝎盛則木/折慾熾則身亡故云㐫源蝎食木蟲猶蠧也)是以丹桂
抱蠧終摧榮耀之芳(拾遺記曰岱輿一名浮折北有玉/梁千丈駕元流之上峯傍有丹桂)
(唐藝文類聚曰桂蠧不知所淹留兮又漢書南越尉佗/貢桂蠧一器蠧食木之蟲也○按拾遺記無一名浮折)
(四字/注誤)朱火含煙遂鬱凌雲之焰(蔡邕釋誨曰懼煙炎之/毁熸何光芒之敢揚哉)
(煙炎火之微細者言常懼微細以致毁㓕杜預注左傳/曰吳楚之間謂火㓕為熸音子㢘反炎音焰言桂蠧雖)
(小終損榮芳火煙雖微必滯光焰鬱幽也滯也/又鬱遏鬱悒鬱結鬱鬱皆言不得仲之意也)以是知
驕出於志不節則志傾慾生於心不遏則身䘮(言志之/出驕猶)
(桂之抱蠧心之生慾猶火之含煙若不防/微杜漸節遏其驕慾必至於志傾身䘮也)故桀(夏王號/謚法曰)
(賊人多/殺曰桀)紂(殷王號謚法曰/殘義損善曰紂)肆情而禍結(言桀紂之君縱/肆情意焚炙忠)
(良刳剔孕婦斮朝渉之脛剖賢人之心積酒成池屯肉/為林置炮烙之刑行長夜之飲作竒技滛巧以恱婦人)
(殘賊暴虐湯武興/矣故曰禍結也)堯(唐帝號謚法曰/翼善傳聖曰堯)舜(虞帝號謚法曰/仁聖盛眀曰舜)
約己而福延(謂堯舜恭己無為儉約是/務是以太平之福延長也)可不務乎(桀紂/所以)
(亡謂不能節遏驕慾也堯舜所以興謂其/躬行儉約也一戒一法可不務為儉約乎)
　　賞罰第九
　　(酬功曰賞黜罪曰罰周禮曰刑賞以馭其威賞罰/國之大柄也左傳曰善為國者賞不僭而刑不濫)
　　(賞僭則福及滛人刑濫則懼及善人又漢書曰賞/及無功無以勸善罰及無罪無以懲惡惟賞與罰)
　　(不可不當賞一人而天下恱者賞之罰一人而天/下懼者罰之賞罰又當必信也有功者雖讎亦必)
　　(賞有罪者雖親亦必罰故孔子曰治國制民不隠/其親此之謂也惟知此則大道之行天下為公矣)
　　(惟天下之至公其聖王能/之○按注末句疑有錯誤)
夫天之育物猶君之御衆(晋禮樂志曰或以為五精之/帝佐天育物者也以上天化)
(育萬物如人/君撫御庶衆)天以寒暑為徳(寒以成之暑以長之/寒暑天之徳行也)君以
仁愛為心(仁以生之愛以養之故人君當以仁愛為心/也故記曰聖人南靣而聽天下所以先者五)
(民不與焉一曰治親二曰報功三曰舉賢四/曰使能五曰存愛故曰君以仁愛為心也)寒暑既調
則時無疾疫(疾灾也疫民皆病也寒暑調謂六氣和也/六氣和則時無疾疫左傳曰天有六氣滛)
(則生六疾六氣曰隂陽風雨晦明也分為四時序為五/節過則為菑隂滛寒疾陽滛熱疾風滛末疾雨滛腹疾)
(晦滛惑疾明/滛心疾也)風雨不節則嵗有饑寒(論衡曰儒者論太/平應瑞風不鳴條)
(雨不破塊五日一風十日一雨又春秋說題辭曰一嵗/三十六雨天地之氣宣十日小雨十五日大雨言其均)
(匀也又樂記曰風雨不節則饑謂風雨匀則五榖登稔/風雨不匀則五榖不登稔不節不匀也故嵗有饑寒)
仁愛下施則人不凋弊(盖謂人君體天之道以仁愛下/施故寒暑調風雨節而民無疾)
(疫饑寒之厄故不至於凋弊也已上言至/治之時民不犯法雖有賞罰無所施矣)教令失度則
政有乖違(孔叢子曰賞罰是非相與曲謬雖十黄帝不/能治也言若教令失度政必乖違而刑罰不)
(中則民無所措手足故蹈於不法/者多矣如此若非賞罰不能制矣)防其害源開其利本
(防其害源者使民不犯其法開其利本者使民各務其/業此為教民之道也或有不遵其教者則有賞罰存焉)
(已下皆言/用賞罰也)顯罰以威之明賞以化之(公孫宏曰罰當罪/則姦邪止賞當功)
(則臣下勸威/服也化勸也)威立則惡者懼化行則善者勸(後漢荀恱/申鑒云賞)
(以勸善罰以懲惡人主不妄賞非愛其財也賞妄行則/善不勸矣不妄罰非矜其人也罰妄行則惡不懲矣賞)
(不勸謂之止善罰不懲謂之縱惡在上在能不止下為/善不縱下為惡則國法立矣刑不濫而威立矣賞不僭)
(而化行矣既不僭不濫則為惡/者知所懼而為善者知所勸矣)適已而妨於道不加禄
焉(漢祖之於丁公是適已者不惟不加於禄/又且罰之不如是不忠之臣無以懲矣)逆己而便
於國不施刑焉(漢祖之於雍齒是逆己者不惟不施於/刑又且賞之不如是其沙上偶語者皆)
(叛/矣)故賞者不徳君功之所致也(文子曰賞者不徳上功/之所致也功當故不以)
(為/徳)罰者不怨上罪之所當也(文子曰誅者不怨君罪之/所當也罪當故不以為怨)
(○按以上注中引文/子語皆今文子所無)故書曰無偏無黨王道蕩蕩此賞
罰之權也(此引尚書洪範之辭以證之也偏謂偏於己/黨謂黨於人蕩蕩廣大貌言賞罰得中不因)
(喜怒故無偏黨之私則王道蕩蕩然如天地之廣大無/極也故云此為賞罰之權也權秤錘量輕重不失其平)
(也/)
欽定四庫全書
　帝範卷四　　　　　　　唐太宗文皇帝撰
　　務農第十
　　(専力於事曰務闢土殖榖曰農天生聖人為天下/主以務農立國以足食為政凡一毫便於農者必)
　　(極力行之也嘗觀諸詩而知周人重農之意矣詩/曰曾孫来止以見君之尊嚴出入田畝而不為屈)
　　(也又曰嘗其㫖否以見田畯之官相忘豆觴而不/為恥也夫櫛風沐雨莫勞乎農沾體塗足莫賤乎)
　　(農周之君臣從事於襏襫之間交孚於閭里之所/則當時為農者安得不相勸勉哉然周人之意不)
　　(止此也天子所命者農命官所先者農朝廷所加/恵者農官府所分理者農下至州郷閭巷婦人女)
　　(子賤𨽻小夫歌詠讃頌亦無一不在農噫盛矣夫/自後世民不里居農非前世之農勸相之方視為)
　　(末務去而為㳺手棄而為末作散而為諸侯之食/客聚而為山澤之盗賊漢復古意多方勸率免其)
　　(租以優之設其科以貴之民未知種麥則勸之種/麥民未知養苗則教之養苗春事欲作則鑄耕種)
　　(之器田務正殷則不行發卒令至其法之最良者/則自天子而下無不以農為務故國彊永而民富)
　　(康也嗚呼有國家者詎可不務農哉不務則惰惰/則廢廢則曠曠而民至逰矣記曰國無曠土則食)
　　(無逰民至於土曠民逰天下何所倚頼周禮命遂/大夫以正嵗簡稼器脩稼政命里宰以嵗時合耦)
　　(于鋤以治稼穡趨其耕耨行其秩序命遂師廵其/稼穡而移用其民以救其時事也太宗之務農實)
　　(得其/本矣)
夫食為人天(左傳曰民/以食為天)農為政本(農為國政/之本原)倉廪實則
知禮節衣食足則志㢘恥(管子曰倉廪實而知禮節衣/食足而知榮辱即此之謂也)
故躬耕東郊(禮祭統曰是故天子親耕於南郊以共齊/盛王后蠶於北郊以共純服諸侯耕於東)
(郊亦以共齊盛夫人蠶於北郊以共冕服天子諸侯非/莫耕也王后夫人非莫蠶也身致其誠信誠信之謂盡)
(盡之謂敬敬盡然後可以事神明此祭之道也注南為/盛陽之地故天子耕於南郊冕用朱紘東為少陽之地)
(故諸侯耕於東郊冕用青紘干寳周禮注曰古之王者/貴為天子富有四海而必私置籍田盖其義有三焉一)
(曰以奉宗廟親致其孝也二曰以順於百姓在勤勤則/不匱也三曰聞之子孫躬知稼穡之艱難無違也今詳)
(之禮既云天子耕南郊諸侯耕東郊此為萬世不易之/制也太宗何獨以為東郊乎稽之唐史禮樂志貞觀三)
(年太宗將親耕孔頴達議曰禮天子籍田南郊諸侯東/郊晉武帝猶東南今帝社乃東壇未合於古太宗曰書)
(稱平秩東作而青輅黛耜順春氣也吾方位少陽田宜/於東郊乃耕於東郊盖髙祖崩於貞觀九年太宗東耕)
(於貞觀三年此時髙祖尚/存故云吾方位少陽也)敬授人時(書曰乃命羲和欽/若昊天歴象日月)
(星辰敬授人時以孔氏傳云重黎之後羲和氏世掌天/地四時之官故堯命之使敬天時以授人也又書曰寅)
(賔出日平秩東作孔氏傳曰寅敬也賔𨗳也平均也秩/序也嵗起於東而始就耕謂之東作東方之官敬𨗳出)
(日平均次序東作/之事以務農也)國無九嵗之儲不足備水旱(記曰國/無九年)
(之蓄曰不足無六年之蓄曰急無三年之蓄/曰國非其國也謂奪其農務故也儲貯積也)家無一年
之服不足御寒暑(鼂錯謂文帝曰人情一日不再食則/飢終嵗不製衣則寒謂妨其蠶績故)
(也御扞也凡衣/服被於體曰御)然而莫不帶犢佩牛(漢書龔遂字少卿/山陽南平陽人也)
(以眀經為官至昌邑郎中令為人忠厚剛毅有大節宣/帝即位久之渤海左右郡嵗饑盗賊並起二千石不能)
(擒制上選能治者丞相御史舉遂可用上以為渤海太/守時遂年七十餘召見形貌短小宣帝望見不副所聞)
(心内輕焉謂遂曰渤海廢亂朕甚憂之君欲何以息其/盗賊以稱朕意遂對曰海瀕遐逺不霑聖化其民困於)
(饑寒而吏不恤故使陛下赤子盗弄陛下之兵於潢池/中耳今欲使臣勝之邪將安之也上聞遂對甚說荅曰)
(選用賢良固欲安之也遂曰臣聞治亂民猶治亂繩不/可急也唯緩之然後可治臣願丞相御史且無拘臣以)
(文法得一切便宜從事上許焉加賜黄金贈遣乗傳至/渤海界郡聞太守至發兵以迎遂皆遣還移書勑縣悉)
(罷逐捕盗賊吏諸持鉏鈎田器者皆為良民吏無得問/持兵者廼盗賊遂單車獨行至府郡中翕然盗賊亦皆)
(罷渤海又多刼畧相隨聞遂教令即時觧散棄其兵弩/而持鉏鈎盗賊於是悉平民安土樂業遂開倉廪假貧)
(民選用良吏慰安牧養焉遂見齊俗奢侈好末技不田/作乃躬率以儉約勸民務農桑令口種一樹榆百本䪥)
(五十本葱一畦韭家二母彘五母雞民有帶持刀劍者/使賣劍買牛賣刀買犢曰何為帶牛佩犢春夏不得不)
(趨田畝秋冬課收斂益蓄果實菱芡勞来循行郡中皆/有蓄積吏民皆富實獄訟止息數年上遣使徴遂上以)
(遂年老不任公卿拜為水衡都尉典上林禁苑官職親/近上甚重之以官夀卒○按注引漢書移書勑縣脫屬)
(字持兵者乃/盗賊脫為字)棄堅就偽求什一之利廢農桑之基(堅實/也偽)
(虚也前漢楊惲傳曰惲有餘禄方糴賤販貴逐什一之/利此賈豎之事什一者十之一也此言亂世之民棄實)
(務虚競錐刀之末利所/以廢其農桑之本基也)以一人耕而百人食(商子曰百/人農一人)
(居者王十人農一人居者彊半農半居者危夫農者寡/而㳺食者衆故其國貧危今夫蛆螣蚼蠋春生秋死一)
(出而數年不食今一人耕而百人食之此其為蛆螣蚼/蠋亦大矣雖有詩書鄉一束家一員猶無益治也生之)
(寡用之者/衆如此)其為害也甚於秋螟(螟蝗類食苗心之蟲說/文曰吏㝠㝠犯法即生)
(螟記曰仲春行夏令則螟蟲為害言秋螟者秋乃將/登成之時有此蟲為害大也㳺食者多甚於秋螟也)莫
若禁絶浮華勸課耕織(魏志劉馥曰懲惡舉善而教不/能則勸浮華交㳺不禁自息矣)
(浮華者前所謂求利廢農者也若不禁絶則㳺食末作/者多矣賈誼曰一夫不耕或受其饑一女不織或受其)
(寒故當勉勸計課考其勤惰使女修/織紝男務耕耘雖有饑饉必有豐年)使人還其本俗反
其真(東都賦曰折工商之滛業興農桑之盛務遂/令海内棄末而反本背偽而歸真此之謂也)則競
懷仁義之心永絶貪殘之路(既已禁其浮偽各還本真/則仁義之心生矣而貪殘)
(之路永逺/斷絶也)此務農之本也(如此方可謂之/務農之大本也)斯二者制俗
之機(二者謂威恵也此二者/是制馭風俗之樞機)子育黎黔惟資威恵(漢史/曰王)
(者父事天母事地子育黔黎黔黎者黒也謂人首皆黒/也言為人君者當視民如赤子然民之所趨有善有惡)
(故其治之者亦有威有恵焉威以懼惡恵以懷善故威/恵相資不可有偏故為制俗之機也○按注史當作書)
恵可懷也(恩恵可/以懷善)則殊俗歸風(毛詩序曰家殊俗又漢/書曰殊方異俗嚮風慕)
(義又曺植孔廟碑曰殊俗/解編髮而慕義即此謂也)若披霜而照春日(晉荀朂省/吏議曰願)
(之如陽春此承上文而言人君能恵澤流於下民其下/民之来如彼寒霜而以向春陽赴之者其可禦哉謂恩)
(恵能使人/親之也)威可懼也(威刑可/以懼惡)則中華慴軏(慴伏也懼也/軏車轅端曲)
(木也謂以威制彊惡即如牛/馬懼伏於軏也  慴之渉反)如履刃而戴雷霆(荀朂曰/畏之如)
(雷霆亦承上文言也詩曰兢兢業業如霆如雷孔氏疏/曰兢兢恐怖業業憂危也其危恐如有霆之鼔於天如)
(有雷之發於上言其恐怖之至甚也以履刃戴雷霆舉/首揺足動有所畏不敢為非也謂威刑能使人畏之也)
必湏威恵並馳(此重言威恵不可偏用故云必湏並馳/偏於威則猛偏於恵則慢孔子曰政寛)
(則民慢慢則紏之以猛猛則民殘殘則施之以寛寛以/濟猛猛以濟寛政是以和又前漢刑法志刑罰威獄以)
(類天之震曜殺戮也温慈恵和以/效天之生殖長育也固當並馳耳)剛柔兩用(詩曰不競/不絿不剛)
(不柔敷政優優百禄是道此之謂/也競彊也絿急也優和也遒聚也)畫刑不犯(孔子曰三/皇設言而)
(民不違五帝畫象而世順機古者上刑赭衣不純時人/尚徳義犯刑者但易之衣服自為大恥畫猶設也犯干)
(也/)移木無欺(此指商君之事按史記商君衛之庶孽公/子也姓公孫名鞅少好刑名之學始事魏)
(相公叔痤為中庶子公叔痤甞薦於魏恵王不見用遂/西入秦孝公既用鞅變法恐天下議已鞅曰疑行無名)
(疑事無功且夫有髙人之行者故見非於世有獨知之/慮者必見傲於人愚者闇於成事知者見於未萌民不)
(可與慮始而可與樂成論至徳者不和於俗成大功者/不謀於衆是以聖人苟可以彊國不法其故苟可以利)
(民不循其禮孝公曰善鞅既變法令恐民之不信己乃/立三丈之木於國都市南門募民有能徙置北門者予)
(十金民怪之未敢徙復曰能徙者予五十金有一人徙/之輙予五十金以明不欺卒下令令行於民朞年秦民)
(之國都言初令之不便者以千數於是太子犯法衛鞅/曰法之不行自上犯之將法太子太子君副也不可施)
(刑刑其傅公子䖍黔其師公孫賈明日秦人皆趨令行/之十年秦民大恱道不拾遺山無盗賊家給人足勇於)
(公戰怯於私鬬鄉邑大治後/封之商於十五邑號為商君)賞罰既明則善惡斯别(此/言)
(威恵不偏故賞罰明賞罰/既明則善善惡惡悉判矣)仁信普著則遐邇宅心(著明/也遐)
(逺也邇近也宅定也言仁愛誠信普/傳著明則逺近之心皆定於一矣)勸穡務農則饑寒
之患塞(耕耘種藝織絍紡績勸之課之使男/女各務其本則饑寒之患自塞矣)遏奢禁麗
則豐厚之利興(遏止也刻鏤彫鐫組文刺繡遏之止之/使男女各棄其偽則豐厚之利自興矣)
且君之化下(以人君行/教化於下)如風偃草(語曰君子之徳風小/人之徳草草上之風)
(必偃言君子以仁信化/下如風偃草之易也)上不節心則下多逸志(康誥曰/一人貪)
(戾一國作亂漢書有曰宫中好髙髻城外髙一尺又荀/子曰上好貪利則臣下百吏乗是而侵鄙豐取刻與以)
(無度取於人亦此之/義也逸言其肆逸也)君不約己而禁人為非是猶惡火
之燃添薪望其止焰忿池之濁撓浪欲止其流不可得
也(孔子曰君子有諸己而後求諸人無諸己而後非諸/人是也言君子當修身約己以化天下若不能修身)
(約己而欲禁民為非者正如嫌惡火之然復益柴薪而/望遏止其焰不燔忿怒池之濁而復擾其浪欲遏止其)
(流不渾豈/不愚哉)莫若先正其身則人不言而化矣(孔子曰其/身正不令)
(而行其身不正雖令不從人君能先正/其身以率下故不言而信不教而化矣)
　　閱武第十一
　　(閱簡也武兵事也左傳曰戡亂曰武古者明王雖/享隆平之時亦未甞不閱武以備不虞故周禮大)
　　(司馬以中春教振旅中夏教茇舎中秋教治兵中/冬教大閱大閱者前期羣吏戒衆庶脩戰法也講)
　　(脩戰法既成専使大司馬掌之有賊賢害民者則/伐之暴内陵外者則壇之野荒民散者則削之負)
　　(固不服者則侵之賊殺其親者則正之放弑其君/者則殘之犯令陵政者則杜之外内亂鳥獸行者)
　　(則㓕之故諸侯聽命蠻夷賔服/也壇音善與墠同廢曠之地也)
夫兵甲者國之凶器也(通元真經云善治國者不變其/故不易其常夫怨者逆徳也兵)
(者凶器也争者人之所亂也隂謀逆徳好用凶器治人/之亂逆之至也謂授民以凶之器納民於事之危故號)
(凶/器)土地雖廣好戰則人彫邦國雖安亟戰則人殆(漢書/主父)
(偃曰國雖大好戰必亡天下雖安忘戰必危/此之謂也好樂也彫殘也亟急也殆危也)彫非保全
之術殆非擬冦之方(劉子曰彫非保全之術殆非擬冦/之方其辭義大同言窮兵黷武人)
(民凋䘮而欲保全不其難乎上下危/殆盗賊蜂起而欲擬弭亦莫得也)不可以全除不可
以常用(老子曰師之所處荆棘生焉故不可常用也且/兵者守國之備故不可全除也故左傳曰不備)
(不虞不/足師也)故農隙講武習威儀也(左傳曰三年治兵辨等/列也春蒐夏苗秋獮冬)
(狩皆於農隙以講事也三年而治兵入而振旅歸而飲/至以數軍實昭文章明貴賤辨等列順長㓜習威儀也)
(蒐苗獮狩四時之獵名也盖古之兵賦出於農故講武/於農之四時閒隙以習上下之威儀也至三年大訓治)
(其兵事辨其等第/行列坐作進退也)是以勾踐軾蛙卒成霸業(按呉越春/秋越王勾)
(踐將伐吳自謂未能得士之死力道見鼃張腹而怒將/有戰争之氣即為之軾其士卒有問於王曰君何為敬)
(鼃而為之軾勾踐曰吾思士卒之怒久矣而未有稱吾/意者今鼃蟲無知之物見敵而有怒氣故為之軾於是)
(軍士聞之莫不懷心樂死人致其命軾尸子作式劉子/作揖式猶敬也式車之横木勾踐見蛙而俯慿車横木)
(以敬之論語凶/服者式之是已)徐偃棄武遂以䘮邦(劉向說苑曰王孫/厲謂楚文王曰徐)
(偃王好行仁義之道漢東諸侯三十二國盡服矣王若/不伐楚必事徐王曰若信有道不可伐對曰大之伐小)
(彊之伐弱猶大魚之吞小魚也若虎之食豚也惡有其/理文王遂興師伐徐殘之徐偃王將死曰吾修於文徳)
(而不明武備好行仁義之道而不知詐人之術徐偃王/將死曰古之王者其有備乎徐偃王周穆王時諸侯也)
(又尸子曰徐偃王有筋而無骨故駰號偃○按說苑術/作心又裵駰史記集觧引尸子文下有駰謂號偃由此)
(句注作故/駰號偃誤)何則越習其威(勾踐習衍/其兵威)徐忘其備(徐偃王/忘失其)
(武/備)孔子曰不教人戰是謂棄之(上闕以字引孔子之言/以證之也言不預教練)
(其民卒驅之以赴敵是猶委棄之也又孫子兵法曰兵/甲不堅器械不精練習不熟是以其卒與敵也與亦猶)
(棄/也)故知弧矢之威以利天下(易繋辭曰弦木為弧剡木/為矢弧矢之利以威天下)
(盖取諸睽弧弓也矢箭也世本/曰黄帝臣揮作弓牟夷作矢)此用兵之機也(機要也/言此乃)
(調用兵旅/之機要也)
　　崇文第十二
　　(崇尊也重也左傳曰經緯天地曰文夫天以文而/化地以文而生人以文而㑹國以文而建王以文)
　　(而治天下以文而安反是則不得其正矣盖文者/乃三才事物中和之氣也以孝悌忠信仁義禮智)
　　(廣充之天理存焉非絺章繡句華浮藻麗之文而/已如其崇重絺章繡句華浮藻麗之文是為晉成)
　　(帝梁武帝/李後主矣)
夫功成設樂(春秋晉文公敗楚於城濮傳曰振旅愷以/入於晉周禮大司樂曰王師大獻則令奏)
(凱樂注云大獻㨗於祖凱樂以軍之/功成之樂故獻於祖也  樂音岳)治定制禮(天下草/昧未及)
(於制禮天下既平非禮則不服記曰禮者可服天下也/漢髙祖得天下命叔孫通定朝儀之禮禮成自諸侯王)
(以下莫不震恐肅敬於是髙帝曰吾乃今日知為/皇帝之貴也又記曰王者功成設樂治定制禮)禮樂
之興以儒為本(儒柔也司馬相如傳注有道術曰儒孔/子曰女為君子儒無為小人儒又通天)
(地人三才曰儒夫禮與樂固從儒士之所興也惟君子/儒可興禮樂矣何謂君子儒真儒是已左傳曰用真儒)
(則無敵於天下/豈唯興禮樂哉)宏風𨗳俗莫尚於文(尚加也宏廣風化/𨗳引習俗無加於)
(文術學記曰君子欲化/民成俗其必由學乎)敷教訓人莫善於學(善大也敷/宣政教訓)
(誨人民無大於學校學記曰/雖有至道弗學不知其善)因文而隆道假學以光身
(因由也假藉也由以文術可興隆道徳藉以學習可光/顯身名劉子曰未有不因學以鑒道不假學以光身者)
(也言不藉於學習何/以得光顯其身耳)不臨深谿不知地之厚不㳺文翰
不識智之源(荀子曰君子博學而日三省乎己則知明/而行無過矣故不登髙山不知天之髙也)
(不臨深谿不知地之厚也不聞先王之遺言/不知學問之大也即此義也源謂本源也)然則質藴
吳竿非筈羽不美(質形也藴積也吳國名竿竹也言吳/地有竹形端直堪作矢然無藉筈翎)
(焉足成用筈是著弦處子華子曰疾如箭之脫䒷又劉/子曰故吳竿質勁非筈羽而不美即此謂也  筈音䇢)
(○按筈/無䇢音)性懷辨慧非積學不成(董仲舒曰性者生之質/也天之理也懷藴也辨)
(明也慧解也言人雖藴懷明辨慧解之靈性無學終不/能大成劉子曰人性譞慧非積學而不成其義一耳)
(譞呼元/切辨也)是以建明堂(禮含文嘉曰明堂所以通神靈感/天地正四時出教令崇有徳章有)
(道/也)立辟雍(辟明也雍和也以明和為名化道天下之人/使之成士又辟者圓璧也雍之以水圓而象)
(天於陽徳之施行取流無極使學者進徳而不已亦所/以明和政教之至也又五經通義曰天子立辟雍者何)
(所以行禮樂宣徳化教𨗳天下之人使為士/天子養三老事五更與諸侯行禮之處也)博覽百家
(謂諸子百/家之書)精研六藝(精至也研窮也六藝/謂禮樂射御書數)端拱而知天
下無為而鑒古今(端拱謂端嚴而拱斂其手無為謂無/所營治天下自安矣此用文之致也)
飛英聲騰茂實光於不朽者其唯學乎(封禪文云俾萬/世得激清流揚)
(微波蜚英聲騰茂實前聖所以永保鴻名而常為稱首/者也蜚與飛同揚也騰傳也言能飛揚英美之聲名騰)
(傳茂實之徳光曜無盡/者惟學聖人之道耳)此文術也(此乃是文藝/儒術之道也)斯二者
逓為國用(斯二者文武之事也逓更也/猶言更相為國家之切用)至若長氣亘地
成敗定乎鋒端(言兵妖之長氣徧地/也  亘古鄧反遍也)巨浪滔天興亡决
乎一陣(滔漫也滔天猶言漫天也臣/浪言天下鼎沸大亂臣大也)當此之際則貴干
戈(書曰敿乃干鍜乃戈又曰稱爾戈比爾干干盾也方/言云自闗而東或謂之瞂或謂之干闗西謂之盾郭)
(璞曰干杆也/戈平頭㦸也)而賤庠序(禮記曰古之教者家有塾黨有/庠術有序國有學又庠者有虞)
(氏之學名養老之宫也大學為上庠小學為下庠庠言/養也所以養賢徳也序者夏后氏之學名大學為東序)
(小學為西序序次也以次/序先王之道而學之也)及乎海嶽既晏波塵已清(天/下)
(既定則海水不波兵/塵不起故云清晏)偃七徳之餘威(左傳曰武有七徳/一曰禁暴二曰戢)
(兵三曰保人四曰定功五曰安民六曰和衆七/曰豐財偃者息也卧也天下既定示不用也)敷九功
之大化(書曰九功惟叙九叙惟歌注云六府三事之功/有次序皆可歌樂乃徳政之致六府謂水火金)
(木土榖三事謂正徳利用厚生正徳/以率下利用以阜財厚生以養民也)當此之際則輕甲
胄(在身曰甲/在頭曰胄)而重詩書(詩謂雅頌之詩非尋章摘句之/詩也書謂上古聖賢所遺之書)
(非勾抹繕/寫之書也)是知文武二途捨一不可(非文不治非武不/定故定之以武守)
(之以文夫文徳者帝王之利器威武者文徳之輔/助也文之所加者深武之所服者大故闕一不可)與時
優劣各有其宜(時亂則尚武時平則尚文文/武之任各要合其時事之宜)武士儒人
(武藝忠勇之士/儒學賢徳之人)焉可廢也(二者不可/偏廢也)
此十二條者帝王之大綱也(書曰若網在綱綱者網之/總也言上項十二事者是)
(為帝王大/畧之綱領)安危興廢咸在兹焉(咸總也言安平危亂/興起廢墜總在於此)古
人有云非知之難惟行之不易行之可勉惟終實難(此/商)
(書說命之辭也說拜稽首曰非知之艱行之惟艱/言知之易行之難以勉勸髙宗克終於善道也)是以
暴亂之君非獨明於惡路(言暴虐荒亂之君不/是獨知行惡之人也)聖哲之
主非獨見於善途(言聖明哲智之主不/是獨見行善之途也)良由大道逺而
難遵(孟子曰夫道若大路然豈難知哉人病不求耳子/歸而求之有餘師以此思之何逺之有遵循行也)
邪徑近而易踐(老子曰大道甚夷而人好逕/逕者小路也故云易踐履也)小人俯從
其易不得力行其難故禍敗及之(東莱先生曰始遇其/易即以易為常以易)
(為常禍/之門也)君子勞處其難不能力居其易故福慶流之(東/莱)
(先生曰先遇其難必以難/為常以難為常福之階也)故知禍福無門惟人所召(左/傳)
(閔子馬曰禍福無門惟人所召又易曰積善之家必/有餘慶積不善之家必有餘殃此豈非人自召乎)欲
悔非於既徃(孔子曰既徃不咎又國䇿有曰見兎顧犬/非以為晚也亡羊補裷非以為遲也以徃)
(非違之事雖悔何/及是不可悔也)惟慎禍於將来(易之坤初六曰履霜/堅冰至象曰履霜堅)
(冰隂始凝也馴致其道至堅冰也此聖人防漸慮微慎/終於始之大戒也故君子治未病不治已病治未亂不)
(治已亂也將/来未来也)當擇哲主為師母以吾為前鑒(蜀志先主/語其子曰)
(勿以惡小而為之勿以善小而不為惟賢惟徳可以服/人汝父徳薄不可效也是以太宗得此義故以自貶抑)
(而諭太子汝當可選上古聖哲之主為師範勿/用我之所行以為鑒戒  毋音無禁止之辭)取法於
上僅得為中取法於中故為其下(孔子曰取法於天而/則之斯為其上顔孟)
(取法於孔子而近之纔得其中後儒取於顔孟而逺之/則為其下矣既為其下何足法乎為儒者當取法孔子)
(顔子孟子為君者當/取法於堯舜文王)自非上徳不可效焉(非有髙上大/徳之君不足)
(慕/耳)吾在位以来所制多矣(言我自登君位以来/從前至今制作多矣)竒麗服
翫錦繡珠玉不絶於前此非防欲也(自貶其奢/也防戒也)雕楹刻
桷(春秋莊公二十三年秋丹桓宫楹二十四年春刻桓/宫桷左傳曰皆非禮也御孫諫曰臣聞之儉徳之共)
(也侈惡之大也先君有共徳而君納諸大惡無乃/不可乎楹柱也桷椽也字林曰齊魯謂榱為桷)髙臺
深池每興其役(役謂工役役/煩其民也)此非儉志也(自貶其/侈也)犬馬
鷹鶻無逺必致此非節心也(自貶其荒/也節制也)數有行幸以亟
勞人此非屈己也(自貶其游田也屈曲也又抑/也  數所角切言頻煩也)斯事者
吾之深過(此等之事乃我/平日之大過錯)勿以兹為是而後法焉(毋以/此等)
(之事以為後之法/度從而效之耳)但我濟育蒼生其益多(蒼生謂萬物/蒼蒼然之生)
(又庶衆小民也濟救也育養也益利也言/我除隋之荒亂救濟育養利益人民甚衆)平定寰宇其
功大(言我平治定安天下為/民除害其功勞甚大)益多損少人不怨(怨咎/也)功
大過微徳未虧(虧妨/也)然猶之盡美之蹤於焉多媿盡善
之道顧此懷慚(魯論曰子謂韶盡美矣又盡善也謂武/盡美矣未盡善也言我雖平定寰宇治)
(育蒼生有功於天下亦有竒麗服玩行幸盤游之好/不能盡善盡美每回顧此等之事甚慚愧於心也)况
汝無纎毫之功(此謂髙宗言何况汝並/無纎細毫末之功勣也)直縁基而履慶
(徑因父祖基業而登履/慶位直徑也縁因也)若崇善以廣徳則業泰身安(如/能)
(崇尚善道以充廣其徳庶/得基業康泰身位平安)若肆情以從非則業傾身䘮
(如放肆情欲以嗜邪滛必/是基業傾危身位䘮敗)且成遲敗速者國基也失易
得難者天位也可不惜哉(商書伊尹申誥于太甲曰嗚/呼惟天無親克敬惟親民罔)
(常懷懷于有仁鬼神無常享享于克誠天位艱哉徳惟/治否徳亂與治同道罔不興與亂同事罔不亡終始慎)
(厥與惟明明后誠哉斯言此伊尹當阿衡之任曰天位/艱哉一句其激切之至也於此太宗深得此理惟憂惟)
(懼故發成遲敗速失易得難之痛誡也為/人君者念哉鑒哉不可忽也艱即難也)
