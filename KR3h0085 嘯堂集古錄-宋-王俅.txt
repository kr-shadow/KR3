#+TITLE: 嘯堂集古錄-宋-王俅
#+DATE: 2016-06-11 12:23:29
#+SOURCE: github.com/kanripo/KR3h0085 master 7f7c0288                
欽定四庫全書　　　　　子部九
　嘯堂集古録　　　　　　譜錄類一(器物之屬/)
　　提要
　　　　(臣/)等謹案嘯堂集古録二卷宋王俅撰俅字
　　　　子弁一作球字夔玉米芾畫史又作夔石未
　　　　詳孰是陳振孫書録解題謂李邴序祇稱故
　　　　人長孺之子未詳其為何王氏攷邴序稱與
　　　　長孺同郷闗邴籍濟州任城則俅為齊人可
　　　　知是編録古尊彛敦卣之屬自商迄漢凡數
　　　　百種摹其欵識各以今文釋之中有古印章
　　　　數十其一曰夏禹元吾衍學古編謂係漢巫
　　　　厭水災法印世俗傳有渡水佩禹字法此印
　　　　乃漢篆故知之衍精於鑒古當得其實衍又
　　　　謂滕公墓銘欝欝作兩字書與古法叠字止
　　　　作二小畫者不同知其偽則是書固真贋雜
　　　　糅然所採摭尚足資攷鑒不能以一二疵累
　　　　廢之盖居千百年下而辨别千百年上之遺
　　　　器其物或真或不真其説亦或確或不確自
　　　　考古圖以下大勢類然亦不但此書也乾隆
　　　　四十六年十月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)　陸　費　墀
嘯堂集古錄原序
長孺之子王俅子弁見過出書二巨編皆類鐘鼎字甚
富名嘯堂集古錄且謂予曰俅不揆留意於此久矣自
幼至今每得一器欵識必摸本而投之篋積三十餘年
凡得數篋則又芟夷剪截獨留善者編次之其志猶以
謂未足也他日再獲古文奇字即續於卷末將示子孫
永為家寶予與長孺同師同舍同鄉閭又為同年進士
兩家契故甚宻子弁幼警悟不類常兒長年好學工文
鄉先生皆稱異之又精於古字四方人士以絹素相求
者門無虚日予既喜故人之有子復熟觀此二編大慰
平昔所願欲而不得者子弁欲予文傳信將來予欣然
為叙卷首而歸其書云雲龕小隱李邴漢老序
欽定四庫全書
　嘯堂集古錄卷上之上
　　　　　　　　　　　　　宋　王俅　撰
商父乙鼎

































　
　
　
　
　
　
　
　
　
　
　
　
　
　
　
　嘯堂集古錄卷上之上
欽定四庫全書
　嘯堂集古録卷上之下
　　　　　　　　　　　　　宋　王俅撰
周師艅尊



































　
　
　
　
　
　
　
　
　
　
　
　
　
　
　
　嘯堂集古錄卷上之下
欽定四庫全書
　嘯堂集古録卷下之上
　　　　　　　　　　　　　宋　王俅撰
周雙弓角
































　
　
　
　
　
　
　
　
　
　
　
　
　
　
　
　嘯堂集古錄卷下之上
欽定四庫全書
　嘯堂集古錄卷下之下
　　　　　　　　　　　宋　王俅　撰
周季姜盂
































　
　
　
　
　
　
　
　
　
　
　
　
　
　
　
　嘯堂集古錄卷下之下
書嘯堂集古録後
武王戒書鑑矛等銘凡十有四規警備至成書具在廼
知古人一械一物必有頴識非特文字刻畫之為諒也
吕劉相嬗日益趍便簡器用淪圮更百千載如嶧山火
泐石鼔泥蟠何可勝紀先正歐陽文忠先生始集名碑
遺篆而録之盖精力斯盡而所著無幾元祐以竣地不
愛寳頹堤廢墓堙鼎藏敦所觸呈露由是考古博古之
書生焉盖盈編鱗秩而包羅莫究王君子併嘯堂集古
最為後出然而竒文名蹟自商及秦纍纍凡數百章尤
為精夥初不曉其前晦而今見意者天地之氣運必有
與立於此否則中原故物將有不得揖讓其間之歎者
此尤君子之所深感也余因得其鋟板試摘所臧邵康
節秦權篆銘較之毫髪不舛益信子併裒類之不妄敬
書于後且掇古人所為觸物存戒之意以拜之庶幾不
徒字畫之泥而古意之未忘也淳熈丙申六月既望廬
陵曽機伯虞謹識
