#+TITLE: 測圓海鏡分類釋術-元-李治
#+DATE: 2016-06-11 12:23:19
#+SOURCE: github.com/kanripo/KR3f0043 master bd683f29                
欽定四庫全書　　　　子部六
　測圓海鏡分類釋術　　天文算法類二(算書之/屬)
　　提要
　　　　(臣/)等謹案測圓海鏡分類釋術十卷明顧應
　　　　祥撰應祥有人代紀要已著錄李冶測圓海
　　　　鏡所設一百七十問中皆有草有法(按前數/十題中)
　　　　(甚易者或無/草後皆有草)草用立天元一為虚數合問數
　　　　推之法専用問數推之皆歸于𢃄縱諸乗方
　　　　而止應祥得治書于唐順之於立天元一語
　　　　互相推求不得其解遂去其細草専演算法
　　　　改為是書自謂便於下學殊不知立天元一
　　　　之妙能使諸法不能求者可以得其法若無
　　　　其草即冶已有不能得其法者而徒沾沾於
　　　　加減開方之數可謂循枝葉而失本故唐順
　　　　之與應祥書云此書形下之數太詳而形上
　　　　之義或畧使觀之者尚不免其數可陳而義
　　　　難知有與人以鴛鴦枕而不度人以金鍼之
　　　　疑僕意欲明公於𦂳要處提掇一二作法源
　　　　頭出來使後世為數學者識其大者得其義
　　　　識其小者得其數則此書尤更覺精采耳其
　　　　不足於應祥誠是第作法源頭即立天元一
　　　　一語應祥既去之又將何以為提掇乎然九
　　　　章之中惟少廣諸乗方之數為甚繁故立方
　　　　𢃄縱之法古已不見有和較者冶所用有至
　　　　三乗方四乗方及五乗方者且兼加減諸乘
　　　　方亷隅不為之詳其算式初學誠有難於取
　　　　數者冶雖専為發明立天元一術得應祥所
　　　　演諸乗方之式亦可為求立天元一法者之
　　　　一助云乾隆四十六年十月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)　陸　費　墀
欽定四庫全書
　測圓海鏡分類釋術卷一
　　　　　　　　　　　　元　李　冶　撰
　　　　　　　　　　　　明　顧應祥　釋術
圓城不知周徑四面居中開門城外四隅各有十字大
街西北隅曰乾東北隅曰艮西南曰坤東南曰巽隨地
逺近測望以知城徑
通勾股求容圓一
甲乙二人俱在城外西北隅乾地乙東行三百二十步
　甲南行六百步望乙與城相叅直問城徑
　荅曰城徑二百四十步
　釋曰此勾股求容圓徑也東行為通勾南行為通股
　以通勾股求通弦和較弦和較即容圓徑也
　術曰勾股相乗倍之為實勾股求弦併勾股為弦和
　和為法除之
　　勾股求弦曰勾自之得一十○萬二千四百為勾
　　筭股自之得三十六萬為股筭併二筭得四十六
　　萬二千四百為弦筭平方開之得弦六百八十併
　　勾股得一千六百為弦和和後凡言勾股求弦者
　　俱倣此
甲乙二人俱在城西北隅乾地甲直南行不知步數而
　立乙直東行三百二十步望見乃斜行六百八十步
　與甲相㑹測城徑
　釋曰此勾弦求容圓徑也東行為通勾斜行為通弦
　術曰勾弦求股勾股相乗倍為實弦和和除之
　　勾弦求股曰勾自乗得一十○萬二千四百為勾
　　筭弦自乗得四十六萬二千四百為弦筭相減餘
　　三十六萬為股筭平方開之得股
　又術勾弦較乗勾倍之得二十三萬○四百為實倍
　較為從作帶從開平方法除之
　　帶從開平方曰列實於左倍較得七百二十為從
　　約初商得二百　置一於左上為法　置一為隅
　　法帶從方共九百二十為下法除實一十八萬四
　　千餘實四萬六千四百　倍隅法得四百為廉法
　　　約次商得四十置一於左次為上法　置一為
　　隅法併從方廉法共一千一百六十為下法與上
　　次法相乗除實盡後凡言帶從開平方法者俱倣
　　此
甲乙二人俱在城外西北乾隅甲東行不知步數而立
　乙南行六百步見之復斜行六百八十步與甲㑹測
　城徑
　釋曰此股弦求容圓也南行為通股斜行為通弦
　術曰股弦求勾以乗股倍之為實弦和和除之
　　股弦求勾曰弦筭減股筭開其餘即勾後凡言股
　　弦求勾者俱倣此
　又術股弦相減餘八十為股弦較相併得一千二百
　八十為股弦和以較乗和得一十○萬二千四百即
　勾筭平方開之得勾三百二十減較即城徑
　　既有勾股求圓徑之法則勾弦求圓股弦求圓可
　　以例見不必立法因原夲有此二問載於後卷故移
　　附于此
邊勾股求容圓二
甲乙二人俱在城西門甲南行四百八十步乙穿城東
　行二百五十六步見之測城徑
　釋曰此勾上容圓也南行邊股也東行邊勾也以邊
　勾邊股求通圓
　術曰勾股相乗倍之得二十四萬五千七百六十為
　實勾股求弦得五百四十四併股共一千○二十四
　為股弦和為法除之
乙出東門直行不知步數而止甲出西門南行四百八
　十步見之乃斜行五百四十四步相㑹問城徑
　釋曰此邊股邊弦求邊勾以求通容圓也南行為邊
　股斜行為邊弦
　術曰股弦求勾以乗股得一十二萬二千八百八十
　為實半股弦和得五百一十二為法除之
甲出西門南行不知步數而立乙穿城東行二百五十
　六步見之乃斜行五百四十四步相㑹問城徑
　釋曰此邊勾邊弦求邊股以求通圓徑也東行為邊
　勾斜行為邊弦
　術曰勾弦求股以乗勾半股弦和除之
底勾股求容圓三
甲乙二人俱在北門乙東行二百步而止甲穿城南行
　三百七十五步見之問城徑
　釋曰此股上容圓也東行為底勾南行為底股以底
　勾股求通圓
　術曰勾股相乘倍之為實勾股求弦以勾弦和為法
　除之
乙出南門直行不知步數而立甲出北門東行二百步
　見之復斜行四百二十五步就乙問城徑
　釋曰此底勾底弦求底股以求通圓徑也東行為底
　勾斜行為底弦
　術曰弦筭減勾筭餘平方開之得股與勾相乗得七
　萬五千為實　勾弦和為法除之得半徑
　又術倍勾弦較以乗勾筭得一千八百萬為實　四
　勾加倍較得一千二百五十為隅法作負隅開平方
　法除之得半徑
　　負隅開平方法曰布實於左以隅法約初商一百
　　　置一於左上為法　置一乘隅法得一十二萬
　　五千為隅法與上法相乘除實一千二百五十萬
　　餘實五百五十萬倍隅法得二十五萬為廉法約
　　次商得二十　置一於左次為上法　置一乘隅
　　算得二萬五千　併廉法共二十七萬五千為下
　　法與上法相乘除實盡後如此類者倣此
　問底股弦求通圓徑
　術曰弦筭減股筭開其餘得勾如前法求之
皇極勾股求容圓四
甲乙二人俱在城中心立乙穿城東行一百三十六步
　甲穿城南行二百五十五步望見問城徑
　釋曰此勾股上容圓以半圓勾股求全圓徑也東行
　皇極勾也南行皇極股也
　術曰勾股相乘倍之為實勾股求弦為法實如法而
　一得全徑
　皇極勾弦求圓股弦求圓止以勾弦求股股弦求勾
　依上推之不必立法大差勾股以下倣此
通勾股折中弦上求圓五
甲乙二人俱在城西北隅乾地乙東行一百八十步斜
　視城中有塔甲南行三百六十步與乙斜對視塔正
　居城徑之半問城徑
　釋曰此弦上容圓也東行為勾南行為股此以勾股
　求半容圓徑即勾股容方術
　術曰勾股相乘為實相併為法實如法而一得半徑
大差勾股求容圓六
甲乙二人俱在城外西南隅坤地乙東行一百九十二
　步甲南行三百六十步望乙與城叅直問城徑
　釋曰此勾外容圓也東行大差勾也南行大差股也
　術曰勾股相乘倍之得一十三萬八千二百四十為
　實勾股相減餘一百六十八為勾股較勾股求弦得
　四百○八併較共五百七十六為弦較和以為法除
　之得全徑
小差勾股求容圓七
甲乙二人俱在城外東北隅艮地甲南行一百五十步
　而止乙東行八十步望乙與城叅直問城徑
　釋曰此股外容圓也東行小差勾也南行小差股也
　術曰勾股相乘倍之得二萬四千為實相減餘七十
　為較勾股求弦得一百七十減較餘一百為弦較較
　以為法除之得全徑
太虚勾股求容圓八
甲乙二人俱在城外東南隅巽地乙西行四十八步而
　止甲北行九十步望乙與城叅直問城徑
　釋曰此弦外容圓也西行即太虚勾北行即太虚股
　以太虚勾股反而内向求圓故曰弦外容圓
　術曰勾股相乘倍之得八千六百四十為實相併得
　一百三十八為勾股和勾股求弦得一百○二以減
　和餘三十六為弦和較以為法除之得全徑
明勾股求容圎九
甲乙二人俱在南門乙東行七十二步而止甲南行一
　百三十五步望乙與城叅直問城徑
　釋曰此勾外容半圓也東行為明勾南行為明股
　術曰勾股相乗倍之得一萬九千四百四十為平實
　勾股求弦得一百五十三減勾餘八十一為勾弦較
　以為法除之
□勾股求容圓十
甲乙二人俱在東門甲南行三十步而止乙東行一十
　六步望甲與城相叅直問城徑
　釋曰此股外容半圓也南行為□股東行為□勾
　術曰勾股相乘倍之為實勾股求弦以股弦較為法
　除之
　或問黄廣勾股黄長勾股無求圓之法何也曰黄廣
　之勾黄長之股即圓徑也故不立法曰上下高勾股
　上下平勾股何以不立法曰上高去城逺下高與上
　平俱不當城半下平亦不附城故不立法
　
　
　
　
　
　
　
　
　測圓海鏡分類釋術卷一
欽定四庫全書
　測圓海鏡分類釋術卷二
　　　　　　　　　　　　元　李　冶　撰
　　　　　　　　　　　　明　顧應祥　釋術
兩勾求容圓一(凡七/條)
圓城不知周徑甲從城外西北隅乾地東行三百二十
　步乙從城外西南隅坤地東行一百九十二步見之
　問城徑
　釋曰甲東行通勾也乙東行大差勾也此以城南北
　長短二勾求城徑(與通股小/差股同法)
　術曰二行相乗倍為實相併為法除之
乙出南門東行七十二步甲從城外西北乾隅東行三
　百二十步見之問城徑
　釋曰甲東行通勾也乙東行明勾也此以城北大勾
　與城南半勾求城徑(與通股□/股同法)
　術曰二行相乗得二萬三千○四十為實以乙行步
　七十二為從方作帶從開平方法除之得半徑
　　帶從開平方法見一卷
乙出東門直行一十六步而止甲從城外乾隅東行三
　百二十步望乙與城相叅直問城徑
　釋曰甲東行通勾也乙東行□勾也此以城北大勾
　與城東小餘勾求城徑
　術曰甲行内減二之乙行餘二百八十八以乘甲行
　得九萬二千一百六十為平實　四之甲東行減二
　之乙東行餘一千二百四十八為從方　四為隅法
　作負隅減從開平方法開之得半徑
　　負隅減從開平方曰布實于左從于右約初商得
　　一百　置一於左上為法　置一隅因得四百為
　　隅法以減從方餘八百四十八為下法與上法相
　　乘除實八萬四千八百餘實七千三百六十　倍
　　隅法得八百為廉法　約次商得二十　置一於
　　左次為上法　置一隅因得八十為隅法　併廉
　　法共八百八十以減原從餘三百六十為下法與
　　上次法相乘除實盡
　　後凡言負隅減從開平方法者俱倣此
乙出南門折東行七十二步而止甲出北門折東行二
　百步見之問城徑
　釋曰甲從北門東行底勾也乙從南門東行明勾也
　此以城北半大勾城南半短勾求半城徑
　術曰二行相乘得半徑筭平方開之(與邊股□/股同法)
　如乙出南門東行二十步甲出北門東行七百二十
　步術同
乙從城外西南坤隅東行一百九十二步而止甲出北
　門東行二百步見之問城徑
　釋曰甲從北門東行底勾也乙從坤隅東行大差勾
　也此以城北半大勾城南全短勾求城徑(與邊股小/差股同法)
　術曰二行相乘得三萬八千四百為實以甲東行二
　百為從作帶從開平方法除之得半徑
　　帶從開平方法見一卷
乙出東門直行一十六步甲出北門東行二百步望乙
　與城叅直問城徑
　釋曰甲行底勾也乙出東門直行□勾也此以城北
　半大勾城東小餘勾求城徑
　術曰二行相減餘一百八十四為底勾□勾較　乙
　東行自之得二百五十六為□勾筭較自之得三萬
　三千八百五十六減□勾筭得三萬三千六百為實
　　倍甲東行得四百為從方作減從開平方法除之
　得半徑
　　減從開平方法曰布實於左從於右約初商一百
　　　置一於左上為法　置一為隅法以減從方餘
　　三百為下法與上法相乘除實三萬餘實三千六
　　百　倍隅法得二百為廉法　約次商得二十
　　置一於左次為上法置一為隅法　併廉法共二
　　百二十以減原從餘一百八十為下法與上法相
　　乘除實盡
　　或於初商除實三萬訖　於從内再減一百餘二
　　百為從方　次商二十於餘從内減二十餘一百
　　八十為下法亦通
　　後凡言減從開平方法者俱倣此
乙出東門直行一十六步甲出南門東行七十二步望
　乙與城相叅直問城徑
　釋曰甲行明勾也乙之直行□勾也此以城南半勾
　與城東餘勾求城徑
　術曰二行相減餘五十六為明勾□勾較自之得三
　千一百三十六為較筭東門直行自之得二百五十
　六為□勾筭二筭相減餘二千八百八十為平實
　倍明勾得一百四十四為從作減從　翻法開平方
　開之得半徑
　　減從翻法開平方曰布實於左從於右約初商得
　　一百　置一於左上為法　置一為隅法以減從
　　方餘四十四為下法與上法相乘　應除實四千
　　四百實不滿法就於應除數内反減實二千八百
　　八十餘一千五百二十為負積　倍初商得二百
　　為廉法　約次商得二十　置一於左次為上法
　　　置一為隅法　併廉法共二百二十　從不及
　　減反減從一百四十四餘七十六為下法與上次
　　法相乘除實盡　或於初商反減實二千八百八
　　十餘一千五百二十為負積　又以初商一百反
　　減餘從四十四餘五十六為負從次商二十併負
　　從共七十六為下法亦通後凡言減從翻法開平
　　方者俱倣此
兩股求容圓二(凡七/條)
乙出南門直行一百三十五步而立甲從城外西北乾
　隅南行六百步望乙與城相叅直問城徑
　釋曰甲從乾隅南行通股也乙出南門直行明股也此
　以城西大股與城南餘股求城徑(與通勾/□勾同)
　術曰甲行内減二乙行餘三百三十以乘甲行得一
　十九萬八千為實三甲行内減二乙行餘一千五百
　三十為從方作帶從開平方法除之得半徑(法見/一卷)
乙出東門南行三十步甲從乾隅南行六百步見之問
　城徑
　釋曰甲南行為通股乙出東門南行三十步為□股
　此以西大股與東短股求城徑(通勾明/勾同法)
　術曰二行相乘得一萬八千為實以乙南三十為從
　作帶從開平方法除之得半徑(法見/一卷)
乙居城外東北艮隅南行一百五十步甲從城外西北
　南行六百步望乙與城叅直問城徑
　釋曰甲南行通股也乙從艮隅南行小差股也此以
　城西長股與城東短股求城徑(與通勾大/差勾同法)
　術曰二行相乘倍之得一十八萬為實相併得七百
　五十為法除之得全徑
甲出西門南行四百八十步而止乙出東門南行三十
　步望乙與城叅直問城徑
　釋曰甲出西門南行四百八十步邊股也乙出東門
　南行三十步□股也此以城西半股與城東短股求
　圓徑
　俗云半􁀙梯(與底勾明/勾同法)
　術曰二行相乘得半徑筭平方開之
甲出西門南行四百八十步而立乙從城外東北艮隅
　南行一百五十步見之問城徑
　釋曰甲南行邊股也乙從艮隅南行小差股也此以
　城西南半股與城東北半股求圓徑(與底勾大/差勾同法)
　術曰二行相乘得七萬二千為實以甲南行四百八
　十為從方作帶從開平方法除之得半徑
　　帶從開平方法見一卷
甲出西門南行四百八十步乙出南門直行一百三十
　五步相望與城叅直問城徑
　釋曰甲南行邊股也乙出南門直行明股也此以城
　西大半股與城南餘股求圓徑(底勾□/勾同法)
　術曰二行相減餘自之得一十一萬九千○二十五
　為差筭乙行自之得一萬八千二百二十五為明股
　筭以減差筭餘一十○萬○八百為實　倍甲行得
　九百六十為益從作減從開平方法除之得半徑(法/見)
　(前/)
乙出東門南行三十步而立甲出南門直行一百三十
　五步望乙與城叅直問城徑
　釋曰乙出東門南行□股也甲直行明股也此以城
　中餘股與城東小股求圓徑(明勾□/勾同法)
　術曰二行相減餘自之得一萬一千○二十五為差
　筭甲直行自之得一萬八千二百二十五為明股筭
　減差筭餘七千二百為正實　倍乙行得六十為從
　方作以從減法開平方法除之得半徑
　　以從減法開平方曰布實于左從于右約初商得
　　一百　置一於左上為法　置一於右下為隅法
　　以從減隅餘四十為下法與上法相乘除實四千
　　餘三千二百為實　倍隅法得二百為廉法　約
　　次商得二十　置一於左次為上法　置一為隅
　　法　併廉法共二百二十減去從方餘一百六十
　　為下法與上次法相乘除實盡後凡言減法開平
　　方者俱倣此
　又為添積帶從開平方法
　　初商一百　置一於左上為法　置一於右下為
　　隅法對上法相乘得一萬為益實添入積内共一
　　萬七千二百為實　置一帶從得一百六十為下
　　法與上法相乘除實一萬六千餘一千二百為實
　　　倍隅法得二百為廉法　約次商得二十　置
　　一於左次為上法置一為隅法　併廉法共二百
　　二十與上次法相乘得四千四百為益實添入餘
　　積共五千六百為實置一併廉法從方共二百八
　　十為下法與上次法相乘除實盡
　又術明股筭減差筭餘七千二百為實六之□股得
　一百八十為從方作減從翻法開平方法開之得半徑
　　減從翻法開平方法見前條
兩弦求容圓三
城南有槐一株城東有栁一株甲出北門東行丙出西
　門南行甲丙槐栁悉與城相叅直既而甲斜行四百
　二十五步至槐下丙斜行五百四十四步至栁下問
　城徑
　釋曰甲斜行向西南至槐樹下底弦也丙斜行向東
　北至栁樹下邊弦也此以邊弦底弦互測圓徑
　術曰二斜行相減餘自之得一萬四千一百六十一
　為差筭甲斜行自之得一十八萬○六百二十五為
　底弦筭二筭相減餘一十六萬六千四百六十四為
　平實　倍邊弦得一千○八十八為從方作帶從開
　平方法開之得一百三十六為平弦
　　帶從開平方法見一卷
出城南門之東有槐甲出北門東行斜望槐樹與城叅
　直乃斜行二百七十二步至槐下休止東門之南有
　栁丙出西門南行斜望栁樹亦與城相叅直乃斜行
　五百一十步至栁下休止問城徑
　釋曰槐在南門東七十二步明勾也甲出北門東行
　二百步望見槐與城相叅直此底勾也斜行至槐下
　黄長弦也栁在東門之南三十步□股也丙出西門
　南行四百八十步望栁與城叅直邊股也斜行至栁
　樹下黄廣弦也此以黄長黄廣二弦立法測望
　術曰半甲斜行自之得一萬八千四百九十八為黄
　廣弦半筭半丙斜行自之得六萬五千○二十五為
　黄長弦半筭併二行折半自之得一十五萬二千八
　百八十一以二筭減之餘六萬九千三百六十為實
　　併二行共七百八十二為從　作減從開平方法
　開之得一百○二為太虚弦
　減從開平方法見二卷(底勾□/勾條)
東門之南有栁南門之東有槐俱不知步甲出東門直
　行乙出南門直行立定二人相望視槐栁與城相叅
　直既而甲斜行三十四步至栁下乙斜行一百五十
　三步至槐下問城徑
　釋曰此明弦□弦立法測望甲斜行至栁為□弦乙
　斜行至槐為明弦
　術曰二弦相乘倍得一萬○四百○四平方開之得
　太虚弦加□弦即皇極勾加明弦即皇極股以皇極
　勾股求之得城徑
　　皇極勾股求容圓見一卷
　
　
　
　
　
　測圓海鏡分類釋術卷二
欽定四庫全書
　測圓海鏡分類釋術卷三
　　　　　　　　　　　　元　李　冶　撰
　　　　　　　　　　　　明　顧應祥　釋術
通勾與别股測望一(凡三/條)
圓城不知周徑乙從城外西南坤隅南行三百六十步
　而立甲從城外西北乾隅東行三百二十步見之問
　城徑
　釋曰乙從坤南行大差股也甲從乾東行通勾也此
　以通勾大差股測望通勾為城北大勾大差股為城
　西南之虚股
　術曰二行相乘得一十一萬五千二百為實　倍乙
　行得七百二十為從作減從開平方法除之得全徑
　　減從開平方法見二卷
　又曰二行相併得六百八十為通弦以通勾弦求容
　圓法求之即得
南門外一百三十五步有樹甲從城外西北乾隅東行
　三百二十步見之問城徑
　釋曰此以通勾明股立法樹距南門明股也甲之東
　行通勾也通勾乃城北大勾明股乃城南餘股
　術曰東行自之又以樹距南門步乘之得一千三百
　八十二萬四千為立實　倍樹距南門步以乘東行
　步得八萬六千四百為從方二為隅算作帶從負隅
　開立方法除之得半徑
　　帶從負隅開立方曰布實於左從尾數至首常超
　　二位又以從方約之定首位得一百　置一於左
　　上為法　置一自之隅因得二萬為隅法併從方
　　得一十○萬六千四百為下法與上法相乘除實
　　一千○六十四萬餘實三百一十八萬四千　三
　　因隅法得六萬為方法　三因初商得三百又以
　　隅筭因之得六百為廉法　約次商得二十　置
　　一於左次為上法　置一乘廉法得一萬二千
　　置一自之隅因得八百為隅法併方法從方廉隅
　　共一十五萬九千二百為下法與上法相乘除實
　　盡
　　後凡言帶從負隅開立方法者俱倣此
乙出東門南行三十步甲從乾隅東行三百二十步望
　乙與城叅直問城徑
　釋曰此以通勾□股測望甲東行通勾也乙出東門
　南行三十步□股也
　術曰二行相乘得九千六百為實　以東行三百二
　十為從方二為隅算作減從負隅翻法開平方除之
　得半徑
　　減從負隅翻法開平方曰初商一百　置一於左
　　上為法　置一隅因得二百為隅法以減從方餘
　　一百二十為下法與上法相乘除實一萬二千實
　　不滿法反減實九千六百餘二千四百為負積
　　倍餘法得四百為廉法次商二十　置一於左次
　　為上法　置一隅因得四十為隅法併廉隅共四
　　百四十減從不足反減從方三百二十餘一百二
　　十為下法與上次法相乘除實盡
　　後凡言帶從負隅翻法開平方者俱倣此
底勾與别股測望二
城西門南四百八十步有樹出北門東行二百步見之
　問城徑
　釋曰此底勾邊股立法測望西門南四百八十步邊
　股也出北門東行二百步底勾也底勾居城北勾之
　半邊股居城西股之半
　術曰二行相乘得九萬六千為實　相併得六百八
　十為從二為隅筭　作負隅減從開平方法除之得
　半徑
　　負隅減從開平方法見二卷(通勾□/勾條)
圓城出北門北行一十五步折而東行二百○八步有
　樹出西門西行八步折而南行四百九十五步見之
　問城徑
　釋曰此以底勾過步帶短股邊股過步帶短勾立法
　測望出北門北行為短股折而東為長勾過於底勾
　出西門西行為短勾折而南為長股過於邊股
　術曰西行為短勾東行為長勾北行為短股南行為
　長股短勾併長勾以長股乘之得一十○萬六千九
　百二十　短股併長股以短勾乘之得四千○八十
　　相減餘一十○萬二千八百四十為勾股維乘差
　又自之得一百○五億七千六百○六萬五千六百
　為三乘方實　長股内減二短勾餘與長勾相減餘
　二百七十一為股減勾差　長勾内減二短股餘與
　長股相減餘三百一十七為勾減股差　股減勾差
　與勾減股差復相減餘四十六以乘勾股維乘差得
　四百七十三萬○六百四十為從方　股減勾差與
　勾減股相乘得八萬五千九百○七　長短勾併與
　長短股併相乘又倍之得二十二萬○三百二十
　倍勾股維乘差得二十○萬五千八百六十　三數
　相併得五十一萬一千九百○七為從一廉長短勾
　併得二百一十六又四之得八百六十四　倍股減
　勾差得五百四十二　二數相併得一千四百　六
　為從二廉作帶從方廉開三乘方法除之得半徑
　　帶從方廉開三乘方曰置所得三乘方積為實
　　以從方廉約之初商得一百　置一於左上為法
　　　置一乘從一廉得五千一百一十九萬○七百
　　　置一自之以乘從二廉得一千四百○六萬
　　　置一自乘再乘得一百萬為隅法　併從方廉
　　隅共七千○九十八萬一千三百四十為下法與
　　上法相乘除實七十○億九千八百一十三萬四
　　千餘積三十四億七千七百九十三萬一千六百
　　為次商之實
　　倍從一廉得一億○二百三十八萬一千四百
　　三因從二廉得四千二百一十八萬　四因隅法
　　得四百萬　初商自之　六因得六萬　初商三
　　之以乘下廉得四十二萬一千八百相併加入從
　　一廉得九十九萬三千七百○七為上廉　初商
　　四之帶從二廉得一千八百○六為下廉次商二
　　十　置一為法　置一乘上廉得一千九百八十
　　七萬四千一百四十　置一自之以乘下廉得七
　　十二萬二千四百併方廉隅共一億七千三百八
　　十九萬六千五百八十為下法與上法相乘除實
　　盡
　　或作初商一百　置一為法　置一乘從一廉
　　置一自之以乘從二廉　置一自乘再乘為隅法
　　　併從方廉隅共七千○九十八萬一千三百四
　　十為下法與上法相乘除實七十○億九千八百
　　一十三萬四千餘實三十四億七千七百九十三
　　萬一千六百為次實　四因隅法得四百萬為方
　　法　初商自之　六因得六萬為上廉　　初商
　　四之得四百為下廉　次商二十　置一於左次
　　為上法　倍初商加次商得二百二十以乘從一
　　廉得一億一千二百六十一萬九千五百四十
　　初商三之併初次商因之得三萬六千　次商自
　　之得四百共三萬六千四百以乘從二廉得五千
　　一百一十七萬八千四百　以兩從廉併入從方
　　共一億六千八百五十二萬八千五百八十為從
　　　置一乘上廉得一百二十萬　置一自之以乘
　　下廉得一十六萬　置一自乘再乘得八千為隅
　　法併方廉隅共五百三十六萬八千帶從共一億
　　七千三百八十九萬六千五百八十為下法與上
　　法相乘除實盡
　　此法分别從方從廉明白故重録附之
出西門南行二百二十五步有塔出北門東行六十四
　步望塔正居城之半問城徑
　釋曰此以不及底勾與不及邊股測望南行二百二
　十五步與高股同即半徑為勾之股東行六十四步
　與平勾同即半徑為股之勾也當以平勾高股立法
　為是但其望塔當城之半故附底勾邊股條下
　術曰二行相乘即半徑筭
乙從城外西南坤隅南行三百六十步甲出北門東行
　二百步見之問城徑
　釋曰此以底勾大差股立法測望乙從坤隅南行大
　差股也甲東行底勾也底勾為城北東半勾大差股
　為城西南虚股
　術曰二行相乘得七萬二千倍之得一十四萬四千
　為實以南行三百六十為從方作帶從開平方法除
　之得全徑
　　帶從開平方法見一卷
乙出南門直行一百三十五步甲出北門東行二百步
　見之問城徑
　釋曰此底勾明股立法測望乙出南門直行明股也
　甲出北門東行底勾也底勾為城北半勾明股為城
　南餘股
　術曰東行自之以南行乘之得五百四十萬又四之
　得二千一百六十萬為立方實　以南門餘股一百
　三十五為從廉作帶從廉開立方法除之得全徑
　　帶從廉開立方曰置所得立積為實　以從廉約
　　之初商二百　置一於左上為法　置一乘從廉
　　得二萬七千置一自之得四萬為隅法　併從廉
　　共六萬七千為下法與上法相乘除實一千三百
　　四十萬餘實八百二十萬　倍從廉得五萬四千
　　三因隅法得一十二萬相併得一十七萬四千為
　　方法　三因初商帶從廉得七百三十五為廉法
　　　約次商得四十　置一於左次為上法置一乘
　　廉法得二萬九千四百置一自之得一千六百為
　　隅法　併方廉隅共二十　萬五千為下法與上
　　法相乘除實盡
　　後凡言帶從廉開立方法者俱倣此
乙出南門南行一百三十五步而立甲出北門北行一
　十五步折而東行二百○八步見之問城徑
　釋曰此底勾帶短股與明股立法測望乙出南門南
　行明股也甲出北門北行北門外短股也折而東行
　類底勾而過之
　術曰以東行乗南行得二萬八千○八十自之得七
　億八千八百四十八萬六千四百為三乘方實　東
　行自之得四萬三千二百六十四以乘南行得五百
　八十四萬○六百四十倍之得一千一百六十八萬
　一千二百八十為從方　北行自之於上　併南北
　二行以減東行餘自之減上位餘數減上寄位　併
　南北二行　以東行乘之倍之以減寄位　餘五萬
　六千九百八十八為從一廉　四之東行得八百三
　十二於上　併南北二行減東行餘五十八四之得二
　百三十二以減上位餘六百為從二廉　四為虚隅
　作帶從二廉減從翻法開三乘方開之得半徑
　　帶一廉以從二廉益從減從為法翻法開三乘方
　　曰列所得三乘方實從一廉從二廉隅法約之
　　初商一百　置一於左上為法　置一乘從一廉
　　得五百六十九萬八千八百為益隅之廉　置一
　　自之以乘從二廉得六百萬為益從之廉併入從
　　方共一千七百六十八萬一千二百八十為通法
　　　置一自乘再乘以隅因之得四百萬為隅法併
　　益隅之廉共九百六十九萬八千八百為減實
　　以減通法餘七百九十八萬二千四百八十為
　　下法與上法相乘除實七億九千八百二十四
　　萬八千實不滿法翻減實七億八千八百四十八
　　萬六千四百餘九百七十六萬一千六百為負積
　　　二因乘出從一廉得一千一百三十九萬七千
　　六百為益隅之廉　三因乘出從二廉得一千八
　　百萬為益從之廉　又三之初商乘從二廉得一
　　十八萬為益從次廉　四因隅法得一千六百萬
　　為方法　初商自之六因又以隅因得二十四萬
　　為上廉　初商四之隅因得一千六百為下廉
　　次商二十　置一於左上為法　置一乘從一廉
　　得一百一十三萬九千七百六十併益隅之廉共
　　一千二百五十三萬七千三百六十共為益隅
　　置一乘益從次廉得三百六十萬　置一自之以
　　乘從二廉得二十四萬併二數加入益從之廉共
　　二千一百八十四萬為益從　併入從方共三千
　　三百五十二萬一千二百八十為通法　置一乘
　　上廉得四百八十萬　置一自之以乘下廉得六
　　十四萬　置一自乘再乘隅因得三萬六千為隅
　　法　併方法上下廉隅法得二千一百四十七萬
　　二千　併益隅共三千四百○○萬九千三百六
　　十為減實　以減通法不及減反減通法三千三
　　百五十二萬一千二百八十餘四十八萬八千○
　　八十為負法與上法相乘除負積盡
　　後凡言帶一廉以二廉益從減從翻法開三乘方
　　法者俱倣此
甲乙二人同出北門行至東北隅艮地分路乙往南行
　一百五十步而立甲又東行連前共二百步望乙與
　城相叅直問城徑
　釋曰此底勾小差股立法測望甲前後共東行底勾
　也乙往南行小差股也
　術曰二行相乘又以乙南行乘之得四百五十萬為
　實二行相減以乘乙南行得七千五百二行相乘得
　三萬　二數相併得三萬七千五百為法實如法而
　一得半徑
　又曰二行相乘得三萬為實　倍底勾減小差股餘
　二百五十為法
乙出東門南行三十步而立甲出北門東行二百步望
　乙與城相叅直問城徑
　釋曰此底勾□股立法測望乙出東門南行□股也
　甲出北門東行底勾也
　術曰二行相乘得六千為平實　相減得一百七十
　為從方作減從翻法開平方法除之得半徑
　　減從翻法開平方法見二卷
　又曰乙南行自之得九百為□股筭以乘東行得一
　十八萬為立實　□股筭為從方　東行内減二之
　乙南行餘一百四十為益廉作帶從減益廉翻法開
　立方法除之得半徑
　　帶從減益廉翻法開立方曰置所得積一十八萬
　　以從方廉約之　初商一百　置一於左上為法
　　　置一乘從廉得一萬四千置一自之得一萬為
　　隅法帶從方共一萬　九百以減益廉餘三千一
　　百為下法與上法相乘除實二十一萬實不滿法
　　反減實一十八萬餘一十三萬為負積　倍益廉
　　得二萬八千三因隅法得三萬為方法　三因初
　　商得三百為廉法　約次商得二十　置一於左
　　次為上法　置一乘益廉得二千八百併入倍益
　　廉得三萬○八百　置一乘廉法得六千置一自
　　之得四百為隅法併方從方廉隅共三萬七千三
　　百反減益廉三萬○八百餘六千五百為下法與
　　上法相乘除實盡
　　後凡言帶從減廉翻法開立方法者倣此
大差勾與别股測望三
甲乙二人俱在城西門南行至西南坤隅分路乙往東
　行一百九十二步而立甲復南行計前後共四百八
　十步望乙與城相叅直問城徑
　釋曰此大差勾與邊股立法測望乙自坤隅東行大
　差勾也甲自西門往南共行邊股也
　術曰二行相乘得九萬二千一百六十　又以乙東
　行乘之得一千七百六十九萬四千七百二十為實
　　二行相減餘二百八十八亦以東行乘之得五萬
　五千二百九十六　加二行相乘之數共一十四萬
　七千四百五十六為法實如法而一得半徑
　又曰二行相乘為實　倍甲南行減乙東行餘為法
甲從城外西南坤隅東行一百九十二步乙從東北艮
　隅南行一百五十步望甲與城相叅直問城徑
　釋曰此大差勾與小差股立法測望甲東行大差勾
　也乙南行小差股也(與小差勾/大差股同)
　術曰二行相乘倍之即全徑筭
小差勾與别股立法測望四
乙從城外東北艮隅東行八十步甲從城外西北乾隅
　南行六百步見之問城徑
　釋曰此小差勾與通股立法測望乙從艮隅東行小
　差勾也甲從乾隅南行通股也(與通勾大/差股同法)
　術曰二行相乘倍之得九萬六千為實　二之東行
　得一百六十為從　作帶從開平方法除之得半徑
　　帶從開平方法見一卷
乙從城外東北艮隅往東行八十步甲出西門南行四
　百八十步見之問城徑
　釋曰此小差勾與邊股立法測望乙東行小差勾也
　甲南行邊股也
　術曰二行相乘倍之得七萬六千八百為實以乙東
　行為從作帶從開平方法除之得全徑
　　帶從開平方法見一卷
乙從艮隅東行八十步而立甲從城外西南坤隅南行
　三百六十步見之問城徑
　釋曰此以小差勾大差股立法測望乙東行小差勾
　也甲南行大差股也
　術曰二行相乘倍之即圓徑筭
明勾與别股測望五
乙出南門東行七十二步而立甲從城外西北乾隅南
　行六百步望乙與城相叅直問城徑
　釋曰此明勾通股立法測望乙出南門東行明勾也
　甲從乾隅南行為通股
　術曰二行相乘得四萬三千二百為實　以甲南行
　六百為從方　二為隅法作負隅減從開平方法除
　之得半徑
　　負隅減從開平方法見二卷
乙出南門東行七十二步而立甲出西門南行四百八
　十步望乙與城相叅直問城徑
　釋曰此明勾邊股立法測望乙東行明勾也甲南行
　邊股也
　術曰乙東行自之得五千一百八十四為明勾筭以
　南行乘之得二百四十八萬八千三百二十為立方
　實　明勾筭為從　南行内減二東行餘三百三十
　六為益廉　作帶從減廉開立方法除之得半徑
　　帶從減廉開立方曰置所得立方實以從方從廉
　　約之　初商一百　置一於左上為法　置一乘
　　益廉得三萬三千六百　置一自之得一萬為隅
　　法帶從方共一萬五千一百八十四　以減益廉
　　　餘一萬八千四百一十六為下法與上法相乘
　　除實一百八十四萬一千六百餘實六十四萬六
　　千七百二十為次商之實　倍益廉得六萬七千
　　二百　三因隅法得三萬為方法　三因初商得
　　三百為廉法　約次商得二十　置一於左上為
　　法　置一乘益廉得六千七百二十加入前倍廉
　　共七萬三千九百二十　置一乘廉法得六千
　　置一自之得四百為隅法併方法從方廉隅共四
　　萬一千五百八十四以減益廉餘三萬二千三百
　　三十六為下法與上法相乘除實盡
　　後凡言帶從減廉開立方法者俱倣此
　又曰明勾邊股相乘得三萬四千五百六十為實
　明勾邊股相減餘四百○八為從方　一虚法作減
　從開平方除之尤捷
甲出南門東行七十二步而立乙出東門南行三十步
　望乙與城相叅直問城徑
　釋曰此明勾□股立法測望甲出南門東行明勾也
　乙出東門南行□股也
　術曰二行相乘得二千一百六十為實　相併得一
　百○二為從　作以從減法開平方除之得半徑
　　以從減法翻法開平方曰置實于左從於右　約
　　初商得一百　置一於左上為法　置一為隅法
　　以從減隅隅不及減從内翻減隅一百餘二為負
　　從以負從為下法與上法相乘得二百　反増入
　　實内共二千三百六十四為次商之實　倍隅法
　　得二百為廉法　約次商得二十　置一於左次
　　為上法　置一為隅法併廉隅共二百二十　以
　　從減之餘一百一十八為下法與上法相乘除實
　　盡
　　後凡如此類者俱倣此通變隨宜
　又術二行相併得一百○二為太虚弦相減餘四十
　二即太虚勾股較　倍弦筭減較筭餘一萬九千○
　四十四平方開之得一百三十八為太虚勾股和　加
　較半之為股減較半之為勾　以太虚勾股求圓徑
　又曰二行相乘倍為實　相減餘為從　作帶從開
　平方法除之得虚勾二行相併即虚弦以勾弦求股
　以得圓徑
□勾與别股立法測望四
乙出東門直行一十六步甲從城外西北乾隅南行六
　百步見之問城徑
　釋曰此以□勾通股立法測望乙出東門直行□勾
　也甲從乾隅南行通股也
　術曰甲南行自之又以乙東行一十六乘之得五百
　七十六萬為立方實　倍東行以乘南行得一萬九
　千二百為從方　二為隅作帶從負隅開立方法除
　之得半徑
　　帶從負隅開立方法見前通勾明股
乙出東門直行一十六步甲出西門南行四百八十步
　見之問城徑
　釋曰此□勾邊股立法測望乙出東門直行□勾也
　甲出西門南行邊股也
　術曰二行相乘得七千六百八十又以南行乘之得
　三百六十八萬六千四百又四之得一千四百七十
　四萬五千六百為立方實　以東行一十六步為從
　廉作帶從廉開立方法除之得全徑
　　帶從廉開立方法見前底勾明股條
圓城不知周徑南門外一百三十五步有樹出東門直
　行一十六步見之問城徑
　釋曰此□勾明股立法測望出東門外一十六步為
　□勾城東之餘勾也樹在城南一百三十五步為明
　股城南之餘股也以餘勾餘股測城徑
　術曰餘勾餘股相乘為勾乘股筭自之得四百六十
　六萬五千六百為三乘方實　勾乘股筭倍之得四
　千三百二十又以餘勾餘股併乘之得六十五萬二
　千三百二十為從方　餘勾餘股相併自之得二萬
　二千八百○一餘勾餘股相減自之得一萬四千一
　百六十二數相減餘八千六百四十為益廉　作帶
　從廉添積開三乘方法除之得半徑
　　帶從益廉添積開三乘方曰置所得三乘方積以
　　從方廉約之初商一百　置一於左上為法　置
　　一乘從益廉得八十六萬四千併從方共一百五
　　十一萬六千三百二十為益積之法與上法相乘
　　得一億五千一百六十三萬二千為益實添入原
　　積共一億五千六百二十九萬七千六百為通實
　　　置一自乘再乘得一百萬為隅法與上法相乘
　　除實一億餘五千六百二十九萬七千六百為次
　　實　二因益廉得一百七十二萬八千　四因隅
　　法得四百萬為方法　初商自之　六因得六萬
　　為上廉　初商四之得四百為下廉　約次商得
　　二十置一於左次為上法　置一乘益廉得一十
　　七萬二千八百併前倍廉共一百九十○萬○八
　　百　併從方共二百五十五萬三千一百二十為
　　益積之法與上法相乘得五千一百○六萬二千
　　四百為益實添入次實共一億○七百三十六萬
　　為通實置一乘上廉得一百二十萬　置一自之
　　以乘下廉得一十六萬置一自乘再乘得八千為
　　隅法併方廉隅共五百三十六萬八千為下法與
　　上法相乘除實盡
　又為帶從方廉減隅翻法開三乘方
　　其法曰初商一百　置一於左上為法　置一自
　　乘再乘得一百萬為隅法　置一乘從廉得八十
　　六萬四千併從方共一百五十一萬六千三百二
　　十以減隅法不及反減隅法一百餘五十一萬六
　　千三百二十為負隅與上法相乘得五千一百六
　　十三萬二千加原實共五千六百二十九萬七千
　　六百為次商之實　四因隅法得四百萬為方法
　　　初商自之六因得六萬為上廉　初商四之得
　　四百為下廉　次商二十置一於左次為上法
　　置一乘上廉得一百二十萬置一自之以乘下廉
　　得一十六萬　置一自乘再乘得八千為隅法併
　　方法廉隅共五百三十六萬八千為通隅　倍初
　　商加次商得二百二十以乘從廉得一百九十○
　　萬○八百併從方共二百五十五萬三千一百二
　　十以減通隅餘二百八十一萬四千八百八十為
　　下法與上法相乘除實盡
　　後凡言如此類立法者倣此
　又術曰以樹去南門步自之得一萬八千二百二十
　五為餘股筭副置二位一以餘股乘之得二百四十
　六萬○三百七十五為餘股立筭一以餘勾乘之得
　二十九萬一千六百為勾乘股立筭相乘得七千一
　百七十四億四千五百三十五萬為三乘方實　餘
　勾餘股相乘得二千一百六十為勾股相乘筭倍之
　以乘餘股立筭得一百○六億二千八百八十二萬
　為從方　餘勾自之得二百五十六為餘勾筭四之
　以乘餘股得一十三萬八千二百四十　倍勾乘股
　立筭得五十八萬三千二百　二數相減餘四十四
　萬四千九百六十為從二減廉　以勾股相乘筭為
　隅筭　作從廉減從方負隅開三乘方法除之得八
　十一為明勾弦較以除明股筭得二百二十五為明
　勾弦和　加較半之為弦減較半之為勾　勾股相
　乘倍為實　以較除之得通弦和較通弦和較即城
　徑也
　　從㢘減從方負隅開三乘方曰約初商八十置一
　　於左上為法　置一自之以乘從廉得二十八億
　　四千七百七十四萬四千以減從方餘七十七億
　　八千一百○七萬六千　置一自乘再乘得五十
　　一萬二千以隅筭因之得一十一億○五百九
　　十二萬為隅法　併從方共八十八億八千六百
　　九十九萬六千為下法與上法相乘除實七千一
　　百○九億五千九百六十八萬餘實六十四億八
　　千五百六十七萬為次實　四因隅法得四十四
　　億二千三百六十八萬為方法　初商自之六因
　　又以隅因得八千二百九十四萬四千為上廉　初
　　商四之隅因得六十九萬一千二百為下廉　約次
　　商得一　置一於左次為上法　倍初商加次商得
　　一百六十一又併初次商為八十一乘之得一萬三
　　千○四十一以乘從廉得五十八億○二百七十
　　二萬三千三百六十以減餘從餘一十九億七千
　　八百三十五萬二千六百四十為從方　置一乘
　　上廉　置一自之以乘下廉俱如舊　置一自乘
　　再乘仍得一為隅法併方法從方廉隅共六十四
　　億八千五百六十七萬為下法與上法相乘除實
　　盡
　
　
　
　
　
　
　
　
　
　
　
　
　
　
　
　測圓海鏡分類釋術卷三
欽定四庫全書
　測圓海鏡分類釋術卷四
　　　　　　　　　　　　元　李　冶　撰
　　　　　　　　　　　　明　顧應祥　釋術
通勾與别弦測望一
圓城南門之南有樹甲從城外西北乾隅東行三百二
　十步乙出西門南行望樹及甲與城相叅直乃斜行
　二百五十五步至樹下問城徑
　釋曰此以通勾上高弦立法測望甲東行通勾也乙
　斜行乃天之日上高弦也乙從西門南行四百八十
　步為邊股樹在南門外一百三十五步為明股
　術曰二行相乘又以半甲東行乘之得一千三百○
　五萬六千為立方實　二行相乘得八萬一千六百
　半甲東行乘甲東行得五萬一千二百相併得一十
　三萬二千八百為益從甲東行三百二十為減從廉
　減從開立方法除之得半徑
　　帶從以廉減從開立方曰布實於左從於右别置
　　減從廉　約初商得一百　置一於左上為法
　　置一乘從廉得三萬二千　以減從方餘一十○
　　○八百置一自之得一萬併餘從共一十一萬○
　　八百為下法與上法相乘除實一千一百○八萬
　　餘一百九十七萬六千　倍減廉得六萬四千
　　三因隅法得三萬為方法　三因初商得三百為
　　廉法　約次商得二十　置一於左次為上法
　　置一乘減廉得六千四百併倍廉共七萬○四百
　　以減原從餘六萬二千四百　置一乘廉法得六
　　千置一自之得四百為隅法併方廉隅共三萬六
　　千四百帶餘從共九萬八千八百為下法與上法
　　相乘除實盡得半徑一百二十
　　後凡言帶從以廉減從開立方法者倣此
甲從城外西北乾隅東行三百二十步而立乙出南門
　直行不知步數望見甲與城相叅直遂斜行四百二
　十五步與乙相㑹問城徑
　釋曰此以通勾底弦立法測望甲東行通勾也乙自
　南門外斜行就甲為底弦乃日之地也
　術曰二行相減餘一百○五為通勾底弦差以乘通
　勾得三萬三千六百　又以半通勾乘之得五百三
　十七萬六千為立方實　半通勾乘通勾得五萬一
　千二百與差乘通勾之數相減餘一萬七千六百為
　從方　倍東行得六百四十步為益廉作帶從減益
　廉開立方法除之
　　帶從減益廉開立方法見三卷(明勾邊/股下)
圓城南門外有槐樹一株東門外有栁樹一株兩樹斜
　相距二百八十九步甲從城外西北隅向東行三百
　二十步望槐栁與城相叅直問城徑
　釋曰此以通勾皇極弦立法測望甲東行通勾也兩
　樹斜相距皇極弦也原法先求出皇極勾即栁至城
　心步后以勾弦求股以皇極勾股求容圓即是
　術曰通勾與皇極弦相乘得九萬二千四百八十自
　之得八十五億五千二百五十五萬○四百為三乘
　方實　皇極弦自乗得八萬三千五百二十一為皇
　極弦筭以通勾乘之得二千六百七十二萬六千七
　百二十倍之得五千三百四十五萬三千四百四十
　為從方　倍通勾皇極弦相乘之數得一十八萬四
　千九百六十為第一從廉　倍皇極弦得五百七十
　八為第二益廉　以二為隅筭作帶從廉負隅以廉
　隅添積開三乘方法除之得一百三十六為皇極勾
　求城徑以皇極勾弦求皇極股二百五十五　勾股
　相乘倍為實以弦除之即得容圓全徑(勾弦求股/見一卷)
　　帶從廉負隅以廉隅添積開三乘方曰置所得三
　　乘方積為實　列從方從一廉從二益廉約商首
　　一位得一百置一於左上為法　置一自之以乘
　　益廉得五百七十八萬　置一自乘再乘以隅筭
　　因之得二百萬為隅法益廉共七百七十八萬與
　　上法相乘得七億七千八百萬為益實添入積内
　　共九十三億三千○五十五萬○四百為通實置
　　一乘從一廉得一千八百四十九萬六千為益從
　　併入從方共七千一百九十四萬九千四百四十
　　為下法與上法相乘除實七十一億九千四百九
　　十四萬四千餘實二十一億三千五百六十○萬
　　六千四百為次商之實　四因隅法得八百萬為
　　方法　初商自之六因又以隅筭因之得一十二
　　萬為上廉　初商四之隅因得八百為下廉次商
　　三十置一於左次為上法　倍初商加次商得二
　　百三十併初次商為一百三十相乘得二萬九千
　　九百又加初商自之一萬共三萬九千九百以乘
　　從二益廉得二千三百○六萬二千二百為益廉
　　之實　置一乘上廉得三百六十萬　置一自之
　　得九百以乘下廉得七十二萬　置一自乘再乘
　　得二萬七千隅因得五萬四千為隅法併方廉隅
　　共一千二百三十七萬四千為益隅之實與益廉
　　之實相併得三千五百四十三萬六千二百為益
　　積之法與上次法相乘得一十○億六千三百○
　　八萬六千為益積之實添入餘實共三十一億九
　　千八百六十九萬二千四百為通實　倍初商加
　　次商得二百三十　以乘從一廉得四千二百五
　　十四萬○八百為益從併入從方共九千五百九
　　十九萬四千二百四十為下法　與上次法相乘
　　除實二十八億七千九百八十二萬七千二百尚
　　餘三億一千八百八十六萬五千二百為三商之
　　實　二因上廉得七百二十萬　三因下廉得二
　　百一十六萬　四因隅法得二十一萬六千併入
　　方法共一千七百五十七萬六千為方法　併初
　　次商自之　又六因得一十○萬一千四百以隅
　　筭因之得二十○萬二千八百為上廉　併初次
　　商四之得五百二十以隅因得一千○四十為下
　　廉　三商得六　置一於左上為法　倍初次商
　　加三商得二百六十六　併初次商加三商得一
　　百三十六　相乘得三萬六千一百七十六又以
　　初次商併自之得一萬六千九百加之共五萬三千
　　○七十六以乘從二益廉得三千○六十七萬七
　　千九百二十八為益廉之實　置一乘上廉得一
　　百二十一萬六千八百　置一自之以乘下廉得
　　三萬七千四百四十相併得一百二十五萬四千
　　二百四十為廉法　置一自乘再乘得二百一十
　　六　以隅因之得四百三十二為隅法併方法廉
　　法隅法共一千八百八十三萬○六百七十二為
　　益隅之實　併益廉之實共四千九百五十○萬
　　八千六百為益積之法　與上法相乘得二億九
　　千七百○五萬一千六百為益積　添入餘實共
　　六億一千五百九十一萬六千八百為通實　倍
　　初次商加三商得二百六十六　以乘從一廉
　　四千九百一十九萬九千三百六十為益從　併
　　從方共一億○二百六十五萬二千八百為下法
　　與上法六相乘除實盡得一百三十六為皇極勾
　　此法以二廉與隅添積以第一廉益從為法
　又為帶從負隅以廉隅減從開三乘方法
　　其法曰以八十五億五千二百五十五萬○四百
　　為正實　以五千三百四十五萬三千四百四十
　　為從方　以一十八萬四千九百六十為從一廉
　　　以五百七十八為從二減廉　二為隅算　約
　　初商得一百　置一於左上為法　置一自之得
　　一萬以乘從二廉得五百七十八萬為減廉置一
　　自乘再乘　又以隅因得二百萬為隅法　併減
　　廉隅法得七百七十八萬為減從　置一乘從一
　　廉得一千八百四十九萬六千為益從　以益從
　　加入原從得七千一百九十四萬九千四百四十
　　　以減從減之餘六千四百一十六萬九千四百
　　四十為下法　與上法相乘除實六十四億一千
　　六百九十四萬四千　餘實二十一億三千五百
　　六十○萬六千四百為次商之實　四因隅法得
　　八百萬為方法　初商自之六因又以隅因之得
　　一十二萬為上廉　初商四之隅因得八百為下
　　廉　約次商得三十置一於左上為法　倍初商
　　加次商得二百三十　併初次商得一百三十相
　　因得二萬九千九百又加初商自乘一萬共三萬
　　九千九百以乘從二廉得二千三百○六萬二千
　　二百為減廉　置一乘上廉得三百六十萬　置
　　一自之以乘下廉得七十二萬　置一自乘再乘
　　隅因得五萬四千為隅法　併方廉隅共一千二
　　百三十七萬四千為減隅　併減廉減隅共三千
　　五百四十三萬六千二百為減從　倍初加次商
　　得二百三十以乘從一廉得四千二百五十四萬
　　○八百為益從以加原從得九千五百九十九萬
　　四千二百四十以減從減之餘六千○五十五萬
　　八千○四十為下法　與上法相乘除實一十八
　　億一千六百七十四萬一千二百　餘實三億一
　　千八百八十六萬五千二百為三商之實　二因
　　上廉得七百二十萬三因下廉得二百一十六萬
　　　四因隅法得二十一萬六千併入方法共一千
　　七百五十七萬六千為方法　初次商併自之
　　六因又以隅筭因之得二十○萬二千八百為上
　　廉　初次商併四之隅因得一千○四十為下廉
　　　約三商得六置一於左次為上法　倍初次商
　　加三商得二百六十六　併初次三商共一百三
　　十六相因得三萬六千一百七十六又加初次商
　　相併自之一萬六千九百共五萬三千○七十六
　　以乘從二廉得三千○六十七萬七千九百二十
　　八為減廉　置一乘上廉得一百二十一萬六千
　　八百　置一自之以乘下廉得三萬七千四百四
　　十置一自乘再乘以隅因得四百三十二為隅法
　　　併方廉隅共一千八百八十三萬○六百七十
　　二為減隅　減廉減隅相和得四千九百五十○
　　萬八千六百為減從倍初次加三商得二百六十
　　六以乘從一廉得四千九百一十九萬九千三百
　　六十為益從　以加原從得一億○二百六十五
　　萬二千八百　以減從減之餘五千三百一十四
　　萬四千二百為下法　與上法相乘除實盡
　　此法以第一廉為益從第二廉與隅為減從以從
　　為法
　　後凡如此類者俱倣此
圓城南門外往東有樹甲從城外西北隅東行三百二
　十步望樹與城叅直復斜行二百七十二步至樹下
　問城徑
　釋曰此以通勾黄長弦立法測望南門外往東七十
　二步有樹明勾也甲東行通勾也斜行至樹下地之
　月黄長弦也
　術曰二行相減餘四十八為差　倍差倍東行相乘
　得六萬一千四百四十為實　倍差倍東行步相併
　得七百三十六為益從　二為隅法　作負隅減從
　翻法開平方法除之得全徑
　　負隅減從翻法開平方法見三卷通勾□股條下
　　前以半徑此以全徑推廣即是
丙出南門東行乙出東門南行各不知步數而立甲從
　城外西北乾隅東行三百二十步望乙丙俱與城相
　叅直既而乙欲就丙乃斜行一百○二步相㑹問城
　徑
　釋曰此以通勾太虚弦立法測望丙出南門東行七
　十二為明勾乙出東門南行三十步為□股甲東行
　通勾也乙斜行太虚弦也以此勾弦立法
　術曰甲東行自之得一十○萬二千四百為東行筭
　　倍斜行乘之得二千○八十八萬九千六百為立
　方實　倍斜行乘東行得數又加倍東行筭得二十
　七萬○○八十為從方四之東行得一千二百八十
　為益廉　四為隅法　作帶從負隅以廉添積開立
　方法除之得半徑
　　帶從負隅以廉添積開立方曰置所得立方實于
　　左　以從方益廉隅筭約之　初商一百　置一
　　於左上為法　置一乘益廉得一十二萬八千與
　　上法相乘得一千二百八十萬為益實　添入積
　　内得三千三百六十八萬九千六百為通實　置
　　一自之又以隅筭因之得四萬為隅法　併從方
　　共三十一萬○○八十為下法與上法相乘除實
　　三千一百○○萬八千餘實二百六十八萬一千
　　六百為次實　二因乘過益廉得二十五萬六千
　　為益廉　三因隅法得一十二萬為方法　三因
　　初商得三百為廉法　次商二十　置一於左上
　　為法　置一乘原益廉得二萬五千六百併入乘
　　過益廉得二十八萬一千六百與上法相乘得五
　　百六十三萬二千為益實　添入次實共八百三
　　十一萬三千六百為通實　置一乘廉法得六千
　　隅因得二萬四千　置一自之隅因得一千六百
　　為隅法　併方廉隅共一十四萬五千六百帶從
　　方共四十一萬五千六百八十為下法與上法相
　　乘除實盡
　　後凡言帶從負隅以廉添積開立方法俱倣此
　又為帶從廉半翻法減從負隅開立方法
　　法曰初商一百　置一於左上為法　置一乘從
　　廉得一十二萬八千以減從方餘一十四萬二千
　　○八十　置一自之隅因得四萬為隅法併減餘
　　從方共一十八萬二千○八十為下法與上法相
　　乘除實一千八百二十○萬八千餘實二百六十
　　八萬一千六百為次商之實　二因從廉得二十
　　五萬六千　三因隅法得一十二萬為方法　三
　　因初商得三百為廉法　約次商得二十　置一
　　於左次為上法　置一乘從廉得二萬五千六百
　　併入前二因從廉得二十八萬一千六百　以減
　　從方不及反減從方二十七萬○○八十餘一萬
　　一千五百二十為負從　置一乘廉法以隅因得
　　二萬四千　置一自之隅因得一千六百為隅法
　　併方廉隅共一十四萬五千六百反減負從餘一
　　十三萬四千○八十為下法與上法相乘除實盡
　　後凡如此類者俱倣此
　又術曰斜行乘東行筭半之得五百二十二萬二千
　四百為實　斜行乘東行如東行筭半之得六萬七
　千五百二十為從方　東行三百二十為從廉如前
　法求之得半徑
　不用隅算　添積減從隨意
　又曰四之斜行以乘東行筭得四千一百七十七萬
　九千二百為正實　倍斜行乘東行加二之東行筭
　得二十七萬○○八十為從方　倍東行得六百四
　十為從廉　如前法開之得全徑二百四十　添積
　減從俱同
乙出城東門上南不知步數而立甲從城外西北乾隅
　東行三百二十步望乙與城相叅直復斜行一百七
　十步與乙相㑹問城徑
　釋曰此以通勾小差弦立法測望甲東行通勾也斜
　行小差弦也
　術曰二行相減餘一百五十為差自之得二萬二千
　五百以乘東行得七百二十萬為實　倍差以乘東
　行得九萬六千為從方　倍差得三百為隅算　作
　負隅減從開平方法除之得半徑
　　負隅減從開平方法見二卷(通勾□/勾條)
　又術倍東行筭得二十三萬四千八百　倍二行相
　乘數得一十○萬八千八百　相減餘九萬六千為
　實　倍東行得六百四十為從作減從開平方法除
　之得全徑二百四十
　　減從開平方法曰列實于左從于右　約初商得
　　二百置一於左上為法　置一為隅法以減從方
　　餘四百四十為下法與上法相乘除實八萬八千
　　餘八千為次商之實餘從内再減二百餘二百四
　　十為從　次商四十　置一於左上為法　置一
　　為隅法以減從方餘二百為下法與上法相乘除
　　實盡
　　法見二卷底勾□勾條下因從有重位故重出
圓城南門外直南不知步數有槐樹一株南門外東行
　不知步數有栁樹一株槐栁斜相距一百五十三步
　甲從城外西北隅東行三百二十步望槐栁與城相
　叅直問城徑
　釋曰此以通勾明弦立法測望二樹斜相距明弦也
　甲東行通勾也
　術曰通勾自之得一十○萬二千四百為通勾筭二
　行相乘得四萬八千九百六十　又以二數相乘得
　五十○億一千三百五十○萬四千為三乘方實
　明弦乘通勾筭三之得四千七百○○萬一千六百
　為從方　倍二行相乘數以減通勾筭餘四千四百
　八十為第一廉　倍通勾得六百四十為第二益廉
　二步為隅法　作帶從負隅以二廉減從方開三乘
　方法除之得半徑
　　帶上廉負隅以下廉減從開三乘方法曰置所得
　　三乘方實以㢘隅從方約之初商一百　置一於
　　左上為法　置一自之以乘從二廉得六百四十
　　萬為減廉以減從方　餘四千○六十○萬一千
　　六百為從方　置一乘第一廉得四十四萬八千
　　為益廉　置一自乘再乘得一百萬又以隅因之
　　得二百萬為隅法　併從方益廉隅法共四千三
　　百○四萬九千六百為下法與上法相乘除實四
　　十三億○四百九十六萬　餘實七億○八百五十
　　四萬四千為次商之實　四因隅法得八百萬為
　　方法　初商自之六因又以隅法因之得一十二
　　萬為上廉　初商四之隅因得八百為下廉　約
　　次商得二十　置一於左上為法　倍初商加次
　　商得二百二十以乘從二廉得一十四萬○八百
　　併初次商得一百二十因之得一千六百八十九
　　萬六千為減廉　以減餘從餘二千三百七十○
　　萬五千六百為從方　倍初商加次商得二百二
　　十以乘第一廉得九十八萬五千六百為益廉
　　置一乘上廉得二百四十萬　置一自之以乘下
　　廉得三十二萬　置一自乘再乘又以隅因之得
　　一萬六千為隅法　併方法從方廉益上下廉隅
　　法共三千五百四十二萬七千二百為下法與上
　　法相乘除實盡
丙出東門南行乙出東門直行各不知步數而立甲從
　城外西北乾隅東行三百二十步回望乙丙與城相
　叅直既而乙欲就丙乃斜行三十四步相㑹問城徑
　釋曰此以通勾□弦立法測望甲東行通勾也乙斜
　行三十四步就丙□弦也
　術曰通勾自之得一十○萬二千四百為通勾筭又
　以通勾増乘得三千二百七十六萬八千　倍□弦
　乘通勾筭得六百九十六萬三千二百　二數相減
　餘二千五百八十○萬四千八百為立方實　□弦
　乘通勾得一萬○八百八十以減二之通勾筭得一
　十九萬三千九百二十為從方　通勾加五得四百
　八十為益廉　五分為隅法　作帶從負隅以廉添
　積開立方法除之得全徑
　　帶從負隅以廉添積開立方曰置所得立方實及
　　從方益廉　約初商得二百　置一於左上為法
　　　置一乘益廉得九萬六千與上法相乘得一千
　　九百二十萬為益實添入積内得四千五百○○
　　萬四千八百為實　置一自之得四萬　以隅算
　　五分因之得二萬為隅法　併從方共二十一萬
　　三千九百二十為下法與上法相乘除實四千二
　　百七十八萬四千餘實二百二十二萬○八百
　　倍益廉得一十九萬二千○三因隅法得六萬為
　　方法　三因初商得六百以隅因得三百為廉法
　　　約商次位得四十　置一於左上為法　置一
　　乘原益廉得一萬九千二百　併入倍廉得二十
　　一萬一千二百與上法四十相乘得八百四十四
　　萬八千為益實加入餘實得一千○六十六萬八
　　千八百為實　置一乘廉法得一萬二千　置一
　　自之隅因得八百為隅法　併方法從方廉隅共
　　二十六萬六千七百二十為下法與上法相乘除
　　實盡
　　此法已見前通勾太虚弦條下因隅算不同故又
　　重出
　又為帶從以廉減從負隅開立方法
　　其法曰初商二百　置一於左上為法　置一乘
　　從廉得九萬六千以減從方餘九萬七千九百二
　　十為從　置一自之隅因得二萬為隅法　併從
　　方共一十一萬七千九百二十為下法與上法相
　　乘除實二千三百五十八萬四千　餘實二百二
　　十二萬○八百　從方内再減從廉九萬六千
　　餘一千九百二十為從方　三因隅法得六萬為
　　方法　三因初商隅因得三百為廉法　次商四
　　十　置一於左上為法　置一乘從廉得一萬九
　　千二百　以減餘從不及減於從廉内反減餘從
　　一千九百二十餘一萬七千二百八十為負從
　　置一乘廉法得一萬二千　置一自之隅因得八
　　百為隅法併方廉隅共七萬二千八百反減負從
　　餘五萬五千五百二十為下法與上法相乘除實
　　盡
　又術斜步乘東行筭得三百四十八萬一千六百為
　立方實斜步乘東行以減半東行筭得四萬○三百
　二十為從方　半步為隅法　作負隅帶從開立方
　法除之得勾圓差八十步以減通勾即半徑
　　負隅帶從開立方法見三卷(通勾明/股條)
東門外不知步數有樹甲從城外西北乾隅東行三百
　二十步見之復斜行一百三十六步至樹下問城徑
　釋曰此以通勾下平弦立法測望甲東行通勾也斜
　行至樹下乃川之地下平弦也
　術曰二行相減餘一百八十四為差　倍差減東行
　以其餘乘東行得一萬五千三百六十為實　倍差
　得三百六十八為從方　二為隅法作減從負隅翻
　法開平方法除之得半徑
　　減從負隅翻法開平方見三卷(通勾□/股條下)
底勾與别弦測望二
乙從城外西北乾隅南行不知步數而立甲出北門東
　行二百步見之復斜行六百八十步與乙㑹
　釋曰此以底勾通弦測望甲出北門東行二百步底
　勾也斜行六百八十步通弦也
　術曰二行相減餘四百八十曰差　相併得八百八
　十曰和　差和相乘得四十二萬二千四百減去差
　筭餘一十九萬二千為實　差和相併得一千三百
　六十為從　二為隅算　作帶從負隅開平方除之
　得半徑
　　帶從負隅開平方法曰置實于左從於右約初商
　　得一百　置一於左上為法　置一乘隅算得二
　　百為隅法　併從方共一千五百六十為下法與
　　上法相乘除實一十五萬六千餘實三萬六千
　　倍隅法得四百為廉法　約次商二十　置一於
　　左上為法置一乘隅算得四十為隅法　併從方
　　廉隅共一千八百為下法與上法相乘除實盡
　　後凡言帶從負隅開平方法者俱倣此
　又術以差筭二十三萬○四百為實以東行步減差
　餘二百八十為從方　作帶從開平方法除之得三
　百六十為通勾弦較以較減弦即通勾以通勾弦求
　容圓法求之得城徑
　此法以半勾全弦求股以求弦和較
　　勾弦求容圓見一卷
南門外不知步數有塔一座東門外往南不知步數有
　樹甲出北門東行二百步望樹與塔俱與城相叅直
　及量樹斜距塔二百五十五步
　釋曰此以底勾下高弦立法測望出北門東行二百
　底勾也塔距樹即日之山下高弦也
　術曰底勾筭與下高弦相乘得一千○二十萬為立
　方實　以底勾筭四萬為從方　高弦為從廉　作
　帶從方廉開立方法除之得半徑
　　帶從方廉開立方曰置實于左以從方從廉約之
　　　初商一百　置一於左上為法　置一乘從廉
　　得二萬五千五百　置一自之得一萬為隅法
　　併從方從廉隅共七萬五千五百為下法與上法
　　相乘除實七百五十五萬　餘實二百六十五萬
　　　二因從廉得五萬一千　三因隅法得三萬
　　相併得八萬一千為方法　三因初商得三百帶
　　從廉得五百五十五為廉法　次商二十　置一
　　於左上為法　置一乘廉法得一萬一千一百
　　置一自之得四百為隅法　併方法從方廉隅共
　　一十三萬二千五百為下法與上法相乘除實盡
　　後凡言帶從方廉開立方法者俱倣此
南門外不知步數有樹乙從南門東行亦不知步數而
　立甲出北門東行二百步望樹與乙與城相叅乙復
　斜行一百五十三步至樹下與甲相望問城徑
　釋曰此以底勾明弦立法測望甲出北門東行底勾
　也乙斜行至樹下明弦也
　術曰半底勾乘明弦得一萬五千三百為實二行相
　併半之得一百七十六步半為從方半為隅算　作
　帶從負隅開平方法除之得七十二為明勾
　　帶從負隅開平方法見前底勾通股條
　求城徑以明勾乘底勾平方開之得半徑
　又曰勾弦求股以明勾股求容圓法求之得全徑
東門外往南有樹乙出東門直行不知步數而立甲出
　北門東行二百步望乙與樹俱與城相叅直乙遂斜
　行三十四步至樹下
　釋曰此以底勾□弦立法測望甲出北門東行底勾
　也乙斜行至樹下□弦也
　術曰底勾減二□弦餘一百三十二以底勾乘之得
　二萬六千四百　又以□弦筭一千一百五十六乘
　之得三千○五十一萬八千四百為三乘方實　倍
　底勾以□弦筭乘之得四十六萬二千四百為從方
　　底勾減□弦　餘自之得二萬七千五百五十六
　為從一廉底勾減□弦餘倍之得三百三十二為從
　二廉　作帶從方上廉以下廉減從開三乘方法除
　之得□股三十求城徑以□勾股求容圓法求之
　　帶從方廉以下廉減從開三乘方曰約初商得三
　　十　置一於左上為法　置一自之得九百以乘
　　從二廉得二十九萬八千八百為減廉以減從方
　　餘一十六萬三千六百為從方　置一乘第一廉
　　得八十二萬六千六百八十為益廉　置一自乘
　　再乘得二萬七千為隅法　併從方益廉隅法共
　　一百○一萬七千二百八十為下法與上法相乘
　　除實盡得三十為□股
　　後凡如此類者俱倣此
乙出南門東行不知步數而立甲出北門東行二百步
　見之乃斜行二百七十二步與乙相㑹
　釋曰此以底勾黄長弦立法測望東行底勾也斜行
　黄長弦也
　術曰二行相減餘七十二為差以乘甲東行得半徑
　筭四之即全徑筭各以平方開之
乙出東門南行不知步數而立甲出北門東行二百步
　見之斜行一百七十步與乙㑹
　釋曰此以底勾小差弦立法測望乙出東門行三十
　步乃東之山甲出北門東行底勾也斜行與乙㑹乃
　山之地小差弦也
　術曰以二行差三十乘甲東行得六千為平實以斜
　行一百七十為從方　作減從翻法開平方法除之
　得半徑
　　減從翻法開平方法見二卷及三卷底勾□股條
乙出東門東行不知步數而立甲出北門東行二百步
　望乙與城相叅直乃斜行一百三十六步與乙㑹
　釋曰此以底勾下平弦立法測望甲東行底勾也斜
　行與乙㑹下平弦也
　術曰倍二行差以減東行步餘七十二以乘東行得
　半徑筭倍平弦減底勾以底勾乘之亦同
大差勾與别弦測望三
乙從城外東北艮隅東行不知步數而立甲從城外西
　南坤隅東行一百九十二步望乙與城角相叅直復
　斜行二百七十二步與乙㑹
　釋曰此以大差勾黄長弦立法測望甲從坤隅東行
　為坤之月大差勾也斜行與乙㑹乃月之地黄長弦
　也
　術曰倍大差勾減黄長弦餘一百一十二為倍勾減
　弦差自之得一萬二千五百四十四　黄長弦自之
　得七萬三千九百八十四　相減餘六萬一千四百
　四十為平實　以倍勾減弦差四之得四百四十八
　為從　八為益隅　作負隅減法開平方法除之得
　半徑
　　負隅以從減法開平方曰置實于左以從約之
　　初商一百　置一于左上為法　置一乘隅法得
　　八百以減去從方四百四十八餘三百五十二為
　　下法與上法相乘除實三萬五千二百　餘實二
　　萬六千二百四十　倍隅法得一千六百為廉法
　　次商二十　置一於左上為法　置一乘隅法得
　　一百六十　併入廉法共一千七百六十減去從
　　方四百四十八餘一千三百一十二為下法與上
　　法相乘除實盡
　　後凡言負隅以從減法開平方法者倣此
　又為以從添積負隅開平方法詳見八卷皇極弦和
　　和與太虚勾股較條下
明勾與别弦測望四
乙出東門不知步數而立甲出南門東行七十二步見
　之又斜行一百三十六步就乙
　釋曰此以明勾平弦測望甲出南門東行七十二步
　明勾也斜行就乙乃月之川下平弦也
　術曰斜行自之得一萬八千四百九十六為平弦筭
　二行相減餘六十四自之得四千○九十六為差筭
　即平勾筭以減弦筭餘為平股筭開之得股平股即
　圓半徑也
乙出東門南行不知步數而立甲出南門往東七十二
　步見乃斜行一百○二步與乙㑹問城徑
　釋曰此以明勾太虚弦立法測望甲出南門東行明
　勾也斜行就乙太虚弦也
　術曰二行相減餘三十為差斜行自之為斜筭　倍
　差乘東行又倍之為八千六百四十以減斜筭餘一
　千七百六十四平方開之得四十二為較　倍差乘
　東行得四千三百二十為實　較為從方　平方開
　之得四十八為虚勾　加較為股　併弦為弦和和
　即城徑
　
　
　
　
　測圓海鏡分類釋術卷四
欽定四庫全書
　測圓海鏡分類釋術卷五
　　　　　　　　　　　　元　李　冶　撰
　　　　　　　　　　　　明　顧應祥　釋術
通股與别弦測望一
圓城乙出東門東行不知步數而立甲從城外西北乾
　隅南行六百步見之復斜行五百四十四步與乙相
　㑹
　釋曰此以通股邊弦立法測望甲從乾隅南行六百
　步通股也斜行乃天之川邊弦也
　術曰二行相減餘五十六為差　差乘南行得三萬
　三千六百又以半南行乘之得一千○○八萬為立
　方實　半南行以乘南行得一十八萬與差乘南行
　相併得二十一萬三千六百為從方　倍南行得一
　千二百為從廉作帶從廉減從方翻法開立方法除
　之得半徑
　　帶從廉減從翻法開立方曰置所得實于左以從
　　方從廉約之初商一百　置一於左上為法　置
　　一乘從廉得一十二萬以減從方餘九萬三千六
　　百為從　置一自之得一萬為隅法併從方共一
　　十○萬三千六百為下法　與上法相乘應除實
　　一千○三十六萬實不滿法反除實一千○○八
　　萬餘二十八萬為負積　倍從廉得二十四萬
　　三因隅法得三萬為方法　三因初商得三百為
　　廉法　約次商二十　置一於左上為法　置一
　　乘從廉得二萬四千併入倍廉共二十六萬四千
　　以減從方不及反減從方二十一萬三千六百餘
　　五萬　四百為負從　置一乘廉法得六十　置
　　一自之得四百為隅法　併方廉隅共三萬六千
　　四百以減負從餘一萬四千為下法與上法相乘
　　除實盡　此術改為以從廉添積開立方亦可
　　後凡言帶從廉減從方翻法開立方法者俱倣此
出城東門外往南有樹甲從西北乾隅南行六百步見
　樹斜行五百一十步至樹下問城徑
　釋曰此以通股黄廣弦測望南行通股也斜行乃天
　之山黄廣弦也
　術曰二行相減餘九十為差倍差以乘倍南行得二
　十一萬六千為實　差併南行倍之得一千三百八
　十為從二為隅算　作減從負隅開平方法除之得
　全徑
　　減從負隅開平方法見二卷通勾□勾條
　又曰倍差乘南行得一十○萬八千為實　差併南
　行共六百九十為從方作減從開平方法除之得全
　徑不用隅算
　　減從開平方法見二卷底勾□勾條
出城南門外往東不知步數有樹甲從城外西北乾隅
　南行六百步望樹與城相叅直乃斜行四百○八步
　至樹下問城徑
　釋曰此以通股大差弦立法測望南行通股也斜行
　乃天之月大差弦也
　術曰南行自之得三十六萬為南行筭兩行相乘得
　二十四萬四千八百倍之内減南行筭餘一十二萬
　九千六百為實　倍南行得一千二百為從作減從
　開平方法除之得半徑
　　減從開平方法見二卷(底勾□/勾條)
　又術兩行相乘得二十四萬四千八百以減南行筭
　餘一十一萬五千二百為實　二為隅算　作負隅
　開平方法除之得全徑
　　負隅開平方法見一卷(底勾底/弦條下)
圓城南門外不知步數有樹甲從城外西北乾隅南行
　六百步望樹與城叅直斜行二百五十五步至樹下
　問城徑
　釋曰此以通股上高弦立法測望甲南行為通股斜
　行為天之日上高弦也
　術曰二行相減餘三百四十五為差倍之減甲南行
　餘九十以乘南行得五萬四千為實以倍差六百九
　十為從方　以二為隅算　作負隅減從開平方法
　除之得半徑
　　負隅減從開平方法見二卷(通勾□/勾條)
圓城南門外不知步數有槐一株東門外不知步數有
　栁一株有人從城外西北隅南行六百步望二樹與
　城東南角相叅直其槐栁斜相距二百八十九步問
　城徑
　釋曰此以通股皇極弦立法測望南行為通股二樹
　斜相距步即皇極弦日之川也
　術曰南行步與二樹相距步相乘又自之得三百○
　○億六千七百五十六萬為三乘方實　通股乘皇
　極弦筭倍之得一億○○二十二萬五千二百為從
　方　通股皇極弦相乘倍之得三十四萬六千八百
　為從一廉　倍皇極弦得五百七十八為從二廉　二
　為隅算　作帶從負隅以廉隅添積開三乘方法除
　之得二百五十五為皇極股
　求城徑以皇極股弦求皇極勾得一百三十六　勾
　股相乘倍為實以弦除之得容圓全徑
　　帶從負隅以廉隅添積開三乘方曰置所得三乘
　　方實從方從廉隅算約之　初商二百　置一於
　　左上為法　置一乘從一廉得六千九百三十六
　　萬為益從加從方共一億六千九百五十八萬五
　　千二百為下法　置一自之以乘從二廉得二千
　　三百一十二萬為益隅　置一自乘再乘以隅筭
　　因之得一千六百萬為隅法　併益隅共三千九
　　百一十二萬為益積之法以初商因之得七十八
　　億二千四百萬為益實添入原積得三百七十八
　　億九千一百五十六萬為通實以下法上法相乘
　　除實三百三十九億一千七百○四萬　餘三十
　　九億七千四百五十二萬為次商之實　二因益
　　從得一億三千八百七十二萬為益從方　三因
　　益隅得六千九百三十六萬為益隅之方　三之
　　初商乘從二廉得三十四萬六千八百為益隅之
　　廉　四因隅法得六千四百萬為方法　初商自
　　之六因又隅因之得四十八萬為上廉　初商四
　　之隅因得一千六百為下廉　約次商得五十
　　置一於左上為法　置一乘從廉得一千七百三
　　十六萬為益從廉併益從方共一億五千六百○
　　六萬為益從之實加入從方共二億五千六百二
　　十八萬五千二百為下法　置一乘益隅之廉得
　　一千七百三十四萬　置一自之以乘從二廉得
　　一百四十四萬五千為益隅之隅　併益隅方廉
　　隅共八千八百一十四萬五千為益隅之實　置
　　一乘上廉得二千四百萬　置一自之以乘下廉
　　得四百萬　置一自乘再乘隅因得二十五萬為
　　隅法　併方上下廉隅法共九千二百二十五加益
　　隅之實共一億八千○三十九萬五千為益積之
　　法以次商乘之得九十○億一千九百七十五萬
　　為益實　添入餘積共一百二十九億九千四百
　　二十七萬為通實以下法與上法相乘除實一百
　　二十八億一千四百二十六萬餘一億八千○○
　　一萬為二商之實　二因益從廉得三千四百六
　　十八萬併入益從方得一億七千三百四十萬為
　　益從方　二因益隅之廉得三千四百六十八萬
　　　三因益隅之隅得四百三十三萬五千俱併入
　　益隅方得一億○八百三十七萬五千為益隅方
　　　併初次商三之以乘從二廉得四十三萬三千
　　五百為益隅之廉　二因上廉得四千八百萬三
　　因下廉得一千二百萬四因隅法得一百萬併入
　　方法共一億二千五百萬為方法　併初次商自
　　之六因又隅因之得七十五萬為上廉　併初次
　　商四之隅因得二千為下廉　約三商得五　置
　　一於左上為法　置一乘從一廉得一百七十三
　　萬四千為益從廉併益從方得一億七千五百一
　　十三萬四千為益從之實　加入從方共二億七
　　千五百三十五萬九千二百為下法　置一乘益
　　隅之廉得二百一十六萬七千五百　置一自之
　　以乘從二廉得一萬四千四百五十為益隅之隅
　　　併益隅方廉隅共一億一千○五十五萬六千
　　九百五十為益隅之實　置一乘上廉得三百七
　　十五萬　置一自之以乘下廉得五萬　置一自
　　乘再乘隅因得二百五十為隅法　併方上下廉
　　隅共一億二千八百八十○萬○二百五十　加
　　益隅之實得二億三千九百三十五萬七千二百
　　為益積之法以三商因之得一十一億九千六百
　　七十八萬六千為益實　添入餘積得一十三億
　　七千六百七十九萬六千為通實　下法與上法
　　相乘除盡
　　又為以二廉隅減一廉從方開三乘方其法曰初
　　商二百　置一於左上為法　置一乘從一廉得
　　六千九百三十六萬為益從方併從方共一億六
　　千九百五十八萬五千二百為從　置一自之以
　　乘從二廉得二千三百一十二萬為益隅之實
　　置一自乘再乘隅因得一千六百萬為隅法　加
　　益隅之實得三千九百一十二萬為減實　以減
　　從餘一億三千○四十六萬五千二百為下法
　　與上法相乘除實二百六十○億九千三百○四
　　萬　餘三十九億七千四百五十二萬為次商之實
　　二因益從之實得一億三千八百七十二萬為益
　　從方　三因益隅之實得九千六百三十六萬為
　　益隅之方三之初商以乘從二廉得三十四萬六
　　千八百為益隅之廉　初商自之六因又隅因得
　　四十八萬為上廉　初商四之隅因得一千六百
　　為下廉　次商五十　置一於左上為法　置一
　　乘從一廉得一千七百三十四萬為益從之廉
　　併益從方得一億五千六百○六萬為益從之實
　　加入從方共二億五千六百二十八萬五千二百
　　為從置一乘益隅之廉得一千七百三十四萬
　　置一自之以乘從二廉得一百四十四萬五千為
　　益隅之隅　併益隅方廉隅共八千八百一十四
　　萬五千為益隅之實　置一乘上廉得二千四百
　　萬　置一自之以乘下廉得四百萬　置一自乘
　　再乘隅因得二十五萬為隅法　併方廉隅得九
　　千一百二十五萬加益隅之實得一億八千○三
　　十九萬五千為減實　以減從餘七千五百八十
　　九萬○二百為下法與上法相乘除實三十七億
　　九千四百五十一萬餘一億八千○○一萬為三
　　商之實
　　二因益從方廉得三千四百六十八萬併入益從
　　方得一億七千三百四十萬為益從方　二因益
　　隅之廉得三千四百六十八萬三因益隅之隅得
　　四百三十三萬五千俱併入益隅之方得一億○
　　八百三十七萬五千為益隅之方　併初次商三
　　之以乘從二廉得四十三萬三千五百為益隅之
　　廉　二因上廉得四千八百萬三因下廉得一千
　　二百萬四因隅法得一百萬併入方法共一億二
　　千五百萬為方法　併初次商自之十二因得七
　　十五萬為上廉　併初次商八因得二千為下廉
　　　三商得五　置一於左上為法　置一乘從一
　　廉得一百七十三萬四千為益從廉併益從方得
　　一億七千五百一十三萬四千為益從之實　加
　　入從方共二億七千五百三十五萬九千二百為
　　從　置一乘益隅之廉得二百一十六萬七千五
　　百　置一自之以乘從二廉得一萬四千四百五
　　十為益隅之隅　併益隅方廉隅共一億一千○
　　五十五萬六千九百五十為益隅之實　置一乘
　　上廉得三百七十五萬　置一自之以乘下廉得
　　五萬　置一自乘再乘隅因得二百五十為隅法
　　　併方廉隅共一億二千八百八○萬○二百五
　　十　加益隅之實得二億三千九百三十五萬七
　　千二百為減實　以減從餘三千六百○○二千
　　為下法與上法相乘除實盡
　　右二法已見四卷通勾皇極弦下因其頭緒太繁
　　故重出以便學者
丙出南門南行乙出南門東行各不知步數而立甲從
　城外西北乾隅南行六百步望乙丙悉與城相叅直
　既而丙欲就乙乃斜行一百五十三步相㑹問城徑
　釋曰此以通股明弦立法測望丙出南門而南為明
　股乙出南門而東為明勾丙之斜行就乙則明弦也
　甲南行六百通股也
　術曰通股自之得三十六萬為通股筭又以通股乘
　之得二億一千六百萬　明弦乘通股筭倍之得一
　億一千○一十六萬　二數相減餘一億○五百八
　十四萬為立方實　倍通股筭得七十二萬　明弦
　通股相乘倍之得一十八萬三千六百　二數相減
　餘五十三萬六千四百為從方　通股六之得三千
　六百為從廉　六為隅筭　作帶從廉負隅以隅減
　從開立方法除之得半徑
　　帶從廉負隅以隅減從開立方曰置所得立實
　　以從方廉約之初商一百　置一於左上為法
　　置一乘從廉得三十六萬　置一自之又以隅因
　　之得六萬為隅法　以減從方餘四十七萬六千
　　四百　併從廉共八十三萬六千四百為下法與
　　上法相乘除實八千三百六十四萬餘實二千二
　　百二十萬　倍從廉得七十二萬　三因隅法得
　　一十八萬為方法　三因初商得三百以隅因之
　　得一千八百為廉法　次商二十　置一於左上
　　為法　置一乘從廉得七萬二千加入倍廉得七
　　十九萬二千　置一自之又隅因得二千四百為
　　隅法　置一乘廉法得三萬六千　併方法廉隅
　　共二十一萬八千四百以減原從方餘三十一萬
　　八千　併入從廉共一百一十一萬為下法與上
　　法相乘除實盡
　又為帶從方廉負隅以隅添積開立方法
　　其法曰初商一百　置一於左上為法　置一自
　　之以隅因得六萬與上法相乘得六百萬為益實
　　添入積内共一億一千一百八十四萬為實　置
　　一乘從廉得三十六萬併從方共八十九萬六千
　　四百為下法與上法相乘除實八千九百六十四
　　萬　餘實二千二百二十萬　三因隅法得一十
　　八萬為方法　三因初商以隅因得一千八百為
　　廉法　次商二十　置一於左次為上法　置一
　　乘廉法得三萬六千　置一自之隅因得二千四
　　百為隅法　併方廉隅共二十一萬八千四百與
　　上法相乘得四百三十六萬八千為益實添入餘
　　積共二千六百五十六萬八千為實　倍初商加
　　次商得二百二十以乘從廉得七十九萬二千
　　併從方共一百三十二萬八千四百為下法與上
　　法相乘除實盡
　　後凡言帶從廉負隅以隅減從開立方法俱倣此
　　或減從或添積隨意
　又術通股自之得三十六萬為通股筭又以斜行乘
　之得五千五百○八萬為立方實　通股明弦相乘
　得九萬一千八百與半通股筭相減餘八萬八千二
　百為從方　五分為隅法　作帶從負隅開立方法
　除之得三百六十為股圓差以減通股得城徑
　　帶從方負隅開立方曰置實於左從于右約初商
　　得三百　置一於左上為法　置一自之得九萬
　　以隅算五分因得四萬五千為隅法　併從方共
　　一十三萬三千二百為下法與上法相乘除實三
　　千九百九十六萬餘實一千五百一十二萬　三
　　因隅法得一十三萬五千　併從方共二十二萬
　　三千二百為方法　三因初商得九百隅因得四
　　百五十為廉法　次商六十　置一於左上為法
　　置一乘廉法得二萬七千　置一自之隅因得一
　　千八百為隅法併方廉隅共二十五萬二千為下
　　法與上法相乘除實盡
　　後凡言帶從方負隅開立方法者俱倣此
丙出南門東行乙出東門南行各不知步數而立甲從
　城外西北乾隅南行六百步望乙丙與城相叅直既
　而乙欲就内乃斜行一百○二步相㑹問城徑
　釋曰此以通股太虚弦立法測望甲南行通股也丙
　斜行一百○二步就乙太虚弦也
　術曰南行自之得三十六萬為通股筭以斜步乘之
　得三千六百七十二萬倍之得七千三百四十四萬
　為立方實　倍南行乘斜行得一十二萬二千四百
　　倍南行筭得七十二萬　二數相併得八十四萬
　二千四百為從方　四之南行得二千四百為益廉
　　四步為隅算　作帶從負隅以從廉減從方開立
　方法除之得半徑
　　帶從負隅以廉減從方開立方法見四卷通勾□
　　弦條下
　又為帶從負隅以廉添積開立方法
　　法見四卷通勾太虚弦條下
　又術通股筭乘太虚弦倍之得七千三百四十四萬
　為立實　通股虚弦相乘得六萬一千二百　加通
　股筭得四十二萬一千二百為從方　以通股六百
　為益廉　五分為隅算　作帶從負隅以廉減從開
　立方法除之得全徑
　　法與前同或減從或添積隨意
東門外往南不知步數有石柱一箇乙出東門直行不
　知步數而立甲從城外西北乾隅南行六百步望石
　柱與乙與城相叅直乙乃斜行三十四步至石柱下
　問城徑
　釋曰此以通股□弦立法測望甲南行通股也乙斜
　行□弦也
　術曰通股□弦相乘得二萬○四百　又以通股筭
　三十六萬乘之得七十三億四千四百萬為三乘方
　實　□弦乘通股筭三之得三千六百七十二萬為
　從方　通股筭内減去兩箇通股□弦相乘之數餘
　三十一萬九千二百為從一廉　倍通股得一千二
　百為第二廉　二為隅算　作帶從方廉負隅以二
　廉減從開三乘方法除之得半徑
　　帶從方廉負隅以二廉減從開三乘方曰置所得
　　三乘方實以從方廉隅算約之　初商一百　置
　　一於左上為法　置一自之以乘二廉得一千二
　　百萬為減廉以減從方餘二千四百七十二萬為
　　從方　置一乘從一廉得三千一百九十二萬為
　　益廉　置一自乘再乘又以隅法因之得二百萬
　　為隅法　併從方益廉隅法得五千八百六十四
　　萬為下法與上法相乘除實五十八億六千四百
　　萬　餘實一十四億八千萬　四因隅法得八百
　　萬為方法　初商自之六因又以隅法因之得一
　　十二萬為上廉　初商四之又以隅因之得八百
　　為下廉　約次商得二十　置一於左次為上法
　　倍初商加次商得二百二十以乘二廉得二十六
　　萬四千又併初次商得一百二十因之得三千一
　　百六十八萬為減廉以減餘從不及減反減餘從
　　二千四百七十二萬　餘六百九十六萬為負從
　　　倍初商加次商為二百二十以乘從一廉得七
　　千○二十二萬四千為益廉　置一乘上廉得二
　　百四十萬　置一自之以乘下廉得三十二萬
　　置一自乘再乘又以隅因之得一萬六千為隅法
　　併方法益廉上下廉隅法共八千○九十六萬減
　　去負從六百九十六萬餘七千四百萬為下法與
　　上法相乘除實盡
　　此術已見四卷通勾明弦條下因後有翻減從不
　　同故重出
　又為帶從方負隅以二廉添積開三乘方
　　如前約初商一百　置一於左上為法　置一自
　　之以乘從二廉得一千二百萬　與上法相乘得
　　一十二億為益積添入原積共八十五億四千四
　　百萬為實　置一乘從一廉得三千一百九十二
　　萬為益廉　置一自乘再乘又以隅算因之得二
　　百萬為隅法　併從方益廉隅法共七千○六十
　　四萬為下法與上法相乘除實七十○億六千四
　　百萬　餘實一十四億八千萬倍益廉得六千三
　　百八十四萬　四因隅法得八百萬為方法　初
　　商自之六因又隅因得一十二萬為上廉　初商
　　四之又隅因得八百為下廉　約次商得二十
　　置一於左次為上法　倍初商加次商為二百二
　　十併初次商得一百二十相因得二萬六千四百
　　又加初商自之一萬共三萬六千四百以乘從二
　　廉得四千三百六十八萬與上法相乘得八億七
　　千三百六十萬為益實添入餘積共二十三億五
　　千三百六十萬為實　置一乘從一廉得六百三
　　十八萬四千併倍益廉共七千○二十二萬四千
　　　置一乘上廉得二百四十萬　置一自之以乘
　　下廉得三十二萬　置一自乘再乘以乘隅算得
　　一萬六千為隅法併方法從方益廉上下廉隅法
　　共一億一千七百六十八萬為下法與上法相乘
　　除實盡
　又術曰半通股筭以乘通股筭得六百四十八億為
　三乘方實　通股自乘再乘得二億一千六百萬
　□弦乘通股筭得一千二百二十四萬倍得二千四
　百四十八萬　二數相併得二億四千○四十八萬
　為從方　□弦乘通股倍之為四萬○八百以減通
　股筭餘三十一萬九千二百為從一廉　以通股六
　百為從二廉　半步為隅算　作帶從廉負隅減從
　以二廉益從開三乘方法除之得三百六十為股圓
　差以減通股即圓徑
　　帶一廉負隅減從以二廉益從開三乘方曰置所
　　得三乘方實以從方廉隅約之　初商三百　置
　　一於左上為法　置一乘從一廉得九千五百七
　　十六萬為益隅之廉　置一自乘再乘以隅算半
　　步因得一千三百五十萬為隅法算併益隅之廉
　　共一億○九百二十六萬以減從方餘一億三千
　　一百二十二萬為從　置一自之得九萬以乘從
　　二廉得五千四百萬為益從　併入餘從共一億
　　八千五百二十二萬為下法與上法三百相乘除
　　實五百五十五億六千六百萬　餘實九十二億
　　三千四百萬　倍益隅之廉得一億九千一百五
　　十二萬　四因隅法得五千四百萬為方法　初
　　商自之六因又以隅算因之得二十七萬為上廉
　　　初商四之又以隅算因之得六百為下廉　約
　　次商得六十　置一於左次為上法　置一乘從
　　一廉得一千九百一十五萬二千　併入倍益隅
　　之廉得二億一千○六十七萬二千為益廉置一
　　乘上廉得一千六百二十萬　置一自之以乘下
　　廉得二百一十六萬　置一自乘再乘又以隅
　　因之得一十○萬八千　併方法廉隅共七千二
　　百四十六萬八千加益廉得二億八千三百一十
　　四萬以減原從不及翻減從方二億四千○四十
　　八萬餘四千二百六十六萬為負從　倍初商加
　　次商得六百六十併次商得三百六十相因得二
　　十三萬七千六百又加初商自之九萬共三十二
　　萬七千二百以乘二廉得一億九千六百五十六
　　萬減去負從四千二百六十六萬餘一億五千三
　　百九十萬為下法與上次法六十相乘除餘實盡
　　　若不翻減乘出二廉併從方以從一廉隅法減
　　之亦是
東門外不知步數有樹甲從城外西北乾隅南行六百
　步立定乙出北門東行斜望樹及甲與城相叅直遂
　斜行一百三十六步至樹下問城徑
　釋曰此以通股下平弦立法測望甲南行通股也乙
　之斜行下平弦也
　術曰通股平弦相乘得八萬一千六百　又以半通
　股乘之得二千四百四十八萬為立方實　半通股
　乘通股得一十八萬併通股平弦相乘之數得二十
　六萬一千六百為從方　六百為從廉　作以從廉
　減從開立方法除之得半徑
　　帶從以廉減從開立方法見四卷通勾上高弦條下
邊股與别弦測望二
乙從城外西北乾隅東行不知步數而立甲出西門南
　行四百八十步望乙與城相叅直復斜行六百八十
　步與乙相㑹問城徑
　釋曰此以邊股通弦立法測望甲出西門南行邊股
　也斜行通弦也
　術曰二行相減餘二百為差　相併得一千一百六
　十為和　以差乘和減去差筭四萬餘一十九萬二
　千為實　和差相併得一千三百六十為從方　二
　為隅法作帶從負隅開平方法除之得半徑
　　帶從負隅開平方法見四卷底勾通弦條
乙出南門東行不知步數而立甲出西門南行四百八
　十步望乙與城相叅直又斜行四百○八步與乙相
　㑹問城徑
　釋曰此以邊股大差弦立法測望甲出西門南行邊
　股也又斜行就乙乃天之月大差弦也
　術曰二行相減餘七十二為差以乘甲南行得三萬
　四千五百六十為實　以斜行四百○八步為益從
　方作減從開平方法除之得半徑
　　減從開平方法曰初商一百　置一於左上為法
　　　置一減從方餘三百○八為下法與上法相乘
　　除實三萬○八百　餘實三千七百六十　從方
　　内再減一百　商次位得二十　置一於左次為
　　上法　置一減餘從　餘一百八十八為下法
　　與上法相乘除實盡
　　此法已見二卷底勾□勾下因從有重位故重出
乙出南門直行不知步數而立甲出西門南行四百八
　十步望乙與城相叅直復斜行二百五十五步與乙
　㑹問城徑
　釋曰此以邊股上高弦立法測望甲出西門南行邊
　股也斜行就乙乃天之日上高弦也
　術曰倍斜行減南行餘三十以乘南行得半徑筭
　又曰斜行減南行餘自之得五萬○六百二十五為
　上高股筭斜行自之為弦筭二筭相減開其餘亦半
　徑
南門外往南不知步數有樹乙出南門東行不知步數
　而立甲出西門南行四百八十步望乙與樹正與城
　相叅直乙乃斜行一百五十三步至樹下問城徑
　釋曰此以邊股明弦立法測望甲出西門南行邊股
　也乙斜行至樹下明弦也
　術曰邊股内減二明弦餘一百七十四以乘邊股得
　八萬三千五百二十　明弦自之得二萬三千四百
　○九　二數相乘得一十九億五千五百一十一萬
　九千六百八十為三乘方實　邊股乘明弦筭倍之
　得二千二百四十七萬二千六百四十為從方　邊
　股減明弦餘自之得一十○萬六千九百二十九為
　從一廉　邊股減明弦餘倍之得六百五十四為從
　二廉　作帶從益廉以二廉減從開三乘方法除之
　得明勾七十二以勾弦求股得一百三十五以明勾
　股求容圓術求之得城徑
　　帶從益廉以二廉減從開三乘方曰以所得三乘
　　方實以從方廉約之初商七十　置一於左上為
　　法　置一自之以乘二廉得三百二十○萬四千
　　六百為減從之廉以減從方餘一千九百二十六
　　萬八千○四十為從　置一乘一廉得七百四十
　　八萬五千○三十為益從之廉　置一自乘再乘
　　得三十四萬三千為隅法　併從方益廉隅法共
　　二千七百○九萬六千○七十為下法與上法相
　　乘除實一十八億九千六百七十二萬四千九百
　　餘實五千八百三十九萬四千七百八十為次商
　　之實　四因隅法得一百三十七萬二千為方法
　　　初商自之六因得二萬九千四百為上廉　初
　　商四之得二百八十為下廉　次商得二　置一
　　於左上為法　倍初商加次商得一百四十二以
　　乘二廉得九萬二千八百六十八　又併初次商
　　得七十二因之得六百六十八萬六千四百九十
　　六為減從以減餘從尚餘一千二百五十八萬一
　　千五百四十四為從方　倍初商加次商得一百
　　四十二以乘從一廉得一千五百一十八萬三千
　　九百一十八為益從廉　置一乘上廉得五萬八
　　千八百　置一自之以乘下廉得一千一百二十
　　　置一自乘再乘得八為隅法　併方法從方益
　　廉上下廉隅法共二千九百一十九萬七千三百
　　九十為下法與上法相乘除實盡
　　此法已見四卷底勾□弦條因此有重位故重出
　又為帶從方廉以二廉添積開三乘方法　法以類
　推
東門之南不知步數有樹乙出東門東行不知步數而
　立甲出西門南行四百八十步望樹與乙與城相叅
　直乙復斜行三十四步至樹下問城徑
　釋曰此以邊股□弦立法測望甲出西門南行邊股
　也乙斜行至樹□弦也
　術曰半□弦乘邊股得八千一百六十為實□弦邊
　股和半之得二百五十七為帶從方半步為隅法
　以帶從負隅開平方法求得□股三十　以□股乘
　邊股即半徑筭
　　帶從負隅開平方法見四卷底勾通弦條
乙出東門南行不知步數而立甲出西門南行四百八
　十步望乙與城相叅直復斜行五百一十步㑹乙問
　城徑
　釋曰此以邊股黄廣弦立法測望甲出西門南行邊
　股也斜行乃天之山黄廣弦也
　術曰斜行減南行餘三十為差差乘南行即半徑筭
東門外不知步數有樹乙從城外西北乾隅東行不知
　步數而立甲出西門南行四百八十步見乙與樹與
　城相叅直既而乙斜行一百三十六步至樹下問城徑
　釋曰此以邊股下平弦立法測望甲出西門南行邊
　股也乙斜行至樹下為川之地下平弦也
　術曰邊股自之得二十三萬○四百為筭　以平弦
　乘之得三千一百三十三萬四千四百為立方實
　以邊股筭為從方　平弦為從廉作帶從方廉開立
　方法除之得半徑
　　帶從方廉開立方法見四卷底勾下高弦條下
小差股與别弦測望三
甲從城外西南坤隅復往南行不知步數而立乙從城
　外東北艮隅南行一百五十步望見之乃斜行五百
　一十步就乙相㑹問城徑
　釋曰此以小差股黄廣弦立法測望乙從艮隅南行
　小差股也斜行與甲㑹黄廣弦也
　術曰斜行自之得二十六萬○一百為黄廣弦筭
　倍南行以減斜行餘二百一十自之得四萬四千一
　百○二數相減餘二十一萬六千為實　倍南行以
　減斜行　餘四之得八百四十為從　八為隅筭
　作帶從負隅開平方法除之得半徑
　　帶從負隅開平方法見四卷底勾通弦條下
□股與别弦測望四
甲出南門南行不知逺近而立乙出東門南行三十步
　見之却斜行二百五十五步與甲同立問城徑
　釋曰此以□股下高弦立法測望乙南行□股也斜
　行至甲處乃日之山下高弦也
　術曰斜行自之得六萬五千○二十五為高弦筭
　斜行減南行餘二百二十五自之得五萬○六百二
　十五即高股筭　二筭相減餘一萬四千四百即高
　勾筭　即半徑筭
甲出南門東行不知步數而立乙出東門南行三十步
　見之遂斜行一百○二步與甲㑹問城徑
　釋曰此以□股太虚弦立法測望乙出東門南行□
　股也斜行就甲太虚弦也
　術曰二行相減餘七十二為差以乘南行　又四之
　得八千六百四十　斜行自之得一萬○四百○四
　為虚弦筭　二數相併得一萬九千○四十四為平
　實平方開之得一百三十八為太虚勾股和加斜步
　即城徑
　又曰倍虚筭減平實平實即和筭也
　餘一千七百六十四平方開之得較四十二減和半
　之為勾加和半之為股以虚勾股求容圓亦通
　
　
　
　
　
　
　
　
　
　測圓海鏡分類釋術卷五
欽定四庫全書
　測圓海鏡分類釋術卷六
　　　　　　　　　　　　元　李　冶　撰
　　　　　　　　　　　　明　顧應祥　釋術
勾與和測望一
甲乙俱在城外西北乾隅甲南行不知步數而立乙東
　行三百二十步見之甲又斜行與相會計甲直行斜
　行共一千二百八十步問城徑
　釋曰此通勾與通股弦和測望乙東行通勾也甲直
　斜共行通股弦和也
　術曰勾自之得一十○萬二千四百　以和除之得
　八十為股弦較　以較減和半之為股　以勾股求
　容圓術求之得城徑
　又曰勾和各自乘相減為實倍和除之得股相併為
　實倍和除之得弦
　　邉勾以下俱以類推即是
乙出東門南行丙出南門東行各不知步數而立只云
　丙行多於乙步甲從乾隅東行三百二十步望乙丙
　與城相叅直計乙丙共行一百○二步問城徑
　釋曰此以通勾與明勾□股和測望甲東行通勾也
　乙出東門南行為□股丙出南門東行為明勾共計
　一百○二步明勾□股和也
　術曰倍共步乘東行筭得二千○八十八萬九千六
　百為立方實　共步乘東行加東行筭得一十三萬
　五千○四十為從方　東行為從亷　五分為隅算
　　作帶從負隅以亷減從開立方法除之得全徑
　　帶從負隅以亷減從半翻法開立方曰置所得實
　　以從方約之初商二百　置一於左上為法　置
　　一乘從亷得六萬四千以減從方存七萬一千○
　　四十為從　置一自之得四萬以隅算五分因之
　　得二萬為隅法　併從共九萬一千○四十為下
　　法與上法相乘除實一千八百二十○萬八千餘
　　實二百六十八萬一千六百　從方内再減六萬
　　四千止餘七千○四十為從三因隅法得六萬為
　　方法　三因初商得六百為亷法　次商四十
　　置一於左次為上法　置一乘從亷得一萬二千
　　八百以減餘從不及減反減餘從七千○四十餘
　　五千七百六十為負從　置一乘亷法以隅因得
　　一萬二千　置一自之隅因得八百為隅法　併
　　方亷隅共七萬二千八百減去負從餘六萬七千
　　○四十為下法與上法相乘除實盡
　　法已見四卷通勾太虚弦條因以五分為隅故重
　　出
　又為帶從負隅以亷添積開立方法
　　法見四卷通勾虚弦條下
乙出東門東行丙出南門南行各不知步數而立甲從
　乾隅東行三百二十步望乙丙二人俱與城相參直
　計乙丙共行一百五十一步問城徑
　釋曰此以通勾與□勾明股和立法測望甲東行通
　勾乙東行□勾丙南行明股也
　術曰通勾自之得一十萬○二千四百半之得五萬
　一千二百又自之得二十六億二千一百四十四萬
　為三乘方實以三百六十二乘半通勾筭得一千八百
　五十三萬四千四百為從方　通勾乘和步得四萬
　八千三百二十為從一亷　五之通勾得一千六百
　為從二亷　二分五釐為常法作帶從方亷三乘方
　法開之得八十為小差小差者通股弦較也以減通
　勾即城徑
　　帶從方亷負隅單位開三乘方曰置所得三乘方
　　實以亷隅約之　商得八十置一於左上為法
　　置一乘從一亷得三百八十六萬五千六百置一
　　自之以乘從二亷得一千○二十四萬　置一自
　　乘再得五十一萬二千以二分五釐因之得一十
　　二萬八千為隅法　併從方一亷二亷隅法得三
　　千二百七十六萬八千為下法與上法相乘除實
　　盡
東門外徃南有樹乙出東門徃東不知步數而立甲出
　北門東行二百步斜望乙與樹正與城相叅直既而
　乙復折而斜行至樹下與甲相望計乙直行斜行共
　五十步
　釋曰此以底勾與□勾弦和立法測望甲出北門東
　行底勾也乙一直一斜□勾□弦也
　術曰底勾與和相減餘一百五十為差　差加底勾
　復以差乘之得數半之得二萬六千二百五十　差
　自之得二萬二千五百　二數相減餘三千七百
　五十為實　併勾和半之得一百二十五為法實如
　法而得一
南門外往東不知步數有樹乙出南門南行不知步數
　而立甲出北門東行二百步見樹與乙與城相叅直
　乙復斜行至樹下與甲相望計乙一直一斜共二百
　八十八步問城徑
　釋曰此以底勾與眀股弦和立法測望甲出北門東
　行底勾也乙出南門南行明股也斜行明弦也
　術曰勾和相減餘半之得四十四為半差　以減底
　勾餘一百五十六為汛率汎率自之又倍之得四萬
　八千六百七十二半差乘和步得一萬二千六百七
　十二　二數相減餘三萬六千為實　半底勾減和
　步得一百八十八　倍汎率得三百一十二　二數
　相併得五百為法實如法而一得明勾
勾與較測望二
甲乙俱在城外西北乾隅甲南行不知步數而立乙東
　行三百二十步見之甲又斜行與乙相㑹計甲直行
　不及斜行八十步
　釋曰此以通勾與股弦較測望乙東行通勾也甲直
　行不及斜行股弦較也
　術曰較除勾筭得一千二百八十為股弦和減較半
　之為股加較半之為弦
　　邉勾以下俱即此類推
股與和測望三
甲乙二人俱在城外西北乾隅甲南行六百步而立乙
　東行不知步數見之又斜行與甲相㑹計乙直斜共
　行一千步問城徑
　釋曰此以通股勾弦和測望甲南行通股也乙直東
　行與斜行共勾弦和也
　術曰股自之得三十六萬　和除之得三百六十為
　勾弦較　減和半之為勾　加和半之為弦
　　邉股以下推此
甲從乾隅南行六百步而立乙出南門直行丙出東門
　直行三人相望俱與城相叅直計其行步則乙與丙
　共行一百五十一步
　釋曰此以通股□勾明股和立法測望甲行通股乙
　行眀股丙行□勾也共之和也
　術曰通股為筭半而自之得三百二十四億為三乘
　方實倍和加通股以乘半通股筭得一億六千二百
　三十六萬為從方　通股乘和步得九萬○六百為
　從一亷　通股加半股得九百為從二亷　二分五
　釐為隅算作帶從方亷負隅以二亷減從翻法開三
　乘方法除之得三百六十為股圓差　以減通股即
　圓徑
　　帶從方亷負隅以二亷減從翻法開三乘方曰置
　　所得三乘方實以從方亷隅約之初商三百　置
　　一於左上為法　置一自之以乘二亷得八千一
　　百萬以減從方餘八千一百三十六萬　置一乘
　　從一亷得二千七百一十八萬　置一自乘再乘
　　　以隅算二分五釐因之得六百七十五萬為隅
　　法　併從方從一亷隅法共一億一千五百二十
　　九萬為下法　與上法相乘除實三百四十五億
　　八千七百萬實不滿法反減實三百二十四億餘
　　二十一億八千七百萬為負積　四因隅法得二
　　千七百萬為方法初商自之六因又以隅因之得
　　一十三萬五千為上亷　初商四之隅因之得三
　　百為下亷　商次位得六十　置一於左次為上
　　法　倍初商加次商得六百六十以乘從二亷得
　　五十九萬四千又併初次商得三百六十因得二
　　億四千三百八十四萬以減餘從亦不及減反減
　　從八千一百三十六萬餘一億三千二百四十八
　　萬為負從　置一倍初商加次商得六百六十以
　　乘從一亷得五千九百七十九萬六千　置一乘
　　上亷得八百一十萬　置一自之以乘下亷得一
　　百○八萬　置一自乘再乘隅因之得五萬四千
　　為隅法　併方法從一亷上下亷隅法共九千六
　　百○三萬　以減負從餘三千六百四十五萬與
　　上次法除負積二十一億八千七百萬
　又為帶從方負隅以二亷添積開三乘方
　　其法曰初商三百　置一於左上為法　置一自
　　之以乘從二亷得八千一百萬與上法相乘得二
　　百四十三億為益實加入原實共五百六十七億為
　　實　置一乘從一亷得二千七百一十八萬為益
　　亷　置一自乘再乘得二千七百萬以隅算二分
　　五釐因之得六百七十五萬為隅法　併從方從
　　益亷隅法共一億九千六百二十九萬為下法與
　　上法相乘除實五百八十八億八千七百萬實不
　　滿法反除實五百六十七億餘二十一億八千七
　　百萬為負積　四因隅法得二千七百萬為方法
　　初商自之六因又以隅因之得一十三萬五千為
　　上亷　初商四之隅因得三百為下亷　次商六
　　十　置一於左次為上法　置一倍初商加次商
　　得六百六十又併初次商相因得三百六十得二
　　十三萬七千六百　又加初商自之九萬共三十
　　二萬七千六百以乘從二亷得二億九千四百八
　　十四萬與上次法六十相乘得一百七十六億九
　　千○四十萬減去負積存一百五十五億○三百
　　四十萬為實　倍初加次共六百六十以乘從一
　　亷得五千九百七十九萬六千為益從亷　置一
　　乘上亷得八百一十萬置一自之以乘下亷得
　　一百○八萬　置一自乘再乘隅因得五萬四千
　　為隅法　併方法益亷上下亷隅法共九千六百
　　○三萬　併從方共二億五千八百三十九萬為
　　下法與上法相乘除實盡
　　　右開三乘方内俱帶翻法后如此類者倣此
南門之東不知步數有樹乙出南門南行不知步數而
　立甲出西門南行四百八十步望乙與樹俱與城相叅
　直乙復斜行至樹下與甲相望計乙直行斜行共二
　百八十八步問城徑
　釋曰此以邉股及明股弦和立法測望甲出西門南
　行邉股也乙出南門直行明股斜行至樹明弦也共
　步明股弦和也
　術曰股和相減餘一百九十二為差　加股復以差
　乘之折半得六萬四千五百一十二差自之得三萬
　六千八百六十四　二數相減餘二萬七千六百四
　十八為實　併股和半之得三百八十四為法　實
　如法而一得明勾七十二以明勾股求圎徑
東門外往南有樹乙出東門東行不知步數而立甲出
　西門南行四百八十步望樹與乙俱與城相叅直既
　而乙斜行至樹下與甲相望計乙直斜行共五十步
　釋曰此以邉股及□勾弦和立法測望甲出西門南
　行邉股也乙直行□勾斜行□弦也
　術曰股和相併半之得二百六十五為汛率以汎率
　減邉股餘二百一十五自之得四萬六千二百二十
　五　和步乘汎率得一萬三千二百五十半之得六
　千六百二十五　二數相減餘三萬九千六百為平
　實　以汎率減邉股六之得一千二百九十為從方
　　作帶從開平方法開之得□股三十
　　　𢃄從開平方法見一卷
股與較測望四
甲乙二人俱在城外西北乾隅甲南行六百步而立乙
　東行不知步數見之又斜行與甲相㑹計乙行直步
　不及斜三百六十步問城徑
　釋曰此以通股勾弦較測望甲南行通股也乙東行
　不及斜行勾弦較也
　術曰股自乘較除之得勾弦利減較半之為勾加較
　半之為弦
　　邉股以下推此
弦與和測望五
甲乙二人俱在城外西北乾隅乙向南行不知步數而
　立甲向東行亦不知步數望見之遂斜行六百八十
　步與乙㑹計甲之東與乙之南共九百二十步問城
　徑
　釋曰此以通弦與勾股和測望甲斜行與乙㑹弦也
　甲之東為勾乙之南為股共步和也
　術曰倍弦筭與和筭相減餘為實平方開之得勾股
　較減和半之為勾加和半之為股
　　邉弦以下推此
甲從北門向東直行庚從西門穿城東行丙從西門向
　南直行壬從北門穿城南行四人遙相望悉與城相
　叅直只云甲丙相望處斜量六百八十步庚壬穿城
　共行了六百三十一步問城徑
　釋曰此通弦與邉勾底股和立法測望甲丙相望通
　弦也庚從西門穿城東行邉勾也壬從北門穿城南
　行底股也共步和也
　術曰共步自之得三十九萬八千一百六十一為和
　筭共步減相望處步餘自之得二千四百○一為差
　筭　差筭減和筭餘三十九萬五千七百六十為平
　實　倍斜步加差四十九共一千四百○九為從
　作帶從開平方法除之得全徑
　　帶從開平方法見一卷
甲乙二人共立於城外東北艮隅乙南行過城門而立
　甲東行望乙與城相叅直而止丙丁二人共立於城
　外西南坤隅丁向東過城門而立丙向南行望丁及
　甲乙悉與城相叅直丙復斜行六百八十步與甲相
　㑹計乙之南與丁之東共三百四十二步問城徑
　釋曰此通弦與大差勾小差股和立法測望乙從艮
　隅而南過城門而立山之艮小差股也以甲東行為
　勾丁從坤隅東行過城門而立坤之月大差勾也以
　丙南行為股丙斜行與甲相會通弦也乙丁直行共
　步大差勾與小差股和也
　術曰斜步共步相乘倍之得四十六萬五千一百二
　十為實　斜步共步相減餘三百三十八為差　倍
　斜行加差共一千六百九十八為從　作帶從開平
　法除之得全徑
　　帶從開平方法見前
甲出東門東行乙出南門南行各不知步數相望與城
　相叅直甲復斜行二百八十九步與乙相㑹乙直行
　長甲直行短共計一百五十一步問城徑
　釋曰此以皇極弦□勾明股和立法測望甲東行為
　□勾乙南行為明股甲之斜行皇極弦也
　術曰斜行自之得八萬三千五百二十一為弦筭
　共步自之得二萬二千八百○一為和筭　和筭減
　弦筭餘六萬○七百二十為實　倍共步減斜行餘
　一十三步為從　作帶從開平方法除之得全徑
　　帶從開平方法見前
甲乙二人同出東門甲東行乙南行丙丁二人同出南
　門丙南行丁東行各不知步數而立四人遙相望悉
　與城相叅直問其步數則曰甲丙共行了一百五十
　一步乙丁立處相距一百○二步問城徑
　釋曰此太虛弦與□勾明股和立法測望甲出東門直
　行為□勾而乙南行為股丙出南門南行為明股而
　丁東行為勾甲丙共步□勾明股和也乙丁相距太
　虚弦也
　術曰共步相距步相減餘四十九為差　自之得二
　千四百○一為差筭　共步自之得二萬二千八百
　○一為和筭　差筭減和筭餘二萬○四百為實
　倍距步减差餘一百五十五為從　作以從減法開平
　方法除之得全徑
　　以從減法開平方法見前
　又為以從添積開平方
　　其法曰初商二百　置一於左上為法　置一乘
　　從得三萬一千為益積　添入原積共五萬一千
　　四百為實　置一為隅法與上法相乘除實四萬
　　　餘實一萬一千四百　倍隅法得四百為亷法
　　　次商四十　置一於左上為法　置一乘從方
　　得六千二百為益實　添入餘積共一萬七千六
　　百為實　置一併亷法共四百四十為下法與上
　　法相乘除實盡
　　後凡言以從添積開平方法俱倣此
岀南門向東有槐樹出東門向南有栁樹丙丁俱出南
　門丙直往南丁往東至槐樹下立甲乙俱出東門甲直
　往東乙往南至桞樹下立四人遙相望見各不知歩
　數只云丙丁共行了二百○七步甲乙共行了四十
　六步其甲丙立處相距二百八十九步問城徑
　釋曰此以皇極弦與明勾股和□勾股和立法測望
　槐在南門之東為南之月明勾也丁直行往南為日
　之南明股也共行二百○七明勾股和也栁在東門
　之南為山之東□股也甲直行往東為東之川□勾
　也共行四十六步□勾股和也甲丙立處相距為日
　川皇極弦也
　術曰二和相減餘以減相距餘半之得六十四為平
　勾　以加二和相減為平股　相乘為實平方開之
　即半徑
　又曰二和相併以減相距餘半之得一十八為汎率
　　加明和為長加□和為廣長廣相乘得半徑筭
南門之東有槐東門之南有栁丙出南門直行丁出南
　門東至槐下甲出東門直行乙出東門南至栁下相
　望俱與城相叅直計丙南丁東共行二百○七步甲
　東乙南共行四十六步其二樹相距一百○二步問
　城徑
　釋曰此與前問同前以逺相距言此以近相距言近
　相距太虚弦也以太虚弦與明叀二和立法測望
　術曰叀和乘虚弦又自之得二千二百○一萬四千
　八百六十四為平實　併二和自之得六萬四千○
　○九為二和筭　□和自之得二千一百一十六為
　□和筭　明和自之得四萬二千八百四十九為明
　和筭　併明和筭叀和筭以減二和筭　餘一萬九
　千○四十四為益隅作負隅開平方法除之得叀弦
　倍弦筭與和筭相減開其餘得叀勾股較加和半之
　為股減和半之為勾
　　負隅開平方曰置所得平實以益隅約之初商三
　　十　置一於左上為法　置一乘益隅得五十七
　　萬一千三百二十為下法與上法相乘除實一千
　　七百一十三萬九千六百　餘實四百八十七萬
　　五千二百六十四　倍下法得一百一十四萬二
　　千六百四十為亷法　約次商得四　置一於左
　　上為法　置一乘益隅得七萬六千一百七十六
　　　併入亷法共一百二十一萬八千八百一十六
　　為下法與上法相乘除實盡
　　此法已見一卷底勾弦條下因隅算多故重出
　又曰隅算除平實即得叀弦筭
　又曰明和乘虚弦又自之得四億四千五百八十○
　萬○○九百九十六為平實　如前法為負隅平
　方開之得明弦　若以益隅除平實徑得明弦筭
　又術虚弦自之得一萬○四百○四為虚弦筭　以
　叀和乘之得四十七萬八千五百八十四為平實
　倍明和得四百一十四為益隅開之得叀弦　若以
　益隅除平實徑得叀弦筭
　虚弦自之以明和乘之得二百一十五萬三千六百
　二十八為平實　倍叀和為益隅開之得明弦　若
　以益隅除平實徑得明弦筭
　　三位負隅開平方曰置平實四億四千五百八十
　　○萬○九百九十六于左　以益隅一萬九千○
　　四十四約之　初商一百置一於左上為法　置
　　一於右下乘益隅得一百九十○萬四千四百為
　　下法與上法相乘除實一億九千○四十四萬
　　餘實二億五千五百三十六萬○九百九十六
　　倍下法得三百八十○萬八千八百為亷法　次
　　商五十　置一於左上為法　置一乘益隅得九
　　十五萬二千二百為隅法　併亷法共四百七十
　　六萬一千為下法　與上次相乘除實二億三千
　　八百○五萬　餘實一千七百三十一萬○九百
　　九十六　倍隅法得一百九十○萬四千四百
　　併入亷法共五百七十一萬三千二百為亷法
　　約三商得三　置一於左為法　置一右下乘益
　　隅得五萬七千一百三十二為隅法　併入亷法
　　共五百七十七萬○三百三十二為下法與上法
　　相乘除實盡
弦與較測望六
甲丙二人俱在城外西北隅起程丙南行甲東行各不
　知步數隔城相望既而甲斜行六百八十步與丙相
　㑹問其東行步數則曰我少於丙南行二百八十步
　問城徑
　釋曰此通弦與通勾股較立法測望甲東行為勾丙
　南行為股甲少於丙步數勾股較也斜行弦也
　術曰弦自乘倍之得九十二萬四千八百較自乘得
　七萬八千四百相減餘八十四萬六千四百為實
　平方開之得勾股和九百二十加較半之為股减較
　半之為勾
　又曰弦較相減得四百為弦較較　相併得九百六
　十為弦較和　弦較較弦較和相乘得三十八萬四
　千為實　倍較得五百六十為從　二為隅筭　作
　以從減法負隅開平方法除之得通股　作帶從負
　隅開平方法除之得通勾
　　帶從負隅開平方法見四卷底勾通弦條
　　帶從負隅以從減隅開平方法見四卷大差勾黄
　　長弦條下
　又為以從添積負隅開平方
　　以六百乘從益實倍六百得一千二百為法即是
　　邉弦以下類推
乙出東門南行不知步數而立甲出西門直徃南行回
　望乙與城相叅直又斜行五百一十步與乙相㑹問
　乙行步則曰少於城徑二百一十步不知城徑㡬何
　釋曰此黄廣弦與叀股黄廣勾較立法測望乙出東
　門南行為叀股城徑即黄廣勾少於城徑即叀股黄
　廣勾較也斜行黄廣弦也
　術曰較自之得四萬四千一百為較筭以為實　斜
　歩四之減二較餘一千六百二十為從　五為隅算
　作負隅減從開平方法除之得叀股三十加較為黄
　廣勾即城徑
　　負隅減從開平方法見二卷通勾叀勾條
乙出南門東行不知步數而立甲出北門直徃東行望
　乙與城相叅直又斜行二百七十二歩與乙相㑹問
　乙東行步則曰少於城徑一百六十八步不知城徑
　㡬何
　釋曰此黄長弦與明勾黄長股較立法測望乙出南
　門東行為明勾城徑即黄長股少於城徑即明勾黄
　長股較也斜行黄長弦也
　術曰較自之得二萬八千二百二十四為實四斜行
　減二較餘七百五十二為從方五為隅算作負隅減
　從開平方法除之得明勾七十二加較為黄長股即
　城徑
　　負隅減從開平方法見二卷
　
　
　
　
　
　
　
　
　
　
　測圓海鏡分類釋術卷六
欽定四庫全書
　測圓海鏡分類釋術卷七
　　　　　　　　　　　　元　李　冶　撰
　　　　　　　　　　　　明　顧應祥　釋術
通勾股和與别勾股弦測望一
丙從城西門穿城東行二百五十六步而立丁從城北
　門穿城南行三百七十五步而立甲乙二人俱在城
　外西北乾隅甲向東乙向南各不知步數而立四人
　遙相望俱與城相叅直只云甲東乙南共步九百二
　十問城徑
　釋曰此以通勾股和與邉勾底股立法測望甲東行
　為勾乙南行為股共步為通勾股和丙穿城東行邉
　勾丁穿城南行底股也
　術曰丙東行自之得六萬五千五百三十六為邉勾
　筭　丁南行自之得一十四萬○六百二十五為底
　股筭　相併得二十○萬六千一百六十一為二筭
　和　倍邉勾底股和與通勾股和相減餘三百四十
　二又減於邉勾底股和餘二百八十九自之得八萬
　三千五百二十一　以減二筭和餘一十二萬二千
　六百四十為平實　以邉勾底股和六百三十一為
　從　半步為隅算作負隅減從開平方法除之得全
　徑
　　負隅減從開平方法見二卷通勾□勾條
丙出東門不知步數而立丁出南門不知步數而立甲
　乙二人俱在城外西北乾隅甲東行乙南行各立定
　四人遙相望俱與城相叅直既而丁從立處向東北斜
　行四百二十五步與甲㑹丙從立處向西南斜行五
　百四十四步與乙㑹問甲乙行步則曰共行九百二
　十問城徑
　釋曰此通勾股和與邉弦底弦立法測望甲東行為
　通勾乙南行為通股共行九百二十通勾股和也丙
　從丁處斜行就甲底弦也丁從立處斜行就乙邉弦
　也
　術曰二弦相減餘自之得一萬四千一百六十一為
　實　二弦相併減共行步餘四十九為法實如法而
　一得二百八十九減法為全徑
丙出南門東行稍逺丁出東門南行稍近甲乙二人俱
　在城外西北乾隅甲東行乙南行各不知步數而立
　相望俱與城相叅直既而丙從立處向東北斜行二
　百七十二步與甲會丁從立處向東南斜行五百一
　十步與乙會問甲乙行步則曰共行九百二十步不
　知城徑㡬何
　釋曰此通勾股和與黄廣弦黄長弦立法測望甲東
　行為勾乙南行為股共行九百二十步為通勾股和
　也丙之就甲黄長弦也丁之就乙黄廣弦也
　術曰併二弦以減通勾股和餘一百三十八為差
　以併二弦乘差得一十○萬七千九百一十六為實
　　　又以差加通勾股和得一千○五十八為法
　實如法而一得一百○二為太虚弦加差為全徑
丙出南門東行稍逺丁出東門南行稍近甲乙二人俱
　在城外西北乾隅甲東行乙南行各不知步數而立
　相望俱與城相叅直既而丙從立處向西南斜行四
　百○八步與乙會丁從立處向東北斜行一百七十
　步與甲會問甲乙行步則曰共行九百二十不知城
　徑㡬何
　釋曰此通勾股和與大差弦小差弦立法測望甲東
　行為通勾乙南行為通股共歩和也丙就乙大差弦
　也丁斜就甲小差弦也
　術曰二弦相併共五百七十八為二弦和以減通和
　餘三百四十二為中率　以乘通和倍之得六十二
　萬九千二百八十為實　三之通和得二千七百六
　十　加中率得三千一百○二為從　二為隅算
　作負隅減從開平方除之得全徑
　　負隅減從開平方法見二卷
通勾股和與諸和較立法測望二
甲丙二人俱在城外西北乾隅甲東行丙南行共九百
　二十步乙從城外東北艮隅南行丁從城外西南坤
　隅東行四人遙相望而立俱與城相叅直既而甲還
　至艮隅復南行一横一直共行二百三十步與乙會
　丙還至坤隅復東行一横一直共行五百五十二步
　與丁㑹問城徑
　釋曰此通勾股和與大差勾股和小差勾股和立法
　測望甲東行為勾丙南行為股共行九百二十步通
　勾股和也甲還至艮為小差勾復南行與乙會為小
　差股共行二百三十步小差勾股和也丙還至坤為
　大差股東行與丁會為大差勾共行五百五十二大
　差勾股和也
　術曰二差勾股和相併得七百八十二為大小差和
　和以減通勾股和得一百三十八即太虚勾股和
　又以大小差和和乘之得一十○萬七千九百一十
　六為平實　以通勾股和加太虚勾股和得一千○
　五十八為法實如法而一得一百○二為虚弦加虚
　和即城徑
　又曰併二差和減通和得一百三十八為虚勾股和
　　二差和相減餘三百二十二乘之得四萬四千四
　百三十六如前術得一千○五十八為法除之得四
　十二為虚勾股較　以加和半之為股減和半之為
　勾
甲丙二人俱在城外西北乾隅甲東行丙南行共九百
　二十步乙從城外東北艮隅南行丁從城外西南坤
　隅東行各不知步數而立與甲丙共四人遙相望俱
　與城相叅直既而乙復向東北斜行與甲㑹丁復向
　西南斜行與丙會問其行步乙曰我南行不及斜行二
　十步丁曰我東行不及斜行二百一十六步問城徑
　釋曰此通勾股和與大差勾弦較小差股弦較立法
　測望甲東行為通勾丙南行為通股共行九百二十
　步通勾股和也乙從艮隅南行為小差股斜行就甲
　為小差弦不及二十步小差股弦較也丁從坤隅東
　行為大差勾斜行就丙為大差弦不及二百一十六
　步大差勾弦較也
　術曰以小差股弦較減通和餘九百步復以二十步
　乘之得一萬八千於上　又以大差勾弦較減九百
　餘六百八十四半之得三百四十二乘上位得六百
　一十五萬六千為立實　三因小差股弦較得六十
　以減通和餘八百六十於上　以半之大差勾弦較
　一百○八減三百四十二餘二百三十四乘上位得
　二十○萬一千二百四十為從方　以大差勾弦較
　減通和餘七百○四　三之小差股弦較減通和餘
　八百六十　相併得一千五百六十四於上　又以
　大差勾弦較併三百四十二得五百五十八倍之得
　一千一百一十六減去小差股弦較二十餘一千○
　九十六以減上位餘四百六十八為益亷　四為常
　法作負隅帶亷減從開立方法除之得一百五十為
　小差股加較為弦　弦較各自乘相減開其餘為勾
　　負隅帶益亷減從開立方曰初商一百　置一於
　　左上為法　置一乘益亷得四萬六千八百　置
　　一自之得一萬以隅法因之得四萬為隅法　併
　　益亷共八萬六千八百以減從方餘一十一萬四
　　千四百四十為下法與上法相乘除實一千一百
　　四十四萬四千實不滿法反除實六百一十五萬
　　六千　餘五百二十八萬八千為負積　倍益亷
　　得九萬三千六百　三因隅法得一十二萬為方
　　法　三因初商得三百為亷法　次商五十　置
　　一於左上為法　置一乘從亷得二萬三千四百
　　併入倍亷共一十一萬七千為益亷　置一乘亷
　　法得一萬五千隅因得六萬　置一自之得二千
　　五百隅因得一萬為隅法併方亷隅共一十九萬
　　加益亷共三十○萬七千以減從方不及減反減
　　從方二十○萬一千二百四十餘一十○萬五千
　　七百六十為負從與上法相乘除負積盡
　　此法雖已見前因有翻法故重出
　又為帶從負隅添積開立方法
甲丙二人俱在城外西北乾隅甲東行丙南行共九百
　二十步乙出東門東行丁出南門南行各不知步數
　而立四人遙相望俱與城相叅直既而乙從立處斜
　行與甲會丁從立處斜行與丙㑹以二斜行相和共
　三百九十一步相較得一百一十九步問城徑
　釋曰此通勾股和與上高下平弦和上高下平弦較
　立法測望甲東行通勾丙南行通股共步和也乙斜
　就甲下平弦丁斜就丙上高弦共步和也相較較也
　術曰二弦和自之得一十五萬二千八百八十一為
　和筭　二弦較自之得一萬四千一百六十一為較
　筭　較筭減弦筭餘半之得六萬九千三百六十為
　實　以二弦和減通和餘五百二十九為從　作減
　從開平方法除之得二百四十為全徑
　　減從開平方法見二卷底勾□勾條
　又曰和較相併半為高弦相減半之為平弦
甲丙二人俱在城外西北乾隅甲東行丙南行共九百
　二十步乙丁二人俱在城外東南巽隅乙北行丁西
　行各不知步數而立四人遙相望俱與城相叅直既
　而乙復斜行至丁立處相㑹問其行步則曰乙直行
　比丁直行較多其多步與斜行步相併共一百四十
　四步相減餘六十步問城徑
　釋曰此通勾股和與太虚弦較和弦較較立法測望
　甲東行為通勾丙南行為通股共步通勾股和也乙
　從巽隅北行乃㢲之山與月之泛同太虚股也丁從
　巽隅西行乃㢲之月即泛之山太虚勾也乙斜行就
　丁乃山之月太虚弦也乙直行多於丁直行數太虚
　勾股較也以多步併斜行一百四十四弦較和也多
　歩減斜行六十弦較較也
　術曰弦較較減弦較和餘半之得四十二為太虛勾
　股較　以減弦較和得弦自之得一萬○四百○四
　倍之減較自乘一千七百六十四餘一萬九千○四
　十四為實平方開之得一百三十八為太虛勾股和
　加較半之為股減較半之為勾
通勾弦和與諸和較測望三
甲丙二人俱在城外西北乾隅甲直往東丙直往南乙
　丁二人俱在城之南門乙向東行丁向南行俱不知
　步數而立四人遙相望俱與城相叅直既而甲向西
　南斜至丙立處乙亦斜行至丁立處問其行步則甲
　直斜共行一千步乙直斜共行二百二十五步問城
　徑
　釋曰此以通勾弦和明勾弦和立法測望甲在乾往
　東為通勾斜行就丙為通弦直斜共步勾弦和也乙
　在南門東行為明勾斜行就丁為明弦直斜共步勾
　弦和也
　術曰乙共步自乘再乘得一千一百三十九萬○六
　百二十五為平實　乙共歩自之得五萬○六百二
　十五為從　甲共步一千為隅算　作負隅以從減
　法開平方法除之得明股一百三十五
　　負隅以從減法開平方曰置實以從隅約之　初
　　商一百　置一於左上為法　置一乘隅算得一
　　十萬減去從方　餘四萬九千三百七十五為下
　　法與上法相乘除實四百九十三萬七千五百
　　餘實六百四十五萬三千一百二十五為次實
　　下法再加十萬共一十四萬九千三百七十五為
　　方法次商三十　置一於左次為上法　置一乘
　　隅算得三萬併入方法共一十七萬九千三百七
　　十五為下法與上法相乘除實五百三十八萬一
　　千二百五十餘實一百○七萬一千八百七十五
　　為次實　下法内再加三萬共二十○萬九千三
　　百七十五為方法　次商五　置一於左次為上
　　法　置一乘隅算得五千併入方法共二十一萬
　　四千三百七十五為下法相乘除實盡得明股一
　　百三十五
　　明股自之以勾弦和除之得勾弦較八十一加和
　　半之為股減和半之為勾
　　負隅以從減法開平方已見四卷大差勾黄長弦
　　下因此法有三位故重出而小變之
　又為以從添積開平方
　　其法曰初商一百置一於左上為法　置一乘從
　　得五百○六萬二千五百為益積添積共一千六百四
　　十五萬三千一百二十五為實　置一乘隅得一
　　十萬與上法相乘除實一千萬餘實六百四十五
　　萬三千一百二十五　倍隅法得二十萬為方法
　　約次商三十　置一於左次為上法　置一乘從
　　得一百五十一萬八千七百五十為益實　添餘
　　積共七百九十七萬一千八百七十五為實　置
　　一乘隅得三萬併方法共二十三萬為下法與上
　　法相乘除實六百九十萬　餘實一百○七萬一
　　千八百七十五　下法内再加三萬共二十六萬
　　為方法　次商五　置一於左上為法置一乘從
　　方得二十五萬三千一百二十五為益積　添入
　　餘積共一百三十二萬五千為實　置一乘隅得
　　五千併方法共二十六萬五千為下法與上法相
　　乘除實盡
　　法已見前卷
甲丙二人俱在城外西北乾隅甲東行丙南行乙丁二
　人俱出東門乙東行丁南行各不知步數而立四人
　遙相望俱與城相叅直既而甲復斜行與丙會乙復
　斜行與丁會問其行步甲直斜共一千步乙直斜共
　五十步問城徑
　釋曰此通勾弦和與□勾弦和立法測望甲東行為
　通勾斜行就丙為通弦共步和也乙出東門而東□
　勾也斜行就丁□弦也和為共步
　術曰通勾弦和内減二之□勾弦和餘九百為汎率
　汎率自之得八十一萬半之得四十○萬五千　□
　勾弦和乘汎率得四萬五千二數相併得四十五萬為
　平實　二十二乘汎率得一萬九千八百　四十二
　乘□和得二千一百減汎率得一千二百　二數相
　併得二萬一千為益從　四之□勾弦和得二百為
　隅法作負隅減從開平方法除之得□股三十
　　負隅減從開平方法見二卷通勾□勾條
甲丙二人俱在城外西北乾隅甲東行丙南行各不知
　步數而立遙望與城相叅直既而甲復向西南斜行
　與丙相會問其行步甲一直一斜共一千步甲斜直
　相較與甲之斜丙之直相較共四百四十步問城徑
　釋曰此通勾弦和與勾弦較股弦較和立法測望甲
　東行為通勾丙南行為通股甲斜行為通弦一直一
　斜勾弦和也直斜相較為勾弦較甲斜丙直相較為
　股弦較兩相較共四百四十步二較和也
　術曰以二較和減勾弦和餘五百六十半之自乘得
　七萬八千四百為平實　以和一千為從方　二分
　五釐為常法　作減從開平方法開之得八十為小
　差勾
　　負隅減從開平方法見二卷
　又曰以二較和減勾弦和餘五百六十自之得三十
　一萬三千六百為平實　四之勾弦和得四千為從
　方　作減從開平方除之得八十不用負隅
通股弦和與諸和較測望四
甲丙二人俱在城外西北乾隅甲東行丙南行乙丁二
　人俱出南門乙東行丁南行各不知步數而立四人
　遙相望俱與城相叅直既而甲復斜行與丙會乙復
　斜行與丁會問其行步則甲之斜與丙之直共一千
　二百八十步乙之斜與丁之直共二百八十八步問
　城徑
　釋曰此通股弦和與明股弦和立法測望甲東行為
　通勾丙南行通股也甲斜行與丙㑹通弦也甲之斜
　丙之直共步通股弦和也乙出南門東行為明勾丁
　南行明股也乙斜行與丁會明弦也乙之斜丁之直
　共步明股弦和也
　術曰二和相減餘九百九十二　以明和乘之得二
　十八萬五千六百九十六減明和筭餘二十○萬二
　千七百五十二半之得一十○萬一千三百七十六
　為泛率　以五萬七千六百乘泛率得五十八億三
　千九百二十五萬七千六百為平實　通和加二之
　明和又半之得九百二十八為次率　次率乘泛率
　得九千四百○七萬六千九百二十八　明和乘泛
　率得二千九百一十九萬六千二百八十八　二數
　相減餘六千四百八十八萬○六百四十為從方
　次率自之得二千二百○八以明和乘之得六十
　三萬五千九百○四　二數相減餘二十二萬五千
　二百八十為隅法　作帶從平方開之得明勾七
　十二　勾自乘和除之得股弦較以加和半之為弦
　減和半之為股
　　帶從隅開平方曰置實從隅約之初商七十置一
　　於左上為法　置一乘負隅得一千五百七十六
　　萬九千六百為隅法併從方共八千○六十五萬
　　○二百四十為下法　與上法相乘除實五十六
　　億四千五百五十一萬六千八百餘一億九千三
　　百七十四萬○八百為次實　二因隅法得三千
　　一百五十三萬九千二百為亷法　　次商二置
　　一於左上為法　置一乘隅法得四十五萬○五
　　百六十為隅法併從方亷法共九千六百八十七
　　萬○四百為下法與上法相乘
　　此條平實原係一百○二億七千七百○九萬三
　　千三百七十六數多故減之
甲丙二人俱在城外西北乾隅甲東行丙南行乙丁二
　人俱出城東門乙東行丁南行各不知步數而立四
　人遙相望俱與城相叅直既而丙復斜行與甲相㑹
　丁亦斜行與乙相㑹問其行步則曰丙一直一斜共
　一千二百八十步丁一直一斜共行六十四步問城
　徑
　釋曰此通股弦和與□股弦和立法測望甲東行為
　通勾丙南行通股也丙又斜行與甲會通弦也一直
　一斜共步通股弦和也乙出東門為□勾丁南行□
　股也丁又斜行與乙會□弦也一直一斜共步□股
　弦和也
　術曰二共步相乘得八萬一千九百二十為平實
　以通股弦和一千二百八十為從　以□和除通和
　得二十為汎率減一自之得三百六十一　倍汎率
　減一得三十九相併共得四百為隅算作以從減泛
　負隅開平方法除之得□勾一十六步　勾自乘得
　二百五十六以□勾股和除之得□股弦較四加和
　半之為弦減和半之為股
　　負隅以從減法開平方見四卷大差勾黄長弦條
　又為以從添積開平方法
通弦和和與諸和較測望五
甲乙同在城外西北乾隅甲南行較逺乙東行較近隔
　城斜望與城相叅直甲復向東北斜行與乙相會二
　人共行了一千六百步甲南行不及斜行八十歩問
　城徑
　釋曰此通弦和和與股弦較立法測望乙東行為通
　勾甲南行為通股斜行與乙相會為通弦二人共行
　一千六百步通弦和和也甲南行不及斜行八十步
　股弦較也
　術曰四之股弦較以減弦和和餘自之得一百六十
　三萬八千四百　股弦較自之得六千四百义十八
　因之得一十一萬五千二百　相減餘一百五十二
　萬三千二百為平實○四之弦和和得六千四百減
　十六較加十八較得六千五百六十為從　四為隅
　法作負隅減從開平方法除之得勾股較二百八十
　　加股弦較即勾弦較三百六十　股弦較乘勾弦
　較倍為實平方開之得弦和較二百四十
　　負隅減從開平方法見二卷通勾□勾條
甲乙同在乾隅甲南行乙東行隔城相望與城叅直甲
　向東北斜行與乙相會二人共行了一千六百步乙
　東行不及甲斜行三百六十步問城徑
　釋曰此通弦和和與勾弦較立法測望乙東行為通
　勾甲南行為通股斜行為通弦共行一千六百步通
　弦和和也乙東行不及甲斜行勾弦較也
　術曰倍較以較乘之得二十五萬九千二百又九之
　得二百三十三萬二千八百寄于左　倍較以加和
　得二千三百二十　倍較以減倍和得二千四百八
　十　二數相減餘一百六十為泛率自之得二萬五
　千六百以減左位餘二百三十○萬七千二百為平
　實　十八因較得六千四百八十減四泛率得七千
　一百二十為從方　四為隅筭作帶從負隅開平方
　法除之得二百八十為勾股較　以減勾弦較餘八
　十為股弦較　勾弦較乘股弦較倍之為實平方開
　之得弦和較
　　帶從負隅開平方法見四卷底勾通弦條
甲乙二人俱在乾隅甲南行乙東行遙相望與城相叅
　直甲復向東北斜行與乙相會二人共行了一千六
　百步乙東行不及甲南行二百八十步問城徑
　釋曰此通弦和和與勾股較立法測望乙東行為通
　勾甲南行為通股斜行與乙會為通弦共行一千六
　百步通弦和和也乙東行不及甲南行二百八十步
　勾股較也
　術曰併和較自之得三百五十三萬四千四百　和
　較相減自之得一百七十四萬二千四百　二數相
　併共五百二十七萬六千八百為平實　四之和步
　得六千四百為從　二為隅法　作帶從負隅開平
　方法除之得六百八十為通弦減較得勾
　　帶從負隅開平方法見四卷底勾通弦條
甲乙二人俱在乾隅甲南行乙東行遙相望與城相叅
　直甲復向東北斜行與乙會二人共行一千六百步
　甲南行不及斜行與乙東行不及甲斜行共四百四
　十步問城徑
　釋曰此通弦和和與勾弦較股弦較併立法測望二
　人共步通弦和和也甲南行不及斜行為股弦較乙
　東行不及斜行為勾弦較共四百四十步勾弦較與
　股弦較併也
　術曰併和及二差併以三歸之即通弦
甲乙二人俱在乾隅甲南行逺乙東行近遙相望與城
　相叅直既而甲復向東北斜行與乙會二人共行一
　千六百步甲南行不及斜行乙東行不及甲南行乙
　東行不及甲斜行三事共七百二十步問城徑
　釋曰此通弦和和與勾股較勾弦較股弦較并立法
　測望甲南行通股斜行通弦乙東行通勾共一千六
　百步通弦和和也乙東行不及甲南行為勾股較不
　及甲斜行為勾弦較甲南行不及斜行為股弦較三
　較相併共七百二十
　術曰三較和半之自乘又三之得三十八萬八千八
　百減弦和和餘三十八萬七千二百為平實　倍弦
　和和半三較和五之　二數相倂得五千為從　二
　為隅算作負隅減從開平方法除之得股弦較八十
　　負隅減從開平方見二卷通勾□勾條
通弦和和與别弦測望六
甲丙二人俱在城外西北乾隅甲東行丙南行乙丁二
　人俱在城中心乙穿城往東門外丁穿城往南門外
　直行各不知步數而立四人遙相望俱與城相叅直
　既而丙向東北斜行與甲會甲東行與丙一南一斜
　共一千六百步丁亦從南門外立處斜行二百八十
　九步與乙會問城徑
　釋曰此通弦和和與皇極弦立法測望甲東行通勾
　丙南行通股斜行通弦共步弦和和也乙從城心出
　東門為皇極勾丁從城心出南門為皇極股丁斜行
　會乙則皇極弦也
　術曰以皇極弦乘通弦和和平方開之即通弦
甲丙二人俱在城外西北乾隅甲東行丙南行乙出東
　門南行丁出南門東行各不知步數而立四人遙相
　望與城相叅直既而甲復斜行與丙會乙復斜行與
　丁會問其行步則曰甲一東一斜與丙之南共一千
　六百步乙斜行一百○二步問城徑
　釋曰此通弦和和與太虛弦立法測望甲東行為通
　勾斜行為通弦丙南行為通股共步一千六百通弦
　和和也乙斜行與丁會即月之山太虚弦也
　術曰半乙斜行以乘甲丙共步得八萬一千六百為
　實　以共步一千六百為從　四為隅算作負隅減
　從翻法開平方法除之得三百四十為半通弦倍之
　以減弦和和餘九百二十為勾股和再減通弦即弦
　和較
　　負隅減從翻法開平方曰置所得平實以從約之
　　初商三百置一於左上為法置一隅因得一千二
　　百為隅法以減從方餘四百為下法與上法相乘
　　得一十二萬除實不足反減實八萬一千六百餘
　　三萬八千四百為負積　倍隅法得二千四百為
　　亷法　次商四十置一於左上為法　置一隅因
　　得一百六十為隅法併亷法共二千五百六十減
　　從不足反減從一千六百餘九百六十為下法與
　　上法相乘除實盡得半通弦三百四十
　　後凡言負隅減從開平方法俱倣此
　
　
　測圓海鏡分類釋術卷七
欽定四庫全書
　測圓海鏡分類釋術卷八
　　　　　　　　　　　　元　李　冶　撰
　　　　　　　　　　　　明　顧應􁀭　釋術
諸和立法測望一
甲丙二人俱在城外西北乾隅甲東行丙南行乙出南
　門東行丁出東門南行各不知步數而立四人遥相
　望與城相叅直既而相會各言步數甲云我與乙共
　行了三百九十二步丙云我與丁共行了六百三十
　步問城徑
　釋曰此通勾明勾和與通股□股和立法測望甲從
　乾東行為通勾乙從南門外東行為明勾共行三百
　九十二步通勾明勾和也丙從乾隅南行為通股丁
　出東門南行為□股共行六百三十步通股□股和
　也
　術曰甲乙共步自之得一十五萬三千六百六十四
　為通勾明勾和筭丙丁共步自之得三十九萬六千
　九百為通股□股和筭　二筭相乘得六百○九億
　八千九百二十四萬一千六百為三乘方實　丙丁
　共步互乘通勾明勾和筭得九千六百八十○萬八
　千三百二十　甲乙共步互乘通股□股和筭得一
　億五千五百五十八萬四千八百　二數相併得二
　億五千二百三十九萬三千一百二十為從方　又
　以二筭相併得五十五萬○五百六十四步以七分
　半因之得四十一萬二千九百二十三　二共步相
　乘得二十四萬六千九百六十　二數相减餘一十
　六萬五千九百六十三為從一亷　二共步相併得
　一千○二十二以七分半因之得七百六十六步半
　為第二亷　以七分半因七分半得五分六釐二毫
　五絲以减全步餘四分三釐七毫五絲為隅筭作帶
　從方亷隅以二亷减從開三乘方法除之得全徑
　帶從方亷隅筭以二亷减從開三乘方曰置所得三
　　乘方實以亷隅約之　初商二百置一於左上為
　　法置一自之得四萬以乘從二亷得三千○六十
　　六萬以减從方餘二億二千一百七十三萬三千
　　一百二十為從　置一乘從一亷得三千三百一
　　十九萬二千六百　置一自乘再乘得八百萬以
　　隅筭因之得三百五十萬為隅法　併從方從亷
　　隅法共二億五千八百四十二萬五千七百二十
　　為下法與上法相乘除實五百一十六億八千五
　　百一十四萬四千餘實九十三億○四百○九萬
　　七千六百為次商之實四因隅法得一千四百萬
　　為方法　初商自之六因又以隅筭因之得一十
　　○萬五千為上亷　初商四之又以隅筭因之得
　　三百五十為下亷　約次商得四十置一於左上
　　為法倍初商加次商得四百四十以乘從二亷得
　　三十三萬七千二百六十又併初次商得二百四
　　十因之得八千○九十四萬二千四百為减亷以
　　减餘從餘一億四千○七十九萬○七百二十為
　　從　倍初商加次商得四百四十以乘從一亷得
　　七千三百○二萬三千七百二十為益亷　置一
　　乘上亷得四百二十萬　置一自之以乘下亷得
　　五十六萬　置一自乘再乘得六萬四千又以隅
　　筭因之得二萬八千為隅法併方法從方益亷上
　　下亷隅法共二億三千二百六十○萬二千四百
　　四十為下法與上法相乘除實盡
　　又為帶從方亷隅以二亷添積開三乘方法
甲乙俱出東門甲東行乙南行丙丁俱出南門丙南行
　丁東行各不知步數而立四人遙相望俱與城相叅
　直既而乙復斜行與甲會丙復斜行與丁會問其行
　步乙云我一直一斜共六十四步丙云我一直一斜
　共二百八十八步問城徑
　釋曰此明股弦和與□股弦和立法測望甲出東門
　東行為□勾乙南行為□股斜行會甲為□弦共行
　六十四步股弦和也丁出南門東行為明勾丙南行
　為股斜行會丁為弦共行三百八十八歩股弦和也
　術曰二和相乘得一萬八千四百三十二為二和相
　乘筭　□和自之得四千○九十六為□和筭　倍
　之以减二和相乘筭餘一萬○二百四十為實　一
　十四乘□和得八百九十六　以二十為隅筭作帶
　從負隅開平方法除之得一十六為□勾　勾自乘
　和除之得股弦較四　加和半之為弦减和半之為
　股十四即□勾股較二十即□弦較較
　　帶從負隅開平方法見二卷底勾通弦條
甲乙二人俱出東門甲東行乙南行丙丁二人俱出南
　門丙南行丁東行各不知步數而立四人遙相望俱
　與城相叅直既而甲復斜行與乙會丁復斜行與丙
　會詢其行步甲云我直斜共五十步丁云我直斜共
　二百二十五步問城徑
　釋曰此明勾弦和與□勾弦和立法測望甲出東門
　直行為□勾斜行就乙為□弦共歩和也丁出南門
　東行為明勾斜行就丙為明弦共步和也
　術曰以丁共步自之得五萬○六百二十五為明和
　筭　又自之得二十五億六千二百八十九萬○六
　百二十五於上　二共步相乘得一萬一千二百五
　十半之得二億八千四百七十六萬五千六百二十
　五以减上位餘二十二億七千八百一十二萬五千
　為平實　二共步相减餘一百七十五為二和差以
　乘明和筭倍之得一千七百七十一萬八千七百五
　十於上　倍甲共步得一百以乘明和筭又半之得
　二百五十三萬一千二百五十併上共二千○二十
　五萬為從　以二行相减差自之得三萬○六百二
　十五於上　又以二共步相乘數半得五千六百二
　十五减上位餘二萬五千為隅法作負隅减從開平
　方法除之得明股
　　負隅减從開平方法曰初商一百置一於左上為法
　　置一乘隅法得二百五十萬以减從方餘一千七
　　百七十五萬為下法與上法相乘除實一十七億
　　七千五百萬餘實五億○三百一十二萬五千為
　　實餘從内再减二百五十萬餘一千五百二十五
　　萬為從　次商三十　置一於左上為法置一乘
　　隅法得七十五萬以减從方餘一千四百五十萬
　　與上法相乘除實四億三千五百萬餘實六千八
　　百一十二萬五千為實　餘從内再减七十五萬
　　餘一千三百七十五萬為從　次商五　置一於
　　左上為法　置一乘隅法得一十二萬五千以减
　　餘從餘一千三百六十二萬五千為下法　與上
　　法相乘除實盡
　　負隅减從開平方法已見二卷通勾□勾下因有
　　三位故重出
　　明股與勾弦和求勾弦股自乘和除之得勾弦較
　　减和半之為勾加和半之為弦
甲乙俱出東門甲東行乙南行丙丁俱出南門丙南行
　丁東行各不知步數而立四人遥相望俱與城相叅
　直問其行步則甲乙共四十六步丙丁共二百○七
　步問城徑
　釋曰此明勾股和與□勾股和立法測望甲東行□
　勾乙南行□股丁出南門東行明勾丙南行明股甲
　乙共步□勾股和也丙丁共步明勾股和也
　術曰二共步相併得二百五十三自之得六萬四千
　○○九　二共步相乘四之得三萬八千○八十八
　　二數相减餘二萬五千九百二十一為實　二共
　步相併以六步半因之得一千六百四十四步半
　二共步相併以四步半因之又四之得四千五百五
　十四步　二數相併得六千一百九十八步半為從
　方　以七十○步四分三釐七毫五絲為隅法作負
　隅帶從開平方法除之得四步為□股弦較
　　負隅帶從開平方法曰置實從方隅約之商得四
　　置一於左上為法　置一乘隅得二百八十一步
　　七分五釐帶從方共六千四百八十○步二分五
　　釐與上法相乘除實盡
　又曰副置二和以約分法約之得二十三為平率以
　除明和得九除□和得二　二和相减餘一百六十一
　以平率除之得七為較率九因得明較六十三二因
　得□較一十四以較加和半之為股减和半之為勾
甲乙俱出東門甲東行乙南行丙丁俱出南門丙南行
　丁東行各不知步數而立四人遙相望俱與城相叅
　直問其行步甲與丁共八十八步乙與丙共一百六
　十五步問城徑
　釋曰此明勾□勾和與明股□股和立法測望甲出
　東門東行為□勾丁出南門東行為明勾共行八十
　八步二勾和也乙出東門南行為□股丙出南門南
　行為明股共行一百六十五步二股和也
　術曰二和相减約得一十一相平為壘率以除勾和
　得八為勾率　除股和得一十五為股率勾股相併
　得二十三為和率相减得七為較率勾股求弦得一
　十七為弦率以勾减弦得九為大差率大差者勾弦
　較也以股减弦得二為小差率小差者股弦較也六
　為黄方率各以壘率乘二和共得二百五十三二較
　共得七十七二弦共得一百八十七二黄方共得六
　十六二大差共得九十九二小差共得二十二四差
　共一百二十一　二大差共與二小差共相乘得二
　千一百七十八為實　四差共為法除之得一十八
　即半虛黄方倍之加二黄共得一百○二即明勾□
　股共也减二弦共得一百五十一即明股□勾共也
　　二數相减餘四十九即明較□較較也名為旁差
　旁差减二弦共餘一百三十八為太虛和　加虛弦
　即城徑虚弦與明勾□股共同數
　又曰虛黄方加二和共得二百八十九减旁差即城
　徑
甲丙二人俱從城中心甲東行出城直行丙南行出城
　直行乙丁二人俱在城外東南巽隅乙西行丁北行
　各不知步數而立四人遥相望俱與城相叅直問其
　行則甲東丙南共三百九十一步乙西丁北共一百
　三十八步問城徑
　釋曰此皇極勾股和與太虛勾股和立法測望甲從
　城心東行至川一百三十六為皇極勾丙從城心南
　行至日二百五十五步為皇極股共步勾股和也乙
　從巽隅西行至月四十八步即泛之山為太虛勾丁
　從巽隅北行九十步至山即月之泛為太虛股共步
　勾股和也
　術曰二和相乘得五萬三千九百五十八為實相併
　得五百二十九為法實如法而一得太虛弦一百○
　二
圓城西門外往南二百五十五步有塔甲乙二人俱在
　塔下甲南行乙東行丙丁二人俱在城外東北艮隅
　丙東行丁南行戊巳二人俱出南門戊南行巳東行
　庚辛二人俱出東門庚東行辛南行各不知步數而
　八人遥相望俱與城相叅直問其行步則乙之東不
　及甲之南與丙之東不及丁之南二不及數共一百
　六十一步己之東不及戊之南庚之東不及辛之南
　二不及數共七十七步問城徑
　釋曰此上高勾股較下平勾股較和與明勾股較□
　勾股較和立法測望西門外往南有塔乃西之旦與
　日之心同甲乙從塔下分行甲往東乃旦之日為上
　高勾乙復往南即天之旦為上高股勾不及股一百
　○五為高差丙丁從城外東北艮隅分行丙往東乃
　艮之地為下平勾丁往南即山之東為下平股勾不
　及股五十六為平差二不及共數高差平差和也戊
　己從南門分行己往東乃南之月為明勾戊往南即
　日之南為明股勾不及股六十三步為明差庚辛從
　東門分行庚往東乃東之川為□勾辛往南即山之
　東為□股勾不及股一十四步為□差二不及共步
　明差□差和也
諸和與較參互立法測望二
南門外不知步數有槐一株甲從城外西北乾隅直往
　東行至一栁樹下望見槐樹遂斜行至槐自云我直
　斜共行了七百四十五步乙從城外西南坤隅南行
　望見槐栁與城相參直亦斜行至槐自云我斜行不
　及直行一百○五步
　釋曰此通勾底弦和與大差股上高弦較立法測望
　南門有槐乃日之南為明股甲從乾東行至栁乃乾
　之地為通勾斜行至槐下乃日之地為底弦共行七
　百四十五步者通勾底弦和也乙從坤隅南行至望
　處乃天之坤為大差股亦斜行至槐乃天之日為上
　高弦不及直行一百○五步者大差股上高弦較也
　術曰甲知步内减乙較步半之為通勾加乙較步半
　之為底弦用通勾底弦測城徑法求之得半徑
　又曰四較步乘通勾筭得四千三百○○八千為立
　實　倍通勾乘通勾得二十○萬四千八百　四較乘
　通勾得一十三萬四千四百　相减餘七萬○四百
　為從方　四之通勾得一千二百八十為益亷作帶從
　减廉開立方法除之得全徑
　　帶從减從亷開立方曰列置所得立實方亷初商
　　二百置一於左上為法　置一乘從亷得二十五
　　萬六千　置一自之得四萬為隅法併從方共一
　　十一萬○四百以减從亷餘一十四萬五千六百
　　為下法　與上法相乘除實二千九百一十二萬
　　餘一千三百八十八萬○八千為次實　倍從亷
　　得五十一萬二千　三因隅法得一十二萬為方
　　法　三因初商得六百為亷法　次商四十　置
　　一於左上為法　置一乘從亷得五萬一千二百
　　併入倍亷共五十六萬三千二百為益亷　置一
　　乘亷法得二萬四千　置一自之得一千六百為
　　隅法　併方法從方亷隅共二十一萬六千以减
　　益亷餘三十四萬七千二百與上法相乘除實盡
諸和與較參互立法三
圓城西門外直上南有栁樹一株東門外往東有槐樹一
　株俱不知步數甲從城外西北乾隅南行至栁樹下
　望見槐樹又斜行至槐樹下直斜共行了一千一百
　四十四步乙從城外東北艮隅東行望槐柳與城相
　叅直復斜行至槐樹下與甲㑹乙東行不及斜行五
　十六步問城徑
　釋曰此通股邊弦和與小差勾下平弦較立法測望
　甲從乾隅南行至柳下為通股斜行至槐為邊弦共
　行一千一百四十四步通股邊弦和也乙從艮隅東
　行乃艮之地為小差勾斜行至槐乃地之川為下平
　弦不及五十六步小差勾與下平弦較也
　術曰如乙直行不及斜行五十六即甲斜行不及直
　行差也副置甲共步其一加五十六而半之得甲直
　行六百步為通股其一减五十六而半之得甲斜行
　五百四十四步為邊弦
　以五十六乘甲南行又倍南行得一千二百乘之得
　四千○三十二萬為立方實　又以五十六乘南行
　倍之得六萬七千二百　半甲南行乘二之甲南行
　得三十六萬相併得四十二萬七千二百為從方
　倍南行得一千二百為從亷　五分為隅法作從負
　隅以亷减從翻法開立方法除之得全徑
　　帶從負隅以亷减從翻法開立方曰置所得立方
　　實以從方亷隅約之初商二百　置一於左上為
　　法置一乘從亷得二十四萬以减從方餘一十八
　　萬七千二百為從　置一自之得四萬隅因得二
　　萬併從方共二十○萬七千二百為下法與上法
　　相乘除實四千一百四十四萬實不滿法反除實
　　四千○三十二萬餘一百一十二萬為負積　餘
　　從内再减從亷二十四萬亦不及减反减餘從一
　　十八萬七千二百餘五萬二千八百為負從　三
　　因隅法得六萬為方法　三因初商得六百為亷
　　法　次商四十　置一於左上為法　置一乘從
　　亷得四萬八千反併負從得一十○萬○八百俱
　　為負從　置一乘亷法隅因得一萬二千置一自
　　之隅因得八百為隅法　併方亷隅共七萬二千
　　八百反减負從餘二萬八千為下法四千相乘除
　　實盡
　　此法已見四卷通勾□弦條因用法不同故重出
　　又為帶從負隅以亷添積開立方亦可
甲出南門東行乙出東門南行各不知步數而立相望
　與城相參直既而乙復斜行與甲㑹計乙行步一直一
　斜共一百三十二步直行不及斜行七十二步問城徑
　釋曰此□股虚弦和與□股虚弦較立法測望甲出
　南門東行為明勾七十二乙出東門南行為□股三
　十斜行與甲㑹為太虚弦一百　二直行不及斜行
　七十二為□股虛弦較適與明勾同數直斜相併則
　□股虛弦和也即兩箇乙南行一箇甲東行去共二
　數相併即兩箇虛弦相减即兩箇乙南行也
　術曰倍不及得一百四十四以不及减共步餘六十
　乘之得八千六百四十為實　四之不及得二百八
　十八為法除之得乙直行三十為□股以减共步餘
　為虚弦
　求城徑倍虛弦筭减和筭餘為實平方開之即太虚
　較四十二加和半之為股减和半之為勾以虚勾股
　求容圓即得
　又為帶從負隅以亷添積開立方法
甲出南門東行不知步數而立乙出東門南行相望與
　城相叅直乙復斜行與甲㑹二人共行了二百○四
　步甲東行不及共步一百三十二步
　釋曰此明勾□股太虚弦和又與明勾相較立法測
　望甲出南門東行七十二步為明勾乙出東門南行
　三十步為□股斜行一百○二步與甲會為太虚弦
　共步明勾□股太虚弦和也甲行不及共步和與明
　勾相較之數也
　術曰以不及减共步餘七十二為明勾即甲東行步
　　半共步减明勾餘三十為□股即乙南行步　半
　共步得一百○二為太虚弦即乙斜行步　乙南行
　减甲東行餘四十二即太虛較　較自之與弦自之
　相减餘為實　平方開之即勾股和　加較半之為
　股减較半之為勾以虛勾股求容圓得城徑
圓城南門之東有槐一株東門之南有柳一株甲出南
　門直行往南乙出東門直行往東各不知步數而立
　相望槐柳俱與城相叅直甲復向東北斜行至槐樹
　下乙復向西南斜行至柳樹下問其行步則甲直斜
　共行二百八十八步乙直斜共行五十步甲直行乙
　直行相併多於槐柳相距四十九步問城徑
　釋曰此明股弦和□勾弦和又明股□勾和與太虛
　弦較立法測望槐在南門之東七十二步為明勾甲
　出南門直行為明股斜行至槐柳下為明弦共行二
　百八十八步明股弦和也柳在東門之南三十步為
　□股乙出東門直行為□勾斜行至柳樹下為□弦
　共行五十步為□勾弦和也槐柳斜相距一百○二
　步為太虛弦甲直行與乙直行相併得一百五十一
　步為明股□勾和多於虛弦四十九步是明股□勾
　和與太虛弦較也
　術曰二和相併减二之多於太虛弦步即城徑
　又曰二和相乘即半徑筭
圓城中心往南有大石塔一座城外東北艮隅往東有
　小石塔一座東門外正東有柳樹一株東門外往南
　有大槐樹一株其大槐樹正與城中大石塔相對不差
　尺寸南門往東有榆樹一株甲從石塔下起程出南門
　直行往南不知步數而立乙從東門起程直行至柳
　樹下折而北至小石塔下又往東不知步數而立望
　柳槐榆與甲立處俱與城相叅直問其步數則曰甲
　從南門至立處乙從東門至柳樹下相併多於榆槐
　斜相距四十九步石塔穿城至甲立處多於石塔與
　槐相距栁樹北往小石塔步數多小石塔下復往東
　步數二較相併一百六十一步問城徑
　釋曰此明股□勾和與太虛弦較下髙勾股較與下
　平勾股較和立法測望南門外往東有榆乃南之月
　為明勾甲出南門復南行為明股東門外往南有槐
　乃山之東為□股乙從東至柳乃東之川為□勾榆
　與槐斜相距乃月之山為太虛弦甲南門至立處乙
　東門至栁下共步為明股□勾和多於槐榆相距四
　十九步乃明股□勾和與太虛弦較也城中有大石
　塔至南門外甲立處乃日之朱為下髙股塔距槐乃
　朱之山為下髙勾甲穿城南行步多於塔去槐步乃
　下髙勾股較也城東柳樹北至小石塔乃川之夕為
　平股石塔復東行至立處乃夕之地為下平勾南行
　多於東行步下平勾股較也二較相併一百六十一
　步髙差平差和也
　術曰二數相减半之又自之得三千一百三十六為
　實　以四十九為法除之得平勾六十四
　又曰二數相减餘自之得一萬二千五百四十四為
　實如四十九而一得平股弦和二百五十六
　勾自之和除之得平股弦較一十六加和半之為弦
　减和半之為股
城心上南有大石塔城南門往東有榆一株東門往
　南有大槐一株與城中石塔東西相對東門直東有
　栁一株城外東北艮隅往東有小石塔與城東栁樹
　南北相對甲從城中塔下起程穿城出城直往南不
　知步數而立乙從東門起程直行至柳樹下折而
　北往小石塔下又往東亦不知步數望甲與柳槐
　榆俱與城相參直甲復斜行向東北直至柳樹下問其
　行步則曰甲從大石塔穿城南行立處多於大石塔
　與槐相去步數乙從栁樹北行至小石塔多於從石
　塔東行步數二較相併共一百六十一步甲從南起
　程至立處多於南門距榆樹步數東門南至槐多於
　東至栁步數二較相併共七十七步斜行至栁下多
　於城徑四十九步問城徑
　釋曰此髙較平較和與明較□較和并皇極弦與城
　徑較立法測望甲從城中石塔下穿城往南而立乃
　日之朱下髙股也大石塔與城外槐樹相距乃朱之
　山下髙勾也多步乃下髙勾股較也乙從城東門栁
　樹下折而往北至小石塔下乃川之夕下平股也復
　往東乃夕之地下平勾也多步乃下平勾股較也二
　較相併共一百六十一步乃平差髙差和也又名角
　差甲自南門往南立處乃日之南明股也南門往東
　至榆樹乃南之月明勾也多步明勾股較也東門往
　南至槐乃山之東□股也直東門至栁乃東之川□
　勾也多步□勾股較也二較相併七十七步明差□
　差和也甲從直南立處斜行至栁樹下乃日之川皇
　極弦也多城徑四十九步為皇極弦與城徑較即皇
　極弦黄廣勾較也
　術曰二和相併半之得一百十九為平率副置平率
　一加四十九一减四十九相乘得一萬一千七百六
　十為實　四十九為法實如法而一得城徑
城心往南有大石塔一座東門外往南有大槐一株與
　塔相對南門外往東有榆樹一株東門外正東有栁
　樹一株城外東北艮隅往東有小石塔一座甲從城
　中石塔下穿城直往南不知步數而立乙從東門直
　行至栁樹下轉往北至石塔復往東亦不知步數而
　立丙從城外東南巽隅往西至榆樹下立三人遙相
　望與槐樹俱與城相叅直既而丙又斜行至槐樹下
　復南行回還巽隅訖問其行步則曰甲從大石塔穿
　城往南立處多於槐距塔步數乙從東門外栁樹下
　北至小石塔多於復東行歩數二較相併共一百六
　十一步甲自南門起至立處多於南門距榆步數東
　門外往南至槐多於往東至栁步數二較相併共七
　十七步丙從巽隅西至榆步數與從栁南還步又少
　於斜行六十步問城徑
　釋曰此髙差平差和明差□差和與太虛弦較較立
　法測望甲從城中石塔穿城往南而立為下高股石
　塔距槐為下高勾勾股相較為下高較亦曰高差乙
　從東門外栁樹下北至小石塔為下平股又東行至
　立處為下平勾勾股相减為下平較亦曰平差共一
　百六十一步高差平差和也南門至甲立處為明股
　南門東至榆樹為明勾勾股相减為明較即明差東
　門南至槐為□股東至栁為□勾勾股相减為□較
　即□差共七十七步明差□差和也丙從巽隅西至
　榆乃巽之月與泛之山同為太虛勾斜行至槐樹下
　為太虚弦復南行還巽地與月之泛同為太虛股西
　行不及南行為太虚勾股較較步不及斜行六十為
　太虚弦較較也
　術曰二和相减餘八十四加太虛弦較較半之得七
　十二為泛率自之得五千一百八十四為實　角差
　内减二汎率餘一十七為從作帶從開平方法除之
　得六十四為平勾　角差即高差平差併也
甲丙二人俱在城中心丙望南門直行出城不知步數
　而立甲望東門出城亦不知步數望見之丙復斜行
　與甲相會問其行步則曰甲丙直斜共行了六百八
　十步又曰甲東直行少於丙南直行一百一十九步
　問城徑
　釋曰此皇極弦和和與勾股較立法測望甲從城中
　心東行為皇極勾丙從中心南行為皇極股斜行與
　甲會為皇極弦共行六百八十步為皇極弦和和也
　甲東行不及丙南一百一十九步為皇極勾較也
　術曰二數相减餘五百六十一為差差自之得三十
　一萬四千七百二十一為差筭　較自之得一萬四
　千一百六十一為較卑　二筭相减餘三十○萬○
　五百六十為平實　四其差二其較相併得二千四
　百八十二為從方　二為隅筭　作負隅開减從開
　平方法除之得一百三十六為皇極勾
　　負隅减從開平方曰置所得平實以從方隅筭約
　　之初商一百　置一於左上為法　置一乘隅筭
　　得二百以從减方餘二千二百八十二為下法與
　　上法相乘除實二十三萬八千二百　餘實七萬
　　二千三百六十　從方内再减二百餘二千○八
　　十二次商三十置一於左上為法置一隅因得六
　　十以减從方餘二千○二十二為下法與上法相
　　乘除實六萬○六百六十餘實一萬一千七百為
　　實　餘從内再减六十餘一千九百六十二　次
　　商六　置一於左上為法　置一隅因得一十二
　　以减餘從餘一千九百五十為下法與上法相乘
　　除實盡
　　此法已見二卷通勾□勾條因有三位故重出
圓城南門往東有槐東門往南有栁甲乙二人俱在城
　中心甲出南門直行乙出東門各不知步數而立丙
　丁二人俱在城外東南巽隅丙西行至槐下丁北行
　至栁下四人遥相望俱與城叅直既而甲復斜行與
　乙會丙復斜行與丁會問其行步則甲一直一斜與
　乙直行共六百八十步丙西丁北二直行較丙斜行
　多三十六步問城徑
　釋曰此皇極弦和和與太虛弦和較立法測望乙從
　城中心東行為皇極勾甲從城中心南行為皇極股
　斜行與乙會為皇極弦共步為皇極弦和和也丙從
　巽隅西至槐樹下即太虛勾丁從巽隅北至栁樹下
　即太虚股丙斜行與丁會為太虚弦丙西丁北相併
　即太虚勾股和多於斜行為太虚弦和較也
　術曰和較相乘得二萬四千四百八十為實半較得
　一十八為從　半步為隅筭　作以從添積負隅開
　平方法除之得全徑
　　以從添積負隅開平方曰置所得平實以從約之
　　初商二百置一於左上為法　置一乘益從得三
　　千六百為益實添入積内共二萬八千○八十為
　　實　置一以隅因之得一百為下法與上法相乘
　　除實一萬餘八千○八十為實倍下法得二百為
　　亷法　次商四十置一於左上為法　置一乘益
　　從得七百二十為益實添入餘積得八千八百為
　　實　置一以隅因得二十併亷法共二百二十與
　　上法相乘除實盡
　　又為負隅以從减法開平方法
　　法見四卷大差勾黄長弦條下
　
　
　
　測圓海鏡分類釋術卷八
欽定四庫全書
　測圓海鏡分類釋術卷九
　　　　　　　　　　　　元　李　冶　撰
　　　　　　　　　　　　明　顧應祥　釋術
諸較參互立法
丙出南門直行甲出東門直行各不知步數相望與城
　相叅直問其行步甲云我東行少於城徑二百二十
　四步丙云我南行少於城徑一百○五步問城徑
　釋曰此明股城徑較與□勾城徑較立法測望甲出
　東門直行□勾也丙出南門直行明股也
　術曰二少步相乘又自之得五億五千三百一十九
　萬○四百為三乘方實　二少步相乘得二萬三千
　五百二十六之共步得一千九百七十四二數相乘
　得四千六百四十二萬八千四百八十為從方　以
　五十六萬二千五百二十為從一亷　四十八之共
　步得一萬五千七百九十二為從二亷六十三為隅
　法作帶從亷隅添積開三乘方法除之得半城徑
　　帶從方一亷添積以二亷為法開三乘方曰置所
　　得三乘方實以從方從亷隅法約之　初商一百
　　置一於左上為法　置一乘從一亷得五千六百
　　二十五萬二千為益亷置一自乘再乘以隅算因
　　得六千三百萬為隅法併從方益亷得一億六千
　　五百六十八萬○四百八十以初商因之得一百
　　六十五億六千八百○四萬八千為益積　添入
　　原積共一百七十一億二千一百二十三萬八千
　　四百為通實　置一自之以乘從二亷得一億五
　　千七百九十二萬為下法　與上法相乘除實一
　　百五十七億九千二百萬　餘一十三億二千九
　　百二十三萬八千四百為次商之實　二因益亷
　　得一億一千二百五十○萬四千為從一亷之方
　　　三因從二亷得四億七千三百七十六萬為從
　　二亷之方　三之初商以乘元從二亷得四百七
　　十三萬七千六百為從二亷之亷　四因隅法得
　　二億五千二百萬併從方共二億九千八百四十
　　二萬八千四百八十為方法　初商自之六因又
　　隅因之得三百七十八萬為上亷　初商四之隅
　　因得二萬五千二百為下亷　次商二十　置一
　　於左上為法　置一乘原從一亷得一千一百二
　　十五萬○四百為從一亷之亷併從一亷之方共
　　一億二千三百七十五萬四千四百為益亷之實
　　　置一乘上亷得七千五百六十萬　置一自之
　　以乘下亷得一千○○八萬　置一自乘再乘得
　　八千隅因得五十○萬四千為隅法　併方上下
　　亷隅共三億八千四百六十一萬二千四百八十
　　又加益亷之實得五億○八百三十六萬六千八
　　百八十以次商因之得一百○一億六千七百三
　　十三萬七千六百為益實　加入次實得一百一
　　十四億九千六百五十七萬六千為通實　置一
　　乘從二亷之亷得九千四百七十五萬二千　置
　　一自之以乘從二亷得六百三十一萬六千八百
　　為從二亷之隅　併從二亷之方亷隅共五億七
　　千四百八十二萬八千八百為下法與上法相乘
　　除實盡
丙出南門東行甲出東門南行各不知步數相望俱與
　城相叅直丙云我東行不及城徑一百六十八步甲
　云我南行不及城徑二百一十步問城徑
　釋曰此明勾與城徑較與□股城徑較立法測望丙
　出南門東行為明勾甲出東門南行為□股
　術曰二不及相減餘四十二為差自之得一千七百
　六十四為差筭　半甲不及自之得一萬一千○二
　十五　半甲不及減差餘六十三自之得三千九百
　六十九　二數相併内減差筭得一萬三千二百三
　十為平實　二之内不及得三百三十六為益從
　三步半為隅法　作帶從負隅開平方法除之得□
　股三十
　　帶從負隅開平方法見四巻底勾通弦
甲乙二人俱在城外西北乾隅甲東行乙南行丙出東
　門南行丁出南門東行各不知步數而立四人遙相
　望與城相叅直問其行步則甲東多於丁東二百四
　十八步乙南多於丙南五百七十步問城徑
　釋曰此通勾明勾較與通股□股較立法測望甲從
　乾隅東行為通勾丁從南門東行為明勾甲多於丁
　步通勾明勾較也丙出東門南行為□股乙自乾隅
　南行為通股乙多於丙步通股□股較也
　術曰二較相乘得一十四萬一千三百六十為實
　併二較半之得四百○九為從　以七分半為隅法
　作帶從負隅開平方法除之得全徑
　　帶從負隅開平方法見前
甲乙二人俱在城外西北乾隅甲東行乙南行丙從城
　外西南坤隅東行丁從城外東北艮隅南行各不知
　步數四人遙相望俱與城相叅直問其行步則曰甲
　東行多於丙東行一百二十八步丁南行不及乙南
　行四百五十步問城徑
　釋曰此通勾大差勾較與通股小差股較立法測望
　甲從乾隅東行為通勾丙從坤隅東行為大差勾甲
　多一百二十八步即為通勾大差勾較與黄長勾同
　乙從乾隅南行為通股丁從艮隅南行為小差股丁
　不及乙四百五十步為通股小差股較與黄廣股同
　術曰二較相乘即城徑筭
南門迤東有槐一株東門迤南有栁一株甲乙二人俱
　在城外西南坤隅甲直往南不知步數而立乙往東
　徑過南門至槐下立丙丁二人俱在城外東北艮隅
　丙直往東不知步數而立丁往南徑過東門至栁下
　立四人遙相望俱與城相叅直問其行步則甲多於
　乙一百六十八步丙少於丁七十步問城徑
　釋曰此大差勾股較與小差勾股較立法測望甲從
　坤往南之天為大差股乙往東至槐下為大差勾甲
　多一百六十八步大差勾股較也丙從艮隅往東之
　地為小差勾丁往南至栁下為小差股丙不及丁七
　十步小差勾股較也
　術曰二較相乘得一萬一千七百六十為實　相減
　半之得四十九為法　實如法而一得全徑
甲從坤隅東行過南門不知步數而立乙從艮隅南行
　過東門不知步數見甲而止甲乃斜行一百○二步
　與乙會乙曰我南行不及汝東行四十二步問城徑
　釋曰此大差勾小差股較與太虚弦立法測望甲從
　坤隅東行乃坤之月為大差勾乙從艮南行乃艮之
　山為小差股不及四十二步為大差勾與小差股較
　也斜行一百○二步太虛弦也
　術曰以較減弦餘六十以乘弦較併半之得四千三
　百二十為實　以較四十二為從作帶從開平方法
　除之得虚勾四十八
　又曰大差勾減小差股即太虛較也弦自乘倍之與
　較自乘相減餘為實平方開之得勾股和加較半之
　為股減較半之為勾
圓城南門外正南有塔一座南門之東有槐樹一株東
　門外正東有望竿一根東門之南有栁樹一株甲乙
　二人俱在城中心甲南行出城直至塔下立乙東行
　出城至望竿下立丙丁二人俱在城外西南坤隅丙
　南行不知步數而立丁東行至槐樹下立戊己二人
　俱在城外東北艮隅戊東行不知步數而立己南行
　過東門南栁樹下立六人遙相望俱與城相叅直既
　而甲斜行至東門外望竿下與乙相會丙斜行經過
　塔直至南門東槐樹下與丁相會戊斜行向西南至
　東門之南栁樹下與己相會問其行步則曰以丁東
　行減丙南行又與丙斜行相較餘步比甲斜行少四
　十九步以戊從艮隅東行減己從艮隅南行至栁餘
　步與戊斜行至栁步數相併内減槐栁斜相距步餘
　一百三十八步其乙東行比甲南行至塔却少一百
　一十九步問城徑
　釋曰此大差弦較較與皇極弦較小差弦較和與太
　虚弦較并皇極勾股較立法測望甲從城中心出南
　門至石塔下乃日之心為皇極股乙從城中心出東
　門至望竿下乃心之川為皇極勾甲斜行與乙會乃日
　之川為皇極弦　丙從坤隅南行不知步數而立乃
　天之坤為大差股丁從東行至槐樹下乃坤之月為
　大差勾丙斜行與丁會乃天之月為大差弦丁東行
　減丙南行為大差勾股較又與丙斜行相較為大差
　弦較較不及甲斜行四十九步是大差弦較較與皇
　極弦較也戊從艮隅東行乃艮之地為小差勾己從
　艮隅南行至栁樹下乃山之艮為小差股戊斜行至
　栁下與己會乃山之地為小差弦戊東行減己南行
　為小差勾股較　又與戊斜行相併為小差弦較和
　　槐栁斜相距步即太虛弦以減小差弦較和餘一
　百三十八步是小差弦較和與太虛弦較也乙東行不
　及甲南行一百一十九步為皇極勾股較也
　術曰併二較自之得三萬四千九百六十九皇極較
　自之得一萬四千一百六十一　相減餘二萬○八
　百○八為實　二為隅算　平方開之得太虚弦一
　百○二　加小差弦較和與虚弦相較之數即城徑
　　負隅開平方法見一卷底勾底弦條
南門外不知步數有槐東門外不知步數有桞甲乙俱
　在乾隅甲東行遇一小塔而立乙南行遇一大石塔
　而立二人遙相望槐栁俱與城相叅直計其行步則
　乙南行不及二塔斜相距步數少於小塔與栁相距
　五十六步甲東行不及二塔斜相距步數多於大塔
　與槐相距一百○五步問城徑
　釋曰此通股弦較與下平弦較通勾弦較與上高弦
　較測望二塔相距通弦也丙南行通股不及二塔相
　距為股弦較小塔距栁下平弦也甲東行通勾也不
　及二塔相距勾弦較也槐距大塔上高弦也
　術曰以股弦較不及平弦自之為實　二較相減為
　法除之得平勾六十四
　若以勾弦較多高弦自之為實　二較相減為法除
　之得高股二百二十五
　
　
　
　
　
　
　
　
　
　
　測圓海鏡分類釋術卷九
欽定四庫全書
　測圓海鏡分類釋術卷十
　　　　　　　　　　　　元　李　冶　撰
　　　　　　　　　　　　明　顧應祥　釋術
和較參互帶分測望
圓城甲乙二人俱在城外西北乾隅甲東行丙南行各
　不知步數而立相望與城相叅直丙復斜行七百八
　十步與甲會以甲東行步除丙南行得二步四分
　釋曰此弦與勾除股數立法測望斜行七百八十步
　弦也二步四分乃以勾除股所得之數
　術曰斜步自之得六十○萬八千四百為平實　以
　二步四分自之得五步七分六釐加一步得六步七
　分六釐為隅算平方開之得三百為勾勾弦求股得
　七百二十
甲乙二人俱在城外西北乾隅甲南行不知步數而立
　乙東行隔城見之甲復斜行與乙相會告乙曰我直
　行斜行共行了一千二百八十步汝東行步居我南
　行步十五分之八
　釋曰此通股弦和與通勾股相較分立法測望乙東
　行為通勾甲南行為通股斜行為通弦共行通股弦
　和也乙東行既居甲南行十五之八是股得十五勾
　得八
　術曰股弦和自之得一百六十三萬八千四百又以
　十六因之得二千六百二十一萬四千四百為實
　以二百五十七因和步得三十二萬八千九百六十
　為益從　以一十六為隅算作減從負隅開平方法
　除之得股弦較八十加和半之為弦減和半之為股
　　負隅減從開平方法見二卷
　又曰勾居股十五分之八宜以八為勾率十五為股
　率各自乘併為實平方開之得一十七為弦率併股
　弦率得三十二為法置和步一千二百八十為實
　置二位一位以股率乘之以法除之得六百為股一
　位以弦率乘之以法除之得六百八十為弦此差分
　之法簡易明白
甲乙二人俱在城外西北乾隅乙直徃南行不知步數
　而立甲往東行見之甲復斜行與乙會甲云我直斜
　共行了一千步東行得汝南行十五分之八
　釋曰此通勾弦和與通勾股相較分立法測望甲東
　行為勾斜行與乙會為弦乙南行為股
　術曰和步自之得一百萬為和筭分母自之得二百
　二十五以乘和筭得二億二千五百萬為實　分母
　併分子以分母乘之加入分子得三百五十三倍之
　得七百○六以乘共步得七十○萬六千為益從
　分母自之得二百二十五為隅法　作負隅減從開
　平方法除之得三百六十為勾弦較以較減和得勾
　　負隅減從開平方法見二卷
　又曰勾居股十五之八就以八為勾率十五為股率
　勾股求弦得一十七為弦率併勾弦二率共二十五
　為法以和一千為實　副置二位一位以勾率乘之
　以法除之得勾一位以弦率乘之以法除之得弦
甲乙二人俱在城外西北乾隅甲南行不知步數而立
　乙東行亦不知步數望見之又斜行與甲相㑹乙云
　我東行不及城周九分之五甲云我南行多與汝東
　行二百八十步問城徑
　釋曰此通勾股較與通勾城周相較分數立法測望
　乙東行通勾甲南行通股南行多與乙東行為勾股
　較乙東行不及城周九分之五則城周得九通勾得
　四
　術曰東行步少城周九分之五則城徑得三東行得
　四　四勾股較得一千一百二十為實　城徑得東
　行四分之三以四為分母分母自之得一十六於上
　分母減子餘一倍之得二以分母減子乘之仍得二
　以減上倍餘一十四為法　除實得八十為一分之
　數　二之為城徑四之為勾加較即股
甲出西門南行不知步數而立乙出北門東行見之乙
　云我東行居城徑六分之五甲云我南行多於乙二
　百八十步問城徑
　釋曰此底勾邉股較與底勾城徑相較分數立法測
　望乙出北門東行為底勾甲出西門南行為邉股多
　於乙行步為勾股較乙東行居城徑六分之五為底勾
　城徑相較步數
　術曰四之較步得一千一百二十為實分母自之得
　三十六於上半之分母減分子得二倍之得四又以
　減子餘二乘之得八以減上位餘二十八為法除實
　得四十為一分之數五之為東行六之為城徑
甲乙二人俱在城外西北乾隅乙南行不知步數而立
　甲東行不知步數見之問其行步則甲乙共行了九
　百二十步問城徑居乙南行四十分之一十六
　釋曰此通勾股和與通股城徑較分數立法測望甲
　東行為通勾乙南行為通股共行九百二十為勾股
　和城徑得南行四十分之十六為通股城徑相較分
　數
　術曰以分子減母餘倍之得四十八以乘共行得四
　萬四千一百六十為實　分子減母倍之以乘母子
　和得二千六百八十八子自之得二百五十六相併
　得二千九百四十四以為法實如法而一得一十五
　為一分之數
　又曰列四十與一十六以約分法約之城徑得南行
　五分之二分母減子餘三倍之得六以乘共行得五
　千五百二十為實　分母減子倍之以乘母子併得
　四十二　分子自之得四相併得四十六為法　除
　實得一百二十為一分之數五之為通股二之為城
　徑
　　約分法曰副置分母子以少減多得八為等八除
　　分母得五除分子得二
甲乙二人俱在城中心甲穿城往南不知步數乙出東
　門不知步數見之復斜行與甲會計其行乙東行較
　甲南行得十五分之八乙斜行減甲南行餘三十四
　減乙東行餘一百五十三步問城徑
　釋曰此皇極勾弦較股弦較與皇極勾股較分數立
　法測望甲南行為皇極股乙東行為皇極勾斜行為
　皇極弦斜行減南行餘三十四股弦較也斜行減東
　行餘一百五十三勾弦較也東行得南行十五分之
　八勾股較分數也
　術曰二餘數相乘得五千二百○二倍之得一萬○
　四百○四平方開之得一百○二復加二餘得二百
　八十九自之得八萬三千五百二十一於上　又以
　二餘數相減餘一百一十九自之得一萬四千一百
　六十一以減上位餘六萬九千三百六十為實　分
　母子相乘得一百二十倍之得二百四十為隅算作
　負隅開平方法除之得一十七為一分之數八之為
　勾十五之為股各加餘步得弦
甲出西門南行乙出北門東行各不知步數相見復相
　向斜行各三百四十步相會甲云城徑居我南行二
　分之一乙云我東行居城徑六分之五問城徑
　釋曰此通弦與底勾城徑較分數邉股城徑較分數
　立法測望甲出西門南行為邉股乙出北門東行為
　底勾斜行各三百四十步共為通弦城徑居南行二
　分之一邉股城徑較分數也東行居城徑六分之五
　底勾城徑較分數也
　術曰併斜行自之得四十六萬二千四百為實　即
　弦筭東行居城徑六分之五城徑得南行二分之
　一是城徑為六東行為五南行為十二半城徑加南
　行為十五自之得二百二十五　半城徑加東行為
　八自之得六十四　相併得二百八十九為隅算
　作負隅平方開之得四十為一分之數十二之為邉
　股五之為底勾六之為城徑
　　負隅開平方法見一卷
甲出西門南行不知步數而立乙出北門東行不知步
　數見之又斜行與甲會二人共計行一千三百六十
　步南行得斜行十七分之十二東行得斜行一十七
　分之五問城徑
　釋曰此邉股底勾通弦和與底勾通弦較分數邉股
　通弦較分數立法測望甲出西門南行為邉股乙出
　北門東行為底勾斜行與甲會為通弦共行一千三
　百六十邉股底勾通弦和也東行得斜行十七分之
　五底勾通弦較分數也南行得斜行十七分之十二
　邉股與通弦較分數也
　術曰此用差分法各列置衰弦十七股十二勾五副
　併得三十四為法　置共步一千三百六十為實
　以十七因之以法除之得通弦　以十二因之以法
　除之得邉股　以五因之以法除之得底勾　求城
　徑用底勾邉股求容圓法
甲出西門南行不知步數而立乙出北門東行見之既
　而乙謂甲云我取汝六分之五得六百步甲謂乙云
　我取汝五分之三亦六百步
　釋曰此底勾邊股錯揉立法測望甲出西門南行為
　邊股乙出北門東行為底勾
　術曰此法用方程術以乙取甲分母六乘六百步得三
　千六百　甲取乙分母五乘六百步得三千　乙取甲
　六分之五是五箇甲行六箇乙行也甲取乙五分之三
　是五箇甲行三箇乙行也置甲五　乙六　三千六百
　步於右　甲五乙三三千步於左　以右甲五互乘
　左乙三得一十五左甲五互乘右乙六得三十二正相
　减　餘一十五為法　右甲五互乘左三千得一萬五
　千左甲五互乘右三千六得一萬八千相减餘三千為
　乙行之實　右乙六互乘左三千得一萬八千左乙三
　互乘右三千六百得一萬○八百相减餘七千二百為
　甲行之實　法除乙實得乙行二百步法除甲實得
　甲行四百八十步　二行步相併自之得四十六萬二
　千四百於上　二行各自之甲得二十三萬○四百
　乙得四萬　相併得二十七萬○四百以减上位　餘
　一十九萬二千為實　二行相併得六百八十為從方
　半步為隅算　作負隅帶從開平方法除之得全徑
　　負隅𢃄從開平方法見四卷底勾通弦條
　又曰二行相乘得九萬六千為實　相併得六百八
　十為從作𢃄從開平方法除之得半徑
　　𢃄從開平方法見前卷
甲從城外西南坤隅往南不知步數而立乙從城外東
　北艮隅往東望見之既而乙謂甲云我取汝所行三
　分之一得二百步甲謂乙云我减汝所行四分之三
　得三百步問城徑
　釋曰此大差股小差勾錯揉立法測望甲從坤隅南
　行為大差股乙從艮隅東行為小差勾
　術曰此用方程術先以甲取乙分　三乘二百步得
　六百步乃三箇乙行一箇甲行也　又以乙减甲分
　母四乘三百步得一千二百乃四箇甲行内減三箇
　乙行也　置甲一乙三六百步於右　甲四乙三
　一千二百步於左　以右甲一互乘左乙三仍得三
　　左甲四互乘右乙三得一十二一正一負相併得
　一十五為法　以右甲一互乘一千二百如舊左甲
　四互乘六百得二千四百　相減餘一千二百為乙
　行之實　右乙三互乘一千二百得三千六百左負
　乙三互乘六百得一千八百　正負相併得五千四
　百為甲行之實　法除乙實得乙行八十　法除甲
　實得甲行三百六十求城徑以二行相乘倍之得五
　萬七千六百平方開之
甲乙二人俱在城外西北乾隅甲南行不知步數而立
　乙東行不知步數見之問其行步則甲南行與城徑
　相較其餘步居南行五分之三乙東行與城徑相較
　其餘步居東行四分之一又云二餘步相減餘二百
　八十步問城徑
　釋曰此股圓差與股較分數勾圓差與勾較分數及
　股圓差勾圓差較立法測望甲南行為通股城徑相
　較餘步為股圓差股圓差居股五分之三乙東行為
　通勾城徑相較餘步為勾圓差勾圓差居勾四分之
　一二差相減餘二百八十步為股圓差與勾圓差相
　較也
　術曰倍二餘步相減數得五百六十步為實　勾母
　乘股子減股母得七為法除之得勾圓差八十　三
　之為城徑四之為勾
甲乙二人俱在城外西北乾隅甲南行乙東行各不知
　步數相望問其行步但云甲南行與城徑相較餘步
　居南行步五分之三乙東行與城徑相較餘步居東
　行步四分之一　又記得東行分母每分不及南行
　每分四十步問城徑
　釋曰此亦股圓差與股較分數勾圓差與勾較分數
　及二差分母相較數立法測望甲南行為股城徑不
　及股步為股圓差差得股五分之三乙東行為勾城
　徑不及勾步為勾圓差差得勾四分之一勾分母與
　股分母相較得四十也
　術曰置少步倍之得八十為實　以股母子相減得
　二　勾母子相減得三　相減餘一為法除之仍得
　八十為勾圓差三之為城徑四之為勾　求股圓差
　以勾圓差加少步四十得一百二十為一分　二之
　為城徑三之為股圓差五之為股
甲出南門直行不知步數而立乙出東門直行見之甲
　云我行不及股圓差二十四分之一十五乙云我行
　不及勾圓差五分之四又云甲直行多於乙直行一
　百一十九步二差相較二百八十步問城徑
　釋曰股圓差三百六十通股與圓徑較也甲出南門
　直行為明股明股與股圓差相較不及二十四分之
　一十五勾圓差八十通勾與圓徑相較也乙出東門
　直行為□勾□勾與勾圓差相較不及五分之四
　甲行多於乙行一百一十九步明股□勾較也二差
　相較二百八十步勾圓差不及股圓差數也
　
　
　
　
　
　
　
　
　
　
　
　
　
　測圓海鏡分類釋術卷十
