#+TITLE: 產寶諸寶-宋-闕名
#+DATE: 2018-05-12 10:17:43
#+SOURCE: github.com/kanripo/KR3e0044 master 8ffd1359                
欽定四庫全書　　　　　子部五
　提要
　　産寶諸方一卷　　　　醫家類
　　　　(臣/)等謹案産寶諸方一卷不著撰人名氏宋
　　　　史藝文志不載惟陳振孫書録解題有之自
　　　　明以來諸家書目亦罕有著録者今檢永樂
　　　　大典所載尚得七十餘方又十二月産圖一
　　　　篇與振孫所記並合盖即宋時之原本又别
　　　　有序論一首王卿月序一首皆殘缺當亦原
　　　　書之佚簡也其方於保産之法頗為賅備而
　　　　原第為永樂大典所亂已不可復考謹詳加
　　　　釐訂以類分排首調經養血次安胎次胎中
　　　　諸病次催生次産後次雜病仍為一卷其中
　　　　所引各方多為後人所承用如人參飲子一
　　　　方與朱震亨所製逹生散雖品味多寡不同
　　　　而以大腹皮為君人參為輔命意無異知震
　　　　亨實本此而増損之又如張元素以枳殼白
　　　　术為束胎丸後人以為不宜於藜藿之軀易
　　　　以白术黄芩相沿至今為便産良藥而不知
　　　　亦本是書所載之枳殼湯又今世治産後血
　　　　風有所謂舉卿古拜者核其所用惟荆芥一
　　　　味即此書之青金散葢荆芥主治風素問東
　　　　方主風而肝屬於木平肝木即所以助肺金
　　　　故以青金為名後人竊用其方而又翻切荆
　　　　芥字音詭名以炫俗耳凡此類皆可以證古
　　　　今傳授之由惟所用多降氣破血之品辛熱
　　　　震動之劑則古人禀厚可受攻伐有未可槩
　　　　施於後來者此則神而明之存乎其人矣乾
　　　　隆四十六年九月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
原序
按産後禁忌調䕶之法載諸古方固非一條要以作勞
為大戒盖百日之内篇脉未續血氣未充凡遷徙次舍
換易麻榻乘虗起行理髮盥靣小則貽终身之疾大則
有不測之禍故逺者百日近者一月皆須極加調䕶毋
大喜怒毋縱笑語毋極思慮務令安静以飬血氣正新
種之木根土未附一經動摇不復發生必不得已而遷
徙動作猶須旬日之外為庶㡬焉世因有深山窮谷及
田野之人飲食藥餌不繼甚至汲水浣兒躬自襁褓此
皆平日異禀少欲而善飯故雖氣血少耗而根本自强
然不可為常也王卿月序
大率治病先論其所主男子調其氣女人調其血氣血人
之神也不可不謹調䕶然婦人以血為基本氣血宣行
其神自淸所謂血室不蓄則氣和血凝結則水火相刑
月水如期謂之月信血凝成孕此乃調爕之常其血不
來則因風熱傷於經血故血不通或外感風寒内受邪
熱脾胃虗弱不能飲食食既不充榮衛抑遏肌膚黄燥
面無光澤時發寒熱腹脹作痛難於子息子藏冷熱乆
而勞損必挾帶下便多淋瀝忽致崩漏經云腹中如塊
忽聚忽散其病乃癥血涸不流而摶腹脹時作寒熱此
乃成瘕或先後爽期雖通而或多或寡究病之源盖本
於此
欽定四庫全書
　産寶諸方
　産圖
　　三月壬位安産吉　丙位藏衣吉
　　四月庚位安産吉　甲位藏衣吉
　　五月丙位安産吉　丙位藏衣吉　乾天徳藏衣吉
　　六月甲位安産吉　庚位藏衣吉
　　七月壬位安産吉　丙位藏衣吉
　　八月庚位安産吉　甲位藏衣吉　艮天徳藏衣吉
　　九月丙位安産吉　壬位藏衣吉
　　十月甲位安産吉　庚位藏衣吉
　　十一月壬位安産吉　丙位藏衣吉　巽天徳藏衣吉
　　十二月庚位安産吉　甲位藏衣吉
温經湯　治女人曽經小産成帶三十六病腹脹唇口
　乾日晩發熱小腹急痛手足煩熱大腸不調時泄利
　經脉不匀乆不懐姙方
　　　吳茱茰(沸湯洗三次/焙乾秤三兩)　當歸　大芎　人參
　　　白芍藥(各二/兩)　麥門冬(三兩半去/心焙乾)　桂(去皮别/研末)
　　　阿膠(炒白/色)　牡丹皮(去/心)　甘草(炙各/一兩)　半夏(沸/湯)
　　　(洗七次切/焙二兩半)
　　右為粗末毎服二錢水一盞薑五片煎至七分去
　　　滓空心温服忌生冷滑物
八珍散　治脾弱血虚心忪多困盜汗無力進食養氣
　益衞産前後可服
　　　白术　人參　蓮肉(去皮/心)　甘草(炙各/一兩)　白茯
　　　苓　烏藥　白匾豆(各二/兩)　熟地黄(一兩/半)
　　右為細末毎服二大錢水一盞薑三片大棗一箇
　　　煎至七分空心服加黄耆八錢尤妙
油錢散　治婦人血風
　　　五加皮　牡丹皮　芍藥(各半/兩)　當歸　𦍑活
　　　(各一/分)
　　右為末毎服一錢水一盞銅錢一文蘸油入銚内
　　　煎七分温服
千金散　治婦人赤白帶下
　　　百草霜(一/兩)　龍骨(一/錢)　白石脂(二/錢)
　　右為末空心温酒調二錢
振振丸　治婦人經虛蓄冷積聚成瘕成塊月候不調
　時作諸疾因而凝滯半産不實以至絶産
　　　生地黄汁(一/升)　生艾汁(一升銀石器/内同熬成膏)　牛膝末
　　　(半兩/酒浸)　當歸末(一/兩)　乾漆(炒烟盡取/末半兩)
　　右三味末取一半入膏内再熬令稠入餘末和𢷬
　　　丸如桐子大三十粒麝香温酒下食前日三服
　　　半月效
勝灸丹　子宫虚冷累細經半生瘀血内泊
　　　艾葉(二/兩)　吳茱茰(二兩/揀净)　蒼术(二兩/剉)　陳皮(二/兩)
　　右用醋三斤同浸一伏時鍋中慢火煮候爛即入
　　　臼杵令匀如未爛時添醋以爛為度丸如桐子
　　　大空心温酒或飲下三十粒晩再服
羊肉地黄湯　補中益氣
　　　生地黄(三合/切)　桂心　當歸　甘草(炙/)　芎
　　　人參
　　右㕮咀毎服三錢用羊肉汁一盞煎至六分去滓
　　　温服空心
治中丸　治脾胃寒濕飲食不消酸心嘔逆泄利腸腹
　痛
　　　白术　人參　白茯苓　神麴(炒/)　麥蘖　肉
　　　桂　乾薑(炮/)
　　右等分為末蜜丸梧桐子大三十丸空心米湯下
前胡散　治脾虚心下有結氣不能服温藥者冝服此
　　　半夏(湯洗七/次切)　陳皮(各六/兩)　白茯苓　前胡
　　　枳殻(麩炒赤/去瓤)　甘草(炙各/三兩)
　　右為麄末毎服二錢水一盞煎至六分去滓熱服
　　　日二三不以時此藥有氣疾即可服
増損四物湯　治損血傷氣四肢無力腿脚疼痛血不
　潮心自汗膈滿
　　　川芎(二/兩)　川當歸(二/兩)　芍藥(一/兩)　熟地黄(一/兩)
　　　人參(一/兩)　麥門冬(一兩/去心)　枳殻(半兩麩/炒去瓤)　甘草
　　　(一/分)
　　右為麄末毎服三錢薑二片水一盞煎八分去滓
　　　空心服
牡丹圓　婦人常服養血氣
　　　當歸　生地黄　川芎　牡丹皮(各半/兩)　紫蘇
　　　子　薏苡仁　荆芥穗(各一/兩)
　　右為末麫糊丸如梧桐子大食後米飲下二十丸
芎桂散　治婦人月脉惡露不止
　　　生地黄(四兩竹/刀切)　生薑(四/兩)　川芎　肉桂　芍
　　　藥(各半/兩)
　　右為末毎服一錢温酒調下日進三服
二槲散　治血崩
　　　槲葉(半生半/燒存性)
　　右為末温酒調二錢
栢葉散　治血崩不止
　　　栢葉(不以多少/瓦上煿乾)
　　右為末米飲調三錢
七星散　安胎
　　　生苧根(二合/切片)　糯米(一/合)　阿膠(五/片)　人參(一/分)
　　　紫蘇(二十/葉)　薑錢(一/合)　棗子(十/枚)
　　右七味用水二大椀煎至一碗分兩三服尋常合
　　　半料用水一碗煎至一盞去滓服之
人參飲子　安胎寛氣止腹痛
　　　大腹連皮(剉/碎)　人參(各半/兩)　甘草(半兩/炙)　陳橘
　　　皮(兩箇/和瓤)
　　右為粗末毎服三大錢水一盞銀石器内煎至八
　　　分温服不計時
人參散　治姙娠心氣不足調正脾胃進食補胎流利
　闗膈
　　　罌粟(一兩/少)　白扁豆(一/兩)　霍香(一/分)　甘草(半兩/炙)
　　　人參(一/分)
　　右為細末毎服一錢麥門冬熟水調下日午夜卧
　　　服
甘芎散　安胎清膈進食
　　　甘草(炙/)　白芍藥　白术(焙/)　川芎　阿膠(糯/米)
　　　(炒却/去米)
　　右等分為末恐性涼减甘草一半毎服二錢水一
　　　盞薑二片棗子一箇同煎七分通口服不以時
　　　安胎入膠艾煎𠻳用五味子如腹痛下痢入乾
　　　薑白痢常服入薑棗
必應散　安胎養氣和血辟邪冷免難産(此方似勝/枳殻散)
　　　枳殻(四兩去/瓤麩炒)　甘草(二兩/炙)　阿膠(二兩/炙)　黄耆
　　　(一分細/剉蜜炙)　川芎(半兩不/見火)
　　右為末毎服一大錢空心茶㸃服有孕五箇月外
　　　日進三服能除産後諸病
芎膠散　孕婦七八箇月胎不安(聖濟總録作阿膠湯/治姙娠胎動不安腹)
　(痛/)
　　　阿膠(一兩搥/碎炒焦)　當歸(一兩去苗/剉碎炒)　芎藭(一兩/半)
　　　甘草(一兩/炙)
　　右為末毎服二錢水一盞煎七分去滓空心臨卧
　　　温服
百順散　安胎和氣尤理傷寒
　　　桑寄生(一/兩)　乾蘇梗(三/分)　白茯苓(半/兩)　陳皮(一/分)
　　　人參(半/兩)　大腹皮(三分/炙)
　　右為末毎一錢水一盞煎六分
紫蘇散　安胎護子順氣
　　　紫蘇(一/兩)　人參(一/兩)　陳橘皮(去白/一兩)　木香(一/分)
　　右為末毎半錢糯米飲調下不以時
木賊飲子　治胎不安坐卧不得可服之
　　　木賊草(去/節)　川芎(剉/)
　　右等分末一錢水一盞入金銀同煎六分去滓空
　　　心服日二三服
保安散　治婦人姙娠不調血海乆病帶下諸虛
　　　附子(一/箇)　地黄　㯶櫚灰　木香　肉桂
　　右等分為末羊脛炭燒紅浸酒調下二錢
藕汁　治婦人姙忽然牙闗緊
　　取生藕汁半盞灌之
竹茹湯　姙娠瘧疾涼胎退寒熱
　　　陳皮(一兩不/去白)　竹茹(半/兩)
　　右為麄末分四服毎服水一盞半煎八分去滓不
　　　計時
又方
　　　白术(一/兩)　黄芩(半/兩)
　　右麄末分四服薑三片棗一枚水一盞煎七分
療姙娠身腫有水氣心腹脹滿小便少(按此方不另/製方名)
　　　茯苓(四/兩)　杏仁　㯽榔(各三/兩)　旋覆花　郁李
　　　仁(各一/兩)
　　右為麄末以水六升煮取三升去滓分温三服小
　　　便利即差
療姙娠遍身洪腫(劉守真病機氣宜/保命集名葶藶散)
　　　葶藶子(十/分)　白术(二十/分)　茯苓(二/兩)　桑白皮(二/兩)
　　　郁李仁(八/分)
　　右為麄末以水六升煮取二升分温三服小便利
　　　即差
又方
　　　澤㵼　葶藶(各三/兩)　茯苓　枳殻　白术(各六/分)
　　右細切以水六升煮取二升分温二服小便利即
　　　差
神仙紫金丸　治十種水氣逐陰固陽扶危正命妙不
　可言凡足膝腫上氣喘滿小便不利便是水氣證候
　宜即服之
　　　生地黄(大而圓者三兩以新銚子盛用炭火一/秤煆通赤鉗銚子出火急傾入醋二升)
　　　(内候冷取/研如粉)　針砂(真者五兩賣人雜以鐵屑宜/子細揀擇水淘浄控乾入生)
　　　(鐵銚子同禹餘糧三兩一處用釅醋二升煮醋/乾并銚子同炭火一秤煆赤傾在浄地上冷研)
　　　(如粉/用)　𦍑活　木香(炒/)　白茯苓(去/皮)　牛膝(去/苗)
　　　(酒浸一/宿焙乾)　川芎　肉豆蔲(炮/)　舶上茴香　蓬
　　　莪术(炮/)　白术(炒/)　桂(去/皮)　乾薑(炮/)　青皮(去/白)
　　　(炒/)　京三稜(炒/)　陳皮(去/白)　白蒺藜　附子(炮/製)
　　　當歸(去蘆須浸炒/以上各半兩)
　　右虛人壯人全用諸藥壯人减半入前三藥内為
　　　細末拌匀湯浸蒸餅為丸杵千下丸如梧桐子
　　　大空心食前温酒或白湯下三十粒忌鹽數月
　　　若不忌鹽服此無功病自小便去後毎日一服
　　　别以温和調補脾丸血氣藥將理此神方也
人參枳殻散　潘適道治姙娠胷膈氣煩悶時或腹痛
　　　人參(一/兩)　枳殻(一兩半去/瓤麩炒)　白茯苓(一/兩)　甘草
　　　(半兩/炙)　糯米(二合/炒)　乾薑(一分/炮)
　　右為末毎服二錢水一盞煎至七分去滓服如腹
　　　痛加吳茰滴醋炒為末毎服入半字許同煎
又方
　　　人參(半/兩)　枳殻(一兩厚者/去皮麩炒)　赤茯苓(半/兩)　桔梗
　　　(半/兩)　大㯽榔(半/兩)　甘草(半兩/炙)　大黄(一分麫褁/蒸如覺藏)
　　　(府熱秘即用如無/此証候即不須用)
　　右為末毎服二錢水一盞薑三片紫蘇七葉棗一
　　　箇同煎至七分去滓不拘時
四物湯　治姙娠至産前脹痛不可忍及治月事或多
　或少或前或後腹疼痛等疾
　　　當歸(切/焙)　川芎　熟地黄　白芍藥
　　右等分為麄末毎服四錢水一盞半煎至八九分
　　　取六分極清汁帶熱服日二三以知為度若姙
　　　娠下血入艾五七葉阿膠末一錢同煎如上法
　　　以知為度疾勢甚大散藥不支以四味各半兩
　　　細剉以水四盞煎至二盞半去滓分四服熱服
　　　食前服之一日中令盡産後兒枕未消只入生
　　　薑五片煎七分經脉不調温調二錢
枳殻湯　治五月已後宜服不惟易産兼亦消痰下氣
　利胷中諸疾仍無危難(此乃滑胎散恐五月便服太/早候七八月可服之阮霖經)
　(騐良方云常服養胎益氣安/和子藏治胎中一切惡疾)
　　　枳殻(四兩麩炒/去瓤秤)　甘草(二兩/炙)
　　右為末毎服一大錢七沸湯㸃空腹服日一服入
　　　月日三服忌登髙厠等處昔湖陽公主以難産
　　　服之但覺此兒初生微黒百日後復白
黒散　催生順道如神(濟世方又/名神應散)
　　　百草霜　香白芷(為/末)
　　右等分研匀毎服二錢童子小便一盞醋一茶脚
　　　以調匀更入五分盞沸湯浸令服良久便正生
　　　未知再作不待再服以防萬一甚者再服之妙
催生丹　治産婦生理不順産育艱難或横或逆並冝
　服之
　　　十二月兎腦(去皮膜/研如泥)　乳香(一分别/研細)　母丁香
　　　末(一/錢)　麝香(一字别/研極細)
　　右拌匀以兎腦和丸如雞頭瓤大陰地用油紙宻
　　　封毎一丸温水下即時産男左女右手握藥出
　　　為驗
催生藥　極驗黄龍散(累試/有效)
　　　地龍(錢子者洗去土新/瓦上焙令微黄)　陳皮　蒲黄(隔紙/炒)
　　右等分各自為末各自貼著如經日不産各抄一
　　　錢新井水調下便産若兩三日艱難者只一服
　　　即分娩子母全安
保生散　令子母氣順臨産毎日一服纔覺痛速進三
　服减十分辛苦
　　　神麯(炒/)　大麥糵(炒/)　陳皮(去/瓤)　人參　訶子
　　　(煨去/核)　白术
　　右六味等分毎服二錢空心用水一盞煎至七分
　　　熱服
催生槐頭散　産乳一兩月前預服
　　　槐頭(炒令/香熱)　當歸(酒浸/焙)　貝母(炒/)　京芎(生/)
　　右等分為細末毎日空心温酒調下二錢産後服
　　　逐敗血炒生薑豆淋酒下
催生萆豆膏　難産救不可者方用
　　　萆麻(四粒/去皮)　巴豆(二粒/去皮)
　　右爛研貼臍中纔産了便去之以蛤粉撲臍中
觀音散　難産
　　　辰砂(成塊/者)　乳香　人參　滑石(研/)
　　右四味為末臨産毎四錢雞子清一箇生薑汁半
　　　合無灰酒一盞同調熱下
黄金散　催生歌曰黄葵之子七七粒爛𢷬細研酒煎
　汁若遇産難危急時子母當下免悲泣(蜀葵/子也)
半白散　催生滑胎(又名二/奇散)
　　　半夏(湯洗七/遍切)　白斂(研各/一兩)
　　右為細末如催生毎一錢如横生二服如倒生三
　　　服如死胎在腹四服如胎衣不下血暈血迷瘀
　　　血敗血毎二錢温酒下一時内連兩服入生薑
　　　自然汁少許如母氣絶加瞿麥二兩服止
甘豆散　治難産三日子母不相見
　　　黒豆(三/升)　生薑(三兩/炒)　甘草(一/寸)
　　右用水五升煎豆熱為度取汁緩緩服不唯易産
　　　兼治風纔覺産便服之甚妙
返魂散　治死胎腹中經五七日但看母腹脹臍下冷
　便是子死也若夏月腹中子死胖脹母氣未絶心頭
　略温可下藥灌入口中纔嚥得藥此母即不用憂也
　須㬰之間立就前待得子母相見
　　　多年陳豆醬(二合曬乾於新瓦上炒令烟白/取於地上攤少時為末用之)
　　　黒鯉鱗口(并皮作片起取/肉燒灰存性)
　　右毎服魚末三錢醬末一錢二味和匀用陳米飲
　　　調下良乆有效纔察其胎胖脹須㬰却被此藥
　　　縮胎軟如綿輕一服極重者二服立得子母相
　　　見合時忌婦人見神效
子母散　治難産胞衣不出子死腹中
　　　蒺䔧子　貝母
　　右各四兩為末米飲下一匙如人行五里再服
内補當歸建中湯　治産後虚羸不足腹中㽲痛不止
　呼吸少氣或并小腹拘急痛引腰脊不能飲食産後
　一月日得服四五劑為善一方加黄耆三兩
　　　當歸(四/兩)　芍藥(六/兩)　甘草(二/兩)　桂心(三/兩)
　　右㕮咀毎服四錢薑十片棗三枚水一盞半煎至
　　　七分去滓入糯米飲湯一匙再煎腹空温服日
　　　三去血過多崩傷内竭不止加地黄六兩阿膠
　　　二兩無當歸以芎藭代取七分清汁服之
寄生湯　治産後百損腹脇痛不下食
　　　桑寄生(去/苗)　肉桂(取/心)　當歸　白茯苓　白芍
　　　藥　人參　熟地黄　麥門冬(去/心)　甘草(各半/兩)
　　　黄耆(一/兩)　鼈甲(一兩/醋炙)　牛膝(三/分)
　　右十二味㕮咀先用獖豬石子一枚批破去筋膜
　　　水二大盞生薑四片棗一枚煎至一盞却去石
　　　子等取汁入藥三錢煎至六分絞汁食前日二
　　　三服
鍾乳健脾丸　治産後羸瘦身重胃冷食不化腹鳴泄
　痢不止
　　　鍾乳粉(三/兩)　赤石脂　好麴　大麥糵　當歸
　　　黄連　人參　細辛　龍骨　乾薑　茯苓
　　　石斛　桂心(各二/兩)　附子(一/兩)　蜀椒(六/兩)
　　右十五味末子蜜丸如梧桐子大酒服十丸日三
　　　加至三十丸弱者飲服此方通治男子婦人
十全散　治五勞七傷一切虚乏氣劣兼大病後氣血
　未完婦人産前後虚羸等疾並可服之此藥益血補
　氣極有效須多服
　　　綿黄耆(二/兩)　白芍藥　當歸　人參　芎藭
　　　白术　地黄(熟/者)　甘草(炙/熟)　桂心(不見/火)　白茯
　　　苓(各一兩甘草桂心减半亦可依方尤/妙𠻳加五味子止汗入礪末少許)
　　右為麄末毎服三大錢水一盞半煎至八分空心
　　　服日二三
理中散　治新産可服
　　　當歸(二/錢)　黄連(二/錢)　艾葉　地榆　甘草(炙/)
　　　龍骨　厚朴(薑/炙)　黄芩　乾薑(各一/錢半)
　　右為麄末毎服二錢水一盞煎至七分去滓食前
　　　服
又方
　　　芍藥　阿膠　艾葉(各二/錢)　熟地黄　甘草(炙/)
　　　當歸(各二/錢)
　　右為麄末毎服二錢水一盞煎至七分去滓食前服
黒神散(陳自明大全良方治婦人産後惡露不盡胞衣/不下攻衝心胷痞滿或臍腹堅脹撮痛及血暈)
　(神昏眼黒口噤産後瘀血諸疾下施圓端效方治産/後諸疾一胎死二難産三衣不  四血昏迷五煩渴)
　(六寒熱往來七虚腫八恍惚狂言九神昏不語十腹/痛泄利十一遍身疼十二小便血十三血崩十四咳)
　(嗽十五腹脹嘔逆十六鼻衂十七喉噎氣十八/中風口噤身强直並皆治之又名大進黒神散)
　　　當歸(温湯/洗)　熟乾地黄(洗/)　白芍藥(赤者/亦得)　甘
　　　草(炙/)　白薑(炮大全良/方作乾薑)　肉桂(去皮/取心)　蒲黄(紙/襯)
　　　(銚子炒過/各一兩)　黒豆(炒去皮/取二兩)
　　右為末空心日午温酒下二錢忌生水菜菓油膩
　　　毒魚濕麫醎酸淹藏米食等新産七日内以小
　　　便調為候
五靈散　治婦人種種血氣疼
　　　五靈脂(半/兩)　乾薑(半兩二/味同炒)　蓬莪茂(一兩/炮)
　　右熱酒調一錢産後虚汗不止前桂枝湯調服之
　　　甚妙
萬靈散　治婦人産後血氣
　　　牡丹芍藥與當歸　蓬茂川烏青橘皮
　　　官桂更將牛膝等　産前産後號神奇
　　右等分修事了為末毎二錢温酒下
青金散　治産婦産後血暈血邪不省人事口噤牙車
　不開手足搐掣上視恍惚譫言中風身體强直一切
　等疾
　　　荆芥穗
　　右為末用温酒調二錢炒生薑童子小便調尤妙
　　　日三服
蒜湯　治産後血暈
　　用蒜少許研碎温湯調下
勝金湯　纔産了便服去惡血止暈
　　　地黄汁(二/分)　生薑汁(一分/生)
　　右用童子小便一分同煎十餘沸温服地黄生薑
　　　須是潔浄砂盆内取自然汁不得犯生水
漬小便方　産後宜服纔産了先以尋常小便一服未
　可便用此
　　　烏梅(五箇湯/内洗)　炙甘草(二/錢)　炮乾薑末(一/錢)
　　右三味先於碗内用湯少許浸少時候烏梅㬉即
　　　以熱小便一盞許碗内浸令産婦作一服如欲
　　　再服即别用烏梅等一依前法重浸服之
劉寄奴飲子　(聖濟總録治産/後百病血暈)
　　　劉寄奴(一握/剉)　甘草(半兩/剉炙)
　　右以水椀半煎七分去滓服纔覺血暈服一錢甚
　　　者再服無事覺腹痛即先煎恐緩急不及也
烏金散　産後血暈或惡露不盡死胎不下並可服
　　　大豆(四/兩)　黄連(一/兩)　當歸(一/兩)　生薑(四/兩)　蓬莪
　　　茂(一/兩)　㯶皮(二/兩)
　　右先下生薑大豆炒候薑乾即下當歸蓬莪茂黄
　　　連炒看豆紫透心即以㯶皮㸃火入藥銚中㯶
　　　皮盡黒即傾地上以紙襯出火毒為末毎服二
　　　錢小便調下産後雖無事服之亦佳
金花散　産後血暈一切腹脇痛不以虚實可服
　　　薑黄　熟乾地黄(各二/錢)　肉桂(去/皮)　牛膝　劉
　　　寄奴　虎杖　芎藭　赤芍藥　蒲黄　乾葛
　　　(各一/兩)
　　右為細末毎服二錢如疾勢輕即以酒或用水一
　　　盞煎至七分和滓温服重急者以豆淋酒一盞
　　　同煎服
羊肉湯　治虚人及産婦腹中痛虚眩不支兩脇當臍
　急痛上衝前後相引痛治之如神
　　　精羊肉(四兩/切)　當歸(半兩/切)　芎　生薑(各半/兩)
　　右以水十盞煎至三盞掠去沫去滓分四服熱服
　　　空腹服一日盡來日再作二日滓合為一日煎
　　　之當一劑服
理中丸　新産可服
　　　甘草(一/兩)　人參(一/兩)　白术(一/兩)　乾薑(一/兩)
　　右四味為末糯米糊丸用温酒飲下如梧桐子大
　　　稍加至二三十丸婦人之於産號為急切無以
　　　比方何者俄頃之間生死所繫豈可使不學之
　　　人妄投湯藥予家諸女諸婦莫不親教使之治
　　　療草蓐之間皆獲全濟其法固冝家至而戸曉
　　　也姙蓐五月以後先服枳殻散痩胎産後腹痛
　　　服四物湯胞阻下血加膠艾煎四物湯横生難
　　　産服黒散既産服理中丸以養胎氣三日内服
　　　四物湯惡露盡臍下塊散方服羊肉當歸湯三
　　　五劑諸苦悉去服枳殻湯
豆蔲散　治産後服不生百病極治兒枕痛神效(此藥/不破)
　(血極平穏定痛/温中真良藥也)
　　　肉豆蔲(一箇用小刀子剜開一/小竅入乳香一皂子大)
　　右用麫褁煨熟去麫為末纔産了温酒調一服下
　　　兒枕痛用童子小便煎熱服
又烏金散　治産後血逆心悶腹痛不可常服
　　　紅芍藥　川當歸　乾薑　蒲黄　乾地黄
　　　甘草
　　右等分别入黒豆一合炒令香熟去皮除蒲黄與
　　　别藥同為末於銀器内熳火炒令紫色後入蒲
　　　黄如産後别無疾毎日只一服豆淋酒下之
當术散　治婦人敗血衝心
　　蒼术不以多少炒黒色為末入當歸少許毎服二
　　　錢酒一盞煎至七分
地黄湯　主産後心胷煩悶血氣凝澀腹脇有妨不能
　飲食并惡露不快並冝服之
　　　地黄汁(五分/盞)　當歸末(方寸/匕)　生薑汁(約一分/以上)
　　　酒(三/分)　童子小便(一/盞)
　　右同煎二三十沸去滓服半小盞如腹腸不和不
　　　須服
琥珀散　治産後調順心經開水道解血結利小腸
　　　琥珀(一分/真者)
　　右研如粉毎服二錢以芍藥飲子調絶妙
芍藥飲子
　　　赤芍藥(半/兩)　白茯苓(一/兩)　甘草(一分/半炙)　漢防已
　　　(一/分)　㯽榔(一/箇)
　　右㕮咀毎服二大錢燈心五莖水一盞半煎至七
　　　分去滓熱調琥珀服
阿膠散　治産後三四日猶有惡物或一兩日一度來
　　　乾艾　赤石脂　桂(各半/兩)　白芷　阿膠(各一/錢)
　　右為末毎三錢薑半錢水一盞煎七分
當歸續斷丸　治産後虚乏少氣腹痛引腰背多血不
　止晝夜不得眠崩中漏下唇口乾面無色
　　　當歸(去/蘆)　芎　續斷　乾薑(炮/)　阿膠(炒焦/碎)
　　　甘草(炙各/四兩)　白术　吳茱茰(湯洗/七遍)　附子(炮裂/去皮)
　　　白芷(各三/兩)　桂心(不見/火)　白芍藥(各二/兩)　熟乾
　　　地黄(十/兩)
　　右為末蜜丸桐子大毎三十丸淡醋湯空心下
歸魂散　治婦人血氣垂死者并敗血不盡
　　　石菖蒲(一兩米泔/浸洗切焙)　當歸(一兩酒浸/一宿火炙)
　　右為末毎二錢熱酒下
治腰痛下血
　　　熟艾(一/兩)
　　右用酒五盞煮四盞去滓再煎二盞口閉者灌之
産後止喘
　　陳小麥半兩紙裹槌碎水一盞石銀器内煎七分
一味散治産後㵼不止
　　烏梅不以多少搥碎以竹杖穿于火上炙為末米
　　　飲調二錢
又方
　　蓮心為末米飲調下
産後淋渫方
　　　獨活　蒼术　防風　荆芥　吳茱茰　蛇牀
　　　子　烏頭(生去皮/各一兩)
　　右㕮咀毎用二兩水七升煎取四升滓淋渫欲先
　　　薫即乗熱薫之候温方淋洗産後諸疾並皆淋
　　　渫但須慎風神妙
治産後痢方
　　白蒺藜炒為末米飲調下一錢
又方
　　栗子肉炒焦末之酒調一錢
治産後冷痢一伏時百回者
　　陳粟米炒焦為末二錢米飲調下
治産前産後下痢方
　　　烏鷄子(四箇或/一箇)　蒲黄末(一/分)
　　右鷄子取黄去白入蒲黄和匀先用黄蠟少許潤
　　　鐺内候鎔入前藥成餅分作四片毎服一片細
　　　嚼臘茶下立效又方取黄清用薤白研細相和
　　　匀却用黄蠟攤盤子或銚内做成黄餅毎箇作
　　　二服以臘茶送下
橘芥飲子　治産後妳脉行作寒熱頭痛
　　　橘葉(一十/四片)　薄荷(七/葉)　荆芥(七/葉)
　　右用小便一盞煎七分通口服
湧泉散　下妳
　　　漏蘆　百部　麥門冬(炒去/心)　没藥　乳香(各/一)
　　　(分/研)
　　右以前三味後二味研細為末毎服一大錢熱酒
　　　調下併兩服右手梳左乳四十九左手梳右乳
　　　四十九度大效
百單六　妳脉不行
　　　白丁香(少許/為末)　白麫(一二/兩)
　　右和作棊子煮熟服如乳行即已
乳母生妳核子痛
　　𤣥參不以多少研毎二錢熱酒下
陰汗濕痒生瘡方
　　　蛇床子　五加皮
　　右水五升煎三升熱洗冷即温身微汗意倦為度
　　　不揩被盖
玉戸内瘡方
　　瓦上年久苔蘚畧洗過瓦上焙乾入輕粉傅
青黄散　凡覺是毒蟲咬及癰疽纔作服此毒氣不行
　　　青黛　雄黄(各等/分)
　　右為細末毎二錢新水調下
陰上中毒
　　　訶子(煨/)　黄蘖(煨/)
　　右等分為末鹽漿水含洗貼
