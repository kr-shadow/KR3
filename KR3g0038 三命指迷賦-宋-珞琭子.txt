#+TITLE: 三命指迷賦-宋-珞琭子
#+DATE: 2018-05-12 10:18:00
#+SOURCE: github.com/kanripo/KR3g0038 master b0a58335                
欽定四庫全書　　　　　子部七
　提要
　　三命指迷賦一卷　　　術數類五(命書相書之/属)
　　　　(臣/)等謹案三命指迷賦一卷舊本題宋岳珂
　　　　補注珂所著有九經三傳沿革例媿郯録程
　　　　史金陀粹編寶真齋法書贊玉楮集諸書而
　　　　不聞其有是書宋史藝文志亦不著録惟程
　　　　史中有珂與瞽者楊長論韓侂胄禄命及論
　　　　幕官袁韶禄命一條其説頗詳則珂亦頗講
　　　　是事或術家因而依托歟自元明以來諸家
　　　　命書多引其文以此本檢勘並相符合知猶
　　　　宋人所為也文淵閣書目載是書一部一冊
　　　　葉盛菉竹堂書目亦有是書一冊是明初其書
　　　　尚存今則久無單帙行世惟永樂大典所録
　　　　尚首尾完具謹採掇釐訂編為一卷附之術數
　　　　類中以備參考而岳珂之名則削除不載焉
　　　　書中所論大抵專主子平於夾馬夾禄拱庫
　　　　拱貴辨論詳盡往往為他家所未發而拱庫
　　　　一條尤稱精晰其他文義通達亦多有可取
　　　　惟專以月建及胎元為推測之本則不為定
　　　　論葢月建是行運所主要必常以日時參之
　　　　人生十月而産固為常期然氣稟不齊亦有
　　　　逾期不及期者若悉以十月為限則刻舟求
　　　　劍未免轉失之支離是又在學者之决擇矣
　　　　乾隆四十六年九月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
欽定四庫全書
　三命指迷賦
一氣肇判兮兩儀定位(一氣肇判者大易未判萬象同/體一氣之運伸於東南屈於西)
(北此物理之自然也故名無極太極混沌之始然一氣/既判始生兩儀也兩儀定位者清氣為天濁氣為地則)
(上有日月星辰下有金木水火土濟於有用乾坤本一/而位二為清濁之别包括四象為五行以盡天地之數)
(備萬物之成終也消息賦云元一氣兮先天稟清濁兮/自然又云息一氣而凝神消五行而通道采真歌云兩)
(儀清濁氣氤氲陰陽不測以為神徃來不窮之謂道稟/其秀者是為人鬼谷子云二儀分列各包四象之形乾)
(坤音土遂作五行之用又云三才有陰陽之天地五行/運物化之人倫又云分二儀以求勝負順四序以定休)
(囚造微賦云兩儀/既定二曜文明)五行周流兮萬物從類(五行周流者/蓋先有天後)
(有地然後有人是知五行造化取用多門須均配以為/佳用濟功而為上推天地日星之行藏人命之貴賤矣)
(萬物從類者蓋其文為草木其富為百榖載萬物而不/懾生萬物而無窮此土地生物之德也蓋五行生乎土)
(死乎土矣采真歌云自從河洛立秘發始悟剩除消長/法牢籠八字定平生果應五行前定訣理愚歌云尋取)
(五行休旺位决然定數無猜疑唐沈芝云五行無衝多/貴壽造微賦云五行知其消息三元定其富貴混元賦)
(云五行有氣而為貴格采真歌云陽一噓兮萬物生陰/一吸兮萬物死當時則貴後時貧人物榮悴皆由此燭)
(神經云水者所以産萬物火者成萬/物李虛中云包括三才指陳萬物)其麗乎天地為星
為辰(麗天星辰者總而為七政散而為五行其光為日房/月其文為星辰其澤為雨露其威為雷霆辰集于)
(月湛而明日遄而化此天之道也而太初七明㑹于牽/牛天漢元年五星聚于東井在天垂象列五星為文為)
(五行在地為五嶽在人為五臟推而行之則為五常常/有可乆之道則秉乎仁義者易曰立天之道曰陰與陽)
(立地之道曰柔與剛立人之道曰仁與義蓋人之道非/仁與義則不能立也然其人命皆由天星之所主也理)
(愚歌云上配五星如見日終身爵禄殊光榮燭神經云日/月星辰各循其數四時五行順其則也珞琭子云鬼谷)
(播其九命約以星觀壺中子云七政上見布五行於六/合之間蘭臺妙選賦云五星七曜拱揖輕清者博士翰)
(林重濁者仕之武業又云五/星朝北虛斗宿各耀搢紳)其為乎人也五常五事在
物之靈惟人為貴(人之五常者仁義禮智信也揚子云/道以道之徳以徳之仁以仁之義以)
(義之禮以禮之天地合則從離則散老子云謂失道而/後徳失徳而後仁失仁而後義失義而後禮揚子所謂)
(五常合於道也老子所謂五常離於道也然合離言之/其道一也尚書洪範云一五行二五事一曰貌二曰言)
(三曰視四曰聽五曰思蓋五常五事皆五行變化與人/事相通人之情性去就見聞動靜皆不逃乎此數矣消)
(息賦云其為常也立仁立義其為事也或見或聞鬼谷/子云全逢五事順得三竒物靈人貴者髙而為君父貴)
(而為王侯大而為羣牧下而為庶民文於仁義忠孝富/於財榖布帛成而配天地靈而驅萬物此人之事也莫)
(大乎天莫厚乎地莫靈乎人是故乾道成男坤道成女/男女感通靈蠢生矣性命禍福由此立矣壺中子云冲)
(和交遇靈蠢始生理愚歌云人稟/五行秀氣生掌中貴賤皆指陳)粤自支干論其貴賤
以逆順定其否泰盛則復衰窮則更生有純有雜有濁
有清(支干否泰貴賤盛衰者人之稟受隂陽逆順之氣/在乎支干之中周而復始徃來循環如寒署之運)
(四時而無窮得此者壽失此者夭故以干為禄以支為/命詳其逆順定其否泰蓋隂為小人屬否卦陽為君子)
(屬泰卦主人盛衰之理也或始小而終大或始盛而終/衰或死而復生或生而復死所謂情偽相感吉凶利害)
(生焉故冇消息盈虛之異易繫辭曰通變之謂事窮則/變變則通通則乆蓋物理之自然也珞琭子云纔入衰)
(鄉論灾宜其逆課男迎女送否泰交居隂陽二氣逆順/折除又云以支為命詳逆順以循環以干為禄向背定)
(其貧富鬼谷子云華過衰而實成窮則變通之象純雜/清濁者乃純粹駁雜輕清重濁也蓋人命欲純粹而不)
(欲駁雜五行欲輕清而不欲重濁純粹輕清則為貴為/榮駁雜重濁則主夭主貧壺中子云先純粹而後駁雜)
(昔時富而今時貧先重濁而後輕清昨日廢而今日舉/唐沈芝云格多純粹遇徳合而方榮局多駁雜值併衝)
(而始發采真歌云生旺駁雜為福淺死絶有救須貴顯/先雜後粹却善終先純後駁何曽善神白經云易精為)
(陽為清簡精為隂為濁鬼谷/子云清濁交分人物混成)相養所以相助相擊所以
相成(相養相助者如己未生人見庚午之類乃五行四/柱相生則吉為相養命逢凶中隱吉貴人救助大)
(福貴命相擊相成者乃天衝地擊也如甲子生見庚午/之類雖天元傷尅支神衝擊却得納音土生於金所以)
(相成造化之理明矣却為貴格鬼谷子云五行不雜九/命相養理愚歌云貴科還要吉神助壺中子云有救則)
(吉無助則㐫珞琭/子云天衝地擊)得者君臣之義以尅而推夫婦(君臣/之義)
(尅推夫婦者隂陽配偶五行情性則為夫為婦二情相/逐無所不㑹也蓋五行木主義也而乙庚乃仁義之合)
(然庚金而乙木為妻故乙與庚合婦人尤宜得之又戊/寅癸為無情之合乃老陽娶少隂雖合而無情若戊合)
(於癸則男子娶好婦婦人嫁美夫若癸合於戊則男子/娶老婦婦人嫁老夫又壬寅之金事君不逆庚申之木)
(為臣不悖然五行屬五音宫音土者為君商音金者為/臣此言得君臣之義以尅而推夫婦之理暸然矣神白)
(經云庚申乙卯/為夫婦之本宗)和者剛柔相濟以類而求兄弟(剛柔相/濟類求)
(兄弟者水火既其相濟則精神具足金木互用則仁柔/義剛火水者精神也二物相養精不得神不靈神不得)
(精不明水火得相齊也夫五行之氣互相徃來和用萬/緒紛紜為吉為凶為美為惡可以類求則比和而為兄)
(弟矣袁天綱云和者為兄弟生我者為父母珞琭子云/金木定其剛柔又蘭臺賦云兄弟類同三公之位壺中)
(子云兄弟類同紫/綬專城扶舜日)二陰和柔兩陽爭競太過者暴不及
者徐(二陰和柔者命中四柱支神純末乃二陰位也蓋/土旺之宫柔和也兩陽爭競者子也水也卯者木)
(也如子母之道因兩陽相强而不恤所以相生遞相刑/害故曰無禮有刑爭競之理明矣蓋陽司生隂司殺故)
(一陰一陽之謂道言陽未嘗無陰言陰未嘗無陽可以/察陽鑒隂然比和則吉戰尅則凶太過者暴不及者徐)
(乃五行多則太過少則不及其氣其數有餘不足皆能/致凶功成者貴於退藏也然其太旺盛則復衰衰而復)
(旺故有太過不及之患乃火主禮禮中則止不可太過/禮繁則亂炎炎者貴乎熄則有自焚之災金旺太過動)
(作多凶滔滔乎貴乎止則有自溺之患推其造化和柔/爭競太過不及斷之燭神經云二隂相敵兩陽相拒凶)
(禍旋至不安其處以隂勝陽何殃不彰以陽勝隂為害/不深壺中子云太過者暴不及者傷又云舉之於太過)
(父白髪而母芳年抑之於不及妻已老而夫尚少鬼/谷子云過與不及游移顛倒氣數中庸應期而發)莫
若壽而長生莫若夭而喪命(五行之理能制物而不為/物之所制此為長生之命)
(盖納音自旺雖遇鬼來剋而鬼自然滅絶矣若命中鬼/旺身衰剋破於命則主夀數夭短矣竹輪經云建命未)
(必延長破命未必夭壽造微賦云隂功可延其壽凶/害必傷其年消息賦云大吉生逢小吉反壽長年)不
刑不起不衝不發以衝則動以破則賤(刑衝動破者皆/為惡殺隂陽天)
(徳也且如辛巳生人見庚申寅之類蓋巳刑申申刑寅/寅刑巳是也又寅申相衝倣此推之蓋隂陽之運鼓舞)
(萬物無徳則不能生無刑則不能殺刑徳互用則萬物/不死方生方死造化之理不刑不起不衝不發運轉無)
(窮也相衝者乃戰剋之神凡衝處必要相生如辛巳衝/癸亥則金生於水主動為吉貴之命如己卯衝己酉之)
(上二者皆不利衝破可知主動則凶采真歌云看命天/元為主首先看剋刑無與有支神還復是衝刑納音有)
(無相戰鬬又云遇衝先破後須成唐沈芝云四衝對位/封王格采真歌云命若無衝有元運只怕刑衝破命中)
(刑衝若臨相滋助/定保珍材意氣雄)合則少兮受寡助之力鬼則多兮招
毁謗之端(五行合者合神有三一曰干合二曰六合三/曰三合其用則一也相合相生主吉相合相)
(傷主凶如甲巳乃中正之合乙庚為仁義之合丙辛為/威制之合丁壬為隂匿之合戊癸為無情之合合者貴)
(乎得中而不可偏一偏一則亂此十干之合理也支合/者子與丑合寅與亥合卯與戌合辰與酉合巳與申合)
(午與未合此名六合隂陽之和天地徳也合少者主人/寡合寡助也又看其命中支干相合多寡論之此五行)
(之道也采真歌云合中帶禄而有取合處相傷却無補/運生干合與干生或帶帝旺尤難處唐沈芝云五行三)
(合定真假本元不竊性瀟洒莫敎祿馬順來朝位極斗/樞壓天下辨性賦云日時帶合他人有執手之朋珞琭)
(子云有合無合後學難知又云當憂不憂頼五行之救/助唐沈芝云若人免得命中災只是五行相䕃助五行)
(多鬼者尅我者為官鬼如甲子生人見丙申乙丑見丁/酉之類命運生敗旺死絶五變五鬼也又有寅午戌火)
(局生人得申子辰水局即名鬼局必主其人詭詐無實/常招是非毁謗也造微賦云左有鬼右有鬼官爵成空)
(神白經云隂靜陽從更忌祿衰鬼旺壺中子云戊戌化/為地鬼蕭曹本刀筆之夫采真詩云金鬼來傷木祿時)
(丙丁先見定何疑火鬼欲烹金器損壬癸纔逄不足危/鬼谷子云體重須鬼祿刑須窘甲午愛官鬼辛酉期生)
(旺/)粤自三元主本五行是先(三元主本者天元主禄以/定富貴人元立本以定壽)
(夭地元納音鍾形妍醜此為三元主本乃人命根基也/人命五行者尚書洪範云一五行乃水火金木土亦合)
(於五常五事言命先推五行四柱三元主本斷之唐沈/芝云此是五行真宗祖考命先將年作主莫敎年被别)
(干傷折志摧剛難與語鬼谷子云三元失地雖貴而弗/貴上下得真雖賤而未賤身者三元之本也氣者乃身)
(之本也造微賦云三元論其富貴五行知其消息采真/歌云三元合貴人欽仰袁天綱云將三元而作三才建)
(四時而/為四柱)天地合兮分貴賤兄弟和兮類金鞍(天地合者/乃命中年)
(時支干相合亦要合徳禄馬官貴居中方入蘭臺貴格/采真歌云為官多是天地合遇破空亡為駁雜如斯更)
(少福神臨止是舉子并緇衲立談論云合中帶禄定是/封侯天地徳合格如甲子年金丙寅月火辛未日土己)
(丑時火丁巳胎土兄弟和同者乃五行四柱干支比和/上下無尅是也須究有禄馬官貴無凶殺必主富貴雙)
(全文事武備出將入相人矣蘭臺賦云兄弟類同三公/之位壺中子云兄弟類同紫綬專城扶舜日造微賦云)
(六壺兄弟登宰輔兄弟同原兄弟和同格如己巳/年木戊辰月木己巳日木戊辰時木己未胎火)禄生
旺兮則分節鉞馬交馳兮掌握兵權(禄逄生旺者乃庚/申辛酉生人干支)
(屬金臨官於申旺於酉也又甲寅乙卯生人干支屬木/臨官於寅旺於卯也盖六十甲子之内只此四位純粹)
(合其蘭臺貴格命逄必主秉持節鉞五馬旌麾之貴矣/混元賦云禄逢旺地陳平封萬户之侯袁天綱云干為)
(禄本定一生職位髙低壽極年髙皆是禄臨帝座唐沈/芝云祿馬旺遇超羣為福為貴辯性賦云生月帶祿起)
(迹髙門珞琭子云生月帶禄入仕路赫奕之尊理愚歌/云禄入都堂須大拜又云三公之卿少全得其中禄㑹)
(須消息之禄逢生旺格如辛酉年木辛卯月木辛酉日/木辛邜時木壬午胎木馬遇交馳者逢命交互驛馬但)
(辛巳己亥納音自長生乙巳癸亥丁亥自臨官也六十/甲子之内只此五位純粹故選為貴格命逢决主文驅)
(萬馬筆掃千軍威鎮邊疆權持閫外矣理遇歌云五馬/交加時日位馬驟天庭日九遷又云馬帶殺來主將權)
(又云坐地如更朝驛馬位極勲髙壓天下又云馬頭帶/劒主將權前遮後擁人中仙造微賦云馬遇衝時曹操)
(作三分之主采真歌云值馬須封萬户爵馬遇交馳格/丁巳年土辛亥月金丁巳日土辛亥時金壬寅胎金)
滿堂金玉定見財官之庫盈門冠蓋須知官貴之餘(財/官)
(之貴者乃戊辰生人見癸未為納音木之正庫天干戊/土癸水皆庫於辰又癸見戊為朝元官星此名財官入)
(於庫也命逢財勝鄧通富過石崇矣混元賦云財庫遇/三合之卿石崇作萬金之主造微賦云祖約多財財與)
(命之有氣官貴之餘者命逢十干官星遇天乙貴人名/位乃官星帶貴合蘭臺貴格如甲子生見辛未之類倣)
(此推之决主其人簪纓累代車蓋盈門才貎超羣衣冠/盛事矣造微賦云官貴瑩浄職居九棘之間唐沈芝云)
(前面官貴喜非常顯赫才髙入廟堂/假使支干無應換也應千里鎮封疆)學堂多合兮登上
甲之第貴科有助兮為館閣之儒(學堂多合者四柱全/逢自長生之位為真)
(學堂兼干支相合必主名登黄甲位列清臺學富三冬/文成七步矣造微賦云多藝多才學堂無破袁天綱云)
(學堂遇貴惟利師儒理愚歌云詞館又遇官學堂又云/降生只逢甲學堂學堂多合格甲申年水丙寅月火辛)
(巳日金己亥日木丁巳胎土貴科有助者乃夾科貴人拱/夾扶助也但丙丁生人逢酉壬癸生人見辰是獨此二)
(位左右有貴人拱助若逢必主名顯楓宸位登槐館理/愚歌云貴科還要吉神助造微賦云親賢近善為逢夾)
(科貴人唐沈芝云禄貴夾扶人少得貴科有助格丙/子年水丁酉月火丙子日火丁酉時火戊子胎火)疊
鳯池則佩三公之印官印全則乘使者之車(疊鳯池者/乃三干三)
(支同名鳯凰池也獨三酉為真鳯池合蘭臺貴格命主/印佩黄金斗腰懸白玉犀台輔鈞衡爕理隂陽人矣唐)
(沈芝云鳯凰池中夾貴格爵禄光榮須烜赫定作京朝/卿相身便是蓬萊三島客理愚歌云鳯凰支與鳯凰池)
(若在虛空不足竒壺中子云三千鳯凰極貴切忌戀林/蘭臺賦云三干鳯凰切忌時中見酉鳯凰池格癸酉年)
(金辛酉月水癸酉日金癸丑時木壬子胎木官印全者/命逢官星臨於正印之位兼五行純粹則主乘駟馬威)
(權掌兵符之印富貴人矣采真歌云印神四位喜周旋/佩印乘軒事不難袁天綱云印旺官生必秉鈞衡之任)
(唐沈芝云官印生成造化為清為顯又云官宫印真官/貴蘭臺賦云印官值於殺神必懸金印官印全逢格辛)
(未年土壬辰月水丙辰日/土壬辰時水癸未胎木)金殺夾貴兮有兵有權旺禄
得地兮為富為壽(金殺夾貴者乃丁酉生人見丁亥丁/亥生人見丁酉又壬午生人見壬辰)
(壬辰生人見壬午蓋辰見午酉見亥此為金神大殺丁/生見酉壬生見辰皆為夾科貴人獨此二命合此格貴)
(前有午名金殺後有辰夾貴前有亥名金殺後有酉夾/貴命主威鎮三邊親提萬馬人矣羣書引證見前貴科)
(夾助内金殺夾貴格丁酉年火己酉月土丁亥日土辛/亥時金庚子胎土旺祿得地者乃丁卯生人見戊午火)
(旺癸亥生人見丙子水旺乃五行得地造化清竒若見/餘午餘子次之詳其五行言其貴賤福壽也羣書引證)
(見前禄生旺兮秉持節鉞内旺禄得地格丁卯/年火戊午月火戊午日火戊午時火己酉胎土)得印綬
者可論為官多破官者宜求避位(十干印綬者詩例見/指南内且如六甲生)
(人逢癸之類倣此推之逢此格者主人掌印持權金章/紫綬矣袁天綱云印綬逢華尊居翰苑采真歌云印綬)
(納音須有氣横金朝徳更居權印綬為官格甲午年金/癸酉月金癸酉日金癸亥時水甲子胎金官星多破者)
(乃官星逢衝破也此為吉中隱凶喜遇官星乃吉貴之/神蓋一吉扶持衆凶避位反凶作吉矣采真歌云官禄)
(破神若同行遇衝先破後須成或然四柱元歸宿得遇/如無不顯榮造微賦云孔子在陳絶糧破中有救破官)
(避位格甲子年金庚午月土甲/午日金甲子時金辛酉胎木)三竒遇貴而推順逆之
詳天乙最吉而分晝夜之主(三竒遇貴者天上三竒乙/丙丁地下三竒甲戊庚就)
(中逢天乙貴人也若逢順三竒主少年發逹遇逆三竒/者主晚景享榮鬼谷子云五行各有竒儀須分逆順又)
(云順得三竒全逢五事造微賦云天上三竒遇之者聲/揚鳯闕采真歌云三竒應貴真竒濶三竒遇貴格如乙)
(丑年金丙戌月土丁巳日土辛丑時土丁丑胎水天乙/最吉者乃天一貴人命中吉神也若晝生遇晝貴人有)
(力夜生人遇夜貴人有力推命當分晝夜若反背主凶/詳而言之唐沈芝云帶來天乙定清華此位尊神至本)
(家自旺自生兼尅命重封烈梗壽延遐珞琭子云晝夜/互為君臣青赤時為父子天乙吉貴格如乙未年火壬)
(申月金戊子日火壬/子時木癸亥胎水)攀鞍主積財巨萬偏官必出於雜
流(命中攀鞍者乃驛馬前一位也亦名六秀殺又為馬/前六害名六厄也若干支納音生旺於本位則主錢)
(流地上財阜天然金玉滿堂矣理愚歌云攀鞍驛馬來/乘御萬里青雲指歸路珞琭子云攀鞍踐禄逢之則佩)
(印乘軒壺中子云攀鞍踐禄馬卿奉使西來蘭埜精金/云攀鞍乃馬鞍之殊號命遇攀鞍格如丁未年水甲午)
(月水丙午日水甲午時金丁酉胎火命中偏官者乃甲/人見辛為官乙見庚為偏官之類倣此而推偏官者只)
(可一位若重遇者則變官為鬼又為駁雜故主生居卑/賤下流理愚歌云偏官偏印要分明才雖華藻無科名)
(命遇偏官格如甲子年金庚午月/土庚午日土庚辰時金辛酉胎木)夾禄夾馬重職髙名
拱庫拱印必富必貴(夾禄夾馬者乃命中虛拱禄拱馬/也不可槩論生旺為竒死絶反凶)
(且如乙禄在卯不遇卯只見辰寅虛夾禄神於中盖乙/干屬木拱夾於卯旺位見寅木之臨官見辰木茂東方)
(命若如斯主為大噐福禄人矣又如亥夘未生人馬在/己且乙亥生見乙巳臨官辛亥生見辛巳長生之類用)
(此推之命逢此格日驟九遷官膺一品顯貴人矣理愚/歌云夾禄夾馬皆名卿消息賦云官崇位顯定知夾禄)
(之郷夾禄夾馬格如丁未年水丁未月水丙辰日土壬/辰時水戊戌胎木拱庫拱貴者虛拱辰或戌或丑或未)
(四位皆為墓庫正印之地且如納音金印庫在丑不見/丑而見子金死之地又見寅金絶之鄉若逢庚子戊寅)
(就位有土復生為還魂之格主貴其餘子寅匪為貴格/造化奥妙當精推研究方可言其貴賤矣唐沈芝云拱)
(印拱庫青雲路拱庫拱印格如癸巳年水/乙卯月水癸巳日水乙卯時水丙午胎水)財居八敗則
官爵歇滅運入陽刃則財物耗散(財居八敗者命逢納/音長生第八死敗之)
(位故名八敗且如水土人長生於申逢卯是也水土俱/死敗主人一生歇滅淹滯不遂必矣造命賦云飛天狼)
(籍八敗望門男破外家之財女破夫家之業又云納音/敗絶龜頭鼈腦之人又云月殺敗鄉劉伶飲酒一石財)
(居八敗格如甲申年水丁卯月火乙卯日水己卯時土/戊午胎火運入陽刃者命中流年陽刃臨於大運陽刃)
(者禄前一位也其年必主灾傷財物破散矣袁天綱云/陽刃官灾百病催一生成敗事多乖唐沈芝云陽刃勾)
(絞返於身四位逢之定不倫或喜/或凶無定凖破蕩家財酒色人)禍敗發於元亡妨害
生於孤寡(禍敗元亡者乃元辰亡神禍害凶敗之殺也/二殺共位故云禍敗發於元亡也命逢决主)
(灾禍興發矣珞琭子云禍敗發於元亡狂横起於勾絞/采真歌云絶財單馬元亡敗鬼笑君王謾賜銅唐沈芝)
(云最㐫者疊疊元亡徳㑹而必不為禍又孤害元亡遇/生成何須便畏禍發元亡格如丙辰年土巳亥月木巳)
(亥日木乙亥時火庚寅胎木妨害生寡者乃孤神寡宿/二殺也如寅卯辰生人見巳為孤神見丑為寡宿命逢)
(二殺必主妨害六親損尅骨肉矣采真歌云孤辰寡宿/好妻凉男孤二位出遠方女寡二宫兼見破倀倀棄業)
(適他鄉袁天綱云孤辰切忌男妨婦寡宿須敎女害夫/兄弟亦應離别去爺娘骨肉不同居壺中子云孤寡兩)
(犯圓頂方袍珞琭子云嵗星莫犯於孤神天中忌臨於/寡宿造微論云孤辰尤嫌於隔角骨肉中道分離妨害)
(孤寡格如癸酉年金巳未月火/乙亥日火癸未時木庚戌胎金)孰謂大車屆路莫入溝
壑之深芳草連天不居狼籍之地(大車屆路者言其貴/命純粹得地譬若大)
(車乃公侯相輔廊廟大噐方乘駟馬之車也屆路乃行/其衆正之當路豈入溝壑如命得地也玉匣混元賦云)
(貴多殺少類大車無䡚貴少殺多似小車無軏芳草連/天者五行納音得時合格喻若芳草連天當時榮盛盖)
(前賢云苔痕上堦緑草色入簾青皆/得時得地之宜而不居狼籍之故也)既受尅害之餘又
忌刑破之厄(受尅害餘者然其談命須詳生尅之愛憎/舉一隅而辯衆生旺者吉尅害者㐫身尅)
(殺而尚可殺尅身而尤重此乃當憂不憂賴五行之救/助也鬼谷子云三彼若來尅我時我居髙上何畏之三)
(我若同去尅彼彼如不爭亦奚為造微賦云子午重重/見尅兄弟衰殘采真歌云更兼害破病頻生死絶刑尅)
(貧薄􁲕忌破刑厄者五行中遇刑害尅破是也與上文/尅害之餘意理同矣更不煩載贅辭理愚歌云若見破)
(時逢勢處縱然旺氣也傾危唐沈芝云破印破財并破/禄破馬豈能為命福造微賦云趙賔客之患腰足金木)
(相/刑)伏䘮榮慶因運遇於孤宫拜命號咷盖生逢於鬼馬
(運遇孤宫者運逢於八孤之位除辰戌丑未之辰乃四/庫也運逢八孤雖有䘮服㐫中有吉反生榮慶餘四庫)
(逢亦主少年不發墓中人消息賦云八孤臨於五墓戌/未東行生逢鬼馬者命逢驛馬納音相尅名鬼馬也雖)
(然注受恩命却主先號咷後笑也盖馬居寅申巳亥命/中交互則為反吟煞㐫中隱吉也鬼谷子云衰病之所)
(有鬼則止無鬼則停消息賦云鬼旺身衰縱建命而夭/壽唐沈芝云絶中遇鬼多貧賤又云三合鬼來多横禍)
(采真歌云化成/鬼煞害身多)刼煞兼㐫兮成㓂盜徒死之流空亡無
氣兮聚僧尼吏曹之舍(刼煞兼㐫者例見三命指南内/且如寅午戌刼煞在亥四柱重)
(逢又猪犬相凌吞㗖煞愈㐫命逢必主刑囚冦盜之徒/囹圄中亡矣唐沈芝云日逢刼煞災非少財遇火虧并)
(引盜又云刼煞更加時上見不和本主祖應消刼煞逢/㐫格如壬戌年水辛亥月金丁亥日土辛亥時金壬寅)
(胎金空亡無氣者例見指南内有干無位乃空亡也甲/子句無戌亥之類四柱重逢五行無氣必主其人迍滯)
(空門猾吏貧寒矣理愚歌云空亡無氣貧薄夭姦吏猾/胥真不少空亡截路如相見此身安得出塵老袁天綱)
(云空亡為害最愁人才智英雄誤一身只可為僧并學/術堆金積玉也須貧唐沈芝云無氣空亡纒病卒又云)
(胎犯空亡幹更衰造微賦云鄧通餓死只傷五鬼空亡/又云項王自刎盖因十大空亡壺中子云顔回夭折只)
(縁四大空亡又云空亡廹於互換血蠱壓於交重空亡/無氣格如甲子年金甲戌月火甲寅日水甲戌時火乙)
(丑胎/金)觀旁合之逺近究禄馬之向背(旁合逺近者乃命/中干合遇引從之)
(神也命前三辰為引命後三辰為從引者宜逺從者宜/近逢官星合於引從之上入蘭臺貴格也珞琭子云官)
(禄不臨正合恩䕃出身唐沈芝云引從從近引須遥禁/從須武節應髙造微論云引從全而聲名藉盛旁合引)
(從格如丙辰年土辛丑月土辛未日土乙未時金壬辰/胎水禄馬向背者禄馬居命前為向居命後為背向禄)
(向馬者福貴之命背禄背馬者貧賤之人也背禄逐馬/守窮途而恓惶又云但看財命有氣從背禄而不貧又)
(云禄若臨時馬不來富而不貴蘭臺妙選云三台驛馬/遇禄而必拜玉堂壺中子云禄居馬地獲三台八座之)
(榮英髓賦云馬不宜多禄安可缺造微賦云禄馬逢於/生旺屋潤家肥采真歌云禄馬互換黒頭公理愚歌云)
(禄入都堂須大拜馬驟天庭日九遷向禄向馬格如/丁卯年火丙午月水己巳日木戊辰時木丁酉胎火)竒
食衝破兮虛則無財禄馬同位兮官崇顯位(竒食衝破/者命逢三)
(竒帶食神為福却遇衝破虚華不實之象久主財微禄/薄貧乏窮困人矣三竒食神例見指南内造㣲賦云天)
(上三竒遇之者聲揚鳯闕又云須要食禄食庫不可食/耗食空竒食衝破格如乙巳年火丙戌月土丁亥日土)
(辛亥時金丁丑胎水祿馬同位者祿馬同鄉也遇之决/主官祿享榮五行生旺方合貴格祿馬同位格如庚午)
(年土甲申月土庚午日/土甲申時水乙亥胎火)權柄重兮驛馬之交合孝服多
兮白衣之有氣(驛馬交合者命逢驛馬交互相合亦要/生旺有氣方入蘭臺貴格則主秉權掌)
(印福貴人矣壺中子云馬兼財合秦庭獻一鶚之書驛/馬交合格如丙寅年火丙申月火辛亥日金癸亥時水)
(丁亥胎土白衣有氣者乃命運臨於反吟殺之位其名/有三又名白衣殺亦名呻吟殺若臨空亡無氣之地則)
(吉若生旺傷尅於命决主流年泣涕漣如矣造微賦云/伏吟返吟孟姜女不勝哭泣白衣有氣格如丙辰年土)
(壬辰月水戊戌日木/壬戌時水癸未胎木)支干掩擊敗於天乙之方神煞合
併發於空亡之地(擊敗天乙者命逢干支相擊相傷納/音衰敗却值天乙貴位此格㐫中有)
(吉吉乃先㐫吉中隱㓙㓙為吉兆矣鬼谷子云四柱之/本祿馬徃來須分建破天乙扶持將徳侍衛更辨尊卑)
(又云天乙不守魁罡庚辛陰陽合異壺中子云辰戌犯/為邊鄙天乙不臨擊敗天乙格如甲子年金丁丑月水)
(乙未日金丁丑時水戊辰胎木殺併空亡者命逢㓙殺/合倂重犯空亡之煞却為神藏殺没㐫殺伏藏格也造)
(微賦云連犯三重空殺邦國絲綸又云兩位空亡互換/臨不作僧道必為客壺中子云空亡廹於互換血蠱厭)
(於交重殺併空亡格如乙巳年火戊寅/月土甲寅日水丙寅時火己巳胎木)㓙衰者招禍殃
吉旺者招喜慶(㐫衰吉旺者盖陰殺陽生無形自運察/衰於氣數之中則萬物變論之必應矣)
(五行衰旺以四時輪轉則萬物化育人命吉㓙自兹始/矣然生旺者吉衰敗者㓙且如己酉子旺母衰之主喜)
(火土之榮慶合此格意也采真歌云/生旺居多清選流無害生平過慮愁)吉㓙相半進退流
滯力微則徐行氣盛則旋蹶(吉㓙相半者命中吉若勝/㓙㓙藏吉内㓙若勝吉吉)
(隱㓙中須分本主吉㓙之基必辨吉㓙之變㑹吉㑹㓙/作用定矣理愚歌云神殺半㓙并半吉又云微沾吉殺)
(分亳力且免/平生貧賤途)别生衰於三主定根本於四柱(三主生衰/者三元旺)
(絶也根本四柱者年月日時也且夫干禄支命納音身/分衰旺之地盖干主名祿貴權為衣食受用之基支主)
(金珠積富為得失榮枯之本是故將三元主本之基定/四柱明吉㓙之變先推根本以别生衰察衰旺於氣敗)
(之中詳五行於變通之道矣鬼谷子云本音生旺須知/福勝於休囚時日初終更看先後之㓙吉珞琭子云主)
(本休囚行藏汨没壺中子/云主本休囚貧寒偃蹇)短夭者命帶尅刑遐齡者身
居庫墓(短夭帶尅刑者乃四柱中五行刑害傷尅於命/無吉神解救必主少亡於天年矣唐沈芝云返)
(尅年中遂必夭不返尅年鶴髪人遐齡居庫墓者五墓/為嵗藏之地墓庫為造化之終若身居庫墓遇吉神主)
(夀凶殺主亡也林開云生旺發來墓絶死墓絶/發來生旺終鬼谷子云應得墓者守成而無害)宅舍莫
居衰敗之方田園要臨吉祥之地竒暗合之吉神喜生
成之旺相承旺相則貴中有貴歴空虛則遇如不遇(三/竒)
(暗合者乃命中吉神也更遇生成禄生成馬臨於納音/旺位就中又逢貴人主貴不合臨於空亡之地則主虛)
(華秀而不實遇如不遇榮而復枯虛名虛譽人矣唐沈/芝云支神三合見三竒格局分明入廟基為官定奪魁)
(柱手髙步蟾宫第一枝又云暗禄暗合将相逢五行滋/助掌宫綸又云貴人帝座見生成官旺之鄉名早登空)
(亡無氣相駁雜虛/名蹤跡逹公卿)復推隂錯陽差天羅天網天衝地擊
伏吟返吟(隂錯陽差者以隂遇隂曰錯以陽遇陽曰差/純陽則不成純隂則不生此所謂隂陽造化)
(也盖人之一身隂錯陽差則非正也故作多竒而不偶/矣天羅地網者戌亥為天羅辰巳為地網相尅者㓙相)
(得者吉天衝地擊者乃五行隂陽純滅之地盖隂錯謂/陽女隂男元辰在衝後一辰陽差謂陽男隂女元辰在)
(衝前一辰天衝者乃戌亥為天門地擊者乃辰巳為地/户言其差錯衝擊神是孤虛神也更流年嵗運遇此更)
(在返伏吟之上則主災病㓙禍連綿不獨嵗運更忌逢/於四柱亦不宜也珞琭子云㓙㑹吉㑹伏吟返吟隂錯)
(陽差天衝地擊造㣲賦云天羅地網楚靈王無所容身/蘭臺賦云天衝地擊必為夭折之人唐沈芝云伏吟返)
(吟執拗强尅妻害子身飄蕩家虛/財耗又輕人出語無端忤尊長)又取於支干喜厄必
辨其神將扶持(支干喜厄者天干支元有氣臨於得地/之所主喜慶若五行無氣不得其地主)
(有災厄矣神將扶持者人命中有吉神㓙神若命㓙遇/吉神扶助主返㓙作吉若命吉遇㓙神傷尅主吉中反)
(㓙矣造㣲賦云先論支干貴賤次明格局竒真理愚歌/云年月日時三分主中求吉將兼㓙神又云直須吉殺)
(相扶/持)六害四殺之中五鬼三刑之上(六害者戌有死火/來害酉中之金故)
(酉見戌為不足戌人見酉者吉此為一害也子未相憎/未為旺土來害子水故子見未為二害也未人見子則)
(吉丑午相憎旺火凌丑中死金此卑凌長為三害也亥/巳相憎各恃臨官之能為四害也卯辰相憎旺木来凌)
(辰申之氣少凌辰上水辰不能害其印為五害也亥申/相憎各恃臨官故申見亥均為六害也四殺者刼煞乃)
(寅申巳亥四殺定位也人命逢此二殺决主殺害自身/尅傷骨肉矣壺中子云六害剥官之殺李廣不封侯造)
(㣲賦云六害傷殘兩亡兄弟珞琭子云或逢四殺六害/五鬼七傷唐沈芝云六害孤神孀妻到頭娼婦五鬼殺)
(例見于前更不重載三刑者無禮刑恃勢刑自刑也二/煞若逢雕青身體方免刑傷少壯充軍却能改禍為福)
(亦不利於/六親矣)隂刃為妨夫之煞陽刃為兵傷之刃(隂刃妨/夫者禄)
(後一辰名隂刃也女命逢之必為孀婦寡妻矣且如六/甲生人見丑是也倣此推之壺中子云隂惆陽悵亥來)
(子上妨夫又云妨嫌者隂刃妨害尊親陽刃兵傷者乃/禄前一位過禄為刃也人命逢之主為兵卒方吉更遇)
(㓙煞决主傷害他人矣且如甲生人見卯是倣此推之袁/天綱云陽刃雖為㓙惡神只宜君子掌權人造微賦云)
(陽刃持針定須雕面又云丁公為漢誅戮/刃上帶刑唐沈芝云交刃多應武職來)交六虚為敗
絶之方入空亡為困鈍之地(六虚敗絶者乃運逢孤虛/之殺空亡對宫是也兼納)
(音敗絶無吉神救助則主行藏汨没運蹇財空人矣珞/琭子云六虚下於空亡自乾南首壺中子云六虚臨於)
(乙亥孟浩然徒有文章又云言詞狡猾誕縱合值六虛/空亡困鈍者一名空亡又名天中殺也盖有位而無祿)
(為空有支而無干為亡若五行生旺遇之主噐量寛大/狂謀妄作若死絶遇者則百事無能一生成敗矣造㣲)
(賦云支干交互空殺空之又空蘭/臺賦云空亡互換囊無挑藥之資)天禄刑破定分厄兆
太嵗衝壓所為不成(天祿刑破者天禄例見指南内逢/天禄主人衣禄天然若遇破禄禄)
(刑乃六甲生人見庚申為破禄六癸生人禄臨於子逢/癸卯為六刑也必主災厄矣英髓賦云禄嫌衝破馬忌)
(空亡袁天綱云破禄資財多聚散祖宗家業盡成空最/貴重重禄馬刑破而終不佳太嵗衝壓者太嵗為木星)
(之精故名嵗徳毎嵗一位為諸煞之若然諸煞視之以/定其位生殺萬物運行造化權莫大焉若遇此神衝壓)
(本命營謀動作反主憂撓皆不能成其事矣造㣲賦云/遊年太嵗怕逢天命之鄉又云壓元之曜行年遇而難)
(安袁天綱云嵗君若臨惡弱一嵗迍邅英髓賦云太嵗/乃衝擊之神唐沈芝云運併壓命切忌犯嵗相衝刑害)
(臨年更忌/彼位來破)逢真官者則遷位臺省重天乙者則置身廟
堂(命逢真官者己未生人見甲寅時辛丑生人見丙寅/時命逢此格則主官居廟堂矣采真歌云真官兩位)
(喜朝元自旺先成秀氣聨重犯天乙者連犯天乙貴人/也乃干支秀氣隂陽清神一切㓙煞皆避此神盖甲戊)
(庚丑未體道而得申乙巳子中不足者補之丙丁酉亥/髙者仰之壬癸巳卯下者舉之六辛寅午則有餘者損)
(之皆合於天道也主人清秀廊廟大噐矣混元賦云天/乙貴人安静張良作漢代之名臣理愚歌云三竒天乙)
(見生時館殿/清華世所希)刼主㓙暴元主敗亡多動摇者臨二八之
門多哭泣者臨䘮弔之嵗(刼主㓙暴者刼煞乃右弼之/星㓙暴之神元主敗亡者乃)
(元辰敗亡之殺多動摇二八門者卯酉呼為二八隂陽/出入之門若遇流年喪弔臨於卯酉之位盖命前二辰)
(為喪門命後二辰為弔客必主䘮弔臨人變宫商為薤/露矣袁天綱云刼煞元來是惡神主人惡死壊屍身壺)
(中子云元辰犯運仲尼有陳蔡之厄/造㣲論云撞命元辰忌與運限交併)財在長生自營卓
立印臨天乙累世邑封(財在長生者盖命中有天財地/財音財名三財也臨於長生之)
(地必主其人經營稱遂獨權自立人矣蘭臺賦云日上/生財守祖基而興發印臨天乙者解證見前印臨天乙)
(者置身於廟堂之内命逢必主簪/纓累代食邑户封福禄富夀人也)乙干土多兮死於正
禄之地巳人水盛兮夭於建命之宫(乙干土多死於正/禄地者盖六乙生)
(人禄居卯位然納音土多死於卯也五行造化生死之/理故云死於正禄之地明矣造㣲賦云死絶必夭而敗)
(亡人水盛夭於建命宫者已生人納音水盛遇命宫巳/位水絶之地故云夭於建命也亦屬五行生死非人命)
(之夭矣珞琭子云鬼旺/身衰縱建命而壽天)金主困於盛夏丙禄絶於孟冬
(金困盛夏者乃金命人逢午位火盛而金敗故云金困/盛夏也命逢主人一生淹困汨没必矣丙禄絶冬者乃)
(六丙生人天干屬火終於孟冬月建亥位丙禄居巳遇/亥火絶衝破禄元此為丙火絶於孟冬之由也命逢主)
(衣禄/不遂)時傷日月家財自破禄畏嵗運禍殃併至(時傷日/月者時)
(干支納音反尅日月為駁雜也命若如斯必主破蕩家/財成敗人矣唐沈芝云若遇時干吞日干必主家財多)
(破散禄畏嵗運者乃命中禄神逢嵗運衝破傷尅則主/災禍在嵗年之位内發覺由日時之擊揚矣造㣲賦云)
(馬困禄衰/年迍運否)三刑全則僕馬驚蹶七煞聚則為官貶剥(命/逢)
(三刑全者有相生之刑是五行激揚之氣聰明脱俗聲/揚名榮有相尅之刑多枉横刑責官府之災刑者主人)
(特逹敢為故云僕馬驚蹶非官貴焉能有僕馬矣唐沈/芝云根源有氣遇三刑便作貴推命逢七煞聚者刼煞)
(弟七位破軍星亡神煞也命逢决主為官不顯遭論貶/剥人矣造微賦云七煞躔於一命樂少憂多珞琭子云)
(河公懼/其七煞)更怕逢納甲之災干遇是臨頭之煞(逢納甲災/者命逢納)
(音反尅於命六甲虧盈五行偏枯必主災害矣王廷光/云聞喜不喜是六甲之虧盈又云納甲持兵親姻哭送)
(遇臨頭煞者乃干頭被傷干頭遇鬼故云臨頭煞也命/逢决主夭䘮泉臺身招殘疾矣閻東叟云干頭遇鬼初)
(年夭尅/䨇親)宅墓逢鬼兮難免其禍絶處遇墓兮上保扶持
(宅墓逢鬼者命前五辰為宅辰戌丑未為墓納音逢鬼/主禍難逃矣消息賦云宅墓受煞落梁塵以呻吟又云)
(墓在鬼中危疑者甚又云宅墓同處恐少樂而多憂造/㣲賦云宅墓之宫太嵗破而不吉絶處遇墓者命逢庫)
(墓之神納音死絶必生災咎若得吉神保扶方能免其/禍矣唐沈芝云隂陽敗墓形貌隨時燭神經云甲辰為)
(鬼墓之火㓙惡傷殘林開云墓絶/發來生旺死生旺發來墓絶終)財命並死遇㝠司之
限主本俱弱為隂使之追(財命並死者乃財絶命衰也/流年更遇㓙限必主魂返酆)
(都魄歸岱嶺也珞琭子云若也財絶命衰縱建禄而不/富又云富貴䨇全盖財與命之有氣主本俱弱者年為)
(主日為本年日根基俱弱納音無氣必主少年身喪隂/府矣造㣲賦云主本破而休囚人離財散又云運逢吉)
(宿無本主則未足懽娛唐沈芝/云主弱本弱行事勿爭强是也)沐浴衰㣲親姻哭送骨
肉顛倒親戚分離(沐浴衰㣲者常居長生前一位名咸/池煞也主人破蕩家産尅害六親矣)
(造㣲賦云沐浴是枉亡/之煞長生為延壽之星)五鬼多而乘勢兮麾旌前引(五/鬼)
(乘勢者命逢五鬼納音得地禄貴居中為乘勢也盖五/行雖有智慧不如乘勢然遇五鬼之㓙乘其禄貴之勢)
(相依相倚反㓙作吉命逢反主掌刑殺閫制之權持旌/麾引馬之貴也蘭臺妙選賦云陽刃五鬼登壇名彰寰)
(宇/)三元衰而煞旺兮喪車疾馳(三元煞旺者三元衰敗/此為五行無氣煞遇旺)
(郷煞尅於身人命若然决主天年夭折/連遭喪禍矣引證前見三元主本内)將喜不喜而為
迎運之休欲徹未徹而有未交之福(將喜不喜者迎送/交運之年且如行)
(運二年有零而有欲交未交之説若逢吉運/未便亨通若出惡運尚有餘災正此意也)初臨沐浴
却延福慶崢嶸乍入長生尚自心憂坎坷(初臨沐浴却/延福慶者乃)
(方至沐浴暴敗之鄉/猶披尠福之故也)真所謂丙丁有貴兮遇酉亥以當
榮(丙丁有貴者天乙貴也丙丁生人逢猪鷄兊乾二位/不犯空亡元辰必主膺禄貴官顯朝堂丙丁立於乾)
(户乃駕海之長虹丙丁有貴格如丙申年火/丙申月火丁酉日火辛亥時金丁亥胎土)戊巳無財
兮歴巳午而不遇(戊巳遇巳午無財者天干屬土見水/為財然水逢己午火旺之地則水逢)
(死絶受渴之鄉故云戊巳遇己午無財遇如不遇也戊/巳無財格如戊戌年木己未月火癸巳日水戊午時火)
(庚戌/胎金)武須持於金土文欲兼於水火(武持金土者盖金/主武主兵喜逢土)
(厚生其本命之金合其貴格又無衝破者决主武舉英/勇立功人矣武持金土格如辛巳年金辛丑月土癸卯)
(日金辛丑時土壬辰胎水文欲水火者水火有既濟之/功火水有未濟之徳剛柔相濟仁柔義剛必主為文人)
(才士學業超羣人矣水火既濟格如甲寅年/水丙寅月火丙午日水丙申時火丁巳胎土)竒儀重犯
須防六甲之刑禄馬同鄉更忌五行之破(竒儀重犯者/乃甲戊庚與)
(乙丙丁為三竒法取天地故名兩儀又戊己庚辛壬癸/為六儀也竒儀乃天地隂陽偶合英秀之氣若六甲之)
(内無刑無傷方為吉貴之命鬼谷子云五行重犯竒儀/須分逆順珞琭子云重犯竒儀藴抱藉出羣之噐禄馬)
(同鄉五行不宜尅破衝破反為/賤命詳解例證見前不重載)貴於引從兮豈怕禄刑
禄是庚辛兮不愁金煞(貴於引從者引從之位逢貴人/也引從天乙貴例見前若命中)
(無禄刑加臨方為福貴之命且如甲辰生人見未為引/見丑為從又丑未為天乙貴人此命如此純粹選入蘭)
(臺之格矣唐沈芝云若還引從更迎來武則安邦文定/國又云包承引從入中書禄是庚辛者乃庚子生人見)
(庚申禄元之位逢金神煞子見禄是也命若如斯必主/貴禄威顯人矣唐沈芝云庚辛二字好强良支木干金)
(麤氣/揚)水火逢土以傷木遇金而擊發(水火逢土以傷者/盖水遇土則止火)
(逢土則晦故傷其本元乃五行不相喜而相傷相制也/蘭臺賦云水逢土厚則壅塞不通袁天綱云水清而不)
(假土多珞琭子云禍福之賒遥則多因於水土木遇金/而擊發者盖木非金而不能成其大噐如大林之木逢)
(斧入於山林方能選出梁棟之材矣蘭臺賦云木在林/中遇斧斤有斵削之功壺中子云木須賴金制之然後)
(以成噐袁天綱云本繁無/金斵削縱榮而末嵗孤窮)輿庫乃畏於刑衝財印最嫌
於衰絶(輿庫畏刑衝者禄命之旌旗三才之威節王妃/貴族多帶此神禄前二位金轝禄也乃妻妾之)
(神詩例云金轝禄前相去二婚偶親姻為主本盛衰而/言壽夭者五行造化生死盛衰皆配於根基主本之内)
(當消詳盛而復衰衰而復旺生而復死死而復生吉/㓙之由也鬼谷子云仍分本主之基以辨吉㓙之變)以
旺絶為生死之基以刑合為愛憎之候(旺絶生死之基/刑合愛憎之候)
(者死絶則靜順生旺則蕩泆然刑合愛憎吉㓙妙理合/於五行根基而推詳斷矣鬼谷子云須詳生克之愛憎)
(舉一隅而下衆蘭臺賦云福生有基逢之則金珠積/屋采真歌云他來刑尅受尅時合中帶刑為晚逹)月
㓙衰兮早嵗寒儒胎貴旺兮生於世胄(月建㓙衰者不/遇時也桃花三)
(月放菊花九月開兩花皆秀發各要待時來然雖有鎡/基不如待時故主早嵗寒儒桑榆晚景得時榮發矣唐)
(沈芝云衰旺當須子細推胎逢貴旺者若胎中遇於空/亡人離財散五行胎位要生旺禄貴方為貴格必主生)
(居貴族累代簮纓采真/歌云生旺貴人須㧞萃)刑傷於胎則害母鬼戰其息則
異母(刑傷害母鬼戰異母者先推胎息之由次入變通/之道或有偶然同産一母所生或隨母嫁或異母)
(偏生或傷尅萱堂或螟蛉外族皆屬五行之主也命中/却值刑傷胎位必主早失恃怙㓜年若逢鬼尅刑尅於)
(生時故主偏生螟蛉異母矣造㣲賦云若值四孟下生/產母有厄采真歌云子害父母親不利煞局定知豚犬)
(類/)更分四柱於支干取騐一時之休咎(分四柱支干取一/時休咎者窮四柱)
(之興衰深明得失推支干之休咎方造幽㣲妙取一時精/通三命矣造㣲賦云四柱中逢吉宿富貴威權又云支干)
(五位連珠朝廷擢用鬼谷子云四柱逓合而崇三元有地/而貴虎骨辨云凡推三命妙在一時袁天綱云日管經營)
(斷中年之休咎時為/結果定晚嵗之榮枯)男宫當煞定招年夭之災妻位多㓙
慮見鼓盆之嘆(男宫當煞者時為子息之宫生時逢煞神/當位必主傷尅於兒女定招絶嗣而螟蛉)
(矣時值孤虛養子多應不肖天空臨子息之宫末嵗損成/家之子妻位多㐫者日為妻妾之宫㓙害如臨之主有鼓)
(盆之嘆必招又娶之姻矣日逢孤寡其妻多致/於生離又云絶宫為鼓盆之煞並袁天綱云)火人金盛
須保鞠子水命土繁定為孀婦(火人金盛者造化偏枯母/衰子旺也男命逢之主難)
(招子息勿多矣水命土繁者命中駁雜身衰/鬼旺也女人遇之寡婦孤孀獨守空房矣)食印長生則
值鸞鳯之儀禄馬互換則喜芝蘭之秀(食印長生者命逢/食神乃甲食丙乙)
(食丁之類兼逢五行正印又遇納音長生此為五行純/粹入其貴格盖遇食印長生皆吉神也必主夫婦諧和)
(琴瑟喜調和鳴鸞鳯矣造㣲賦云最喜食生食旺不可/食耗食空又云食神宜居生旺鄉神煞愛逢生死地祿)
(馬互換者命逢交互祿馬全逢於命合於蘭臺貴格亦/名活禄活馬格矣必主蔭敘貴子官居五府矣羣書引)
(證見/前)詳其吉㑹乃喜運併防災寡宿宜避孤神可懼(吉/㑹)
(乃喜運併防災者命逢行年嵗運禄馬皆在於生旺之/地而生我元命謂之吉㑹主吉慶之事若尅於元命兼)
(二運交併名凶㑹定主災殃之事珞琭子云雖運併而/未必為災又吉㑹凶㑹伏吟返吟寡宿宜避孤神可懼)
(者此之二神乃逐年方位前一辰進為孤後一辰退為/寡進主陽不利父退主隂不利母常術於男忌孤神女)
(忌寡宿然只宜回避可憂可懼盖不可犯之消/息賦云嵗星莫犯於孤神天年忌逢於寡宿)從刼煞
兮思慮之寡守將星兮權謀之深(命從刼煞者乃五行/昏濁之神又云隂氣)
(尤毒謂之煞也其神常在五行氣絶處寅午戌人火絶/在亥之類倣此即亥是刼煞若君子得之則氣剛智勇)
(宜為武職若小人得之則放僻邪侈靡所不至生旺則/出言多謀死絶則執拗内狠蘭臺賦云刼煞沉毒多謀)
(壺中子云刼煞倘同生氣閫外持權袁天綱云刼神包/裹遇官星主執兵權助聖明不怒而威人仰慕頓令夷)
(夏悉安榮命守主星者子午卯酉生人守將星之位常/居驛馬後二辰是也命逢必主持權統兵威聲萬里人)
(也袁天綱云將星文武兩相宜禄重權髙足可知不作/宰臣清要職便居帥府擁旌旗蘭臺賦云將星飛馬入)
(天庭必為大將珞琭子云崇為寶/也竒為貴也將星扶徳天乙加臨)膽怯者下有不順性
㓙者干來上侵(下有不順者命元反尅於本命五行不/相和也須要明其神煞生尅方可斷其)
(貴賤矣干來上侵者命中干頭遇鬼克侵本命之干也/與變官為鬼格亦同矣命逢非惟刑傷主夭天年矣)
文章明敏兮定須火盛威武剛烈兮乃是金多(火盛文/敏者五)
(行之内火惟髙明而好炎上但有乙巳臨官之火戊午/盛炎之火用之彌明宿之彌壯秋冬作徳吉春夏作刑)
(㐫金多武烈者乃甲午生人納音砂石之金/剛礦强悍尅忍喜殺則主威武剛烈之故也)木盛則讓
惻𨼆之心水多則聰機巧之智(木盛則讓者木命逢之/多則茂盛也臨生旺之)
(地則吉臨死絶之宫則㐫然木温柔而足仁則常惻隱/之心人矣水多則聰明命逢水多則泛沉潜伏溺機巧)
(多權聲譽汪/洋多才多智)盖土之性最重為貴或居三舍之方或占
一生之地(土性最重者土是羣倫之主雖懐載物之靈/積之為嵩岳散之為塵灰土重成功坤厚載)
(物待時而用生旺主貴死絶主貧矣或居三舍之方者/乃三元五行皆可以歸宿之地假如甲子人得亥年為)
(木禄之一歸也得申月是水命二歸也巳運是身人主/三歸也或占一生之地者乃乙丑生人納音屬金月日)
(時支神逢巳皆占金長生之地倣此推之/其餘水火木土四命生人推究亦然矣)既生則和既
尅以制四煞乃㐫暴之象六衝為不定之勢(既生則和/既尅以制)
(者五行有相生相和為福為貴五行有相尅相制主夭/主貧也四煞㐫暴六衝不定者命逢刼煞定於寅申巳)
(亥之位故名四煞也主人㐫暴相衝者十二支戰擊之/神子衝午丑衝未之類名六衝也兼逢死絶則不任大)
(事動作招㐫若逢生旺/一生不定夭折人矣)噫李廣不侯叔敖為相皆天命
之有定每人事之可測(李廣乃漢代之功臣至死不得/封侯也楚國孫叔敖自㓜嵗成)
(名位登台輔然死生有命富貴在天莫/非命使然也人事豈能預料測度矣)通變有神執方
為遇略得古人之遺蹤約以今賢而孰敢(通變有神執/方為遇者繫)
(辭云徃來不窮謂之通化而裁之謂之變雖然執方拙/説亦觀其操執秉持須識通變無窮之理猶如有神矣)
(略得古人遺蹤者盖古人意今人之師若不得古聖/之遺文莫非圓機之士難明五行隱奥妙理者也)愽
乎管窺庶幾一悟(愽乎管窺庶幾一悟者今人愽聞而/淺見若寸管以窺天未獲方朔指迷)
(未悟五行妙理今幸得竒書/詳覽知命不立巖墻斯可矣)
