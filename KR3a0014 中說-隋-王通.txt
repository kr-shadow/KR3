#+TITLE: 中說-隋-王通
#+DATE: 2016-06-11 12:22:47
#+SOURCE: github.com/kanripo/KR3a0014 master a948f643                
文中子中說序
周公聖人之治者也後王不能舉則仲尼述之而周
公之道明仲尼聖人之備者也後儒不能逹則孟
軻尊之而仲尼之道明文中子聖人之修者也孟
軻之徒歟非諸子流矣蓋萬章公孫丑不能極師
之奧盡録其言故孟氏章句略而多闕房杜諸公
不能臻師之美大宣其敎故王氏續經抑而不振
中說者子之門人對問之書也薛收姚義集而名
之唐太宗正觀𥘉精修治具文經武略高出近古
若房杜李魏二温王陳輩迭爲將相實永三百年
之業斯門人之功過半矣正觀二年(聲/觀去)御史大
夫杜淹始序中說及文中子丗家未及進用爲長
孫無忌所抑(聲/長上)而淹尋卒故王氏經書散在諸
孤之家代莫得聞焉二十三年太宗没子之門人
盡矣惟福畤兄弟(㓜子畤音止/福時文中子)傳授中說於仲父凝
始爲十巻今丗所傳本文多殘缺誤以杜淹所撰
丗家爲中說之序(本乃正觀二十三年序/杜正觀三年卒今丗所傳)又福畤於仲
父凝得關子明傳凝因言關氏卜筮之驗且記
房魏與太宗論道之美亦非中說後序也蓋同藏
緗帙(直質反/緗音相帙)巻目相亂遂誤爲序焉逸家藏古編
尤得精備亦得十篇實無二序以章詳測文中子
丗家乃杜淹授與尚書陳叔逹編諸隋書而亡矣
(人隋書今亡/叔逹依遷史)關子明事具於裴晞先賢傳今亦無存
故王氏諸孤痛其將墜也因附于中說兩間且曰
同志淪殂(徂/殂音)帝閽悠邈文中子之敎鬱而不行
吁可悲矣此有以知杜淹見抑而續經不傳諸王
自悲而遺事必録後人責房魏不能揚師之道亦
有由焉夫道之深者固當年不能窮功之遠者必異
代而後顯方當　聖時人文復古則周孔至治大備得
以隆之昔荀卿揚雄二書尚有韓愈柳宗元刪定李
軌楊倞註釋(亮反/倞其)况文中子非荀揚比也豈學者不
能伸之乎是用覃研藴奥引質同異爲之註解以翼
斯文夫前聖爲後聖之備古文乃今文之修未有離
聖而異驅捐古而近習而能格于治者也　皇宋
御天下尊儒尚文道大淳矣修王削霸政無雜矣
抑又跨唐之盛而使文中之徒遇焉彼韓愈氏力
排異端儒之功者也故稱孟子能拒楊墨而功不
在禹下孟軻氏儒之道者也故稱顔回謂與禹稷
同道愈不稱文中子其先功而後道欤猶文中子
不稱孟軻道存而功在其中矣唐末司空圖嗟功
廢道衰乃明文中子聖矣五季經亂逮乎削平則
柳仲塗宗之於前孫漢公廣之於後皆云聖人也
然未及盛行其教噫知天之髙必辯其所以髙也
子之道其天乎天道則簡而功密矣門人對問如
日星麗焉雖環周萬變不出乎天中今推䇿揆影
庶髣髴其端乎大哉中之爲義在易爲二五在春
秋爲權衡在書爲皇極在禮爲中庸謂乎無形非
中也謂乎有象非中也上不蕩於虚無下不局於
器用惟變所適惟義所在此中之大略也中說者
如是而已李靖問聖人之道子曰無所由亦不至
於彼又問彼之說曰彼道之方也必也無至乎魏
徴問聖人憂疑子曰天下皆憂疑吾獨不憂疑乎
退謂董常曰樂天知命吾何憂窮理盡性吾何疑
舉是深趣可以類知焉或有執文昩理以模範論
語爲病此皮膚之見非心解也逸才微志勤曷究
其極中存疑闕庸俟後賢仍其舊篇分爲十卷謹
序
　篇目
　　　王道篇　天地篇
　　　事君篇　周公篇
　　　問易篇　禮樂篇
　　　述史篇　魏相篇
　　　立命篇　關朗篇
　　　　隠士王氏取瑟堂刋
中說卷第一
王道篇　阮　逸　註
文中子曰甚矣王道難行也吾家頃銅川六丗矣(有銅/上黨)
(縣/堤)未嘗不篤於斯(文/斯)然亦未嘗得宣其用(時/不遇)退而
咸有述焉則以志其道也(記/志)蓋先生之述曰時變論
六篇其言化俗推移之理竭矣江州府君之述曰五
經决録五篇其言聖賢製述之意備矣晋陽穆公之
述曰政大論八篇其言帝王之道著矣同州府君之
述曰政小論八篇其言王霸之業盡矣安康獻公之
述曰皇極讜義九篇其言三才之去就深矣銅川府
君之述曰興衰要論七篇其言六代之得失明矣(先/自)
(衰要論今皆亡六代晉宋後魏北齊後周隋也/生至銅川文中子世家言之備矣時変論至興)余小子獲覩
成訓勤九載矣(著六經至九年功畢/大業九年自長安帰)服先人之義稽仲
尼之心天人之事帝王之道昭昭乎(聖師而明/因祖德考)子謂
董常曰吾欲修元經稽諸史論不足徴也(弟子亞聖者/董常字履常)
(論謂歷代史臣於紀傳後賛論之類是也/元經春秋異名也義包五始故曰元經史)吾得皇極讜義焉
(權衡褒貶/去就適中)吾欲續詩考諸集記不足徴也(集所記/前賢文)吾得
時變論焉(以正風雅/化俗推移)吾欲續書按諸載録不足徴也(官/史)
(所録/載言)吾得政大論焉(其制明白/王言大道)董常曰夫子之得蓋其
志焉(文躰/非以)子曰然子謂薛収曰昔聖人述史三焉(収/薛)
(之子昔聖謂孔子/字伯褒隋内史道衡)其述書也帝王之制備矣故索焉
而皆獲(則制度得失/史有記言求言)其述詩也興衰之由顯故究焉
而皆得(政化則詩明矣/史有明得失窮)其述春秋也邪正之跡明故考
焉而皆當(正則法當矣/史有記事稽邪)此三者同出於史而不可雜
也故聖人分焉(職也職同躰異故曰分/載言載事明得失皆史)文中子曰吾視
遷固而下述作何其紛紛乎(模无經制紛紛多且乱/史記漢書而下文躰相)帝王
之道其暗而不明乎天人之意其否而不交乎制理
者參而不一乎陳事者亂而無緒乎(紛乱故/四者由)子不豫
(疾/屬)聞江都有變(都宮宇文化及弑逆/大業十三年煬帝幸江)泫然而興曰生
民厭亂乆矣(○泫胡畎反/自漢末乱至隋)天其或者將啓堯舜之運
吾不與焉命也(道而文中子巳死/唐太宗行堯舜之)文中子曰道之不勝
時乆矣吾將若之何(不勝時故曰乆矣/自孔子孟軻巳來)董常曰夫子自
秦歸晉宅居汾陽然後三才五常各得其所(都也晉汾/秦長安隋)
(五常謂續經/陽子郷也三才)薛収曰敢問續書之始於漢何也子曰
六國之弊亡秦之酷吾不忍聞也又焉取皇綱乎(囯/六)
(嘉也亡秦始皇也秦切皇之名无綱紀之實/燕王喜魏王假齊王建楚王負芻韓王安趙王)漢之統天下
也其除殘穢與民更始而興其視聽乎(知有王道㒷/変民耳目使)薛
収曰敢問續詩之備六代何也(見上/六代注)子曰其以仲
尼三百始終於周乎(周一代/三百篇)収曰然子曰余安敢望
仲尼然至興衰之際未嘗不再三焉故具六代始終
所以告也(其俗於時君/告猶貢也貢)文中子曰天下無賞罰三百載
矣(隋開皇十年凡三百載/自晉惠帝永平元年至)元經可得不興乎(㒷/言必)薛収曰
始於晉惠何也(后天下大乱故元經起於此/惠帝名哀武帝子也政由賈)子曰昔者明
王在上賞罰其有差乎(差/言不)元經褒貶所以代賞罰
者也其以天下無主而賞罰不明乎(无王/晉惠猶)薛收曰
然則春秋之始周平魯隱其志亦若斯乎(之子王室衰/周平王幽王)
(惠公之子平王同時/微東迁居洛魯隱公)子曰其然乎而人莫之知也(不知/後人)
(始王讓囯賢君非也/代行衰周之法謂東周)薛收曰今乃知天下之治聖人斯
在上矣天下之亂聖人斯在下矣(仲尼下/周公上)聖人逹而賞
罰行聖人窮而褒貶作皇極所以復建而斯文不䘮
也(礼法之皇極/春秋无經行)不其深乎再拜而出以告董生董生曰
仲尼没而文在兹乎(聖一也/前聖後)文中子曰卓哉周孔之
道其神之所爲乎(聖而不可知之謂神/孟子曰大而化之謂)順之則吉逆之
則凶(易中/神在)子述元經皇始之事歎焉(初年/後魏)門人未逹
叔恬曰(无忌所惡出爲太原令王氏家書稱太原府君/王凝字叔恬子之弟也爲御史彈侯君集爲長孫)夫子
之歎蓋歎命矣書云天命不于常帷歸乃有德戎狄
之德黎民懷之三才其捨諸(命之也人其捨之乎/後魏德被黎民亦天地)子聞
之曰疑爾知命哉子在長安楊素蘇夔李德林皆請
見(樂多從夔議李德林字公輔佐命掌軍書爲儀同頗自負三/楊素字処道煬帝時爲司徒專朝政蘇夔字伯尼善鍾律隋)
(賢來請謁見/人知文中子)子與之言歸而有憂色門人問子子曰素與
吾言終日言政而不及化(下從上曰化/上正下曰政)夔與吾言終日言
聲而不及雅(知德爲雅/知音爲声)德林與吾言終日言文而不及
理(知道爲理/修詞爲文)門人曰然則何憂子曰非爾所知也二三
子皆朝之預議者也(政/預朝)今言政而不及化是天下
無禮也(知使人從/知正人不)言聲而不及雅是天下無樂也(不知和/知文音)
(德)言文而不及理是天下無文也(知實道/知華辭不)王道從何
而興乎吾所以憂也(䘮天下可憂/礼壊樂崩文)門人退子援琴鼓蕩
之什(蕩无綱紀文章○援于眷反/蕩傷周室大壊之詩也天下蕩)門人皆霑襟焉(將亡/哀隋)
(廉反/霑知)子曰或安而行之(安仁/聖人)或利而行之(利仁/賢人)或畏
而行之(強仁/中人)及其成功一也稽徳則逺(中人之徳異/功則同而聖賢)
賈瓊(未見/門人)習書至桓榮之命(字春卿漢光武太子傳/讀書有相榮之命篇榮)曰洋
洋乎光明之業(明帝/光武)天實監爾能不以揖讓終乎(光/𥘉)
(明帝蓋天命授陽而使榮傳之所以終讓成美也/武立東海王强為太子強讓其弟陽陽立是謂)繁師玄(見/未)將
著北齊録以告子(有北斉志師玄撮其要為録/李徳林父子俱有北斉書王邵)子曰無
苟作也(文詞而已/勿苟且表)越公以食經遺子子不受曰羮藜含
糗無所用也荅之以酒誥及洪範三德(經淮南王樑瀘/越公楊素也食)
(徳云臣无有作福作威玉食其害于而家凶于而囯時素專政故/仁宗崔浩亦有之酒誥云越小大邦用䘮亦罔非酒灌辜洪􁐊三)
(以戒之/跳荅食經)子曰小人不激不勵不見利不勸(勉也/勵勸皆)靖君
亮問辱(未見/門人)子曰言不中(莭/不中)行不謹(密/不謹)辱也(榮辱/言行)
(也/之主)子曰化至九變王道其明乎(年有成九成二十七年/変変於道也孔子曰三)
(故曰王道明/僅必世之仁矣)故樂至九変而淳氣治矣(聲也/栾仁之)裴晞曰
何謂也(傳未見/晞子之舅)子曰夫樂象成者也象成莫大於形
而流於聲王化始終所可見也(変九而成見王化之然/象成功而形容其徳一而)
故韶之成也虞氏之恩𬒳動植矣烏鵲之巢可俯而
窺也鳯皇何爲而藏乎(驗今/引古)子曰封禪之費非古也
(言七十二君湏得逺方珍貢乃可封禪特設詞諫止耳非典礼所/費費耗国用也三代巳前无此礼斉桓公欲封太山禪梁甫管仲)
(實/載之)徒以夸天下其秦漢之侈心乎(立石封祠下禪梁/始皇東廵上太山)
(太山封土有玉牒使方士求神仙千數无驗而廻此皆夸侈以欺/甫以頌秦徳漢武帝用斉人公孫卿言封禪登仙遂升中岳又上)
(致誠之本/天下非事天)子曰易樂者必多哀輕施者必好奪(皆然/家国)
子曰無赦之國其刑必平(不深犯/无幸免則)多歛之國其財必
削(用益耗/旣冨侈則)子曰廉者常樂無求貪者常憂不足(反/相)子
曰杜如晦若逢其明王於萬民其猶天乎(明唐太宗時/杜如晦字克)
(物皆杜所定/朝政典章文)董常房元齡賈瓊問曰何謂也(太過/疑稱天)子曰
春生之夏長之秋成之冬歛之父得其爲父子得其
爲子君得其爲君臣得其爲臣萬類咸冝百姓日用
而不知者杜氏之任不謂其猶天乎(太宗治平嵗断死罪/用无跡物自化天也)
(里不齎粮王道盛矣非如天之効欤/二十餘人幾乎刑厝粟斗三丈行道千)吾察之乆矣目光惚
然心神忽然(夏皃/恍惚)此其識時運者憂不逢眞主以然
哉(宗所以恍忽憂也/知隋運亡又未遇太)叔恬曰舜一嵗而巡五嶽國不費
而民不勞何也(五㪯成數欤/書稱四岳此言)子曰無他道也兵衛少而徴
求寡也(用省/簡則)子曰王國之有風天子與諸侯夷乎(離/黍)
(夷等也/列於国風)誰居乎(記曰何居/居音姬礼)幽王之罪也(申后申侯試之/幽王惑褒似廢)
(微/周遂)故始之以黍離於是雅道息矣(黍離為始/王囯十篇)子曰五
行不相沴則王者可以制禮矣(礼行皇極也沴閭計反/治臻皇極則五行各叙故)
四靈爲畜則王者可以作樂矣(在沼藪故樂形仁声也/仁及飛走則龜龍麟鳯)子
遊孔子之廟(立孔子祠/漢巳後郡囯)出而歌曰大哉乎君君臣臣
父父子子兄兄弟弟夫夫婦婦夫子之力也(君父尊詩/春秋行法)
(夫婦正/序人倫)其與太極合德神道並行乎(窮/言无)王孝逸曰夫
子之道豈少是乎(謂文中子也/孝逸未見夫子)子曰子未三復白圭
乎(玷/責言)天地生我而不能鞠我父母鞠我而不能成
我成我者夫子也道不啻天地父母通於夫子受罔
極之恩(生民之師大於生我鞠我者之恩/詩云欲報之德昊天罔極言孔子)吾子汩彛倫乎
(不可汩乱謙也/擬人必於其倫)孝逸再拜謝之終身不敢臧否韋鼎請
見子三見而三不語恭恭若不足(謂目撃道存/韋鼎未見不言)鼎出
謂門人曰夫子得志於朝廷有不言之化不殺之嚴
矣(而得其志/不得其言)楊素謂子曰天子求善禦邊者素聞惟
賢知賢敢問夫子子曰羊祜陸遜仁人也可使(叔子/祜字)
(遜字伯言爲吴大將軍攻晋襄陽獲生口即還之二賢皆仁/晋𣣔平呉以祜督荆州祐綏懐吴人呉之降者欲去則聽之)素曰
巳死矣何可復使(諷已/不悟)子曰今公能爲羊陸之事則
可如不能廣求何益通聞邇者恱逺者來折衝樽爼
可矣何必臨邊也(直猶辯縱横晏子用此/折横也衝直也麾兵横)子之家六經
畢備朝服祭噐不假(借/不假)曰三綱五常自可出也(家/正)
(天下/以正)子曰悠悠素餐者天下皆是王道從何而興乎
(功食禄/隋多无)子曰七制之主其人可以即戎矣(漢之賢君立文/續書有七制皆)
(孝宣光武本明孝章是也/武之功業者髙祖孝文孝武)董常死子哭於寢門之外(可/不)
(也哭野則太踈故折中於寢門之外/視猶子也哭寢則太親不可視猶朋友)拜而受弔(我失其助故拜/知生者弔彼弔)
(之)裴晞問曰衛玠稱人有不及可以情恕非意相干
可以理遣何如(有青恕理遣之論/玠字叔宝善談玄理)子曰寛矣(而已/量寛)曰仁
乎(仁/寛似)子曰不知也(非伹寛/仁道至大)阮嗣宗與人談則及玄
逺未甞臧否人物何如(不論人之過/籍字嗣宗口)子曰慎矣(而已/慎言)曰仁
乎(仁/慎似)子曰不知也(止慎/仁非)子曰恕哉凌敬(未見/凌敬)視人
之孤猶己也(幼吾㓜以及人之㓜是恕也/以已心爲人之心曰恕孟子曰)子曰仁者吾
不得而見也得見智者斯可矣智者吾不得而見也
得見義者斯可矣(之前義制於巳然之後/仁无爲而理智逹於未乱)如不得見必
也剛介乎剛者好斷介者殊俗(介自異/剛必果)薛收問至德
要道子曰至德其道之本乎要道其德之行乎(徳德/行成)
(身道施天下/成道德行成)禮不云乎至德爲道本(三德云/周礼師氏)易不云乎
顯道神德行(云/係辝)子曰大哉神乎所自出也(曰自岀/本諸身)至
哉易也其知神之所爲乎(无方/无躰則)子曰我未見嗜義如
嗜利者也(義反是曰利/和而有冝曰)子登雲中之城(唐延州/漢雲中郡)望龍
門之關(龍門縣/河中有)曰壯哉山河之固賈瓊曰旣壯矣又
何加焉子曰守之以道(可恃/險不)降而宿于禹廟觀其碑
首曰先君獻公之所作也其文典以逹(見/文未)子見劉
孝標絶交論曰惜乎舉任公而毀也任公於是乎不
可謂知人矣(葛裘孝標作絶交論以譏任公之友然又彰任公/劉峻字孝標性率多毀時任昉死有子東里冬衣)
(人耳/不知)見辯命論曰人道廢矣(不遇乃謂窮逹由天殊不由/峻又有辯命論言管輅才髙)
(廢人道也/人是不知命)子曰使諸葛亮而無死禮樂其有興乎(明/孔)
(非蜀而已亮未死必可功成治定/言普天之下莫非漢民志在天下)子讀樂毅論曰仁哉樂
毅善藏其用智哉太𥘉善發其藴(毅論言不拔即墨及/夏侯玄字太𥘉著樂)
(毅不屠城善藏用也智哉美太𥘉能發明毅之仁也/莒二城者其志以天下爲心非兼并斉国而已仁哉夫)子讀無
鬼論曰未知人焉知鬼(明盖不知聖人不語之言/阮瞻作无鬼論謂可以辯幽)
中說卷第一
中說卷第二
天地篇　阮　逸　注
子曰圎者動方者靜其見天地之心乎(人動静之中也/天圓動地方静)
(可見矣/中也者心)子曰智者樂其存物之所爲乎(而利之故樂/物之所存我從)
仁者壽其忘我之所爲乎(將自化故壽/我忘厥功物)子曰義也清而
莊(清絜而端莊/姚義傳未見)靖也惠而斷(伏其善論兵惠物而勇断/李靖本名藥師其舅韓擒虎)威
也和而博(兄也和容而博識/竇威字文蔚竇后從)収也曠而肅(而志肅/薛収躰曠)瓊
也明而毅(而果毅/賈瓊通明)淹也誠而厲(山來斈於子誠慤而威/杜淹字執礼隋隱太白)
(厲)玄齡志而宻(之子也志精而用宻/房喬字玄齡隋彦謙)徴也直而遂(成直道而/魏徴字玄)
(行/遂)大雅深而弘(量深而寛弘/温大雅字彦弘)叔達簡而正(宣帝之㓜子也簡/陳叔逹字子聰陳)
(正/静中)若逢其時不減卿相然禮樂則未備(射威爲内史令/靖彦博皆為僕)
(書是皆卿相也然各有二德而未成全才故曰礼楽未備/淹爲御史大夫玄齡爲司空徵爲太師大雅叔逹皆為尚)或曰董常何
人也子曰其動也權(才也/權変)其静也至(性也/至極)其顔氏之流
乎(尽之極者其屡空乎/動之微者其庶幾乎)叔恬曰山濤爲吏部拔賢進善時
無知者身殁之後天子出其奏于朝然後知羣才皆
濤所進如何子曰宻矣(稱為得士然吏非吏隠非隠是宻而已/山濤字巨源為吏部典選十餘年天下)曰
仁乎(所爲/似忘)子曰吾不知也李宻見子而論兵(爲公与楊玄感/宻字法主襲爵)
(謂能兵/謀乱自)子曰禮信仁義則吾論之孤虚詐力吾不與
也(家之術/孤虚兵)李伯藥見子而論詩(子也論南朝詩/伯藥字仲規徳林)子不
荅伯藥退謂薛収曰吾上陳應劉下述沈謝(公幹梁沈/魏應璩劉)
(靈運/約謝)分四聲八病(約八病未詳/四声韻起自沈)剛柔清濁各有端序
(縹逸則清質實則濁/語健爲剛旨逺爲柔)音若塤箎(清周礼小師掌塤說上平底/塤土音剛而濁箎竹音柔而)
(吹七孔/六竅箎横)而夫子不應我其未逹歟薛収曰吾嘗聞夫
子之論詩矣上明三綱下逹五常(吟詠情性五常之本也/風化夫婦三綱之首也)
於是徴存亡辯得失故小人歌之以貢其俗君子賦
之以見其志(俗鄭六卿餞韓宣子宣子曰吾以知鄭志/貢告也歌緑竹則知衛風歌板屋則知秦)聖人
采之以觀其変(詩官/設采)今子營營馳騁乎末流(之末也/齊梁文弊)
是夫子之所痛也不荅則有由矣子曰學者博誦云
乎哉必也貫乎道文者苟作云乎哉必也済乎義(文/斈)
(道義/本為)内史薛公見子於長安退謂子収曰河圖洛書
盡在是矣汝往事之無失也(中子聖人謂八卦九疇尽則/薛道行時爲内史侍郎知文)
(矣/之)子曰士有靡衣鮮食而樂道者吾未之見也(德/奢罕)
子謂魏徴曰汝與凝皆天之直人也徴也遂凝也挺
(挺謂廷特/遂果行也)若並行於時有用捨焉(挺執/遂行)子謂李靖曰凝
也若容扵時則王法不撓矣(曲/不撓)李靖問任智如何
子曰仁以爲已任小人任智而背仁爲賊(有道/盗亦)君子
任智而背仁爲亂(害也/攻異端)薛収問仲長子光何人也
(易二字爲對王績有仲長先生傳/子光字不耀逰于河東人問者書老)子曰天人也収曰何謂
天人子曰眇然小乎所以屬於人曠哉大乎獨能成
其天(則天礼曰安則乆乆則天/以形言之則人以道言之)賈瓊問君子之道子曰必
先恕乎曰敢問恕之說子曰爲人子者以其父之心
爲心(父之慈/孝則知)爲人弟者以其兄之心爲心(兄之友/弟則知)推而
逹之於天下斯可矣(王道於天下可謂君子/至孝近王至悌近霸推)子曰君子
之學進於道(下/済天)小人之學進於利(身/營一)楚難作使
使召子子不往謂使者曰爲我謝楚公(国公㪯黎陽叛/楊玄感襲封楚)
(難作/故曰)天下崩亂非至公血誠不能安苟非其道無爲
禍先(則禍而已/非應天順)李宻問王霸之略子曰不以天下易
一民之命(可以天下之大輕小民之命/易爲輕易之易一民至細也不)李宻出子謂賈
瓊曰亂天下者必是夫也幸災而念禍愛強而願勝
神明不與也(伏誅/竟叛)子居家雖孩孺必狎(威/不)其使人也
雖童僕必歛容(慢/不)子曰我未見知命者也(合於天而心/命天命也德)
(性則知天易曰窮理盡性以至於命是則命非性無能知者文中/復於性是謂知命孔子五十而知天命孟子曰盡其心則知性知)
(曰未見知命者也/子歎知性者尚少故)子曰不就利不違害不強交不苟
絶(義所在/四者惟)惟有道者能之(義/有道)子躬耕或問曰不亦
勞乎子曰一夫不耕或受其飢且庶人之職也(畒志存/舜在畎)
(耕盖職其俗/天下聖賢躬)亡職者罪無所逃天地之間吾得逃乎(仕/不)
(民何逃/即農四)子藝黍登埸嵗不過數石以供祭祀冠婚賔
客之酒也成禮則止子之室酒不絶(礼不闕/用有節)薛方士
問葬(未見/方士)子曰貧者歛手足冨者具棺槨(曰歛手足形/孔子謂子路)
(有棺無槨/而葬顔回)封域之制無廣也(也故封之後代因有丈尺之制/古不封不樹孔子謂不可不誌)
不居良田(農/妨)古者不以死傷生不以厚爲禮(惟漢文/帝王陵)
(珍宝盗不發/及唐太宗无)陳叔逹問事鬼神之道子曰敬而逺之(謂/敬)
(謂不敢有之/不敢无之逺)問祭子曰何獨祭也亦有祀焉有祭焉有
享焉三者不同古先聖人所以接三才之奥也(祭天/周礼)
(奥礼冝分也分而接之則配天而天人統和/曰祀祭地曰祭祭宗廟曰享異其名言神道幽)逹兹三者之
說則無不至矣(三才之奥耳/祭多名不出)叔逹俛其首(人之道故俛/因問祭得天)
(之甚/首思)子曰王猛有君子之德三焉其事上也宻其接
下也温其臨事也斷(宻矣兵至鄴而逺近恬然温矣先黜尸/猛字景略爲符堅相議赦而青蠅泄之)
(賢断矣/素然後㪯)或問蘇綽子曰俊人也曰其道何如子曰行
於戰國可以強行於太平則亂矣(帝時爲尚書掌機宻/蘇綽字令綽後周文)
(法非正道故云太平則乱/長於筭術申韓之斈厚於用)問牛弘子曰厚人也(里仁隋/牛弘字)
(言時稱其質重故曰厚人/文時作相宣勑而口不能)子觀田魏徴杜淹董常至子曰
各言志乎徴曰願事明王進思盡忠退思𥙷過(遂好/直而)
(諌)淹曰願執明王之法使天下無寃人(好平刑/誠而厲常)常
曰願聖人之道行於時(權/其動)常也無事於出處(至/其静)
子曰大哉吾與常也(其道入性命矣/可与權可与至)子在長安曰歸來
乎今之好異輕進者率然而作無所取焉(長安謁文帝/仁壽四年在)
(苟媚其主使无所取治焉遂歸/見公卿異端輕率丈辝不根道義)子在絳(州/絳)程元者因薛
収而來(未見/元門人)子與之言六經元退謂収曰夫子載
造彞倫一匡皇極微夫子吾其失道左見矣(言至南/晉尚虚)
(乱續經旣造人文乃正/朝淫靡左道変雅天下遂)子曰蓋有慕名而作者吾不爲
也(失實/虚名)叔恬曰文中子之教興其當隋之季世皇家
之末造乎將敗者吾傷其不得用(敗/隋)將興者吾惜其
不得見(㒷/唐)其志勤其言徴其事以蒼生爲心乎(人千/時門)
(盖蒼生受賜多矣/數至卿相者十餘人)文中子曰二帝三王吾不得而見
也捨兩漢將安之乎(也/之往)大哉七制之主其以仁義
公恕統天下乎(防后族之乱公若明帝不許管陶求郎恕若/仁若文帝感緹縈去肉刑義若武帝殺釣弋)
(徙者是也/章帝救楚王)其役簡(也/仁)其刑清(也/義)君子樂其道(也/公)小
人懷其生(也/恕)四百年間(百一十六年/髙祖至獻帝四)天下無二志其
有以結人心乎終之以禮樂則三王之舉也(道淳則㪯/礼樂者王)
(不及三代/漢雜霸道故)子曰王道之駁乆矣(雜/駁)禮樂可以不正乎
(所以正之/礼論樂論)大義之蕪甚矣(蕪/荒)詩書可以不續乎(所以明之/續詩續書)
子曰唐虞之道直以大故以揖讓終焉(舜大也/堯直讓)必也有
聖人承之何必定法(其常法之有/以聖承聖何)其道甚闊不可格于
後(安能格及/後若无聖)夏啇之道直以簡故以放弑終焉(桀簡也/湯直伐)必
也有聖人扶之何必在我(我君/我謂)其道亦曠不可制于
下(君之心難制矣/下若有姦臣則無)如有用我者吾其爲周公所爲乎(以/可)
(扶此周公之爲/承則承可以扶則)子燕居董常竇威侍子曰吾視千載
巳上聖人在上者未有若周公焉其道則一而經制
大備(天下之一乎周也大備謂設官分職制礼作樂也礼曰礼噐/一謂堯舜湯武一歸于道也公羊傳曰周公何以不之魯欲)
(備盛德也/是謂大備大)後之爲政有所持循(漢史作循/一本作脩)吾視千載而
下未有若仲尼焉其道則一而述作大明(貫之是也述/謂吾道一以)
(公也礼曰述者之謂明/詩書作春秋所以明周)後之修文者有所折中矣(而取中焉/无位則修)
千載而下有申周公之事者吾不得而見也(事殊/時異)千載
而下有紹宣尼之業者吾不得而讓也(仁/當)子曰常也
其殆坐忘乎(忘遺照/顔子坐)静不證理而足用焉(性則不待外徴/静則本性也本)
(則當其无有證之用/物理而後致用也如此)思則或妙(万物不思而得坐忘是也董/妙謂幾微也知幾其神神妙)
(思則或妙以解上文其殆之義/生雖不證理而未能无思故曰)李靖問聖人之道子曰無
所由亦不至於彼門人曰徴也至或曰未也門人惑
子曰徴也去此矣而未至於彼(未至上哲之性/巳離中賢之見然)或問
彼之說子曰彼道之方也(設之以方使趍於彼也/逹者无方未逹者迷焉故)必也
無至乎(亦有隅也大方无隅而神无方聖人与神道並行无所/待至彼然後見道亦未爲逹者也猶一隅以知三隅是)
(不至/至无)董常聞之恱(自至/知道)門人不逹(安能无至故不逹/若房魏尚未至彼)董常
曰夫子之道與物而來與物而去(知至是以來而應之若/致知在格物物格然後)
(方非至賾惟幾妙乎万物則安能通其去來哉/与俱來去則忘之若与俱去道之應物如是无)來無所從去
無所視(有來何有去/去來旣通則何)薛收曰大哉夫子之道一而已
矣(大衍之一不可得而見/无所來去混然圎神若)子謂程元曰汝與董常何如程
元曰不敢企常常也遺道德(德髙而无所德是忘也/遺猶忘也道大而无所道)元
也志仁義(義无志則无得是志矣/志求仁則仁志求義則)子曰常則然矣而汝於
仁義未數數然也(頻也/數數)其於彼有所至乎(隅故也/由専至一)子
曰董常時有慮焉(勉而中然思則或妙慮必時中/時謂時中也雖未能不思而得不)其餘
則動静慮矣(之耳猶顔回三月不違仁其餘日月至焉而已/其餘程薛房魏軰慮非時中然㑹其有動静則慮)
子曰孝哉薛收行無負於幽明(於首陽山以免此行全幽/牧父道衡非辜見戮收遁)
(矣/明)子於是日弔祭則終日不笑(忘/哀未)或問王隱(處叔/隱字)
(混漫義不可解世不甚傳/多知西都舊章撰晉書文躰)子曰敏人也其噐明其才冨
其學贍或問其道子曰述作多而經制淺其道不足
稱也(則三長具可以知道矣/噐謂才斈而巳若加之識)子謂陳壽有志於史依大
義而削異端(續成之壽乃具吴蜀三囯変史稱志大抵簡畧存/壽字永祚著三囯志善叙事𥘉王沈撰魏書韋耀)
(義/其大)謂范寗有志於春秋徴聖經而詰衆傳(子爲榖梁/范寗字武)
(失短皆詰正於道耳詰奚吉反/集解謂左氏失誣公羊失俗榖梁)子曰使陳壽不美於史
遷固之罪也(模範紀傳愈加文飾是史筆之罪也/史記雜黄老之道壯姦雄之詞漢書又)使范寗
不盡美於春秋歆向之罪也(守一家而不能貫聖經之本/劉向理榖梁劉歆好左氏各)
(之罪也/是古斈)裴晞曰何謂也子曰史之失自遷固始也記
繁而志寡(聖人教化之志/但務廣記而不原)春秋之失自歆向始也棄
經而任傳(聖人權衡之法/但争衆傳而不原)子曰蓋九師興而易道微
(道訓二十篇號九師易/淮南王聘九人明易者撰)三傳作而春秋散(左丘明皆孔子/公羊髙榖梁喜)
(人/門)賈瓊曰何謂也子曰白黒相渝能無微乎(色渝弋朱/白黒渝正)
(反)是非相擾能無散乎(正道/是非優)故齊韓毛鄭詩之末也
(韓詩毛鄭詩毛萇注鄭玄箋也/后蒼所傳爲齊詩韓嬰所傳爲)大戴小戴禮之衰也(曲臺記/二戴因)
(號大戴戴聖號小戴/論於石渠成礼記戴德)書殘於古今(今文易之劉歆别得古本/孔安国家藏科斗尚書以)
(文尚書/奏立古)詩失於齊魯(公漢𥘉為儒斈魯人宗之於是有斉魯/斉轅固生治詩爲博士齊人宗之魯申)
(詩)汝知之乎賈瓊曰然則無師無傳可乎子曰神而
明之存乎其人(天縱无師/聖性神受)苟非其人道不虚行(弘道/人能)必也
傳又不可廢也(公師天下仲尼自得之仲尼師万世仲淹自得/傳之在師得之在己所傳有限所得旡窮故周)
(自得之自得之則居之安居之安則取諸左右逢其原然斈不可/之皆神契其道不尽由師明矣孟子曰君子之深造於道也欲其)
(不由師也/无師而得之)子謂叔恬曰汝不爲續詩乎則其視七代
損益終懣然也(昏也懣七困反/七代注見上懣)子謂續詩可以諷可以
逹(逹下情/諷時政)可以蕩可以獨處(獨処无邪/蕩條欎結)出則悌入則孝
(悌動天地感鬼神/上四德備矣則孝)多見治亂之情(乱之情哀/治之情樂)文中子曰吾
師也詞逹而已矣(惟逹意而已/聖人不煩文)或問揚雄張衡子曰古
之振竒人也其思苦其言艱(沈黙精思好斈竒字張衡行/揚雄作太玄經及倉頡訓纂)
(之斈大抵好竒多艱苦/渾天及地動儀如揚雄)曰其道何如子曰靖矣(足適変盖守/艱苦而竒未)
(已/靖而)子曰過而不文(過/不文)犯而不校有功而不伐君
子人哉子曰我未見見謗而喜聞譽而懼者子曰冨
觀其所與(与姦則賊/与貧則仁)貧觀其所取(取於利則危/取於義則安)逹觀其所
好(好佞則乱/好賢則治)窮觀其所爲(爲惡則死/爲善則生)可也(人不頃多察/四者可以知)或問
魏孝文子曰可與興化(度太和詔冊帝自爲之可与㒷文化/後魏元氏名宏始都洛陽修文物制)
(矣)銅川夫人好藥(母/子之)子始述方(不暇爲也/伎術非事親)芮城府
君重隂陽(陜州縣名芮而銳反/子之兄也爲芮城令)子始著曆日且曰吾懼
覧者或費日也(心始著星曆恐門人拘忌妄習灾福故特云懼/聖人与天地合德安在推步隂陽蓋以事兄之)
(而已/費日)子謂薛知仁善處俗(謂能隨俗而処/知仁未見処俗)以芮城之子妻
之子曰内難而能正其志(彖辝/引明夷)同州府君以之(子髙/文中)
(剌史内難未詳/祖名彦爲同州)子曰吾於天下無去也無就也惟道之
從(道/從中)
中說卷第三
事君篇　阮　逸　注
房玄齡問事君之道子曰無私問使人之道曰無偏
曰敢問化人之道子曰正其心問禮樂子曰王道盛
則禮樂從而興焉非爾所及也(仁之声也礼者義之容也/仁義著則王道盛也樂者)
(㒷非今尔所及/必待明王乃可)或問楊素子曰作福作威玉食不知其
他也(不足觀/驕且吝)房玄齡問郡縣之治(郡縣始於此/秦罷侯置守)子曰宗
周列國八百餘年(五等諸侯/列国謂封建)皇漢雜建四百餘載
(而雜封功臣宗室子弟/漢監秦亡之勢雖無五等)魏晉巳降滅亡不暇(爵然虚名无/魏晉巳有封)
(權臣之手/實故滅於)吾不知其用也(之促其用可知矣/觀周漢之永魏晉)楊素使謂子
曰盍仕乎子曰䟽屬之南(云枕汾水名管岑/䟽属山名山海經)汾水之曲
有先人之弊廬在可以避風雨有田可以具饘粥彈
琴著書講道勸義自樂也願君侯正身以統天下(驕/素)
(規之/故以正)時和嵗豐則通也受賜多矣不願仕也(以拒之/終巽言)子
曰古之爲政者先德而後刑故其人悅以恕(我恕謂知刑/悅謂知德及)
(而行/不得已)今之爲政者任刑而棄德故其人怨以詐(教我而/怨謂不)
(矯求苟免/致我犯詐謂)子曰古之從仕者養人今之從仕者養已(古/歎反)
子曰甚矣齊文宣之虐也(峻法御下/北齊髙洋以)姚義曰何謂克終
子曰有楊遵彦者寔國掌命(書本史稱朝章国命一人/楊愔字遵彦文宣時爲尚)
(已/而)視民如傷奚爲不終(故不亡/言有賢臣)竇威好議禮子曰
威也賢乎哉我則不敢(礼之情也夫知礼樂之情者能作識/威所好者礼之文耳文中子不敢者)
(大抵治定而後議今非其時故曰不敢/礼樂之文者能述隋室礼壤賢威有心)北山丈人(山之首曰單/山海經云北)
(无名氏/孤丈人)謂文中子曰何謂遑遑者無急歟子曰非敢
急傷時怠也(斯文䘮矣/怠而不修)子曰吾不度不執(執用/度德)不常
不遂(遂行/得常)房玄齡曰書云霍光廢帝舉帝何謂也(書/續)
(王圖以賜光光盡忠輔之昭帝崩立昌邑王賀賀有罪三千條/有霍光之事言廢帝㪯帝之事光字子孟先是武帝畫周公相成)
(中子曰書有命邃矣其有成敗於其間天下懸之不得已而臨之/光廢之而立宣帝續書云大臣之義載于業者有七其一曰命文)
(乎)子曰何必霍光古之大臣廢昏舉明所以康天下
也(伊尹/古若)子遊河間之渚(水渚今深州/隋河間郡連涿)河上丈人曰何
居乎斯人也(音姬發語之端/丈人无名氏居)心若醉六經目若營四海
何居乎斯人也文中子去之薛収曰何人也子曰隱
者也收曰盍從之乎(去之/訝子)子曰吾與彼不相從乆矣
(丈人巳來不相從也故曰乆矣/吾吾道也吾道自仲尼与荷蓧)至人相從乎(名還從隱乎/収問至人无)子
曰否也(異於是獨善一身不以天下爲道/言至人有名而難名者也今之隱者)子在河上曰
滔滔乎昔吾願止焉而不可得也今吾得之止乎(人/聖)
(䇿於長安今道之不行得以止矣故退居於河曲/時行則行時止則止昔常欲止而心猶有爲故献)子見牧守屢
易曰堯舜三載考績仲尼三年有成今旬月而易吾
不知其道(苟且之政/痛隋行秦)薛収曰如何子曰三代之興邦
家有社稷焉(家立社稷世奉其祀/諸侯稱邦卿大夫稱)兩漢之盛牧守有子
孫焉(罪囯不除/襲爵通侯无)不如是之亟也(遽也/亟猶)無定主而責
之以忠無定民而責之以化雖曰能之末由也巳(莫/末)
(也)賀若弼請射於子發必中(管隋主宴突厥人使命之射/弼字輔伯平陳有武功爲緫)
(的弼自矜善射故請子觀/一發中的命弼射一發亦中)子曰美哉乎藝也(三曰射/六藝次)古
君子志於道據於德依於仁而後藝可游也(而下君/言藝成)
(而已/子游之)弼不恱而退子謂門人曰矜而愎難乎免於今
之世矣(誅死/弼竟)子謂荀恱史乎史乎(講禁中依編年躰著前/悅字仲豫漢献帝時侍)
(申明制度重言美之也/漢紀三十篇詞約事詳)謂陸機文乎文乎(及辨亡論盖有述/機字士衡作文賦)
(祖之風/作之志復)皆思過半矣子謂文士之行可見謝靈運小
人哉其文傲君子則謹(曽爲永加太守多逰山不聽民訟/靈運玄之孫襲爵康樂公性奢豪)
(朝此傲可見也/召爲侍中稱疾不)沈休文小人哉其文冶君子則典(字休/沈約)
(人梁之益務妍侈此冶可見矣/文始制音韻好艶冶之辝梁朝士)鮑昭江淹古之狷者也其
丈急以怨(怨剌淹字文通爲宋建平王從事有罪下獄上書其/昭字明逺爲宋臨江王叅軍有虚詞而官不逹故多)
(可見矣/言急皆狷)吴筠孔珪古之狂者也其文怪以怒(荺疑是吴/南史无吴)
(強韻多而不精一官一集孔雉珪字徳章与江淹對掌文翰而不/均文之誤也均字叔庠文躰古怪又疑是王荺字元礼為文好押)
(狂可見矣/肯伏淹皆)謝莊王融古之纎人也其文碎(賦歌詩傳于楽/莊字希逸善詞)
(長文詞辨捷長於屬綴後坐罪誅此纎碎可見矣/有甞作殷妃誄使堯門故事宋帝深衒之螎字元)徐陵庾信古
之夸人也其文誕(新意自成文躰信字子山与徐陵同為斈/陵字孝穆陳後主詔冊皆陵為之好裁緝)
(徐庾此誕可見矣/書文躰相夸時稱)或問孝綽兄弟子曰鄙人也其文淫
(天下文章若无我當歸阿士阿士孝綽小名盖淫詞類舅此鄙可見矣/劉綽字孝綽兄弟孝威孝儀/俱以才名顯其舅王荺常/稱孝綽云)
或問湘東王兄弟子曰貪人也其文繁(湘東王名子建/南斉世祖之子)
(文章有集傳世然志貪冨貴繁可見矣/与兄竟陵王子良及隋郡王子隆皆好)謝眺淺人也其文捷
(室牋詞敏捷此淺可見矣/眺字玄輝為斉新安王記)江揔詭人也其文虚(陳後主為長/揔字揔持与)
(政事此詭佞可見矣/夜之飲相和為詩不持)皆古之不利人也(或乱囯/或䘮身)子謂顔
延之王儉任昉有君子之心焉其文約以則(理有法則/詞蕳約而)
(下共之平生不构小莭不營財利儉字仲宝南斉時爲尚書令好/是君子用心也延之字延年宋時為侍郎常言天下之務當与天)
(彦升粱時掌文誥累為太守凢饋道与親戚以牽米散荒民當世/礼斈文詞風流自比謝安上宴命羣臣作樂儉獨念封禅文昉字)
(憂人之憂楽人之楽此心可見矣/仕進无不厯其門者昉接引之常言)尚書召子仕(天下吏/隋尚書署)子
使姚義往辤焉曰必不得已署我於蜀(用手常恕反/寕僻逺以藏)或曰
僻子曰吾得從嚴楊㳺泳以卒世何患乎僻(揚雄/嚴君平)子
曰吾惡夫佞者必也愚乎愚者不妄動吾惡夫豪者
必也悋乎悋者不妄散(若愚恪守其分/佞惑主豪誘衆不)子曰逹人哉山
濤也多可而少怪(逹/宏)或曰王戎賢乎(晋司空/戎字濬仲)子曰戎
而賢天下無不賢矣(膏肓之疾及愍懷之廢又无一言以諌/戎典選未甞進寒素近虚名天下目為)
(身而已實非䝨/但苟且簡静容)子曰陳思王可謂逹理者也以天下讓
時人莫之知也(飲酒晦迹兄文帝矯情自飾以求為嗣人不/曹植字子建魏祖欲立為太子植不自雕礪)
(署兄耳/知子建)子曰君子哉思王也其文深以典(出師表深矣/親親表典矣)
房玄齡問史子曰古之史也辯道(明变/約理)今之史也耀
文(詞語/空事)問文子曰古之文也約以逹今之文也繁以
塞(曰塞/不通理)薛收問續詩子曰有四名焉有五志焉何謂
四名一曰化(雅也/續大)天子所以風天下也(之風/形天下)二曰政(囯/續)
(風)蕃臣所以移其俗也(移俗猶易俗也/蕃臣比古諸侯)三曰頌(魯頌/續周殷)以
成功告於神明也(享于宗廟/歌之楽府)四曰歎(変雅/續変風)以陳誨立
誡于家也(於家諷剌其上使逹此変以懷舊俗也/囯異政家殊俗詩人哀之歎之所以吟詠)凢此四
者或美焉(之/嘉美)或勉焉(則勉之/无足嘉)或傷焉(則傷之/勉不得)或惡
焉(則惡也/不足傷)或誡焉(聞之自誡/語他事使)是謂五志(所之/皆志)子謂叔恬
曰汝爲春秋元經乎春秋元經於王道是輕重之權
衡曲直之繩墨也失則無所取衷矣(不及則勸之皆約/衷中也過則抑之)
(道/㱕中)子謂續詩之有化其猶先王之有雅乎續詩之
有政其猶列國之有風乎(風分郡縣而言也/雅合天下而言也)子曰郡縣
之政其異列國之風乎(郡縣変則惟新是圖/列國変則懐其舊俗)列國之風
深以固其人篤(俗亦深厚/世修政教故)曰我君不卒求我也其上
下相安乎(建列國本求治也上安其下則下亦安其上故云相/曰者假列囯之人爲言也我君謂天子也言天子封)
(安)及其變也(風/変)勞而散其人蓋傷君恩之薄也而不
敢怨(安其下/薄謂不)郡縣之政恱以幸其人慕(成功故民亦擇/苟恱其民幸於)
(慕之/善而)曰我君不卒撫我也其臣主屢遷乎(之人爲言/此假郡縣)
(善政不乆居而屢易之乎/也言我君不終撫吾民使)及其變也(政/変)苛而迫其人蓋怨
吏心之酷也而無所傷焉(則政酷民怨/吏苟一時急功)雖有善政
未及行也魏徴曰敢問列國之風變傷而不怨郡縣
之政變怨而不傷何謂也子曰傷而不怨則不曰猶
吾君也(猶諸侯君天子/民君本囯諸侯亦)吾得逃乎何敢怨(不敢怨/可逃避)怨而
不傷則不曰彼下矣(去也言終替去/彼謂郡縣長下猶)吾將賊之又何
傷(之/賊害)故曰三代之末尚有仁義存焉(社稷故/邦家有)六代
之季仁義盡矣(子孫故/牧守無)何則導人者非其路也(王路/不以)
(由之/使人)子曰變風變雅作而王澤竭矣(之澤/周先王)變化變
政作而帝制衰矣(之制/漢諸帝)子曰言取而行違温彦愽
惡之(史大夫有才辨官終美射/彦博大雅弟正觀中爲御)面譽而背毀魏徴惡之
(直同/二子正)子曰愛生而敗仁者其下愚之行歟(亡性/觸情)殺身
而成仁者其中人之行歟(安行/強仁非)遊仲尼之門未有
不治中者也(纓盖其中賢也/殺身若子路結)陳叔逹爲絳郡守下捕賊
之令曰無急也請自新者原之以觀其後(刑之未遲/容其攺過)子
聞之曰陳守可與言政矣上失其道民散乆矣(如周/隋季)
(衰)苟非君子焉能固窮(則盗/小民窮)導之以德懸之以信
且觀其後不亦善乎(刑在信/容在德)薛収問恩不害義儉不
傷禮何如子曰此文景尚病其難行也夫廢肉刑害
於義(惡寒而変肅殺之令/義象秋也天不爲人)損之可也(則損/刑不濫)衣弋綈傷
乎禮(小善卑當陽之義/礼象夏也君不以)中焉可也(則中/不偪下)雖然以文景之
心爲之可也不可格于後(害義傷禮後王必二中道/本心在愛民節用不意其)子曰
古之事君也以道不可則止(道/直)今之事君也以佞(道/枉)
無所不至(皆佞/所至)子曰吾於讃易也述而不敢論(修之/述謂)
(立理/論謂别)吾於禮樂也論而不敢辯(敢辯興衰之極/論㳂革而已不)吾於
詩書也辯而不敢議(議其得失之由/辯治乱之事不敢)或問其故子曰
有可有不可(隱各有奥義不可㮣窺是故有可以述則述可以/聖人立言或㣲而顯或盖而彰或曲而中或肆而)
(辯議皆然/論則論則論)曰夫子有可有不可乎子曰可不可天下
之所存也我則存之者也(而存之者耳非我自可否也/夫經天下之公言也故我續)子
間居儼然其動也徐若有所慮(敦/貌)其行也方(也/短歩)若
有所畏(恭/礼)其接長者恭恭然如不足接㓜者温温然
如有就(得中/敬愛)子之服儉以挈無長物焉(也/長剰)綺羅錦
繡不入于室曰君子非黄白不御(然絲色/黄白取自)婦人則有
青碧(易者/染之)子宴賔無貳饌(味/不重)食必去生味必適(中/適)
果菜非其時不食曰非天道也非其土不食曰非地
道也(性者也/皆保真)郷人有窮而索者(求/索)曰爾於我乎取無
擾爾鄰里郷黨爲也(里五州爲郷五族爲黨/周礼五家爲鄰五鄰爲)我則不厭郷
人有喪子必先往(救之/匍匐)反必後(衰/未忘)子之言應而不
唱(不唱始/問則應)唱必有大端(及則唱之/人言所不)子之郷無爭者(化/近易)
或問人善子知其善則稱之不善則曰未甞與乆也
子濟大川有風則止不登髙不履危不乗悍(馬/悍)不奔
馭郷人有水土之役則具畚鍤以往曰吾非從大夫
也(從行畚布忖反鍤楚洽反/畚草噐鍤鍬也非大夫則)銅川府君之喪(喪/父)勺飲不入口者
三日營葬具曰必儉也吾家有制焉棺椁無飾衣衾
而舉帷車而載(亡者生所御物/飾謂􁇀飾也衾帷)塗車蒭靈則不從五
世矣(靈者善謂俑者不仁不殆於用人乎/礼曰塗車蒭靈自古有之孔子謂蒭)旣葬之曰自仲尼
巳來未甞無誌也於是立墳髙四尺不樹焉(東西南比/孔子曰我)
(也封之崇四尺/之人不可弗識)子之他郷舎人之家(主人/舎於)岀入必告旣
而曰奚適而無禀(有所禀/言人動)萬春郷社(社祀句龍/所居郷名)子必
與執事翼如也(翼如恭貌/執爼豆之事)芮城府君起家(被起/除服)爲
御史將行謂文中子曰何以贈我子曰清而無介(極/清)
(介/則)直而無執(則執/直甚)曰何以加乎子曰太和爲之表(而/清)
(和/外)至心爲之内(内至/直而)行之以恭守之以道(道内/恭外)退而
謂董常曰大厦將㒹非一木所支也(御史可救/言隋將㒹非)子曰
婚娶而論財夷虜之道也君子不入其郷古者男女
之族各擇徳焉不以財爲禮(正今/引古)子之族婚嫁必具
六禮(納徴請期親迎/納采問名納吉)曰斯道也今亡矣三綱之首不可
廢吾從古(之綱/夫爲婦)子曰惡衣薄食少思寡欲今人以
爲詐我則好詐焉不爲誇衒若愚似鄙今人以爲耻
我則不耻也子曰古之仕也以行其道(於人/道行)今之仕
也以逞其欲(所欲/厚巳)難矣乎(太平/難致)子曰吏而登仕勞而
進官非古也其秦之餘酷乎(以政教也春秋有功賞邑而/周礼胥吏執事而已非委之)
(酷故用吏才而官不授徳/巳非假之以名噐也秦政)古者士登乎仕(從王命爲仕/士謂俊造也)吏執
乎役(役/力)禄以報勞官以授德(官則爲天下設也/禄及勞者一身而已)子曰美
哉公旦之爲周也外不屑天下之謗而私其迹曰必
使我子孫相承而宗祀不絶也(也曰者假周公爲言也/不屑不介意也迹謂攝位)
内實逹天下之道而公其心曰必使我君臣相安而
禍亂不作(謂終復子明辟也/逹道制礼作樂也公)深乎深乎安家者所以
寧天下也存我者所以厚蒼生也(身所以寕囯厚民/奉文武業必存我)故遷
都之義曰洛邑之地四逹而平使有德易以興無德
易以衰(宅義不恃險而在修徳/曰者周公云也卜洛相)無功作五斗先生傳(續/王)
(飲五斗自作五斗先生傳以見志/字无功子之弟也不遇時則縱酒一)子曰汝忘天下乎(能忘/言未)
(下/天)縱心敗矩吾不與也(倫之法/責其敗人)
中說卷三
中說卷第四
周公篇　阮　逸　注
子謂周公之道曲而當私而恕(武王笞伯禽私而恕也/攝政誅管蔡曲而當也代)
其窮理盡性以至於命乎(矣理則性性則天天則命此所以/曲而當於理窮矣私而恕於性盡)
(也/爲聖)子曰聖人之道其昌也潜其弊也寢(漸也/潜寢省)亹
亹焉若寒暑進退物莫不從之而不知其由也(循環/亹亹)
(之藏諸用則民不知/不絶皃顕諸仁則民從)温彦博問嵆康阮籍何人也(康/嵆)
(嗣宗居䘮用琴酒且曰礼豈謂我軰設其放曠如此/字叔夜山濤斈之自代康絶交其介局如此阮籍字)子曰古之
名理者而不能窮也(失於介或失於放/談名理不窮其変或)曰何謂也子
曰道不足而器有餘(不執則放故曰有餘/道不通則介故不足器)曰敢問道器
子曰通變之謂道(則変/可以変)執方之謂器(則方/可以方)曰劉
靈何人也(常携壺使人荷鍤隨行曰死則埋之/劉靈字伯倫性淡黙不交游以酒自楽)子曰古之
閉關人也(人所不能窺其閫閾/閉闗喻藏身也此世)曰可乎曰兼忘天下不
亦可乎(下不可兼忘/一身可忘也天)曰道足乎曰足則吾不知也(亦/靈)
(非中道/放而已)陳守謂薛生曰吾行令於郡縣而盜不止夫
子居於郷里而爭者息何也(也夫子謂文中子/陳守叔逹也薛生収)薛生
曰此以言化(示法/行令)彼以心化(感人/行道)陳守曰吾過矣退
而静居(其道/思行)三月盜賊出境子聞之曰収善言叔逹
善德(同志/二子)房玄齡問田疇何人也子曰古之義人也
(賛所害疇哭虞墓而去魏相欲封疇疇不受此節義人也/田疇字子泰幽州牧劉虞使疇奉使于天子及廻虞爲公孫)子謂
武德之舞勞而决其發謀動慮經天下乎(奏武德舞/漢髙祖廟)
(以經營天下也/狀干戈勤勞决取)謂昭德之舞閑而㤗其和神定氣綏
天下乎(修文物以綏安天下也/漢文帝廟奏昭德舞狀)太原府君曰何如子曰
或决而成之或㤗而守之吾不知其變也(之者有守之/凡帝道有成)
(変在文武相湏/者楽舞象焉其)噫武德則功存焉不如昭德之善也(立/功)
(常守于万世/一時而已徳必)且武之未盡善乆矣其時乎其時乎(武/湯)
(行典礼万世之道/革命一時之功周)子謂史談善述九流(曰史談九流一懦/司馬談爲太史故)
(六墨家七縱横家八雜家九農家/家二道家三隂陽家四法家五名家)知其不可廢而知其各
有弊也安得長者之言哉(致治者因而利之器而使之故/逸謂九流異道猶五方殊俗在)
(不廢則容之有弊則排之非真儒通変不能極此/不廢而同㱕於儒矣長者言殊道无不容无不通也)子曰通其
変天下無弊法(法弊則革/何常之有)執其方天下無善教(一隅/偏執)
(作泥/有時)故曰存乎其人(真儒/人謂)子曰安得圎機之士與之
共言九流哉(機發必中/圓无執張)安得皇極之主與之共叙九
疇哉(七稽疑八庶徴九五福皇極居九數之中當主位也/九疇一五行二五事三八政四五紀五皇極六三德)杜淹
問崔浩何人也子曰迫人也執小道亂大經(渊好皇曆/崔浩字伯)
(迫小不知通儒之道/及真君長生之術盖)程元曰敢問豳風何也子曰變風
也(也変風自鄶至王黍離/豳今爲邠周始㒷之地)元曰周公之際亦有變風乎
子曰君臣相誚其能正乎(誚非正風也/成王聽流言之)成王終疑則
風遂變矣(則終疑周公/儻金縢未開)非周公至誠孰能卒之哉(情是/發乎)
(義是卒正之也/至成也止乎礼)元曰豳居變風之末何也(在列囯之後/剛詩何以豳)子
曰夷王巳下變風不復正矣(微囯風遂変不復雅正矣/夷王下堂而見諸侯周始衰)
夫子盖傷之者也(周/傷)故終之以豳風言変之可正也
唯周公能之故繫之以正(正之者周公也/周巳変而以豳)歌豳曰周之
本也(稷公劉之本/七月陳王業后)嗚呼非周公孰知其艱哉(艱難/王業)変
而克正危而克扶始終不失於本其惟周公乎繫之
豳逺矣哉(豳者正其本存乎逺也/周公之詩不繫周而繫)子曰齊桓尊王室而諸
侯服惟管仲知之(侯仲之力也故曰知之/管仲字夷吾齊桓公伯諸)符秦舉大號
而中原靜惟王猛知之(曰中原靜也亦其相王猛之力/前秦符堅得天下三分之二故)或曰
符秦逆(僣號是逆/東晉在而堅)子曰晉制命者之罪也(伯使征不庭/晉不能命方)
符秦何逆(抗非逆也義在下文/上順下違曰逆上乱下)昔周制至公之命(命曰/若䇿)
(征之是至公也/五侯九伯汝實)故齊桓管仲不得而背也(故/上順)晉制至
私之命(行天下謂之互市/惠帝巳後賄賂大)故符秦王猛不得而事也(東/晉)
(秦乃抗號/遷中囯无主)其應天順命安國濟民乎是以武王不敢
逆天命背人而事紂齊桓不敢逆天命背人而黜周
故曰晉之罪也符秦何逆三十餘年中國士民東西
南北自逺而至猛之力也子曰符秦之有臣其王猛
之所爲乎(知秦有臣/見王猛功業)元魏之有主其孝文之所爲乎
(知魏有主/觀孝文治具)中國之道不墜孝文之力也(興文物/都洛邑)太原
府君曰温子昇何人也子曰險人也智小謀大永安
之事同州府君常切齒焉則有由也(囯文翰性似静而實/温子昇字鵬舉掌魏)
(帝年號也時魏囯大乱切齒未詳/深險其後與元瑾謀逆坐誅永安莊)子讀三祖上事(書也/讀魏)曰勤
哉而不𥙷也(勤王事跡也/見同州府君)無謂魏周無人吾家適不用
爾(秦㤗子斍建號稱周/魏帝宝炬入関依宇文)子之家廟座必東南向自穆公始
也曰未志先人之國(自是廟座向東南/穆公虬自宋奔魏)遼東之役子聞
之曰禍自此始矣(又征之山東始乱十年又征天下遂䘮/煬帝大業八年征遼二百万衆並䧟九年)
天子不見伯益讃禹之詞(届禹乃班師振旅七旬苗格/益讃于禹曰惟德動天无逺弗)
公卿不用魏相諷宣帝之事(相諌曰臣聞侍大威者爲驕/漢宣帝使趙充囯擊匈奴魏)
(人事乃天道也/兵兵驕者滅非但)王孝逸謂子曰天下皆爭利棄義吾獨
若之何(利物曰義/利巳曰利)子曰捨其所爭取其所棄不亦君子
乎子謂賈瓊王孝逸凌敬曰諸生何樂賈瓊曰樂閑
居(静/退)子曰静以思道可矣王孝逸曰樂聞過(益/思)子曰
過而屢聞益矣凌敬曰樂逢善人(賢/好)子曰多賢不亦
樂乎薛收遊於館陶(陶縣/魏有館)適與魏徴歸告子曰徴
顔冉之噐也徴宿子之家言六經踰月不出及去謂
薛收曰明王不出而夫子生是三才九疇屬布衣也
(理通皇極/道兼天地)劉炫見子談六經唱其端終日不竭(開皇中表/炫字伯光)
(卿著五經正名十二卷行于世/巳興斈校然好自於伐爲執政所)子曰何其多也炫曰先儒
異同不可不述也(異同/注傳)子曰一以貫之可矣爾以尼
父爲多學而識之耶(百慮而一致此尼父之斈也/天下何思何慮殊途而同歸)炫退子
謂門人曰榮華其言小成其道難矣哉(之門矣/難入尼父)凌敬
問禮樂之本子曰無邪(恭而氣和恭礼也和樂也/礼樂本乎情情无邪則貌)凌敬退
子曰賢哉儒也以禮樂爲問(正道/賢其斈)子曰大風安不
忘危其霸心之存乎(方此不忘武備而心在雜霸也/漢髙祖歌云安得猛士兮守四)秋風樂
極哀來其悔志之萌乎(悔悟前過志形哀痛之詔也/漢武歌云歡樂極兮哀情多此)子曰
詩書盛而秦世滅非仲尼之罪也(詩書故/秦不用)虚玄長而晉
室亂非老莊之罪也(時之典晉賢蕩焉故乱/老莊存太古之教非適)齋戒修而梁
國亡非釋迦之罪也(俗之原梁主感焉故亡/釋氏本空寂之法非化)易不云乎苟
非其人道不虚行(物致理必有制焉晉賢蕩梁主感非立人/聖人非不知太古之朴空寂之性然而應)
(虚行者尔/之制也故)或問佛子曰聖人也(寂滅者/聖人之)曰其教何如曰西
方之教也(囯礼義之俗可習/西方化外可行非中)中國則泥(溺也/泥猶)軒車不可
以適越冠冕不可以之胡古之道也(不車古者夷不乱華/越舟而不車胡髪而)
或問宇文儉子曰君子儒也䟽通知逺其書之所深
乎(未見/儉事跡)銅川府君重之豈徒然哉(友/父之)子遊太樂(署/樂)
聞龍舟五更之曲(都宫作比曲/煬帝將遊江)瞿然而歸曰靡靡樂也
(亡囯之音也/紂作靡靡之樂)作之邦國焉不可以遊矣子謂姚義盍
官乎(仕/官)義曰捨道干禄義則未暇(皆捨道/言隋仕人)子曰誠哉
(此/信有)或問荀彧荀攸子曰皆賢者也曰生死何如(死/彧)
(生/攸)子曰生以救時死以明道荀氏有二仁焉(佐魏祖有/彧字文若)
(愛人以徳不冝如此魏祖聞之不恱彧飲藥而死彧從子攸字公/大功或謂魏祖冝加九錫彧曰本起義兵所以正朝安囯也君子)
(令君之仁荀軍師之智又曰令君㪯善不進不休軍師去惡不去/逹魏囯𥘉建叅謀帷幄㪯事慎宻雖子弟不能知魏祖常稱曰荀)
(魏魏存則生明道救時皆謂仁矣/不止然彧初仕漢漢亡則死攸獨仕)子曰言而信未若不言
而信行而謹未若不行而謹賈瓊曰如何子曰推之
以誠則不言而信(巳知其必信矣/心至誠維未言人)鎮之以静則不行
而謹(行人知必謹/性復静雖未)惟有道者能之(能如此/有儒道者)楊素謂子
曰甚矣古之爲衣冠裳履何樸而非便也(裝貌/樸虚)子曰
先王法服不其深乎(旨/有深)爲冠所以莊其首也爲履
所以重其足也衣裳䄡如(䄡如盛貌/衣下曰裳)劒珮鏘如(威垂珮/帶剱示)
(如響声/合節鏘)皆所以防其躁也(躁无自入焉/威重有節則)故曰儼然人望而
畏之以此防民猶有疾驅於道者今捨之曰不便是
投魚於淵寘猿於木也(别禽獸/爲礼使人)天下庸得不馳騁而
狂乎引之者非其道也(礼引人/責素不以)董常歌鄁栢舟(不遇/言仁)
(側卒章云憂心悄悄愠于羣小/也衛頃公之時仁人不遇小人在)子聞之曰天實爲之謂
之何哉(小仁人憂之言董常不遇者天也/此北門篇也剌在不得志焬帝任羣)邳公好古物
(邳囯公/蘇威封)鍾鼎什物珪璽錢具必具子聞之曰古之好
古者聚道(之性/聚淳朴)今之好古者聚財(之噐/聚珍異)子謂仲長
子光曰山林可居乎(見上/子光住)曰㑹逢其適也焉知其可
(之耳不知其可不可也/㑹當其意有所適則居)子曰逹人哉隱居放言也(逹也適在/任意所適)
(知其可放也/山林隱也不)子光退謂董薛曰子之師其至人乎死生
一矣不得與之變(其道者一貫天下者也/極乎道爲至人死生不変)薛收問隱子
曰至人天隱(髙莫窺測/藏其大真)其次地隱(髙身全節/辟地山林)其次名隱(混/名)
(在丗外/朝市心)子謂姚義能交(交/結)或曰簡(静/簡)子曰所以爲能也
(問/淡故)或曰廣(交也/廣泛)子曰廣而不濫又所以爲能也(中百/泛愛)
(擇)子謂晁厝率井田之序有心乎復古矣(曰五口之家/晁厝說文帝)
(井田之制也文帝不能行故漢致治不及三代文中子惜其有復/服作者不過三人能耕者不過百畒古者一夫一婦受田百畒此)
(心焉/古之)賈瓊問續書之義子曰天子之義列乎範者有
四曰制(爲制漢因之/制命也秦改命)曰詔(爲詔漢因之/詔令也秦改令)曰志(志於治道而/志謂帝王有)
(詔者也/未形乎制)曰策(䇿慮之/求直言而)大臣之義載于業者有七曰命
(命/爵)曰訓(訓/師)曰對(對/奏)曰讃(讃/襄)曰議(議/評)曰誡(誡/監)曰諌(諌/箴)文
中子曰帝者之制恢恢乎其無所不容(天容物/恢恢如)其有大
制制天下而不割乎(割分判者也/子曰大制不割)其上湛然其下恬
然(皆静/湛恬)天下之危與天下安之天下之失與天下正
之(以天下同之/凢㪯一事必)千變萬化吾常守中焉(制自謂也/吾常假帝)其卓然
不可動乎其感而無不通乎此之謂帝制矣(典三王之/言二帝之)
(皆同制矣/誥兩漢之記)文中子曰易之憂患業業焉孜孜焉其畏
天憫人思及時而動乎(者天人以時而動也/業業畏天孜孜憫人易)繁師玄曰
逺矣吾視易之道何其難乎(知/難)子笑曰有是夫終日
乾乾可也(斈不難/乾乾勤)視之不臧我思不逺(勤斈易此也馳/又㪯詩勉之使)
(則巳在我思之不爲逺/篇云也言汝不思善道)越公聘子子謂其使者曰存而行
之可也(非得聘賢之實也/姑存此聘礼即可)歌干髦而遣之(臣子多好善/干髦衛詩美)旣
而曰玉帛云乎哉(在虚飾/果求賢不)子謂房玄齡曰好成者
敗之本也願廣者狹之道也(不逹/欲速)玄齡問立功立言
何如子曰必也量力乎(相時/量力)子謂姚義可與友乆要
不忘賈瓊可與行事臨難不變(臨事貴断/相友貴乆)薛收可與事
君仁而不佞董常可與出處介如也(出處貴絜/事君貴正)子曰賤
物貴我君子不爲也(私賤彼貴我/賈誼曰小智自)好竒尚怪蕩而不
止必有不肖之心應之(之然/理使)薛宏請見六經(經續經也/薛宏未見)
子不出門人惑子笑曰有好古愽雅君子則所不隱
(好古者/言宏非)子有内弟之䘮(弟/内表)不飲酒食肉郡人非之(其/非)
(礼/過)子曰吾不忍也賦載馳卒章而去(夫君子无我有尤/鄘囯詩卒章云大)
(此言我自不忍而然/百尔所思不如我所之)鄭和(見/未)譛子於越公曰彼實慢公
(中子/彼謂文)公何重焉越公使問子子曰公可慢則僕得矣
不可慢則僕失矣得失在僕公何預焉越公待之如
舊(也/理遣)子曰我未見勇者或曰賀若弼子曰弼也戾
焉得勇(勇於力曰戾/勇於義曰勇)李宻問英雄子曰自知者英(能知人/自知故)
自勝者雄(能勝人/自勝故)問勇子曰必也義乎(冝皆勃戾尔/凡勇不得其)賈
瓊曰甚矣天下之不知子也子曰爾願知乎哉姑修
焉天將知之況人乎(知天言聖人知天則天亦知聖人/孟子曰尽心者知其性也知性則)賈
瓊請六經之本曰吾恐夫子之道或墜也子曰爾將
爲名乎有美玉姑待價焉(自求行之/待明王丗當)楊玄感問孝子
曰始於事親終於立身(則尔身可立矣/言尔父不䧟不義)問忠子曰孝立
則忠遂矣(隋不乱/楊素賢則)
中說卷四
中說卷第五
問易篇　阮　逸　注
劉炫問易子曰聖人於易没身而已况吾儕乎(終身/聖人)
(文而不知易在身也/立易中劉炫但熟易之)炫曰吾談之於朝無我敵者(易文/但談)
(无敵/自謂)子不荅退謂門人曰黙而成之不言而信存乎
德行(易在身/此所謂)魏徴曰聖人有憂乎子曰天下皆憂吾
獨得不憂乎問疑子曰天下皆疑吾獨得不疑乎徴
退子謂董常曰樂天知命吾何憂窮理盡性吾何疑
(下之情爲憂也聖人性无疑而人以爲疑者以天下之情爲疑也/憂疑出乎情尔情者性之欲也聖人性不憂而人以爲憂者以天)
(性以心義終下文/故聖人應物以迹復)常曰非告徴也子亦二言乎(有憂/前云)
(疑是二言/疑後云无憂)子曰徴所問者迹也(而聖人應之曰迹/㪯天下物情之動)吾告
汝者心也(乎天命曰心/以一性之本合)心迹之判乆矣(巳來心迹分故/判分也自周公)
(湯伐桀武王伐紂以堯舜之心言之亦一也其所以伐之者迹也/曰乆矣夫堯禪舜舜禪禹以心言之則一也其所以禪之者迹也)
(周孔居禪之時則舜禹也居伐之時則湯武也文中子不得其時/周公仲尼之心与堯舜湯武同也而迹不應乎天下盖時異耳使)
(聖矣哉/兩存心迹)吾獨得不二言乎(易巳二言矣/言周公仲尼於)常曰心迹固
殊乎(爲二道/疑二言)子曰自汝觀之則殊也(以彼觀我則心迹/自尔猶言自彼也)
(殊/固)而適造者不知其殊也(用則安知心与迹果殊哉/適造謂我適至於道乗時而)各
云當而已矣(迹時行則行時止則止各當而已/當謂惟義所在不必執乎心執乎)則夫二未
違一也(而奉天時先後則二而其不違時一也/言則二道則一也若先天而天弗違後天)李播聞而
歎曰大哉乎一也(人未見傳/李播亦門)天下皆歸焉而不覺也
(也孟子稱伊尹曰天之生民使先知斍後知使先斍斍後斍/聖人之道常存於天下然文中子出非其時故天下生民不斍)程
元問叔恬曰續書之有志有詔何謂也叔恬以告文
中子子曰志以成道言以宣志(下而其言巳宣故曰志/道出乎志也雖未詔天)詔
其見王者之志乎(志可見矣/詔行天下則)其恤人也周其致用也
悉一言而天下應一令而不可易(悉用故不攺/恤人故皆應)非仁智
博逹則天明命其孰能詔天下乎(是之大/言詔如)叔恬曰敢
問䇿何謂也(有䇿/續書)子曰其言也典其致也博憫而不
私(私諱過/憫丗病不)勞而不倦(不倦聽/勞心問賢)其惟䇿乎(帝䇿董/若漢武)
(舒/仲)子曰續書之有命邃矣(非止君命抑亦天命之耳/天爵人爵皆爲命也邃者言)
其有君臣經略當其地乎(有經略/命其地必)其有成敗于其
間天下懸之不得已而臨之乎(得已而當之/言命之所歸不)進退消
息不失其幾乎(如此/經略)道甚大物不廢髙逝獨往中權
契化自作天命乎(曰自作天命/天下懸於巳故)文中子曰事者(有事/續書)
其取諸仁義而有謀乎雖天子必有師(謀而成/事由師)然亦
何常師之有唯道所存以天下之身受天下之訓(不/言)
(人有善皆可從/惟師也天下之)得天下之道成天下之務民不知其由
也其惟明主乎(亦不知其君得善之由/民間之事君皆行焉民)文中子曰廣仁
益智莫善於問(有問/續書)乗事演道莫善於對(有對/續書)非
明君孰能廣問非逹臣孰能專對乎其因冝取類無
不經乎(營/經)洋洋乎晁董公孫之對(主俱賢合謀相輔莫/晁厝對䇿云三王臣)
(王次春春者天之所爲也正者王之所爲也公孫弘對䇿云致利/不本於人情也董仲舒對䇿曰春秋王道之端傳之於正正次王)
(治之大用也此三對皆洋洋然得王道大綱/除害兼愛无私謂之仁明是非立可否謂之義)文中子曰有
美不揚天下何觀君子之於君賛其美而匡其失也
(有賛/續書)所以進善不暇天下有不安哉(不安/言无)文中子曰
議其盡天下之心乎(有議/續書)昔黄帝有合宫之聽堯有
衢室之問舜有緫章之訪皆議之謂也(堂異名也衢室/合宫緫章皆明)
(子曰堯開衢室聽於民也/當衢爲室以採民言也管)大哉乎并天下之謀兼天下之
智而理得矣我何爲哉恭己南面而已(天下謀議爲理/言黄帝堯舜得)
子曰人心惟危道心惟微言道之難進也故君子思
過而預防之所以有誡也(有誡/續書)切而不指(指訐/切至)勤而
不怨曲而不謟直而有禮其惟誡乎(以礼戒之/勤拳委曲)子曰
攺過不恡無咎者善𥙷過也古之明王詎能無過從
諌而已矣(有諫/續書)故忠臣之事君也盡忠𥙷過君失於
上則臣𥙷於下臣諌於下則君從於上此王道所以
不跌也(跌/不差)取㤗於否易昏以明非諌孰能臻乎(遂/言)
(可諌/事亦)文中子曰晉而下何其紛紛多主也(一姓/紛不)吾視
惠懷傷之(懷帝蒙塵於平陽爲劉聦所害/惠帝政由賈后爲趙王倫所篡)捨三國將安取
志乎(志此又明續書有志/三囯各有平天下之)三國何其孜孜多虞乎(志而/雖有)
(制/无)吾視桓靈傷之(霊帝諱宏黄巾賊起董卓作乱/漢桓帝諱志梁兾執政權傾天下)捨兩
漢將安取制乎(此又明續書有制也/七制之主可以垂法)子謂太和之政近雅
矣(洛陽文物始備故曰近雅/太和後魏孝文帝年號也都)一明中國之有法(主孝文立二/中囯乆无定)
(南其後宣武孝明皆能修太和之政是中囯之去也/十餘年造明堂祀圎丘置聀制定律令㪯兵百万伐江)惜也不
得行穆公之道(焉虬薦王粛及関㓪未幾孝文崩虬亦卒惜/穆公虬子之祖自江南来奔太和八年始仕)
(及行也/其道未)程元曰三教何如(釋/儒老)子曰政惡多門乆矣(不/敎)
(多門/一則政)曰廢之何如子曰非爾所及也(去非遽能廢也/聖賢出則異端自)
真君建德之事適足推波助瀾縱風止燎爾(魏太武/真君後)
(二教隋公輔政時更興之是暫廢而愈盛若波瀾風燎尔/年號也時崇道教毀佛法建徳後周武帝年號也毀釋老)子讀
洪範讜議(皇極讜議/安康献公撰)曰三教於是乎可一矣(極者義貴/洪範五皇)
(地万物中和之物也教雖三而人則一矣/中道尔致中和天地位焉万物育焉人者天)程元魏徴進曰
何謂也子曰使民不倦(使民不倦/易曰通其変)賈瓊習書至郅惲
之事問於子曰敢問事命志制之别(漢祚乆長神噐有命/郅惲王莽時上書曰)
(曰所言皆天命也非狂人造焉莽終不敢害事者謂行事之迹也/不可虚受上天垂戒欲悮陛下冝即臣位莽怒脅惲令稱病惲罵)
(於心也制者謂志行於禮義者也/命者謂事應天命者也志者謂志藴)子曰制命吾著其道焉
志事吾著其節焉(節守一身/道兼天下)賈瓊以告叔恬叔恬曰
書其無遺乎書曰惟精惟一允執厥中其道之謂乎
詩曰采葑采菲無以下體其節之謂乎子聞之曰凝
其知書矣子曰事之於命也猶志之有制乎非仁義
發中不能濟也(命與制形於外/事与志發乎中)子曰逹制命之道其知
王公之所爲乎其得變化之心乎(心可知矣/巳形於外則)逹志事
之道其知君臣之所難乎其得仁義之幾乎(幾可得矣/發於中則)
子曰處貧賤而不懾可以冨貴矣(不驕矜/无隕穫必)僮僕稱其
恩可以從政矣(良民乎/恩及賤况)交遊稱其信可以立功矣(而/推)
(天下/廣于)子曰愛名尚利小人哉未見仁者而好名利者
也(時/譏)賈瓊問君子之道子曰反是不思亦巳焉哉(氓/詩)
(所行之道苟不思則巳矣/篇卒章也言必反復思其)子見縗絰而哭不輟者遂弔之
問喪期曰五載矣子泫然曰先王之制不可越也(不/䘮)
(七回反絰徒結反/可過必俯而就之縗)楚公問用師之道子曰行之以仁
義(仁大義誅不義/必也至仁伐不)曰若之何决勝(能勝兵/言仁義何)子曰莫如
仁義過此敗之招也(不知勝人以道/責其知勝人以力)子見耕者必勞
之(勞/慰)見王人必俛之(避之/俛俯偻)郷里不騎(馬/不騎)雞𥘉鳴
則盥嗽具服(礼盥古緩及/内則事父母)銅川夫人有病子不交睫者
三月人問者送迎之必泣以拜(并/喜懼)子曰史傳興而
經道廢矣(後六經是廢也/若史記先黄老)記註興而史道誣矣(注三囯志/若裴松之)
(是誣也/反毀陳壽)是故惡夫異端者(反異之/述之而)薛收曰何爲命也
子曰稽之於天合之於人謂其有定於此而應於彼
(而不知人皆非知命也故君子修性以合天理所以定命矣易云/天時人事稽合曰命此人事也彼天時也知人而不知天与知天)
(以至於命/窮理尽性)吉凶曲折無所逃乎(也事有求全之毀是時与之/事有不虞之譽是時与之吉)
(之故委曲折旋无以逃其吉凶矣/凶也盖事与時並非人力獨能致)非君子孰能知而畏之乎
(命惟君子/知天命畏天)非聖人孰能至之哉(命惟聖人/尽性以至)薛收曰古人
作元命其能至乎(易書也/元命包)子曰至矣(也知易則至命/易者性命之書)賈瓊
曰書無制而有命何也(无制而有命/魏而下續書)子曰天下其無主
而有臣乎(尚能禀命尔/漢制以亡獨臣)曰兩漢有制志何也子曰制
其盡美於䘏人乎(憂民而作制/漢七主本以)志其慙徳於備物乎(末/漢)
(有志而已/德不備尚)薛收曰帝制其岀王道乎(王之道否乎/問漢制出三)子曰不
能出也後之帝者非昔之帝也(也後之帝者以名若秦始/昔之帝者以道若三王是)
(稱是也/兼帝而)其雜百王之道而取帝名乎其心正其跡譎(人/䘏)
(霸之跡則譎/之心則正雜)其乗秦之弊不得已而稱之乎(稱皇帝之名/天下巳熟秦)
(已而亦稱帝也/故漢因之不得)政則苟簡(為苟簡之文/董仲舒曰秦)豈若唐虞三代之
純懿乎(名實稱/二帝三王)是以富人則可典禮則未(可稱長世之/漢富民之術)
(備/礼未)薛攸曰純懿遂亡乎(之道不可復/疑二帝三王)子曰人能弘道
焉知來者之不如昔也(安知其无純懿之時耶/後來聖人生則道弘矣)子謂李靖
智勝仁程元仁勝智(木性多水性少則仁勝智推此為然/五行之秀有偏故五常之性有勝若)子
謂董常幾於道可使変理(通変之謂道故曰変理/五常具則庶幾乎聖道)賈瓊問
何以息謗子曰無辯(人辯明/勿与小)曰何以止怨曰無爭(小人/勿与)
(理/爭)子謂諸葛王猛功近而徳逺矣(然謀及身後為徳盖逺/一時霸其囯為功雖近)
子在蒲(隋爲河中郡/蒲古中都之地)聞遼東之敗(九軍並䧟/大業八年)謂薛收曰
城復于隍矣(隍勿用師其命乱也/易㤗卦上六城復于)賦兎爰之卒章(桓王失信/王囯詩也)
(生之後逢此百凶/諸侯背叛卒章云我)歸而善六經之本曰以俟能者(百/俟)
(者行之/姓与能)子曰好動者多難(如此/煬帝)小不忍致大災(如此/隋文)子曰
易聖人之動也於是乎用以乗時矣(乎変吉凶生乎動/易変易也功業見)
(済无動則吉不先見故惟幾成務存時効動易可知焉/変動者聖人適時之用也无変則功不可大故因二以)故夫卦
者智之郷也動之序也(位而動是其次序/爻在卦如人居郷逐)薛生曰智可
獨行乎(謂智可獨行/言卦為智郷則)子曰仁以守之(易失之賊/智不以仁則)不能仁
則智息矣安所行乎哉(智无用/不能仁雖)子曰元亨利正運行
不匱者智之功也(信也運之以智五常成功/元仁也亨礼也利義也正)子曰佞以氶
上殘以御下誘之以義不動也(不可以義誘/凢佞人殘人)董常死子
哭之終日不絶門人曰何悲之深也曰吾悲夫天之
不相道也(也死後无人助行周孔之道/董常弱冠而死門人亞聖者)之子殁吾亦將逝
矣(必不乆生/天䘮斯文我)明王雖興無以定禮樂矣(楽房魏自言不/後唐太宗議礼)
(備)子讃易至序卦曰大哉時之相生也逹者可與幾
矣(生生不窮逹則至之故曰敗也/序卦輪衍六十四卦也時行時止)至雜卦曰旁行而不流
守者可與存義矣(則終之故曰義矣/雜卦止說一卦也守)子曰名實相生利
用相成是非相明去就相安也(相生利在有用用則成利/名由實生實由名顯此謂)
(則就就不安則去此謂相安巳上皆因賛易而言也/此謂相成是未果是有非然後明此謂相明去不安)賈瓊問太
平可致乎子曰五常之典三王之誥兩漢之制粲然
可見矣(何人也余何人也有爲者亦若是/古道備在方冊行之可致顔子曰舜)文中子曰王
澤竭而諸侯仗義矣(明此変也/續詩所以)帝制衰而天下言利矣
(救此失也/續書所以)文中子曰強國戰兵(力尓/惟恃)霸國戰智(人之兵在/不戰而屈)
(智)王國戰義(不獨任智/禁民爲非)帝國戰德(下德可知矣/仁者无敵於天)皇國戰
無爲(安見其有爲/神武而不殺)天子而戰兵則王霸之道不抗矣(不/戰)
(道不能㪯/以智与義則)又焉取帝名乎(名存何取/道不抗雖)故帝制没而名實
散矣(經必爲行其法也/此言名實散則元)子曰多言德之賊也(不言/有德則)多事生
之讎也(少事/保生者)薛方士(傳/未見)曰逢惡斥之遇邪正之何如
子曰其有不得其死乎(虎慿河子路終死/貴其太剛也若暴)必也言之無
罪聞之以誡(孔子曰諌有五吾從其諷/言逢惡遇邪當譎諫喻之)或問韋孝寛(𥙿字/韋叔)
(武帝臣也/孝寛後周)子曰幹矣(齊桓歸憤而崩此幹事而已/北齊攻雍州孝寛守之不下)問楊愔(愔/楊)
(之臣也愔於斟反/字遵彦北齊文宣帝)子曰輔矣(事而已故可稱輔相之噐/愔以朝章囯令爲務不幹小)宇
文化及問天道人事如何(煬帝幸江都化及弑逆/化及隋右將軍述之子也)子曰
順隂陽仁義如斯而已(與義天人相與則一故君陽臣隂陽/立天之道曰隂與陽立人之道曰仁)
(及有无君之心故云守仁義以戒之尔/爲仁隂爲義此人事所以一天道也化)賈瓊爲吏以事楚公
(未君命故云事楚公/隋三公府皆自署吏)將行子餞之瓊曰願聞事人之道
子曰逺而無介(无傷介/恭而逺之)就而無謟(不苟言兒/泄就其身)汎乎
利而諷之無鬪其㨗(之勿辯捷自取禍/汎汎因所利而諷)瓊曰終身誦之
子曰終身行之可也(処丗尽冝然/不惟事人也)子曰元經其正名乎
(名/正帝)皇始之帝徴天以授之也(有中原建天子旌旗得正/皇始後魏道武帝號也始)
(授之也/統此天)晉宋之王近於正體(則江南以爲正躰故曰近/東晉至劉宋中囯无真主)於
是乎未忘中國(原有復一之志/晉宋皆㪯兵中)穆公之志也(政大論言帝/晉陽穆公作)
(魏而斥斉梁盖其志也/王之道元經所以帝元)齊梁陳之德(德/僣)斥之於四夷也以
明中國之有代太和之力也(王元徽五年也時江南衰替/後魏孝文太和元年宋蒼梧)
(始尊/中囯)子曰攺元立號非古也(元後元年号/後文帝始改中)其於彼心
自作之乎(之可也非古也/彼漢以心自攺)或問志意修驕冨貴道義重
輕王侯如何(云内省而外物輕矣/此荀卿子言也下句)子曰彼有以自守也(士/処)
(巳凢聖人之道无所驕无所輕/横議非天下公言自守比說而)薛生曰殤之後帝制絶矣
元經何以不興乎(后臨朝旦此時漢制巳絶何爲於此不/和帝在位十嵗竇憲不軌殤帝二嵗鄧)
(振正法乎/續元經以)子曰君子之於帝制并心一氣以待也(其復/以待)
(也/㒷)傾耳以聽拭目而視(極也/待之)故假之以嵗時(綿至桓霊/自殤和綿)
(終不復㒷/假嵗時而)桓靈之際帝制遂亡矣(孝献禪魏漢制乃絶/曹操㪯兵吴蜀継作)文明
之際魏制其未成乎(平吴蜀一制天下/魏文帝明帝未能)太康之始書同文
車同軌(平吴天下同一/晉武太康元年)君子曰帝制可作矣而不克振(年劉毅/太康三)
(帝制尋大壞矣/比帝爲桓霊盖)故永熈之後君子息心焉曰謂之何哉(十一/太康)
(元永熈賈后殺駿天下大乱/年武帝崩楊駿矯詔輔政攺)元經於是不得已而作也(故君子作/上无王法)
(好辨哉誠不得已也/賞罰以戒乱臣賊子豈)文中子曰春秋作而典誥絶矣(者之迹熄/孟子曰王)
(然後春秋作/然後詩亡詩亡)元經興而帝制亡矣(書續詩之後/元經作於續)文中子曰諸
侯不貢詩(魯季孫行父請命于周是也/古者列囯歌頌皆貢于王若)天子不採風(詩之官/古有採)樂官
不逹雅(歌以合雅道/古爲詩樂爲)國史不明變(得失之迹/囯史明乎)嗚呼斯則乆矣(仲/自)
(而其實廢矣/老殁詩有空文)詩可以不續乎(詩故君子不可不續/漢而下風化不傳於)巻終
中說卷第六
禮樂篇　阮　逸　註
子曰吾於禮樂正失而已(之文而已/正礼樂㳂革)如其制作以俟
明哲必也崇貴乎(必得公輔崇貴之位乃助成王道也/王道盛則可以制礼作樂明哲君子)賈
瓊薛収曰道不行如之何子曰父母安之兄弟愛之
朋友信之施於有政道亦行矣奚謂不行(済天下則修/乱世道不能)
(家可矣/身以正)子謂任薛王劉崔盧之昏非古也何以視譜
(薛姓出黄帝六代孫奚仲居薛此二姓同譜王姓出舜之後封於/古者氏族家譜所以標門地謹昏姻也任姓出黄帝六代孫大壬)
(崔邑盧姓亦姜姓之後居盧囯此二姓同譜皆古礼不通昏也/劉至漢有王於斉者号王氏此二姓同譜崔姓帝嚳姜嫄之後居)
文中子曰帝之不帝乆矣(自秦始皇始故曰不帝乆矣/百王稱帝者相㳂前代号也)王孝
逸曰敢問元經之帝何也(禀正朔也秦漢稱帝則元經書帝/三代稱王故春秋書王以尊天子)
(明正統也/以尊中囯而)子曰絜名索實此不可去(存前帝之實也中/㪯後帝之名者貴)
(可去此号/囯天子不)其爲帝實失而名存矣(空号尔/實道也名)或問謝安
子曰簡矣(符堅而无喜色終優游東山此簡可見矣/謝安字安石爲東晉相処富貴而獨退静破)問王
導子曰敬矣(每進爵必拜元帝山陵此恭可見矣/王導字茂弘事晉元明成三帝爲相)問温嶠子
曰毅人也(昌聞囯難泣涕率兵來赴天子留嶠輔政嶠讓王導/嶠字太真与王導平王敦蘇峻之乱皆有功𥘉鎮武)
(可知矣/此果毅)問桓温子曰智近謀逺鮮不及矣(將軍破李勢平/温字子元爲晉)
(所敗㱕而潜有篡志此智近謀逺之驗/符健有功爲大都督又此伐不巳爲慕垂)賈瓊問羣居之
道子曰同不害正異不傷物(則外无傷此中庸者乎/外雖同而内必正内雖異)曰
可終身而行乎子曰烏乎而不可也(也/烏何)古之有道
者内不失真而外不殊俗夫如此故全也(道者也不失/知道可与適)
(權者也三者備何往不全/真可与立者也不殊俗可与)繁師玄曰敢問稽古之利子
曰執古以御今之有乎(有之矣故必稽古/今之有利者皆古)子曰居近識
逺處今知古惟學矣乎(之好古敏以求之/孔子曰吾非生而知)子曰恭則物
服(而畏之/儼然人望)慤則有成(其意/先誠)平則物化(物亦公焉/无私於物)子曰我
未見平者也(多私/隋政)或曰君子仁而已矣何用禮爲子曰
不可行也(礼節之/行仁必以)或曰禮豈爲我輩設哉(云/阮籍)子不
荅旣而謂薛收曰斯人也旁行而不流矣(知流通之変/旁行一隅不)
安知教意哉有若謂先王之道斯爲美也(子弟子/有若孔)文中
子曰七制之主道斯盛矣(見上/七制注)薛收曰何爲其然
子曰嗚呼惟明王能受訓(有訓/續書)收曰無制而有訓何
謂也子曰其先帝之制未亡乎大臣之命尚正乎(孝/若)
(武之制未亡桓榮之命尚正則可以訓後漢諸君也/武之制未亡霍光之命尚正則可以訓前漢諸帝也光)無制而
有訓天下其無大過矣否則蒼生不無大憂焉(邑王/若昌)
(有兵爭起而生民憂也/不廢東海王不讓則必)薛收曰讃其非古乎(有讃/續書)子曰唐
虞之際斯爲盛大禹皐陶所以順天休命也(又臯陶曰/益賛于禹)
(襄哉/賛賛)文中子曰議天子所以兼采而愽聽也(有議/續書)唯
至公之主爲能擇焉(擇善而從/公朝共議)文中子曰誡其至矣乎
(有誡/續書)古之明王敬慎所未見悚懼所未聞刻於盤盂
(也盤圓則水圓君者盂也盂方則水方/盤銘云德日新荀子曰君者盤也水者民)勒於几杖(危定傾皆/杖銘云挾)
(也/戒)居有常念動無過事其誡之功乎(之誡自无過/常念日新扶危)薛
收曰諌其見忠臣之心乎(有諫/續書)其志直其言危(若周/志直)
(樊噲云陛下獨不見趙髙之事乎是也/昌云口不能言心知不可是也言危若)子曰必也直而不迫
危而不詆其知命者之所爲乎(言者皆云天下治臣獨/不迫若賈誼曰今之進)
(可諫則諌進退不違天命也/以爲未是也知命爲知其君)狡乎逆上吾不與也(直也言不/狡謂志不)
(順故曰逆/危也非忠)賈瓊曰虐哉漢武未甞從諌也子曰孝武其
生知之乎雖不從未甞不恱而容之(知不由人諌而理/子言漢武大躰生)
(皆天縱也如汲黯之訐方朔之滑稽雖未聽亦能容之矣/也若𥘉即位崇太斈立明堂黜百家䇿賢良雄才大畧此)故賢
人攅于朝直言屬於耳斯有志於道故能知悔而康
帝業(奏事則皆辨論之是攅于朝属於耳也晚年下詔斍用兵/賢人若仲舒申公枚臯相如嚴楽輩是也此数子每大臣)
(民侯是知悔而帝業康也/之悔封丞相田千秋爲冨)可不謂有志之主乎(以有志/續書所)子曰
姚義之辯李靖之智賈瓊魏徴之正薛收之仁程元
王孝逸之文加之以篤固(更能敦篤則固/七子各得一長)申之以礼樂
可以成人矣(楽通才然後及也/旣固矣必能成之礼)子謂京房郭璞古之
亂常人也(而輙自推律改為京氏郭璞字景純好隂陽筭術𬒳/京房字君明習災変之斈以卦直日用亊本姓李氏)
(乖正經乱人倫者也/髪衘刀竟坐誅二子並)子曰冠禮廢天下無成人矣昏禮
廢天下無家道矣(而昏成人正家不可廢也/士冠昏礼二十而冠三十)喪禮廢天下
遺其親矣祭礼廢天下忘其祖矣(曰末有仁而遺其親也/亦言士䘮祭礼也孟子)
(自其祖/又曰祭必)嗚呼吾末如之何也巳矣(此四礼/傷時廢)越公問政
子曰恭以儉(故規之/楊素驕侈)邳公問政(公為僕射/蘇威封邳囯)子曰清以
平(政非清白公平也故亦規之/威以老臣貴位引其子夔預朝)安平公問政(安平郡公/李徳林封)子
曰無闘人以名(毁于時故規之使无闘名/徳林文斈擅名然多自負見)子謂薛收
賈瓊曰春秋元經其衰世之意乎義直而微言曲
而中(權行取中/直微曲中盖)越公𥘉見子遇内史薛公曰公見王
通乎(薛道衡/楊素問)薛公曰郷人也(河東/並家)是其家傳七世矣
(儒業/家傳)皆有經濟之道而位不逢(明時/不逢)越公曰天下豈
有七世不逢乎薛公曰君子道消十世不逢有矣(孔/若)
(立殤公至仲尼凡三百年不遇明時三十年爲一世/子自弗父何嗣厲公及正考甫佐戴武宣公至孔父嘉)越公曰
奚若其祖公曰王氏有祖父焉有子孫焉雖然乆於
其道鍾美於是也是人必能叙彞倫矣(彞倫叙/六經續而)子出
自蒲關(龍門関北㱕晋/自長安出蒲州)關吏陸逢止之曰未可以遯我
生民也(隱於関吏/陸逢賢人)子爲之宿翌日而行(民故特爲宿未忍/子知其賢意在生)
(去)陸逢送子曰行矣江湖鱣鯨非溝瀆所容也(大非/聖道)
(所知/羣小)程元曰敢問風自火出家人何也(詞/易彖)子曰明
内而齊外(巽斉/離明)故家道正而天下正(先斉家/治囯者)子曰仁義
其教之本乎(与義是謂教本/立人之道曰仁)先王以是繼道德而興礼
樂者也(則道徳者本仁而中和之所以爲礼楽也/韓愈曰仁与義爲定名道与德爲虚位然)子曰礼其
皇極之門乎聖人所以嚮明而節天下也(人出入而莭/喻門南向使)
(外/限内)其得中道乎(皇極義/解上文)故能辯上下定民志(偪下/上不)
(自定是中也/下不僣上人志)或問君子子曰知微知章知柔知剛(係/易)
(辝)曰君子不噐何如子曰此之謂不器(剛是不噐/即此微章柔)文
中子曰周齊之際王公大臣不暇及禮矣(髙緯二十八/北斉髙洋至)
(年日㝷干戈雖有名臣豈暇及礼哉/年後周自字文斍至介囯公二十五)獻公曰(献公/安康)天子失禮
則諸侯脩於國諸侯失禮則大夫脩於家(䘮韓宣子適/周東迁邦礼)
(佾舞庭孔子自衛反魯乃定礼楽此大夫脩於家也/魯曰周礼在魯矣此諸侯脩於囯也魯三家專政八)禮樂之作
獻公之志也(献公之志而作/礼論楽論蓋推)程元問六經之致(經/續)子曰
吾續書以存漢晉之實(祖止晉武帝/續書起於漢髙)續詩以辯六
代之俗(見上/六代詩)修元經以斷南北之疑(推運曆者因以/晋東迁故南朝)
(統扵是南北二史夷虜相稱而天下疑矣元經者所以尊中囯故/齊梁陳爲正統後魏據中原故北朝推運曆者以北斉周隋爲正)
(中囯有主則正統㱕魏周/中囯无主則正統在晋宋)讃易道以申先師之㫖(翼也/申明十)正
礼樂以旌後王之失(作者則論而正之/後王有不合周公制)如斯而已矣
程元曰作者之謂聖述者之謂明天子何處乎(中/處居)
子曰吾於道屢伸而已(絶大義乖則我再三伸明之尔/言我亦不作亦不述盖以微言)其好
而能樂勤而不猒者乎(不猒而已/言我但好斈)聖與明吾安敢處
(元所言/不敢當程)子曰有坐而得者有坐而不得者有行而至
者有不行而至者(之一也而有得有不得有至有不至此言/老子曰坐進此道書曰行之惟難坐之行)
(所習遂相逺也/人性差殊各由)子曰見而存(存諸心/固所見而)未若不見而存者
也(不勉而中不言而信也/不待見而心常存之猶言)子曰君子可招而不可誘(以/可)
(以機誘/礼招不可)可棄而不可慢(慢謂傷名教/弃謂道不同)輕譽苟毀好憎尚
怒小人哉(任情/四者)子曰以勢交者勢傾則絶以利交者
利窮則散故君子不與也(之交/不与)子謂薛收善接小人
逺而不踈近而不狎頽如也(持之皃/頽如不矜)子遊汾亭坐鼓
琴(去琴瑟/君子不)有舟而釣者過曰美哉琴意(聞琴知意/釣隱者也)傷而
和怨而靜(縵傷絃調也/傷怨和靜乃)在山澤而有廊廟之志非太公
之都磻溪則仲尼之宅泗濱也(野磻薄官反/時乱賢人隱於)子驟而
鼔南風釣者曰嘻非今日事也道能利生民功足濟
天下其有虞氏之心乎不如舜自鼔也聲存而操変
矣(操者之情則変而不類/所傳南風声則有矣而所)子遽捨琴謂門人曰情之変
聲也如是乎起將延之釣者揺竿鼔栧而逝門人追
之子曰無追也播鼗武入于河擊磬㐮入于海固有
之也(魯哀公時礼壞樂崩楽人皆去/掌鼗掌磬之官武㐮是其名也)遂志其事作汾亭操
焉(撰此操/文中子)子之夏城(夏城縣/絳州有)薛收姚義後遇牧豕者問
塗焉牧者曰從誰欤薛收曰從王先生也牧者曰有
鳥有鳥則飛于天有魚有魚則潜于淵(人避唐諱也/一本作泉後)知
道者蓋黙黙焉(得其所知道者何不黙而遁/牧者亦隱士也意謂魚鳥尚)子聞之謂薛
收曰獨善可矣(者/斥牧)不有言者誰明道乎(不可獨善其/旣云知道即)
(下使明而行焉/身必當言于天)子不相形(皃取人/不可以)不禱疾(勿藥有喜/无妄之疾)不卜非
義(何卜/不疑)子曰君子不受虚譽不祈妄福不避死義(者/三)
(也/常徳)文中子曰記人之善而忘其過温大雅能之(而/深)
(容勿/弘能)處貧賤而不懾魏徴能之(能強立/直而遂)聞過而有喜
色程元能之(斈/好)亂丗羞富貴竇威能之(竇田候反/好礼儉粛)慎
密不出董常能之(時/知)陳叔逹謂子曰吾視夫子之道
何其早成也(二十一是早成/子謁隋文帝時年)子曰通於道有志焉又焉
取乎早成耶(非務早成/言志斈於道)叔逹出遇程元竇威於塗因
言之程元曰夫子之成也吾儕慕道乆矣未甞不充
欲焉(充其欲/所問道必)遊夫子之門者未有問而不知求而不
給者也(皆充欲/凢登門者)詩云實獲我心蓋天啓之非積斈能
致也(盖天縱生知尔/言早成亦非志斈)子聞之曰元汝知乎哉天下未
有不斈而成者也(斈/必湏)或問長生神仙之道子曰仁
義不修孝悌不立奚爲長生(長生何為/苟不仁不孝)甚矣人之无
厭也(无猒妄求/秦皇漢武)或問嚴光樊英名隱(光武同斈除為諫/光字子陵少与漢)
(之術順帝徴不出隱於壺山此並不求名而隱故曰名隱/議不就耕於冨春山釣於瀬上樊英字季斉明經善推歩)子曰
古之避言人也(言而已/避毀譽之)問東方朔(爲郎諸郎呼爲狂人/朔字蔓倩漢武帝時)
(俗避世金馬門/醉歌曰陸沉於)子曰人隱者也(於衆人故曰人隱/詭迹混俗不自求别)子曰
自太伯虞仲巳來天下鮮避地者也(虞仲少季歷季歷/古公長子太伯次)
(一云虞仲乃仲雍之孫也君於吴後武王克啇封虞仲於周未知/子昌有聖瑞太伯虞仲知立季歷以及昌於是如荆吴以讓季歷)
(地以避賢君故曰避地/孰是言二人皆奔之逺)仲長子光天隱者也無往而不適
矣(一有迹也淮天隱浩然太虚孰爲名孰爲俗孰爲囯惟変所適/因言数人其隱則一而道德相逺或藏名或混俗或讓囯皆執)
(是天隱也/人不能知)子曰遁世無悶其避世之謂乎(生世間治則彰/避世即天隱也)
(何悶哉此与名隱人隱地隱異矣/乱則晦樂則行憂則違適時而已又)非夫無可無不可不能
齊也(則成天隱/可不可斉致)文中子曰小雅盡廢而春秋作矣(夷/四)
(作以尊中囯/交侵故春秋)小化皆衰而天下非一帝(大小雅之義也及其/續詩有大化小化亦)
(号故曰非一帝/衰也四夷僣帝)元經所以續而作者其衰世之意乎(丗/救)
(秋之法/衰故續春)子在絳出于野遇陳守(絳郡守/叔逹時爲)曰夫子何之
乎子曰將之夏(城縣/絳州夏)陳守令勸吏息役(見役民/慮其師)董常
聞之曰吾知夫子行國矣未甞虚行也(以觀天下風俗/漢置八使行囯)
(郡守息役是不虚行也/文中子一布衣出行而)賈瓊事楚公困䜛而歸以告子(公/楚)
(上/注見)子曰瓊汝將閉門却掃歟不知緘口而内修也(人/古)
(緘口淨其内也/杜門却掃者義在)瓊未逹古人之意焉(閉門/將謂真)仲長子
光曰在險而運竒不若宅平而無爲(无爲長世之啚/運竒一時之用)文
中子以爲知言(者逺者/言得大)文中子曰其名彌消其德彌長
其身彌退其道彌進此人其知之矣(光也退宅平无爲/此人即謂仲長子)
(退之極致也/則知消長進)子曰知之者不如行之者(猶不知/苟不能行)行之者
不如安之者(自行此亦廣上文无爲之義/委物以能不勞聦明安然而事)仲長子光字
不曜董常字履常子曰稱德矣子之叔弟績字無功
子曰字朋友之職也(之非自立也/朋友呼而字)神人無功非爾所冝
也常名之(作傳弃官不仕/績終号无功子自)季弟名静薛收字之曰保
名子聞之曰薛生善字矣静能保名有稱有誡薛生
於是乎可與友也(稱則誡之盖益友矣/表德則稱之未有可)
中說卷第六
中說卷第七
述史篇　阮　逸　註
子曰太熈之後述史者幾乎罵矣故君子没稱焉(熈/太)
(南北史有索虜島夷之呼如詬罵焉/晉惠帝元年也巳後至十六囯載記及)楚公作難賈瓊去之
(見上/楚難注)子曰瓊可謂立不易方矣(事楚公不預事/常卦象云也瓊)温彦
愽問知子曰無知(子荅以无知是知也/彦愽本以多知爲問)問識子曰無識
(如愚/不言)彦愽曰何謂其然子曰是究是圖亶其然乎(棣/常)
(之誠如是矣/詩戔云汝深謀)彦愽退告董常常曰深乎哉此文王所
以順帝之則也(識不知順帝之則/大雅皇矣篇云不)子曰詩有天下之作焉
(雅/謂大)有一國之作焉(風/謂囯)有神明之作焉(頌/謂)呉季札
曰小雅其周之衰乎豳其樂而不淫乎(年呉季札聘魯/左傳㐮二十九)
(衰乎聞周南召南曰勤而不怨聽豳曰樂而不淫/觀周樂聽小雅曰思而不貳怨而不言其周德之)子曰孰謂季
子知樂小雅烏乎衰其周之盛乎(至菁菁者莪皆言先/烏何也小雅自鹿鳴)
(仲尼则詩謂雖不及先王之大然亦不失其政故曰小雅言政之/王之德也故天保巳上治内采薇巳下治外後王能修先王之政)
(之世囯異政家殊俗斯変雅作矣然有先王之遺民不敢怨貳亦/小者也季子所聽云思而不貳怨而不言則不謂変雅者也幽厲)
(子曰周之盛也何衰乎/由先王盛德使然文中)豳烏乎樂其勤而不怨乎(南召南勤/季子言周)
(不淫豳實无樂文中子辨季札必知楽此文之誤耳/而不怨盖古文誤也當謂豳詩尓案周南関雎樂而)子曰太和
之主有心哉(文帝􁕁/後魏孝)賈瓊曰信美矣子曰未光也(心/有)
(成化是未光/於治美矣未)文中子曰元經作君子不榮禄矣(地不交否/易否卦天)
(言晉惠而下否矣故元經作/君子以儉德避難不可榮以禄)董常習書(書/續)告於子曰吴
蜀遂忘乎(而无呉蜀/續書有魏)子慨然歎曰通也敢忘大皇昭烈
之懿識孔明公瑾之盛心哉(備謚昭烈皇帝蜀相諸葛亮/吴主孫權謚夫皇帝蜀主劉)
(普天之下莫匪漢民瑜云曹公託名漢相實漢之賊是也/字孔明呉相周瑜字公瑾懿識謂能任賢也盛心謂亮云)董常
曰大哉中國五帝三王所自立也(都濮陽帝嚳都亳堯都/五帝少昊都曲阜顓頊)
(亳周都雍洛皆中原之囯也/兾舜都蒲三王夏都安邑湯都)衣冠禮義所自出也故聖
賢景慕焉(囯爲法/春秋以中)中國有一聖賢明之中國有並
(蜀是也/並謂吴)聖賢除之耶(蜀/除吴)子曰噫非中國不敢以訓
(之志/周孔)董常曰元經之帝元魏何也(起晉惠帝止東晉及宋/元經紀年書帝春正月)
(則中囯有元魏故帝魏矣/未忘中囯故帝之至斉梁)子曰亂離斯瘼吾誰適歸(月篇/詩四)
(云今政乱憂病必有之㱕/云乱離瘼矣爰其適㱕菚)天地有奉生民有庇即吾君也
(元矣/必君)且居先王之國(洛/都)受先王之道(修典礼/建明堂)予先王
之民矣(公巳來事魏故曰先王之民/予文中子自謂言子自晉陽穆)謂之何哉(不帝/何爲)董
常曰敢問皇始之授魏而帝晉何也(有中原是嵗丙申/魏太祖入長安始)
(十一年也然元經尚以安恭紀年/皇后元年當東晉孝武帝尽太元二)子曰主中國者將非中
國也(而實去矣故曰非中囯/晉主中囯至孝武帝名存)我聞有命未敢以告人
(之命未敢告動民心去之/揚之水篇云也聞有善政)則猶傷之者也傷之者懷之也
(追懐之/雖寔去尚)董常曰敢問卒帝之何也(方得紀帝/魏至孝文)子曰貴其
時大其事於是乎用義矣(帝之得其宜也/天時人事盛大而)子曰穆公
來王肅至而元魏逹矣(字恭懿斉明帝建武四年亦奔魏並/穆公虬宋順帝升明二年奔魏王肅)
(預囯政虬累薦粛粛制典章律令故曰逹矣/魏孝文時也虬爲晉陽太守粛爲平南將軍皆)子曰非至公
不及史也(爲公/以先王)叔恬曰敢問元經書陳亡而具五國
何也(月晉宋斉梁陳亡/書隋九年春帝正)子曰江東中國之舊也衣冠禮
樂之所就也永嘉之後江東貴焉(邪王叡自徐州移鎮/晉懷帝永嘉二年琅)
(冠住依焉/建業中囯衣)而卒不貴(㒷也/貴猶)無人也(頼王導爲之輔康穆之/元明成三帝二十餘年)
(復振安卒後桓玄篡位劉𥙿㒷焉是无多賢人使然/丗栢温專政晉祚中微至孝武朝頼謝安爲之左江東)齊梁陳
於是乎不與其爲國也(斉梁陳无復念中囯但自相篡立故/宋甞有樹晉之功君子猶与之也至)
(爲囯也/曰不与其)及其亡也君子猶懷之(子猶懷晉宋/斉梁陳亡君)故書曰晉
宋齊梁陳亡具五以歸其國(舊囯/㱕晉)且言其國亡也(秋/春)
(典礼尚淫靡之文自取亡囯故曰自亡/書梁亡言自亡也江東亦然不任賢不修)嗚呼棄先王之禮
樂以至是乎(弃古道/南朝䘮)叔恬曰晉宋亡國乆矣今具之
何謂也子曰衣冠文物之舊君子不欲其先亡宋甞
有樹晉之功有復中國之志(晉功也伐南燕擒慕容超伐/宋祖劉𥙿平桓玄盧循此樹)
(子義真守長安此復中囯志也/後秦姚泓平洛陽修謁五陵留)亦不欲其先亡也故具齊
梁陳以歸其國也其未亡則君子奪其國焉曰中國
之禮樂安在(至公及史以其未亡而必奪之也/斉梁陳不修礼樂但自謀立故君子)其巳亡則
君子與其國焉曰猶我中國之遺人也(樂猶存先王之/巳亡謂晉宋礼)
(及史雖其巳亡而必与之也/化衣冠猶有中囯之人故君子)叔恬曰敢問其志文中子
泫然而興曰銅川府君之志也通不敢廢(也著㒷衰要/銅川子之父)
(失此其志也/論言六代得)書五國並時而亡蓋傷先王之道盡墜故
君子大其言極其敗於是乎掃地而求更新也期逝
不至而多爲卹(多爲恤逝往也恤憂也言君子未來我憂恤/枤杜篇云匪載匪來憂心孔疚期逝不至而)
(文中子喻己懷先王之道亦猶此詩尔/之往不可期其來至而徒多日爲病也)汝知之乎此元經所
以書也(囯皆亡也/所以書五)文中子曰漢魏禮樂其末不足稱
也(節也/末謂末)然書不可廢尚有近古對議存焉(對議問/續書有)
(三王以礼爲治是也議若夏侯玄議時事曰銓衡臺閣上之分孝/對若髙貴郷公問諸儒經義淳于俊馬昭等對曰三王以德化民)
(之分是也/悌閭里下)制誌詔册則幾乎典誥矣(臣下誌君之善也/制發於君心也誌)
(于賢也皆近於二典九誥/誥君君告于下也冊君求)薛收問仁子曰五常之始也(常/五)
(長在孟子四端爲則隱/一曰仁在乾四德爲善)問性子曰五常之本也(子曰人性无/本謂善也孟)
(善也成之者性也/不善孔子曰継之者)問道子曰五常一也(曰率性之謂道/性善其道一也礼)賈
瓊曰子於道有不盡矣乎(夫子不尽以道教之乎/言夫子以門人不可教而)子曰
通於三才五常有不盡者神明殛也(言三才五常之道/責賈瓊不知心也)
(爲則退藏於宻不能尽焉/有爲之敎吾尽之矣如要无)或力不足者斯止矣(則有不/智不及)
(尔也此謙辝/尽焉故不敎)裴晞問穆公之事(名事則未詳/續書有此篇)子曰舅氏
不聞鳯皇乎覧德暉而下何必懷彼也(舅也鳳翔千/晞文中子之)
(无德則去/仞有德則來)叔恬曰穆公之事蓋明齊魏(爲穆公而已蓋/言續書之事非)
(而去之穆公所以來魏也/明南斉篡囯君子振鳯翮)裴晞曰人壽幾何吾視仲尼何
其勞也(未甞暫暇/應聘列囯)子曰有之矣其勞也敢違天乎(尼/仲)
(子自強不息豈敢違天/誠有此勞也然天行健君)焉知後之視今不如今之視昔
也(人視我亦將譏人壽幾何也/子自謂我揚道亦勞也然後)温大雅問如之何可使爲
政子曰仁以行之寛以居之深識禮樂之情(是也/若周公)
敢問其次子曰言必忠行必恕鼔之以利害不動(孟/若)
(也/軻是)又問其次子曰謹而固廉而慮齪齪焉自保不
足以發也(也齪測角反/若伯夷叔斉是)子曰降此則穿窬之人爾(无/苟)
(之謹固則是竊禄如穿窬者尔窬容朱反/周公之深識孟軻之不動又無伯夷叔齊)何足及政抑可使
備貟矣(之類備貟相位實非及民之政也/若漢之張禹魏之鍾繇晉之張華)子曰宗祖廢而
氏姓離矣朋友廢而名字亂矣(親族不离朋友相字以表/大宗小宗同尊其祖所以)
(穪謂不乱/其德所以)内史薛公謂子曰吾文章可謂淫溺矣(衡自/薛道)
(於所習/謂淫文溺)文中子離席而拜曰敢賀丈人之知過也薛
公因執子手喟然而詠曰老夫亦何兾之子振頽綱
(謂六朝文弊/詠古詩也頽綱)子將之陜(唐置陜州/河南陜縣)門人從者鏘鏘焉𬒳
于路子止之曰散矣不知我者謂我何求門人乃退
(憂不知我者謂我何求/黍离詩曰知我者謂我心)子謂賀若弼曰壯于趾而已矣
(凶言居下用剛也/大壯𥘉九壯于趾征)子曰天下未有不勞而成者也(曰君/孟子)
(人勞力/子勞心小)賈瓊問正家之道子曰言有物而行有常(以/荅)
(大象詞/家人卦)王孝逸謂子曰盍說乎(說/游)子曰嗚呼言之不見
信乆矣(公之詞也故曰乆矣/困卦繇六有言不信周)吾將正大人以取吉尚口
則窮也且致命遂志其唯君子乎(曰正大人吉以剛中也/困卦繇云正大人吉彖)
(以致命遂志言命雖致困志必遂通/有言不信尚口乃窮也象曰/君子)文中子曰春秋其以天道
終乎故止於獲麟(大命窮矣/麟不遇時)元經其以人事終乎故止
於陳亡(更新是人事極矣/先王之道掃地而求)於是乎天人備矣(春正次王/春秋王次)
(仲淹因人事之極天人之道一也/是天人之道參焉孔子因天命之窮)薛收曰何謂也子曰天
人相與之際甚可畏也(春秋云也/此董仲舒解)故君子備之子曰
可與共樂未可與共憂可與共憂未可與共樂吾未
見可與共憂樂者也(始也事𥘉則与民同患凢可与守成者/樂謂守成也治成則与民同樂憂謂慮)
(守成若范蠡終避句踐是也有始有卒難全也哉/難与慮始若成王𥘉疑周公是也可与慮始不可与)二帝三王
可與憂矣(共憂矣憂樂皆以天下故文中子以天下之道共与/堯禪舜舜禪禹天下共樂矣湯伐桀武王伐紂天下)
(之也/而言)子曰非君子不可與語變(子曰可与適道未可与權/変權也反經合道之謂也孔)
子讃易至于革歎曰可矣其孰能爲此哉(可革/大業)至𥘉
九曰吾當之矣又安行乎(革象曰不可以有爲也/革𥘉九曰鞏用黄牛之)薛收問
一卦六爻之義子曰卦也者著天下之時也(傳曰乾/関氏易)
(十卦爲六十時而小言之六時而已/坤屯済四卦時之門変之開闔也餘六)爻也者傚天下之動
也(也/爻效)趨時有六動焉吉凶悔吝所以不同也(時之動/一卦一)
(失時則凶/適時則吉)收曰敢問六爻之義子曰六者非他也三才
之道誰能過乎(傳曰六者天地生成之謂也/天時人事不過乎六関氏易)程元薛收見
子子曰二生之學文奚志也對曰尼父之經夫子之
續不敢殆也(同/殆怠)子曰允矣君子展也大成(也允信展/車攻詩云)
(謂致太平/誠也大成)居而安動而變可以佐王矣(動而変可与權也/居而安可与立也)董
常之䘮子赴洛(在洛/常死)道於沔池(縣唐置榖州/河南有沔池)主人不授
館子有飢色坐荆棘間讃易不輟也謂門人曰乆矣
吾將輟也(易/輟讃)而竟未獲(巳/未獲)不知今也而通大困
困而不憂窮而不懾通能之斯學之力也主人聞之
召舎具餐焉(人餐千安反/世俗亦知非常)賈瓊請絶人事子曰不可
請接人事子曰不可(是執一端/絶之接之)瓊曰然則奚若子曰莊
以待之信以從之去者不追來者不拒泛如也斯可
矣(如此/乱世當)文中子曰賈誼夭孝文崩則漢祚可見矣
(用而誼夭帝崩使漢祚不及三代之永誠以此尔/賈誼年十八上書孝文帝謂才堪卿相然未及大)子曰我未見
謙而有怨亢而無辱惡而不彰者也(然之理/三者必)董常曰子
之十二䇿奚禀也子曰有天道焉有地道焉有人道
焉此其禀也(亡/䇿今)董常曰噫三極之道禀之而行不
亦焕乎(動也/極者謂)子曰十二䇿若行于時則六經不續
矣董常曰何謂也子曰仰以觀天文俯以察地理中
以建人極吾暇矣哉(无爲/足得)其有不言之教行而與萬
物息矣(息帝何力於我哉是也/堯民曰日出而作日入而)文中子曰天下有道聖
人藏焉(故蔵/閑暇)天下無道聖人彰焉(得已/辯不)董常曰願聞
其說子曰反一無跡庸非藏乎(則万慮何有老子曰㱕根/反一謂反復一性也復靜)
(人所以藏諸用盖不言之教也/曰靜是也无跡謂无形也无形聖)因貳以濟能無彰乎(異端/貳謂)
(之孟子因邪説之貳㪯仁義以済之文中子因乱華之貳尊元經/也異端乖乎大義我則闢之尔如尼父因史法之貳作春秋以済)
(爲之典也/以済之盖有)如有用我者當處於㤗山矣(礼楽之地文中/太山魯囯周公)
(合宫在其下可以立明堂之制焉/子周之後故慕焉一說太山黄帝有)董常曰將沖而用之乎
(思慕太山黄帝周公之道是將假沖虚爲詞乎/沖虚也老子曰道沖而用之言子不求官逹而)易不云乎易簡
而天地之理得矣(知子之志有不可爲矣/易簡言无爲也道冲用則)杜淹問七制
之主子曰有大功也(上/注見)問賈誼之道何如子曰群疑
亡矣(年當更秦之法定官名礼樂又對鬼神之事君臣相和如遇/易睽卦曰遇雨則吉羣疑亡也誼上書文帝曰漢㒷二十餘)
(其道也/兩吉矣此)或問楚元王子曰惠人也(書多才甞与魯申公白/惠才惠也元王名交好)
(穆生不飲酒王設醴待之是惠也/公穆生同受詩作傳曰元王詩又)問河間獻王子曰智人也
(多招浮辯献王修礼樂服儒術帝䇿問三十餘事王對以道術得/智謂能周防也献王名德好收書与朝廷等是時淮南王亦好書)
(是智也/事之中立)問東平王蒼子曰仁人也(帝重之位三公上蒼意/仁謂樂善也王名蒼明)
(樂蒼曰爲善最楽是仁也/不安上䟽歸蕃帝問処家何)問東海王強子曰義人也(武/光)
(数年方許之遂封東海大囯後明帝立盖強讓之也故曰義/太子名強母郭后有罪廢而強不自安乞㱕藩光武不忍遲廻)保
終榮寵不亦冝矣(有惠智仁義/言四王皆善終)子曰婦人預事而漢
道危乎(兾之跋扈終危漢也/吕后梁后産禄之擅權)大臣均權而魏命亂矣(馬/司)
(相傾終乱魏也/宣王与曹爽争權)儲后不順而晉室隳矣(未加師訓而立/惠帝衷太子遹)
(晉祚/果隳)此非天也人謀不臧咎矣夫(也漢魏晉曆数不及三/天謂曆数也人謂典礼)
(此是人謀不臧之咎/代者典礼不修故也)︻中說卷七
中說卷第八
魏相篇　阮　逸　註
子謂魏相眞漢相識兵畧逹時令逺乎哉(斈易道㪯賢/魏相字弱翁)
(畧作明堂月令議是逹時令也/良爲漢宣帝相諌伐西域是識兵)子曰孰謂齊文宣瞢而善
楊遵彦也(於爲政然善待楊遵彦又似非瞢楊愔字遵彦事跡/北斉文宣帝髙洋即位以法御下以功業自矜而瞢)
(上/注見)謂孝文明吾不信也(物制度始備然有王虬不能用有/後魏孝文帝元氏名宏都洛陽文)
(啚似不明也/尔朱榮不能)謂爾朱榮忠吾不信也(督將軍害霊后及少主/榮字天宝有戰功爲都)
(制也手刃殺之/而奉莊帝恐其難)謂陳思王善讓也能汙其迹可謂逺
刑名矣(小責免大患是逺刑也/醉酒馳馬是汙迹也求)人謂不宻吾不信也(植以/皆謂)
(保晦其心宻矣/才自顯不知汙迹)董常問古者明而不視聦而不聞有
是夫(不用耳目故問/古知道者視聽)子曰又有圎而不同方而不礙直
而不抵(也/抵許)曲而不佞者矣(終乎中道/廣推其類)常曰濁而不
穢清而不皎剛而和柔而毅可乎(知十/常問一)子曰出而
不聲隱而不没用之則成捨之則全吾與爾有矣(泛/旣)
(終顕其志/言其道故)子遊馬頰之谷遂至牛首之谿(河牛首山/晉州有馬頰)登
降信宿從者樂姚義竇威進曰夫子遂得潜乎(也/潜隱)
子曰潜雖伏矣亦孔之炤(道不行雖潜伏亦甚易見/詩正月篇也箋云喻賢人)威曰
聞朝廷有召子議矣(再徴皆不至/大業十一年)子曰彼求我則如不
我得執我仇仇亦不我力(多也仇仇謷謷也雖執留我然/箋云彼王求我如不得言礼命)
(功力/不問我)姚義曰其車旣載乃棄爾輔(任囯事也弃其輔逺/箋云車載物喻王之)
(也/賢)竇威曰終踰絶險曾是不億(意乎喻治囯亦然/箋云車度險曾不爲)子
喟然遂歌正月終焉(終其意也/感愴長言之)旣而曰不可爲矣
(不可救/言隋必亡)子曰書以辯事詩以正性(思无邾在乎性/言常道在乎事)禮以
制行(礼以制之/行不可縱必)樂以和德(樂以和之/徳不可苦必)春秋元經以舉
往(修孔父之筆法是往也/仲尼㪯周公之典礼仲淹)易以知來(是来也/生生不窮)先王之藴
盡矣(賾也/藴奥)王孝逸曰惜哉夫子不仕喆人徒生矣賈
瓊曰夫子豈徒生哉以萬古爲兆人五常爲四國三
才九疇爲公卿又安用仕董常曰夫子以續詩續書
爲朝廷禮論樂論爲政化賛易爲司命元經爲賞罰
此夫子所以生也叔恬聞之曰孝悌爲社稷不言爲
宗廟無所不知爲冨貴無所不極爲死生天下宗之
夫子之道足矣(行於天下生亦足矣喆陟列反/雖生乱丗而門人能宗其教以)賈瓊曰中
山呉欽天下之孝者也(傳不顕/吴欽史)其處家也父兄欣欣
然其行事也父兄焦然若無所據(如无依據言事自集/欣恱也焦猶子也子然)
子曰吾黨之孝者異此(彼之非/設此以證)其處家也父母晏然
(欣嗃而自安/晏安也言不)其行事也父兄恬然若無所思(也安用據哉/无思言无事)
裴嘉有婚㑹(未見/裴嘉)薛方士預焉(未見/方士)酒中而樂作方
士非之而出(日不㪯樂/士婚礼三)子聞之曰薛方士知禮矣然猶
在君子之後乎(進於礼樂謂文修於礼樂之後也方士不先/孔子言先進於礼樂謂情生礼樂之前也後)
(則然矣而用之何不從先進/爲語之而後非之无益也故礼)文中子曰元經有常也所
正以道於是乎見義(五始不可移易是也/常經也經正則義存若)元經有變也
所行有適於是乎見權(適不執常道若与奪南北以尊中囯/公羊傳曰反經合道爲權言順時有)
(也/是)權義舉而皇極立矣(見上/取衷義)董常曰夫子六經皇
極之能事畢矣(道皆㱕乎大中也/董常知六經一貫而)文中子曰春秋一
國之書也(一囯/周室)其以天下有國而王室不尊乎故約
諸侯以尊王政(礼法/約夫以)以明天命之未改此春秋之事
也(周未改/天命在)元經天下之書也(下爲一囯/罷侯置守天)其以無定國而
帝位不明乎(定也不明謂僣号作也/无定囯謂南北分各无一)徴天命以正帝位
以明神噐之有歸此元經之事也(囯爲春秋天命有㱕則/天命不改則周室以一)
(經文躰雖殊其志一也/晉宋魏周隋合天下爲元)董常曰執小義妨大權春秋元
經之所罪歟(大權小則正以義欤或義小權大則適乎權欤/上文云權義㪯而皇極立董常惟此意以爲義)子
曰斯謂皇之不極(故必執大弃小是謂大中/執小妨大是大之不中也)御河之役子
聞之曰人力盡矣(渠名御河運粮征遼/魏郡白溝焬帝開永済)子居家不暫
捨周禮門人問子子曰先師以王道極是也如有用
我則執此以往(樂時極周道而已/先師謂孔子也定礼)通也宗周之介子敢
忘其禮乎(小子敢暫捨哉/孔子尚極此說我)子曰周禮其敵於天命乎
(其長乆故曰敵也/周公典礼与天命斉)春秋抗王而尊魯其以周之所存
乎(於魯史者以周礼尽在魯故也/抗㪯也春秋㪯周王正朔而書)元經抗帝而尊中國其
以天命之所歸乎(爲正朔盖天命㱕中囯也/元經㪯帝号以得中囯者)張玄素(未見/史傳)
問禮子曰直爾心儼爾形動思恭静思正問道子曰
禮得而道存矣(則道在其中/上四事合礼)玄素出子曰有心乎禮也
夫禮有竊之而成名者況躬親哉(飾而行之尚得成名/竊謂非己有也假外)
(身之五覇假之也乆假而不㱕焉知其非有也/况玄素有心於克己哉孟子曰堯舜性之湯武)魏徴問君子
之辯子曰君子奚辯而有時乎爲辯不得已也其猶
兵乎(之辯排楊墨皆不得已也/若湯武之兵伐桀紂孟子)董常聞之曰君子有不言
之辯不殺之兵亦時乎(也老子云善戦不陳時可无爲也/若顔回不言如愚知時之不可爲)子
曰誠哉不知時無以爲君子(辯知時也/善董常聞)文中子曰聞
謗而怒者䜛之由也見譽而喜者佞之媒也(動静則䜛/爲謗譽所)
(計矣/佞得)絶由去媒䜛佞逺矣子曰聞難思解見利思避
好成人之美可以立矣子謂董常曰我未見勤者矣
(息者/如天不)蓋有焉我未之見也(激常/因以)子曰年不豐兵不息
吾巳矣夫(兵人也/年天也)子謂北山黄公善醫先寢食而後
針藥汾隂侯生善筮先人事而後說卦(生未見/黄公侯)房玄
齡問正主庇民之道子曰先遺其身曰請究其說子
曰夫能遺其身然後能無私無私然後能至公至公
然後以天下爲心矣道可行矣(天下漸也/修已以及)玄齡曰如主
何(主之說/再問正)子曰通也不可究其說蕭張其猶病諸(知其/䔥何)
(良亦私自從赤松子遊皆病也/主不可以正也而私營物産張)噫非子所及姑守爾恭執
爾慎庻可以事人也(不可正/言隋主)江都有變(宇文化及弑逆/焬帝幸江都宫)
子有疾謂薛收曰道廢乆矣(王典礼/道謂先)如有王者出三
十年而後禮樂可稱也(也/稱㪯)斯巳矣(能㪯/斯隋不)收曰何謂
也子曰十年平之十年富之十年和之斯成矣(冨民/平乱)
(至太宗正觀三年天下大定又冨之至正觀十三年房且齡奏太/和以礼樂自江都有変是嵗庚辰唐髙祖武德三年也平之十年)
(宗崩礼樂巳和然未大成尔/平又和之終正觀二十三年太)子曰早婚少娉敎人以偷
(也/偷薄)妾媵無數敎人以亂(敎者之罪也/言弃古礼是掌)且貴賤有等
(等降之数/妻妾媵各有)一夫一婦庻人之職也(王化之本也/囯風正夫婦)子謁見隋
祖一接而陳十二䇿編成四卷(編之/門人)薛收曰辯矣乎
董常曰非辯也理當然爾(非務其辯也/理奥則言辯)房玄齡請習
十二䇿(習/誦)子曰時異事變不足習也(非經乆䇿/適救隋弊)虞世基
(取容而已焬帝遇弑世基見害/丗南兄也焬帝時叅掌朝政唯諾)遣使謂子曰盍仕乎子曰
通有疾不能仕也飲使者歌小明以送之(悔仕於乱世/小雅詩大夫)
(此罪罟言世基必罪死/也首章云豈不懐㱕畏)世基聞之曰吾特遊繒繳之下也
若夫子可謂冥冥矣(冥弋者何慕/揚子曰鴻飛冥)文中子曰問則對
不問則述(自述其道待時而行/若䇿問之則對不尔則)竊比我於仲舒(漢武帝/董仲舒)
(所抑退免以著書爲業/時對賢良䇿後爲公孫弘)子曰吾不仕故成業(述業/成所)不動
故無悔(乎動/悔生)不廣求故得(也/得足)不雜學故明(也/明道)文
中子曰凝滯者智之蝥也忿憾者仁之螣也纎恡者
義之蠹也(反螣從曾反蠹都故反/蝥螣蠧皆喻害物蝥亡遇)子曰元經之專斷盖
藴於天命吾安敢至哉(南天命有㱕於中囯則元經断之於/天命未攺於晉柞則元經断之於江)
(所藴非我能至也/後魏言此皆天下)董常聞之曰元經之與天命夫子而
不至其孰能至也子謂竇威曰旣冠讀冠禮將婚讀
婚讀婚禮居䘮讀䘮禮旣葬讀祭禮朝廷讀賔禮軍
旅讀軍禮故君子終身不違禮(有次序/言斈礼)竇威曰仲尼
言不學禮無以立此之謂乎(亦謂此次序/言孔子教鯉)子述婚禮(在/述)
(論/礼)賈瓊曰今皆亡又焉用續(亡也/續𥙷)子曰瓊爾無輕禮
無謟俗(俗是汝也/輕古礼阿時)姑存之可也(待時而行/續而存之)子賛易至觀
卦曰可以盡神矣(以尽神之奥/盥而不薦可)子曰古者進賢退不肖
猶患不治(則不肖者遠矣/有天下㪯賢才)今則吾樂賢者而哀不賢者
(哀之不敢退之也/樂之不能進之也)如是寡怨(肖者不怨/不退之故不)猶懼不免(怨害/不免)
詩云惴惴小心如臨空谷(賢人君子雖无罪猶恐懼/詩小宛篇注云衰乱之女)子讀
說苑(三十卷/劉向撰)曰可以輔教矣(左右教化/其說礼樂可)子之韓城(翊/馮)
(城縣/有韓)自龍門関先濟(門隋屬絳州今河中有縣/龍門漢皮氏縣魏改爲龍)賈瓊程元後
(在後/從行)關吏仇璋(成/字伯)止之曰先濟者爲誰(問之/止二子)吾視其
顙頽如也重而不亢(亢昂也/頽重之皃)目燦如也澈而不瞬(清/澈)
(曰瞬/也睫目)口敦如也闞而不張(深也/敦厚闞)鳯頸龜背鬚垂至腰
參如也(盛兒/參參然)與之行俯然而色卑與之言泛然而
後應浪驚拖旋而不懼(異常人/言狀皃皆)是必有異人者也吾
聞之天下無道聖人藏焉鞠躬守黙斯人殆似也(謂卑/鞠躬)
(謂泛應/俯守黙)程元曰子知人矣是王通者也賈瓊曰吾二人
師之而不能去也仇璋曰夫杖一德乗五常扶三才
控六藝吾安得後而不往哉遂捨職從於韓城子謂
賈瓊曰君子哉仇璋也比董常則不足方薛收則有
餘文中子曰吾聞禮於關生見負樵者幾焉正樂於
霍生見持竿者幾焉(於樵漁幾近也/関子明霍汲皆隠)吾將退而求諸
野矣(漁樵/野謂)子曰多言不可與逺謀(泄/機易)多動不可與
乆處(躁/心易)吾碩見僞静詐儉者(静儉者/矯時罕真)賈瓊曰知
善而不行見義而不勸雖有拱璧之迎吾不入其門
矣(勸善而飾虚礼/譏隋朝大臣不)子聞之曰強哉矯也(故曰強矯/瓊也明而毅)仇璋
謂薛收曰子聞三有七無乎收曰何謂也璋曰無諾
責(以必諾/不責人)無財怨(使人怨/不以財)無專利(利人/必先)無苟說(以道/所恱必)無
伐善(矜伐/不自)無棄人(亦取/片善)無蓄憾(舊惡/不念)薛收曰請聞三
有璋曰有慈有儉有不爲天下先收曰子及是乎曰
此君子之職也璋何預焉子聞之曰唯其有之是以
似之(注曰嗣似也/裳裳者華篇)子曰君子先擇而後交(則与交/擇可交)小人
先交而後擇(擇之即壊/驟以利合)故君子寡尤小人多怨良以是
夫子曰君子不責人所不及不強人所不能(使之/強謂力)不
苦人所不好夫如此故免(之禍/免今世)老聃曰吾言甚易
行天下不能行信哉(亦然/信今)仇璋問君子有爭乎子曰
見利爭讓聞義爭爲有不善爭改(但爭爲善而已/言君子果有爭)薛收
問聖人與天地如何子曰天生之地長之聖人成之
(經之以善誠之以性/天陽地隂之謂道聖人)故天地立而易行乎其中矣薛收
問易子曰天地之中非他也人也(成性之本/曰仁与義)收退而歎
曰乃今知人事修天地之理得矣(易/始悟)子謂收曰我
未見欲仁好義而不得者也(則天理得/言人性修)如不得斯無性
者也(復性故曰欲仁好義此言明天理也若化物而不能反躬/仁義性之本也感物而動性之欲也應物而不化物則能)
(曰无性此言昧人事也/復性則是天理滅矣故)子曰嚴子陵釣於湍石(漢光武故人/嚴光字子陵)
(於七里湍/不仕隱釣)爾朱榮控勒天下(上文/注見)故君子不貴得位(朱/尔)
(不貴之也/榮得位嚴光)子曰火炎上而受制於水水趨下而得志
於火故君子不欲多上人(之性无不下/言君子如水)子讃易至山附
于地剥曰固其所也(人固冝復静/山固冝附地)將安之乎(我將何之/隋乱道剥)是
以君子思以下人(以厚下安宅/孔子象曰君子)芮城府君讀說苑(城/芮)
(見上/說苑注)子見之曰美哉兄之志也于以進物不亦可乎
(進物義/說苑有)子之居常湛如也言必恕動必義與人𣢾曲以
待其㑹(情會合/會謂理与)故君子樂其道小人懷其惠(知惠/小人但)叔
恬曰凝於先王之道行思坐誦常若不及臨事往來
常若無誨(教誨我/若无人)道果艱哉子曰吾亦然也(道非凝能/言先王之)
(然實勉之尔/及荅云吾亦)叔恬曰天下惡直醜正凝也獨安之乎子
悄然作色曰神之聽之介爾景福(是正直注景大也好与/詩小明篇靖恭尔位好)
(王則道行而得福/也介助也言有明)君子之於道也死而後已天不爲人怨
咨而輟其寒暑(暑雨小民怨咨/書曰冬祁寒夏)君子不爲人之醜惡而
輟其正直然汝不聞洪範之言乎平康正直夫如是
故全(故全身全道/正直必平康)今汝屑屑焉三德無據而心未樹也(德/三)
(和明必柔克潜必剛克率㱕之中道也今凝雖正直而无據於德/平康正直爲首其次髙明柔克沉潜剛克皆謂正必平易直必康)
(故曰未樹立也/心亦未能務兹)無挺(不曲皃/挺然立)無訐(言也/訐斥)無固(執/固)無抵(觸/抵)
斯之謂側僻民用僣忒無乃汝乎(凝有是四者与无正直/終洪範之詞教之也言)
(同)叔恬再拜而出仇璋進曰君子思以下人直在其
中歟(得平康之德/璋言讃易剥卦)子笑而不荅薛收曰君子樂然後
笑夫子何爲不與其進也子曰唯狂克念斯非樂乎
(嘉其狂念故樂然笑之/易道至深非璋尽逹然)子謂仇璋薛收曰非知之艱行之
惟艱(湏克行之/言克念之必)
中說卷第八
中說卷第九
立命篇　阮　逸　註
文中子曰命之立也其稱人事乎(命也是命者因人而稱/人生天地之間所以立)
(而命之者也/天有情於人)故君子畏之(人事不修而違天也/孔子畏天命者盖畏)無逺近髙深
而不應也無洪纎曲直而不當也(命如響/易曰其受)故歸之於
天(合德故立命則曰天命/聖人无不應无不當与天)易曰乾道變化各正性命(易/引)
(性而稱也/以明命因)魏徴曰書云惠迪吉從逆凶惟影響詩云不
戢不難受福不那彼交匪傲萬福來求其是之謂乎
(聚難難也那多也言不聚法不戒難則福多矣彼賢交非傲即福/書大禹謨云也惠順迪道也順道即吉從逆即凶詩桑扈篇注戢)
(之也/亦就求)子曰徴其能自取矣(福/自取)董常曰自取者其稱
人耶(顯上文其稱人事也/明魏徴能自取多福則)子曰誠哉惟人所召(取也/召亦)賈
瓊進曰敢問死生有命冨貴在天何謂也(命而冨貴則/何獨死生言)
(乎/言天)子曰召之在前命之在後(也巳死矣則丗人皆云命/凢未死丗人皆云命合生)
(不貧賤是死生冨貴皆人先自召之在前而後從而言命是在後/不生也未冨貴則丗人皆云命合貧賤也旣冨貴則世人皆云命)
(也)斯自取也庸非命乎噫吾末如之何也巳矣(也言/末莫)
(取理矣寕求退藏而已/我莫知所如乱丗不可自)瓊拜而出謂程元曰吾今而後
知元命可作多福可求矣(周皆自作元命終獲多福此知/若周公乞代武王仲尼求爲東)
(大者/命之)程元曰敬珮玉音服之無斁(也/斁厭)文中子曰度
德而師(即師之/度己不如)易子而教(也/易互)今亡矣(廢/亡)子曰不以
伊尹周公之道康其國非大臣也(以嫌疑惜其身是大臣/以己之道安人之囯不)
(矣)不以霍光諸葛亮之心事其君者皆具臣也(君之/受先)
(之心不苟其位非具臣矣/顧命保後王之未明尽己)董常歎曰善乎顔子之心也三
月不違仁矣(是仁人矣/日乆不違)子聞之曰仁亦不逺姑慮而行
之(慮焉亦三月之義/上文謂常也時有)爾無苟羡焉(也有爲者亦若是彼顔回/顔回曰舜何人也余何人)
(回但慮而行之自及矣/不羡舜也故常亦无羡)惟精惟一誕先登于岸(一允執厥中/書云惟精惟)
(先登于岸岸喻仁之地也言仁道不可畔不可羡亦執中而得也/言道心精微仁性則一也詩云帝謂文王无然畔羡无然欽羡誕)
常出曰慮不及精思不及睿(也思曰睿/慮即道心)焉能無咎(貳過/咎謂)
(也)焉能不違(三月/不違)繁師玄聞董常賢問賈瓊以齒(齒/年)
瓊曰始冠矣(十/年二)師玄曰吁其㓜逹也(逹道/逹謂)瓊曰夫
子十五爲人師焉(文中子/夫子謂)陳留王孝逸先逹之慠者
也(服人也/慠謂未甞)然白首北面豈以年乎(年齒/逹不在)瓊聞之
德不在年(是則賢德爲上/左傳曰年均擇賢)道不在位(所欲不以其道得之/語曰冨与貴是人之)
(也/不処)門人有問姚義孔庭之法曰詩曰禮不及四經
何也(斈詩乎斈礼乎/鯉趨而過庭子曰)姚義曰甞聞諸夫子矣(文中子/夫子謂)春
秋斷物志定而後及也(断/志在)樂以和德全而後及也
(德/樂象)書以制法從事而後及也(制立/事以)易以窮理知命
而後及也(於命/理性至)故不學春秋無以主斷不學樂無以
知和不學書無以議制不學易無以通理四者非具
體不能及故聖人後之(之尔此並文中子言姚義志之也/言孔子不教鯉者待其具而後敎)豈
飬蒙之具耶或曰然則詩禮何爲而先也義曰夫教
之以詩則出辭氣斯逺暴慢矣約之以禮則動容貌
斯立威嚴矣(成也/此亦小)度其言察其志考其行辯其德
(量其志行/凢師教人)志定則發之以春秋於是乎斷而能變(則断/不変)
(中/不適)德全則導之以樂於是乎和而知節(則蕩/不節)可從
事則逹之以書於是乎可以立制(不永/事无制)知命則申之
以易於是乎可與盡性(合為元命/性与天道)若驟而語春秋則蕩
志輕義(定故/志未)驟而語樂則喧德敗度(全/徳未)驟而語書
則狎法(舞文也/狎法猶)驟而語易則玩神(神爲虚玩/不知性則以)是以聖
人知其必然故立之以宗(六經也/宗即統言)列之以次(礼而後次/次謂先詩)
(經也/之四)先成諸巳然後備諸物先濟乎近然後形乎逺
(逺謂逺取諸物也若断物和行制法窮理是也/巳近謂近取諸身也若出辝氣動容皃是也物)亶其深乎亶
其深乎(先詩礼其教深奥/亶信也信乎孔子)子聞之曰姚子得之矣(經之/得六)
(言此/深故能)子曰識寡於亮德輕於才斯過也巳(必有大緩/有亮少識)
(必有太淺之過/之過有才少德)子曰治亂運也有乗之者有革之者(乱/治)
(舜乗堯之類革之謂湯革夏之類是也/皆由運則同也而乗之革之異焉乗之謂)窮逹時也(曰時也者/関氏易傳)
(之道則時亨得小人之道則時塞/係乎君天下者也君天下得君子)有行之者有遇之者(皆由/窮逹)
(道而遇時不明者時則一而行之遇之異焉/時然有行非其道而自窮于時者有雖行得)吉凶命也有
作之者有偶之者(偶謂庸人偶貴善人偶禍皆偶然者也/作謂自作孽自求多福皆由人作之者也)
一來一往各以數至豈徒云哉(竒耦人不能逃/往來循環数有)遼東之
役天下治舩子曰林麓盡矣(麓盧谷反/治舩伐尽)帝省其山其
將何辭以對(何辝對帝/掌林麓之官)或問續經薛收姚義告子
子曰使賢者非耶吾將飾誠以請對(䝨者當悟/對之以道)愚者非
耶吾獨奈之何(道不可對/愚者不知)因賦黍離之卒章(我心憂不知/云知我者謂)
(我何求/我者謂)入謂門人曰五交三釁劉峻亦知言哉(惟兹五交/孝標論曰)
(釁許慎反/是生三釁)房玄齡問善則稱君過則稱已可謂忠乎子
曰讓矣(非忠也蓋譲美於君而已/无過而稱已過是隱也隱)杜如晦問政子曰推
爾誠舉爾類賞一以勸百罰一以懲衆夫爲政而何
有(爲政之要者/未有過此得)如晦出謂竇威曰讜人容其訐(必容/雖太訐)
佞人杜其漸(况深乎/漸猶不可)賞罰在其中吾知乎爲政矣(一/容)
(一佞媚示罰衆悪之柄/訐直示賞百善之門絶)文中子曰制命不及黄𥘉(制公命/續書帝)
(𥘉魏文帝𥘉即位年号/惟漢有之不及魏矣黄)志事不及太熈(晋太康而止矣不/續書君志臣事至)
(惠帝年号/及惠帝太熈)褒貶不及仁壽(仁壽仁壽四年煬帝弑立/元經至隋開皇而止矣不及)叔
恬曰何謂也子泫然曰仁壽大業之際其事忍容言
耶(不忍言安所褒貶/大業煬帝年号事)賈瓊問冨而教之何謂也子曰仁
生於歉(隱歉苦簟反/歳歉則仁者惻)義生於豐(者制冝/豐盈則義)故冨而教
之斯易也(則為教易/以豊思歉)古者聖王在上田里相距雞犬相
聞人至老死不相往來蓋自足也(文冨/解上)是以至治之
代(皇時/謂三)五典潜五礼措五服不章(者之服必章明白五章/天子諸侯卿大夫士五)
人知飲食不知蓋藏人知羣居不知愛敬上如標枝
下如野鹿(然分上下也/標枝野鹿自)何哉蓋上無爲下自足故也賈
瓊曰淳灕朴散其可歸乎(也/帰復)子曰人能弘道苟得
其行如反掌爾(言亦易尔/人存則道行)昔舜禹繼軌而天下朴夏
桀承之而天下詐成湯放桀而天下平殷紂氶之而
天下陂(也/陂險)文武治而幽厲散文景寜而桓靈失斯
則治亂相易澆淳有由(所化/由上之)興衰資乎人得失在
乎教(人弘道/解上文)其曰太古不可復是未知先王之有化
也詩書禮樂復何爲哉(古何爲虚設耶/若言經籍不能復)董常聞之
謂賈瓊曰孔孟云亡夫子之道行則所謂綏之斯來
動之斯和乎孰云淳朴不可歸哉(䃼散之疑/當爲决淳灕)子曰
以性制情者鮮矣我未見處歧路而不遲廻者(二曰/路分)
(之惑性如歧之惑路也能制者少矣/歧性感物而動曰情亦二之義也言情)易曰直方大不習無
不利則不疑其所行也(習謂不疑惑/直方性也不)竇威曰大哉易之
盡性也門人孰至焉子曰董常近之(幾也/近庶)或問威與
常也何如子曰不知(常故荅以不知/恐門人輕威而重)子曰大雅或幾
於道(猶屡中也/温大雅或幾)蓋隱者也黙而成之不言而信(道/幾)
(黙似隱/則黙也)或問陶元亮(元亮/潜字)子曰放人也歸去來有避
地之心焉(去來詞/潜作㱕)五柳先生傳則幾於閉関矣(五柳/潜種)
(関注見上/以自号閉)子曰和大怨者必有餘怨(而慕是也/若舜不怨)忘大樂
者必有餘樂(其樂是也/若顔回不改)天之道也(合故能如此/性与天道相)子曰
(祗)子曰至哉百物生焉萬類形焉示之以民斯其義
也(旁作民/古祇字示)形也者非他也骨肉之謂也(属土/骨肉)故以祭
禮接焉(于地下也/此旣葬則祭)收曰三者何先子曰三才不相離
也措之事業則有主焉圎丘尚祀觀神道也方澤貴
祭察物類也宗廟用饗懷精氣也收曰敢問三才之
藴(奥之稱/藴者精)子曰至哉乎問夫天者統元氣焉非止蕩
蕩蒼蒼之謂也地者統元形焉非止山川丘陵之謂
也人者統元識焉非止圎首方足之謂也(形識不止形/三才取其氣)
(已/而)乾坤之藴汝思之乎於是收退而學易(中故因三才/易行乾坤之)
(悟易/之藴始)子曰射以觀徳今亡矣古人貴仁義賤勇力子
曰棄徳背義而患人之不已親好疑尚詐而患人之
不已信則有之矣(時/譏)子曰君子服人之心不服人之
言(尼中心恱而誠服也/孟子曰七十子之服仲)服人之言不服人之身(次也/此其)服
人之身力加之也君子以義小人以力難矣夫(當丗/並譏)
(知義者/尚力不)子曰太熈之後天子所存者號爾(帝/晋惠)烏乎索
化列之以政則蕃君化之矣(政化/續詩有)元經何以不興
乎(春秋作/詩亡則)房玄齡謂薛收曰道之不行也必矣夫子
何營營乎(勤/嗟師)薛收曰子非夫子之徒欤(道/不知)天子
失道則諸侯修之(文/若桓)諸侯失道則大夫修之(叔向/若子産)
大夫失道則士修之(孟/若孔)士失道則庻人修之(舒居家/若董仲)
(異/推灾)修之之道從師無常誨而不倦窮而不滥(苟干禄/濫謂不)
(道/弃)死而後巳得時則行失時則蟠(屈/蟠)此先王之道所
以續而不墜也古者謂之継時(継孔子其適時一也/若孔子継周公孟子)詩不
云乎縱我不往子寧不嗣音(也注嗣續也音謂絃誦/子衿篇刺乱世斈校不修)如
之何以不行而廢也玄齡惕然謝曰其行也如是之
逺乎(已継時之道當逺大/乃知營營非止身而)
中說卷第九
中說卷第十
關朗篇　阮　逸　註
或問關朗子曰魏之賢人也孝文没而宣武立穆公
死關朗退(見上/並注)魏之不振有由哉(賢人不用/國不振由)子曰中國
失道四夷知之魏徴曰請聞其說子曰小雅盡廢四
夷交侵斯中國失道也非其說乎徴退謂薛収曰時
可知矣(道可知/時煬帝失)薛収問曰今之民胡無詩(乃問今民/因聞古詩)
(作詩/何不)子曰詩者民之情性也情性能亡乎(詩不廢/情不亡)非
民無詩職詩者之罪也(官不明変/職詩謂史)姚義困於窶(貧/窶)房玄
齡曰傷哉窶也盍請乎姚義曰古之人爲人請猶以
爲捨讓也(君子周給不継冨蓋非冉子弃譲也/古冉子爲公西赤之母請粟孔子曰)况爲巳乎吾
不願子聞之曰確哉義也實行古之道矣有以發我
也難進易退(姚義發明於我/儒有難進易退)子曰雖邇言必有可察求
本則逺(讒說殄行至矣逺胃難及/舜好察迩言若不察其本則)王珪從子求續經子
曰叔父(中書門下三品入閤使諌臣隨之自珪始也/珪字叔玠子之從叔太宗朝爲諌議多直言勑)通何
德以之哉(叔父之求斈/有何德以當)珪曰勿辭也當仁不讓於師况
無師乎吾聞關㓪之筮矣(朗傳/事在関)積亂之後當生大
賢世習禮樂莫若吾族天未亡道振斯文者非子誰
歟(㪯吾族/珪言直故)魏徴問議事以制何如子曰苟正其本刑
將措焉如失其道議之何益故至治之代法懸而不
犯(爲法/畫衣冠)其次犯而不繁(代/三)故議事以制噫中代之
道也(爲中代/商周巳後)如有用我必也無訟乎(之志/此仲尼)文中
子曰平陳之後龍德亢矣而卒不悔悲夫(知故及弑/隋文過亢不)
子曰吾於續書元經也其知天命而著乎(元經作皆天/詩書亡然後)
(也/命)傷禮樂則述章志(礼志/樂章)正曆數則斷南北(朝/南北)感
帝制而首太熈(於太熈者蓋感帝制之絶而特振之也/書帝制尚不及黃初况太熈乎然元經首)尊
中國而正皇始(魏孝文皇始年都洛陽得中囯也/晋宋卒不振則曆数断帰北朝以後)文中
子曰動失之繁静失之寡(中/不得)子曰罪莫大於好進
(以道/進不)禍莫大於多言(以中/言不)痛莫大於不聞過(蔽/自)辱莫
大於不知恥(得/自)子曰天子之子合冠而議封(人始封之/年二十成)
(土)知治而受職(斈古/齒胄)古之道也(制/此周)薛収問政於仲
長子光子光曰舉一綱衆目張弛一機萬事隳(語○/引古)
(規反/隳翾)不知其政也(言放/隱者)収告文中子子曰子光得之
矣(之要也/得爲政)文中子曰不知道無以爲人臣况君乎(更/君)
(道/湏知)子曰人不里居地不井受終苟道也(開阡陌意/秦廢井田)
(義起兼并爲苟且之道/在徙豪傑強本囯然弃礼)雖舜禹不能理矣(復生難矣/如此雖聖人)子
曰政猛寧若恩(臨之/先恩)法速寜若緩(也/緩寛)獄繁寧若簡
(滋彰/簡不)臣主之際其猜也寧信(時/並譏)執其中者惟聖人
乎(行上四事則執中矣/聖人之道不難知能)子曰委任不一亂之媒也監察
不止姦之府也(此亡/隋由)裴晞聞之曰左右相疑非亂乎
上下相伺非姦乎古謂之蛇豕之政噫亡秦之罪也
(自秦始/言王道䘮)杜淹問隱子曰非伏其身而不見也時命大
謬則隱其德矣惟有道者能之故謂之退藏於密(道/有)
(人/謂聖)杜淹曰易之興也天下其可疑乎故聖人得以
隱(則文王隱/紂疑文王)子曰顯仁藏用中古之事也(就拘藏也/演卦顯也)淹曰
敢問藏之之說子曰泯其迹閟其心可以神㑹難以
事求斯其說也又問道之㫖子曰非禮勿動非禮勿
視非禮勿聽淹曰此仁者之目也(言仁/仲尼)子曰道在其
中矣(仁中/道在)淹退謂如晦曰瞻之在前忽然在後信顔
氏知之矣(可以語言執也/知聖人道大不)文中子曰四民不分五等不
建六官不職九服不序皇墳帝典不得而識矣(不復/生民)
(識也/復得)不以三代之法統天下終危邦也(循之法/忠敬文相)如不
得已其兩漢之制乎(制/七)不以兩漢之制輔天下者誠
亂也巳(立則乱/制度不)文中子曰仲尼之述廣大悉備歷千
載而不用悲夫(空文不用其道可悲惜/六經示後而後世但習)仇璋進曰然夫
子今何勤勤於述也子曰先師之職也不敢廢(在祖/儒職)
(述)焉知後之不能用也(出能用之/後必有聖人)是藨是蓘則有豐
年(饉必有豊年藨悲驕反蓘古本反/逸詩譬如農夫是藨是蓘雖有飢)子謂薛収曰元魏巳
降天下無主矣(主/无真)開皇九載人始一(一統/平陳)先人有
言曰敬其事者大其始慎其位者正其名(川府君/先人謂銅)此
吾所以建議於仁壽也(仁壽/開皇改)陛下真帝也無踵僞
亂(乱相継/南北朝僞)必紹周漢以土襲火(隋當爲土徳/周木徳漢火徳)色尚黃
數用五除四代之法(周齊南朝陳也/四代謂北朝魏)以乗天命(御天/時乗)千
載一時不可失也髙祖偉之而不能用(不用其道/偉其文而已)所
以然者吾庶幾乎周公之事矣(尼宗之敬其事太其始攝/周公聖人之時者也故仲)
(之事也文中子謂隋祖必敬其始正其名/位則進正名則退公其心私其迹此周公)故十二䇿何先必
先正始者也(首篇名/正始䇿)魏永爲龍門令(見/永未)下車而廣
公　子聞之曰非所先也勞人逸已胡寜是營永遽
止以謝子子曰不勤不儉無以爲人上也(之/終戒)門人
竇威賈瓊姚義受禮温彦博杜如晦陳叔達受樂杜
淹房喬魏徴受書李靖薛方士裴晞王珪受詩叔恬
受元經董常仇璋薛収程元備聞六經之義(終/中說)凝
常聞不專經者不敢以受也經别有說故著之(原府/此太)
(中說之後也/君王凝自記自)太原府君曰(二子所記也/稱府君者凝)文中子之教不
可不宣也日月逝矣不可便文中之後(裔/後)不達于兹
也召三子而教之略例焉(略例/續經)太原府君曰凝常居
慄如也子弟非公服不見閨門之内若朝廷焉昔文
中子曰賢者凝也權則未而可與立矣府君再拜曰
謹受教非禮不動終身焉正觀中起家監察御史劾
奏侯君集有無君之心(爲御史大夫王疑爲監察上言侯君/天下稱其讜正出爲胡蘇令特杜淹)
(与杜淹不恊而王疑貶出胡蘇令胡蘇漢東莞縣有胡蘇亭隋置/集有反狀太宗以君集有大功未之信而長孫无忌与君集善乃)
(属隷州/縣名今)及退則郷黨以穆(時遂退/不得志於)御家以四教勤儉
恭恕正家以四禮冠婚䘮祭(礼/士)三年之畜備則散之
親族(所儲畜/九年耕)聖人之書及公服禮器不假(足/皆自)垣屋
什物必堅朴曰無苟費也門巷果木必方列曰無苟
亂也事寡嫂以恭順著(之室/文中子)與人不欵曲不受遺
非其力非其禄未甞衣食(耕桑者/力謂自)饗食之禮無加物
焉曰及禮可矣居家不肉食曰無求飽一布被二十
年不易曰無爲費天下也郷人有誣其稅者一嵗再
輸臨官計日受俸年踰七十手不輟經親朋有非義
者必正之曰靣譽背毀吾不忍也羣居縱言未甞及
人之短常有不可犯之色故小人逺焉杜淹曰續經
其行乎太原府君曰王公大人最急也先王之道布
在此矣天下有道聖人推而行之天下無道聖人述
而藏之所謂流之斯爲川焉塞之斯爲淵焉升則雲
施則雨潜則潤何往不利也太原府君曰夫子得程
仇董薛而六經益明對問之作四生之力也董仇早
殁而程薛繼殂文中子之教其未作矣嗚呼以俟來
哲(長孫无忌所抑房魏等不能振之也/此並隱其意肆其言以傷河汾之教爲)
　　　叙篇
文中子之教繼素王之道故以王道篇爲首古先聖
王俯仰二儀必合其德故次之以天地篇天尊地卑
君臣立矣故次之以事君篇事君法天莫如周公故
次之以周公篇周公之道盖神乎易中故次之以問
易篇易者教化之原也教化莫大乎禮樂故次之以
禮樂篇禮樂彌文著明則史故次之以述史篇興文
立制爕理爲大惟魏相有焉故次之以魏相篇夫隂
陽旣爕則理性逹矣窮理盡性以至於命故次之以
立命篇通性命之說者非易安能至乎關氏易之深
者也故次之關朗篇終焉
文中子世家　杜　淹　撰
文中子王氏諱通字仲淹其先漢徴君霸絜身不仕
十八代祖殷雲中太守家于祁以春秋周易訓郷里
爲子孫資十四代祖述克播前列著春秋義統公府
辟不就九代祖㝢遭愍懷之難遂東遷焉㝢生罕罕
生秀皆以文學顯秀生二子長曰玄謨次曰玄則玄
謨以將略升玄則以儒術進玄則字彦法即文中子
六代祖也仕宋歷太僕國子博士常歎曰先君所貴
者禮樂不學者軍旅兄何爲哉遂究道德考經籍謂
功業不可以小成也故卒爲洪儒卿相不可以苟處
也故終爲博士曰先師之職也不可墜故江左號王
先生受其道曰王先生業於是大稱儒門世濟厥美
先生生江州府君煥煥生虬虬始北事魏太和中爲
并州剌史家河汾曰晉陽穆公穆公生同州剌史彦
曰同州府君彦生濟州剌史一曰安康獻公安康獻
公生銅川府君諱隆字伯髙文中子之父也傳先生
之業教授門人千餘隋開皇初以國子博士待詔雲
龍門時國家新有揖讓之事方以恭儉定天下帝從
容謂府君曰朕何如主也府君曰陛下聦明神武得
之於天發號施令不盡稽古雖負堯舜之姿終以不
學爲累帝黙然曰先生朕之陸賈也何以教朕府君
承詔著興衰要論七篇毎奏帝稱善然未甚逹也府
君出爲昌樂令遷猗氏銅川所治著稱秩滿退歸遂
不仕開皇四年文中子始生銅川府君筮之遇坤之
師獻兆于安康獻公獻公曰素王之卦也何爲而來
地二化爲天一上德而居下位能以衆正可以王矣
雖有君德非其時乎是子必能通天下之志遂名之
曰通開皇九年江東平銅川府君歎曰王道無叙天
下何爲而一乎文中子侍側十嵗矣有憂色曰通聞
古之爲邦有長乆之䇿故憂殷以下數百年四海常
一統也後之爲邦行苟且之政故魏晉以下數百年
九州無定主也上失其道民散乆矣一彼一此何常
之有夫子之歎盖憂皇綱不振生人勞於聚歛而天
下将亂乎銅川府君異之曰其然乎遂告以元經之
事文中子再拜受之十八年銅川府君宴居歌伐木
而召文中子子矍然再拜敢問夫子之志何謂也銅
川府君曰爾來自天子至庶人未有不朋友而成者
也在三之義師居一焉道䘮巳來斯廢乆矣然何常
之有小子勉旃翔而後集文中子於是有四方之志
盖受書於東海李育學詩於㑹稽夏琠問禮於河東
關子明正樂於北平霍汲考易於族父仲華不解衣
者六嵗其精志如此仁壽三年文中子冠矣慨然有
濟蒼生之心西遊長安見隋文帝帝坐太極殿召見
因奏太平䇿十有二䇿尊王道推霸略稽今驗古恢
恢乎運天下於指掌矣帝大恱曰得生幾晚矣天以
生賜朕也下其議於公卿公卿不恱時將有蕭墻之
釁文中子知謀之不用也作東征之歌而歸曰我思
國家兮逺遊京畿忽逢帝王兮降禮布衣遂懷古人
之心乎將興太平之基時異事變兮志乖願違吁嗟
道之不行兮垂翅東歸皇之不斷兮勞身西飛帝聞
而再徴之不至四年帝崩大業元年一徴又不至辭
以疾謂所親曰我周人也家于祁永嘉之亂盖東遷
焉髙祖穆公始事魏魏周之際有大功於生人天子
錫之地始家于河汾故有墳隴於兹四代矣兹土也
其人憂深思逺乃有陶唐氏之遺風先君之所懷也
有弊廬在茅簷土堦撮如也道之不行欲安之乎退
志其道而已乃續詩書正禮樂修元經讃易道九年
而六經大就門人自逺而至河南董常太山姚義京
兆杜淹趙郡李靖南陽程元扶風竇威河東薛収中
山賈瓊清河房玄齡鉅鹿魏徴太原温大雅頴川陳
叔逹等咸稱師北靣受王佐之道焉如往來受業者
不可勝數盖千餘人隋季文中子之教興於河汾雍
雍如也大業十年尚書召署蜀郡司戸不就十一年
以著作郎國子博士徴並不至十三年江都難作子
有疾召薛収謂曰吾夢顔回稱孔子之命曰歸休乎
殆夫子召我也何必永厥齡吾不起矣寢疾七日而
終門弟子數百人㑹議曰吾師其至人乎自仲尼巳
來未之有也禮男子生有字所以昭德死有謚所以
易名夫子生當天下亂莫予宗之故續詩書正禮樂
修元經讃易道聖人之大㫖天下之能事畢矣仲尼
旣没文不在兹乎易曰黃裳元吉文在中也請謚曰
文中子絲麻設位哀以送之禮畢悉以文中子之書
還於王氏禮論二十五篇列爲十卷樂論二十篇列
爲十卷續書一百五十篇列爲二十五卷續詩三百
六十篇列爲十卷元經五十篇列爲十五卷賛易七
十篇列爲十卷並未及行遭時䘮亂先夫人藏其書
于箧笥東西南北未嘗離身大唐武德四年天下大
定先夫人返于故居又以書授于其弟凝文中子二
子長曰福郊少曰福時
録唐太宗與房魏論禮樂事
大唐龍飛宇内樂業文中子之教未行于時後進君
子鮮克知之正觀中魏文公有疾仲父太原府君問
候焉留宿宴語中夜而歎太原府君曰何歎也魏公
曰大業之際徴也嘗與諸賢侍文中子謂徴及房杜
等曰先軰雖聦明特逹然非董薛程仇之比雖逢明
王必愧禮樂徴于時有不平之色文中子笑曰乆乆
臨事當自知之及貞觀之始諸賢皆亡而徴也房李
温杜獲攀龍鱗朝廷大議未甞不叅預焉上臨軒謂
羣臣曰朕自處蕃邸及當宸極卿等每進諌正色咸
云嘉言良䇿患人主不行若行之則三皇不足四五
帝不足六朕誠虚薄然獨斷亦審矣雖德非徇齊明
謝濬哲至於聞義則服庶幾乎古人矣諸公若有長
乆之䇿一一陳之無有所隱房杜等奉詔舞蹈讃揚
帝德上曰止引羣公内宴酒方行上曰設法施化貴
在經乆秦漢己下不足襲也三代損益何者爲當卿
等悉心以對不患不行是時羣公無敢對者徴在下
坐爲房杜所目因越席而對曰夏殷之禮旣不可詳
忠敬之化空聞其說孔子曰周監二代郁郁乎文哉
吾從周周禮公旦所裁詩書仲尼所述雖綱紀頽缺
而節制具焉荀孟陳之於前董賈伸之於後遺談餘
義可舉而行若陛下重張皇墳更造帝典則非駑劣
所能議及也若擇前代憲章發明王道則臣請以周
典唯所施行上大恱翌日又召房杜及徴俱入上曰
朕昨夜讀周禮眞聖作也首篇云惟王建國辦方正
位體國經野設宫分職以爲人極誠哉深乎良乆謂
徴曰朕思之不井田不封建不肉刑而欲行周公之
道不可得也大易之義隨時順人周任有言陳力就
列若能一一行之誠朕所願如或不及強希大道畫
虎不成爲將來所笑公等可盡慮之因詔宿中書省
㑹議數日卒不能定而徴㝷請退上雖不復揚言而
閑宴之次謂徴曰禮壞樂崩朕甚憫之昔漢章帝眷
眷於張純今朕急急於卿等有志不就古人攸悲徴
跪奏曰非陛下不能行盖臣等無素業爾何愧如之
然漢文以清静冨邦家孝宣以章程練名實光武責
成委吏功臣獲全肅宗重學尊師儒風大舉陛下明
德獨茂兼而有焉雖未冠三代亦千載一時惟陛下
雖休勿休則禮樂度數徐思其冝教化之行何慮晚
也上曰時難得而易失朕所以遑遑也卿退無有後
言徴與房杜等並慙慄再拜而岀房謂徴曰玄齡與
公竭力輔國然言及禮樂則非命世大才不足以望
陛下清光矣昔文中子不以禮樂賜予良有以也向
使董薛在適不至此噫有元首無股肱不無可歎也
十七年魏公薨太原府君哭之慟十九年授余以中
說又以魏公之言告予因叙其事時正觀二十年九
月記
東皐子荅陳尚書書　王　福畤　撰
東皐先生諱績字無功文中子之季弟也棄官不仕
耕于東皐自號東皐子正觀初仲父太原府君爲監
察御史彈侯君集事連長孫太尉由是獲罪時杜淹
爲御史大夫宻奏仲父直言非辜於是太尉與杜公
有隙而王氏兄弟皆抑而不用矣季父與陳尚書叔
逹相善陳公方撰隋史季父持文中子世家與陳公
編之陳公亦避太尉之權藏而未出重重作書遺季
父深言懃懇季父荅書其略曰亡兄昔與諸公遊其
言皇王之道至矣僕與仲兄侍側頗聞大義亡兄曰
吾周之後也世習禮樂子孫當遇王者得申其道則
儒業不墜其天乎其天乎時魏文公對曰夫子有後
矣天將啓之徴也儻逢明主願翼其道無敢忘之及
仲兄出胡蘇令杜大夫嘗於上前言其樸忠太尉聞
之怒而魏公適入奏事見太尉魏公曰君集之事果
虚耶御史當反其坐果實耶太尉何疑焉於是意稍
解然杜與仲父抗志不屈魏公亦退朝黙然其後君
集果誅且吾家豈不幸而爲多言見窮乎抑天寔未
啓其道乎僕今耕于野有年矣無一言以禆于時無
一勢以託其迹没齒東皐醉醒自適而已然念先文
中之述作門人傳受升堂者半在廊廟續經及中說
未及講求而行嗟乎足下知心者顧僕何爲哉願記
亡兄之言庶幾不墜足矣謹録世家旣去餘在福郊
靣悉其意幸甚幸甚
録關子明事
關朗字子明河東解人也有經濟大器妙極占筭浮
沈郷里不求官達太和末余五代祖穆公封晉陽尚
書署㓪爲公府記室穆公與談易各相歎服穆公謂
曰足下竒才也不可使天子不識入言于孝文帝帝
曰張彛郭祚嘗言之朕以卜筭小道不之見爾穆公
曰此人道微言深殆非彛祚能盡識也詔見之帝問
老易㓪寄發明玄宗實陳王道諷帝慈儉爲本飾之
以刑政禮樂帝嘉歎謂穆公曰先生知人矣昨見子
明管樂之器豈占筭而已穆公再拜對曰昔伊尹負
鼎干成湯今子明假占筭以謁陛下臣主感遇自有
所因後冝任之帝曰且與卿就成筮論旣而頻日引
見際暮而出㑹帝有烏丸之役勑子明隨穆公出鎮
并州軍國大議馳驛而聞故穆公易筮往往如神先
是穆公之在江左也不平袁粲之死恥食齊粟故蕭
氏受禪而穆公北奔即齊建元元年魏太和三年也
時穆公春秋五十二矣奏事曰大安四載微臣始生
蓋宋大明二年也旣北遊河東人莫之知惟盧陽烏
深竒之曰王佐才也太和八年徴爲祕書郎遷給事
黃門侍郎以謂孝文有康世之意而經制不立從容
閑宴多所奏議帝虚心納之遷都雒邑進用王肅由
穆公之潜䇿也又薦關子明帝亦敬服謂穆公曰嘉
謀長䇿勿慮不行朕南征還日當共論道以究治體
穆公與㓪欣然相賀曰千載一時也俄帝崩穆公歸
洛踰年而薨㓪遂不仕同州府君師之受春秋及易
共隠臨汾山景明四年同州府君服闋援琴切切然
有憂時之思子明聞之曰何聲之悲乎府君曰彦誠
悲先君與先生有志不就也子明曰樂則行之憂則
違之府君曰彦聞治亂損益各以數至苟推其運百
世可知願先生以筮一爲决之何如子明曰占筭幽
微多則有惑請命蓍卦以百年爲斷府君曰諾於是
揲蓍布卦遇夬之革䷪(乾下/兊上)䷰(离下/兊上)捨蓍而歎曰當今
大運不過一再傳爾從今甲申二十四嵗戊申大亂
而禍始宫掖有蕃臣秉政世伏其強若用之以道則
桓文之舉也如不以道臣主俱屠地府君曰其人安
出㓪曰參代之墟有異氣焉若出其在并之郊乎府
君曰此人不振蒼生何屬子曰當有二雄舉而中原
分府君曰各能成乎朗曰我隙彼動能無成乎若無
賢人扶之恐不能成府君曰請刻其嵗㓪曰始於甲
寅卒於庚子天之數也府君曰何國先亡㓪曰不戰
德而用詐權則舊者先亡也府君曰其後如何㓪曰
辛丑之嵗有恭儉之主起布衣而併六合府君曰其
東南乎㓪曰必在西北乎大亂者未可以文治必湏
武定且西北用武之國也東南之俗其弊也剽西北
之俗其興也勃又况東南中國之舊主也中國之廢
乆矣天之所廢孰能興之府君曰東南之嵗可刻乎
㓪曰東南運曆不出三百大賢大聖不可卒遇能終
其運所幸多矣且辛丑明王當興定天下者不出九
載己酉江東其危乎府君曰明王旣興其道若何㓪
曰設有始有卒五帝三王之化復矣若非其道則終
驕冗而晚節末路有桀紂之主出焉先王之道墜地
乆矣苛化虐政其窮必酷故曰大軍之後必有凶年
積亂之後必有凶主理當然也府君曰先王之道竟
亡乎㓪曰何謂亡也夫明王乆曠必有逹者生焉行
其典禮此三才五常之所繫也孔子曰文王旣没文
不在兹乎故王道不能亡也府君曰請推其數㓪曰
乾坤之䇿隂陽之數推而行之不過三百六十六引
而伸之不過三百八十四天之道也噫㓪聞之先聖
與卦象相契自魏巳降天下無真主故黃初元年庚
子至今八十四年更八十二年丙午三百六十六矣
逹者當生更十八年甲子其與王者合乎用之則王
道振不用洙泗之教修矣府君曰其人安出㓪曰其
唐晉之郊乎昔殷後不王而仲尼生周周後不王則
斯人生晉夫生於周者周公之餘烈也生於晉者陶
唐之遺風也天地冥契其數自然府君曰厥後何如
㓪曰自甲申至甲子正百年矣過此未或知也府君
曰先生說卦皆持二端㓪曰何謂也府君曰先生毎
及興亡之際必曰用之以道輔之以賢未可量也是
非二端乎㓪曰夫象生有定數吉凶有前期變而能
通故治亂有可易之理是以君子之於易動則觀其
變而玷其占問之而後行考之而後舉欲令天下順
時而進知難而退此占筭所以見重於先王也故曰
危者使平易者使頌善人少惡人多暗主衆明君寡
堯舜繼禪歷代不逢伊周復辟近古亦絶非運之不
可變也化之不可行也道悠世促求才實難或有臣
而無君或有君而無臣故全之者鮮矣仲尼曰如有
用我者吾其爲東周乎此有臣而無君也章帝曰堯
作大章一夔足矣此有君而無臣也是以文武之業
遂淪於仲尼禮樂之美不行於章帝治亂之漸必有
厥由而興廢之成終罕所遇易曰功業見乎變此之
謂也何謂無二端府君曰周公定鼎於郟鄏卜世三
十卜年八百豈亦二端乎朗曰聖人輔相天地凖繩
隂陽恢皇綱立人極脩䇿䢛馭長羅逺羈昭治亂於
未然筭成敗於無兆固有不易之數不定之期假使
庸主守之賊臣犯之終不促巳成之期于未衰之運
故曰周德雖衰天命未攺聖人知明王賢相不可必
遇聖謀睿䇿有時而弊故考之典禮稽之龜䇿即人
事以申天命懸曆數以示將來或有巳盛而更衰或
過筭而不及是故聖人之法所可貴也向使明王繼
及良佐踵武則當億萬斯年與天無極豈止三十世
八百年而已哉過筭餘年者非先王之功即桓文之
力也天意人事豈徒然哉府君曰龜筴不出聖謀乎
㓪曰聖謀定將來之基龜筴告未來之事遞相表裏
安有異同府君曰大哉人謨㓪曰人謀所以安天下
也夫天下大器也置之安地則安置之危地則危是
以平路安車狂夫審乎難覆乗奔馭朽童子知其必
危豈有周禮旣行曆數不延乎八百奏法旣立宗祧
能踰乎二世噫天命人事其同歸乎府君曰先生所
刻治亂興廢果何道也㓪曰文質遞用勢運相乗稽
損益以驗其時百代無隱考龜筴而研其慮千載可
知未之思歟夫何逺之有府君蹶然驚起因書䇿而
藏之退而學易盖王氏易道宗於㓪焉其後宣武正
始元年嵗次甲申至孝文永安元年二十四嵗戊申
而胡后作亂爾朱榮起并州君臣相殘継踵屠地及
周齊分霸卒併於西始於甲寅終於庚子皆如其言
明年辛丑歲隋高祖受禪果以恭儉定天下開皇元
年安康獻公老于家謂銅川府君曰關生殆聖矣其
言未來若合符契門皇四年銅川夫人經山梁履巨
䂖而有娠旣而生文中子先丙午之期者文中子知
書矣二載爾獻之公筮之曰此子當知矣開皇六年
丙午文中子知書矣厥聲載路九年己酉江東平高
祖之政始迨仁壽四年甲子文中子謁見高祖而道
不行大業之政甚於桀紂於是文中子曰不可以有
爲矣遂退居汾陽續詩書論禮樂江都失守文中寢
疾歎曰天將啓堯舜之運而吾不遇焉嗚呼此關先
生所言皆驗也
王氏家書雜錄　王　福畤　撰
太原府君諱凝字叔恬文中子亞弟也正觀初君子
道亨我先君門人布在廊廟將播厥師訓施于王道
遂求其書于仲父仲父以編冩未就不之出故六經
之義代莫得聞仲父釋褐爲監察御史時御史大夫
杜淹謂仲父曰子聖賢之弟也有異聞乎仲父曰凝
忝同氣昔亡兄講道河汾亦甞預於斯然六經之外
無所聞也淹曰昔門人咸存記焉蓋薛収姚義綴而
名曰中說兹書天下之昌言也微而顯曲而當旁貫
大義宏闡敎源門人請問之端文中行事之迹則備
矣子盍求諸家仲父曰凝以䘮亂以來未遑及也退
而求之得中說一百餘𥿄大底雜記不著篇目首卷
及序則蠧絶磨滅未能詮次會仲父黜爲胡蘇令歎
曰文中子之敎不可不宣也日月逝矣歲不我與乃
解印而歸大考六經之而繕錄焉禮論樂論各亡其
五篇續詩續書各亡小序推元經讃易具存焉得六
百六十五篇勒成七十五卷分爲六部號曰王氏六
經仲父謂諸子曰大哉兄之述也以言乎皇綱帝道
則大明矣以言乎天地之間則無不至焉自春秋以
來未有若斯之述也又謂門人曰不可使文中之後
不逹于兹也乃召諸子而授焉正觀十六年余二十
一歳受六經之義三年頗通大略嗚呼小子何足以
知之而有志焉十九年仲父𬒳起爲洛州錄事又以
中說授余曰先兄之緒言也余再拜曰中說之爲敎
也務約致深言寡理大其比方論語之記乎孺子奉
之無使失墜余因而辨類分宗編爲十編勒成十卷
其門人弟子姓字本末則訪諸紀諜列於外傳以備
宗本焉且六經中說于以觀先君之事業建義明道
垂則立訓知文中子之所爲者其天乎年序寖遠朝
廷事異同志淪殂帝閽攸邈文中子之敎抑而未行
吁可悲哉空傳子孫以爲素業云爾時正觀二十三
年正月序
