#+TITLE: 欽定儀象考成-清-允祿
#+DATE: 2018-05-12 10:17:57
#+SOURCE: github.com/kanripo/KR3f0020 master 7eb05d4e                
　欽定四庫全書
　御製儀象考成序
　上古占天之事詳於虞典書稱在璿璣玉衡以齊七政
　後世渾天諸儀所為權輿也厯代以來遞推迭究益就
　精宻所傳六合三辰四逰儀之制本朝初年猶用之我
皇祖聖祖仁皇帝奉若天道研極理數嘗用監臣南懷仁
　言改造六儀輯靈臺儀象志所司奉以測驗其用法簡
　當如定周天度數為三百六十周日刻數為九十有六
　分黃赤道以備儀制減地平環以清儀象創制精宻尤
　有非前代所及者顧星辰循黄道行每七十年差一度
　黄赤二道之相距亦數十年差一分所當隨時釐訂以
　期脗合而六儀之改創也占候雖精體制究未協於古
　赤道一儀又無遊環以應合天度志載星象亦間有漏
　略躐次者我
皇祖精眀歩天定時之道使用六儀度至今必早有以隨
　時更正矣予小子法
祖敬
天雖切於衷而推測協紀之方實未夙習兹因監臣之請
　按六儀新法參渾儀舊式製為璣衡撫辰儀繪圖著說
　以禆測候并考天官家諸星紀數之闕者補之序之紊
　者正之勒為一書名曰儀象考成縱予斯之未信期允
　當之可循由是儀器正天象著而推算之法大備夫制
　器尚象以前民用莫不當求其至精至宻矧其為授時
　所本熙績所關尤不容有秒忽差者折衷損益彰往察
　來以要諸盡善奉時修紀之道敢弗慎諸至乃基命宥
　宻所為夙夜孜孜監于成憲者又自有在是為序
　乾隆二十有一年嵗在丙子冬十有一月御筆
　　　欽天監監正加禮部侍郎(臣/)戴進賢等謹
　　奏為請
　㫖増修靈臺儀象志表以昭遵守事竊(臣/)等西鄙庸愚
　　　荷蒙我
　皇上深仁廣覆畀以璣衡重任早夜兢兢唯恐有曠職
　　　守伏查康熙十三年蒙
聖祖仁皇帝命原任治理歴法兼工部侍郎(臣/)南懐仁製
　　　造觀象臺測量日月星辰儀器六座又纂成靈臺
　　　儀象志一書有解有圖有表皆闡明儀器六座所
　　　用之法此書乃(臣/)監中天文科推測星象所常用
　　　者其中詮解用法儀詳理備但志中原載星辰循
　　　黄道行毎年約差五十一秒合七十年則差一度
　　　今為時已久運度與表不符理宜改定再查康熙
　　　十三年纂修儀象志時黄道赤道相距二十三度
　　　三十二分今測得相距二十三度二十九分志中
　　　所列諸表皆據曩時分度所當逐一加修脗合天
　　行庶測驗時更覺便於較証又查三垣二十八宿
　　以及諸星今昔多寡不同應以本年甲子為元釐
　　輯増訂以資考測(臣/)等受
恩日久報稱無能此乃分所應辦故敢冒昧陳
　奏至修書人員容(臣/)於監中揀用數員務期悉心從
　　事書成之日進呈
御覽恭請
欽定伏候
睿鑒施行謹
　奏乾隆九年十月初六日具
　奏奉
㫖著荘親王鄂爾㤗張照議奏欽此
　　和碩荘親王(臣/)允禄等謹
　奏十月初六日
　發下戴進賢等奏摺一件奉
㫖著荘親王鄂爾泰張照議奏欽此該(臣/)等議得戴進
　　賢等摺請修靈臺儀象志一書係伊衙門應辦之
　　事又即請用伊衙門所有之人不支桌飯銀兩自
　　應如所請令其精詳修纂完竣進呈
御覽伏候
聖訓謹
　奏乾隆九年十一月初六日具
　奏奉
㫖依議仍著荘親王鄂爾泰張照兼管欽此
　　和碩荘親王(臣/)允禄等謹
　奏為請
㫖事乾隆九年十一月二十二日(臣/)等奏稱三辰公晷
　　儀制規倣璣衡其用廣大簡易為從前所未有請
　　製造大儀安置觀象臺上以便測量之用如蒙
俞允(臣/)等㑹同海望三和辦理等因奉
㫖好依議欽此本月二十六日奉
㫖觀象臺所存舊儀座架廢銅著即為製造新儀之用
　欽此該(臣/)等㑹看得觀象臺現設黄道赤道二儀俱
　　徑六尺座髙四尺五寸今應按其尺度製造謹用
　　五分之一擬製式樣恭呈
御覽伏候
聖訓再鑄造儀器若另立作厰置辦器具未免糜費錢
　　糧今郎中佛保現在
雍和宫辦理鑄造之事請就便交與佛保處遵
㫖用舊儀座架廢銅鑄造如有不敷再行配搭添補(臣/)
　　等已𣲖出内務府郎中楊作新公義副總領葉文
　　成(臣/)館算學教習何國棟原任欽天監五官正劉
　　裕錫㑹同監製督工(臣/)等不時前往查看一切作
　　法仍㑹同西洋人戴進賢劉松齡等商酌辨理其
　　需用工料錢糧數目令佛保等細加核估(臣/)等另
　　行奏
聞為此謹
　奏請
㫖乾隆十年三月三十日具
　奏奉
㫖好照議辦理先依此五分之一式樣製造銅儀一座
　進呈欽此
　　和碩荘親王(臣/)允禄等謹
　奏為奏
聞事乾隆十年三月三十日(臣/)等奏稱觀象臺現設黄
　　道赤道二儀俱徑六尺座髙四尺五寸今鑄造三
　　辰儀應按其尺度製造謹用五分之一擬製式樣
　　恭呈
御覽請交與佛保處遵
㫖用舊儀座架廢銅鑄造其需用工料錢糧數目令佛
　　保等細加核估(臣/)等另行奏
聞等因奉
㫖好照議辦理先依此五分之一式様製造銅儀一座
　進呈欽此欽遵(臣/)等隨令郎中佛保等将五分之一
　　銅儀一座現今敬謹製造外其觀象臺添設三辰
　　儀據該郎中佛保等約估得鑄造三辰儀并運往
　　安設等項辦買物料計銀八百四十八兩三錢四
　　分六釐食糧匠役一萬三千三百三十工毎工飯
　　銀三分六釐計銀四百七十九兩八錢八分外僱
　　匠役一萬八千八百二十六工毎工銀一錢五分
　　四釐計銀二千八百九十九兩二錢四釐壮夫七
　　百十四名每名銀八分計銀五十七兩一錢六分
　　以上辦買物料匠役工價飯銀共約需銀四千二
　　百八十四兩五錢九分相應向廣儲司領取應用
　　如有餘剰核明繳回倘不敷用再行請領統俟工
　　完之日核實報銷謹將約估需用工料錢糧細數
　　并行取物料另繕清單一併恭呈
御覽伏候
聖訓謹此
　奏
聞乾隆十年七月十七日具
　奏奉
㫖知道了欽此
　　和碩荘親王(臣/)允禄等謹
　奏為遵
㫖増修靈臺儀象志恒星經緯度表告成恭呈
御覽仰祈
聖鑒事乾隆九年十一月内欽天監監正戴進賢等奏
　　請増修靈臺儀象志一摺(臣/)允禄等遵
㫖議覆係伊衙門應辦之事應如所請令其精詳修纂
　　完竣進呈等因奉
㫖依議仍著荘親王鄂爾泰張照兼管欽此(臣/)等謹查
　　漢以前星官名數今無全書晉志載吴太史令陳
　　卓總巫咸甘石三家星官著於圖録凡二百八十
　　三官一千四百六十四星今亦不見原本隋丹元
　　子步天歌與陳卓數合後之言星官者皆以步天
　　歌為凖康熙十三年監臣南懐仁修儀象志星名
　　與古同者總二百六十一官一千二百一十星比
　　步天歌少二十二官二百五十四星又於有名常
　　數之外増五百一十六星又多近南極星二十三
　　官一百五十星監臣戴進賢等據西洋新測星度
　　累加測驗儀象志尚多未合又星之次第多不順
　　序(臣/)何國宗恭奉
聖訓宜加釐正(臣/)劉松齡(臣/)鮑友管率同監員明安圖
　　等詳加測算著之於圖(臣/)允禄等復公同考定總
　　計星名與古同者二百七十七官一千三百一十
　　九星比舊儀象志多十六官一百零九星與步天
　　歌為近其中次第顛倒凌躐(臣/)等順序改正者一
　　百五官四百四十五星其尤彰明較著者二十八
　　宿次舎自古皆觜宿在前參宿在後其以何星作
　　距星史無明文儀象志以參宿中三星之西一星
　　作距星則觜宿在後參宿在前今依次順序以參
　　宿中三星之東一星作距星則觜前參後與古合
　　亦經順序改正又於有名常數之外増一千六百
　　一十四星按其次序分註方位以備稽考又近南
　　極星二十三官一百五十星中國所不見悉仍西
　　測之舊共計恒星三百官三千零八十三星編為
　　總紀一卷黄道經緯度表赤道經緯度表各十二
　　卷月五星相距恒星經緯度表一卷天漢黄赤經
　　緯度表四卷共成書三十卷書内星圖體制微小
　　謹另繪大圖一併恭呈
御覽伏乞
皇上訓定
欽賜嘉名
御製序文冠於卷端交
　武英殿刋刻以垂永久所有襄事諸臣職名應否載
　　入另摺開列請
㫖為此謹
　奏乾隆十七年十一月二十二日具
　奏奉
㫖知道了書名用儀象考成職名准開載新測恒星並
　増星圖象著照乾清宫陳設天球式様製造二分進
　呈欽此
　　和碩荘親王(臣/)允禄等謹
　奏為請
㫖更定時憲書觜參之序以歸畫一事查時憲書内鋪
　　註二十八宿值日古法觜宿在前參宿在後自用
　　西法以來改為參宿在前觜宿在後乾隆五年欽
　　天監修協紀辦方書奏稱星宿值日於算法疎密
　　全無關涉請依古改正經大學士九卿議覆二十
　　八宿值日載在時憲書既於算法全無關涉則亦
　　不必更改等因在案今(臣/)等奉
命重修儀象志恒星經緯度表查明星座次第順序改
　　正參宿在後觜宿在前列於恒星經緯度表恭候
欽定則乾隆十九年之七政書即用此表推算若時憲
　　書之值宿仍依參前觜後鋪註則與七政書不能
　　畫一請以乾隆十九年為始依古觜前參後改正
　　鋪註則七政書之星度時憲書之日宿皆一例順
　　序矣(臣/)等未敢擅便伏乞
皇上聖鑒勅下大學士九卿再行議覆施行為此謹
　奏請
㫖又夾片謹查二十八宿星次或自下而上(如角室/等宿)或
　　自東而西(如虚畢/等宿)或自西而東(如心尾/等宿)或自中而
　　左右旋轉(如斗牛/等宿)而以第一星作距星則各宿皆
　　同惟觜參二宿相近自古星躔分野皆觜宿在前
　　參宿在後西法以參宿中三星之西一星作距星
　　則參宿在前觜宿在後今以參宿中三星之東一
　　星作距星則觜前參後與古合再查二十八宿分
　　列四方每方各七宿星家分配七政皆木金土日
　　月火水為序東方七宿角亢氐房心尾箕屬火箕
　　屬水北方七宿斗牛女虚危室壁室屬火壁屬水
　　南方七宿井鬼柳星張翼軫翼屬火軫屬水皆係
　　火前水後惟西方七宿若以奎婁胃昴畢參觜為
　　序參屬水觜屬火則水前火後與三方之序不協
　　今改觜前參後則火前水後與三方之序脗合乾
　　隆十七年十一月二十四日具
　奏奉
㫖大學士㑹同九卿議奏欽此
　　大學士忠勇公(臣/)傅恒等謹
　題為遵
㫖議奏事乾隆十七年十一月二十六日内閣抄出和
　　碩荘親王等具奏内開查時憲書内鋪註二十八
　　宿值日古法觜宿在前參宿在後自用西法以來
　　改為參宿在前觜宿在後乾隆五年欽天監修協
　　紀辨方書奏稱星宿值日與算法疎密全無關涉
　　請依古改正經大學士九卿議覆二十八宿值日
　　載在時憲書既於算法全無關涉則亦不必更改
　　等因在案今臣等奉
命重修儀象志恒星經緯度表查明星座次第順序改
　　正參宿在後觜宿在前列於恒星經緯度表恭候
欽定則乾隆十九年之七政書即用此表推算若時憲
　　書之值宿仍依參前觜後鋪註則與七政書不能
　　畫一請以乾隆十九年為始依古觜前參後改正
　　鋪註則七政書之星度時憲書之值宿皆一例順
　　序矣伏乞
皇上聖鑒勅下大學士九卿再行議覆施行謹
　奏請
㫖又夾片内開謹查二十八宿星次或自下而上(如角/室等)
　　(宿/)或自東而西(如虚畢/等宿)或自西而東(如心尾/等宿)或自
　　中而左右旋轉(如斗牛/等宿)而以第一星作距星則各
　　宿皆同惟觜參二宿相近自古星躔分野皆觜宿
　　在前參宿在後西法以參宿中三星之西一星作
　　距星則參宿在前觜宿在後今以參宿中三星之
　　東一星作距星則觜前參後與古合再查二十八
　　宿分列四方每方各七宿星家分配七政皆木金
　　土日月火水為序東方七宿角亢氐房心尾箕尾
　　屬火箕屬水北方七宿斗牛女虚危室壁室屬火
　　壁屬水南方七宿井鬼柳星張翼軫翼屬火軫屬
　　水皆係火前水後惟西方七宿若以奎婁胃昴畢
　　參觜為序參屬水觜屬火則水前火後與三方之
　　序不協今改觜前參後則火前水後與三方之序
　　脗合等因具
　奏奉
㫖大學士㑹同九卿議奏欽此欽遵抄出到部該(臣/)等
　　㑹議得周天躔度以二十八宿為經星經星之星
　　數多寡不一所占之度數亦廣狹不一而前後相
　　次總以各宿之第一星為距星此天象之自然古
　　今所不易也其間惟觜參二宿相距最近觜止三
　　星形如品字其所占之度狹參有七星三星平列
　　於中四星角出於外其所占之度廣古法以參宿
　　中三星之東一星作距星則觜前參後康熙年間
　　用西法算書以參中三星之西一星作距星遂改
　　為參前觜後故時憲書内星宿值日亦依此序鋪
　　註乾隆五年欽天監修協紀辨方書曾奏稱宿之
　　距星惟人所指星宿值日於算法疎密全無關礙
　　請依古改正當經大學士九卿奉
㫖議覆以星宿值日既於算法全無關礙則既經康熙
　　年間改定今亦不必更改等因在案惟是宿之距
　　星惟人所指而以星度考之觜之占度本狹古以
　　觜在前則距參一度而分野之度狹參之占度本
　　廣古以參在後則距井十度三十六分而分野之
　　度廣若如西法以參在前以觜在後是則參反距
　　觜一度而參宿距井之十度三十六分移而歸觜
　　似不如古法為優今荘親王等既奏稱奉
命重修儀象志恒星經緯度表查明星座次第順序改
　　正參宿在後觜宿在前列於恒星經緯度表乾隆
　　十九年之七政書即用此表推算並時憲書之值
　　宿亦依古觜前參後改正鋪註等語是觜參之前
　　後現今依古改正至時憲書之值宿雖與七政書
　　算法全無關礙而七政書乃時憲書之所從出其
　　鋪註列宿次第未便與推算之星度互異應如所
　　奏請以乾隆十九年為始時憲書之值宿依古改
　　正仍以觜前參後鋪註觜參之前後既經順序改
　　正與恒星經緯度表相合則二十八宿分列四方
　　星家以七宿分配七政皆木金土日月火水為序
　　者西方七宿亦火前水後與三方之序脗合矣恭
　　候
命下之日令欽天監遵照辦理可也再此本係禮部主
　　稿合并聲明(臣/)等未敢擅便謹
　題請
㫖乾隆十七年十二月十四日題本月十六日奉
㫖依議欽此
　　和碩荘親王(臣/)允禄等謹
　奏為請
㫖事乾隆九年十一月内(臣/)等摺奏三辰公晷儀制規
　　倣璣衡其用廣大簡易為從前所未有請製造大
　　儀安置觀象臺上以便測候之用如蒙
俞允(臣/)等㑹同海望三和辦理等因奉
㫖好依議欽此欽遵今已製造安設訖(臣/)等謹按尚書
　　蔡沈註云宋錢樂作渾天儀即璿璣玉衡遺法本
　　朝因之為儀三重其在外者曰六合儀次其内曰
　　三辰儀其最在内者曰四遊儀(臣/)等從前製造三
　　辰公晷規倣其制省為兩重要帶赤道以其一器
　　而備日月星辰之用故名三辰今製造大儀(臣/)等
　　先經進呈式様已即仍為三重惟省黄道地平二
　　環以免遮蔽實即璣衡遺法而更為簡明若僅名
　　三辰於義未備伏請
皇上欽賜嘉名并請於儀之正中子午雙環南面鐫刻
　　乾隆甲子年
御製清漢字様以垂永久伏祈
聖訓為此謹
　奏請
㫖乾隆十九年正月初五日具
　奏奉
㫖知道了
硃筆批出璣衡撫辰儀欽此
　　和碩荘親王(臣/)允禄等謹
　奏為銷算奏
聞事先經(臣/)等
　奏稱觀象臺添設三辰儀據原任郎中佛保等約估
　　得鑄造併運往安設等項辦買物料需銀八百四
　　十八兩三錢四分六釐匠役等工價飯食需銀三
　　千四百三十六兩二錢四分四釐以上共需銀四
　　千二百八十四兩五錢九分向廣儲司領取應用
　　如有餘剰核明繳回倘不敷用再行請領統俟工
　　完之日核實報銷等因具
　奏奉
㫖知道了欽此欽遵在案今製造得三辰儀子午圏二
　　個天常赤道圏一個遊旋赤道圈一個過極圏二
　　個四遊圏二個大龍牙二根小龍牙四根龍柱二
　　根獅子八個雲墪一個地平一件山子四個螺螄
　　四個直距窺管三根業經運往觀象臺合對安設
　　訖查鑄造三辰儀共實用過銅一萬四千零二十
　　四斤五兩此内除觀象臺舊有廢銅六千二百二
　　十斤外添用過鑄爐處銅七千八百零四斤五兩
　　辦買物料及匠役工價飯食共實用過銀三千五
　　百六十九兩八錢四分六釐餘剰銀七百十四兩
　　七錢四分四釐謹将用過銅斤辦買物料銀兩及
　　行取過物料數目另繕清單一併恭呈
御覽俟
命下之日交各該處查照外餘剰銀兩繳回廣儲司可
　　也為此謹具
　奏
聞乾隆十九年正月初五日具
　奏奉
㫖知道了欽此
　　(刑部左侍郎鑲紅旗滿洲副都統兼管欽天監事務臣覺離勒爾森/工部左侍郎樂部大臣裏行兼管欽天監事務臣何國宗)謹
　奏為
御製儀器吿成恭疏陳
　謝并請編著儀説以垂永久事乾隆九年十月二十
　　七日
皇上駕幸觀象臺
特允荘親王等所請規放璣衡製造大儀安設臺上以
　　裨測候乾隆十九年正月初五日
賜名
御製璣衡撫辰儀三月十六日鐫刻清漢文訖欽惟(一/)
皇上
　道通法象
　學貫天人
　欽若授時齊七政而萬邦惟憲
　文明熙載撫五辰而庶績其凝固已嫓美勲華合符
　　化育矣乃以靈臺舊器赤道動靜未分前代渾儀
　　天度竒零不盡爰稽古制聿闡新規兩極兼三逺
　　紹唐虞遺法七環省二秘參易簡真源誠千古之
　　鉅觀萬年之大寶也(臣/)等瞻
天仰
聖無任屏營抑(臣/)等更有請者儀器法理精微功用廣
　　大康熙十三年新製六儀告成(臣/)監請修儀象志
　　十六卷星度之外儀説附之乾隆九年(臣/)監監正
　　戴進賢等因星度尚有未合奏請重修蒙
皇上勅交荘親王管理乾隆十七年十一月書成三十
　　卷
賜名
欽定儀象考成
　武英殿刋刻将次竣事今
御製璣衡撫辰儀告成伏請仍
勅荘親王率同(臣/)監編著儀説附成全帙宣付史館以
　　傳永久則理明法備球圖共煥光華象顯義彰奕
　　禩永為典則矣為此恭疏陳
　謝具
　奏請
㫖乾隆十九年三月三十日具
　奏奉
㫖知道了著交荘親王欽此
　　　和碩荘親王(臣/)允禄等謹
　　奏為遵
　㫖編著儀説恭呈
　御覽仰祈
　聖訓事乾隆十九年三月三十日(臣/)勒爾森(臣/)何國宗
　　　等具奏
　御製儀器告成恭疏陳
　　謝并請編著儀説以垂永久一摺奉
　㫖知道了著交荘親王欽此欽遵(臣/)等伏惟唐虞之世
　　　首重璣衡漢唐以來代有制作我
　　朝康熙八年
聖祖仁皇帝命監(臣/)南懐仁新製六儀康熙五十二年
命監(臣/)紀利安製地平經緯儀精義利用於斯大備我
　皇上敬
天法
祖齊政勤民酌古凖今
御製璣衡撫辰儀
頒設靈臺用禆測候功用廣大法理精微(臣/)等欽遵
聖訓編著儀説首儀制次製法次用法次算法成書上
　　下二卷並從前具奏所奉
諭㫖叙於巻端謹繕稿本恭呈
御覽伏請
皇上訓定交
　武英殿刋刻冠於
欽定儀象考成之首所有前後監造諸(臣/)職名另摺開
　　列應否載入伏候
諭㫖遵行為此謹
　奏請
㫖乾隆十九年閏四月二十九日具
　奏奉
㫖著刋刻欽此
　　乾隆十七年十一月二十二日奉
㫖開載總理協理考測推算繪圖諸臣職名
　　總理
　　和　　碩　　荘　　　親　　王(臣/)允　禄
　　︵字位過密　無法显示︶　　　　　　　　　　　(臣/)鄂爾泰
　　原任經筵講官刑部尚書樂部大臣加太子太保吏部尚書(臣/)張　照
　　協理
　　刑部左侍郎鑲紅旗滿洲副都統兼管欽天監事務(臣/)覺羅勒爾森
　　工部左侍郎樂部大臣裏行兼管欽天監事務(臣/)何國宗
　　考測
　　原任欽天監監正加禮部侍郎銜(臣/)戴進賢
　　欽　　天　　監　　監　　正(臣/)劉松齡
　　欽　　天　　監　　監　　副(臣/)鮑友管
　　推算
　　兵部郎中留欽天監五官正任(臣/)明安圖
　　欽　天　監　春　官　　正(臣/)何國卿
　　欽　天　監　秋　官　　正(臣/)孫君徳
　　工部主事留欽天監冬官正任(臣/)鮑欽輝
　　欽　　天　　監　　博　　士(臣/)鮑懐仁
　　欽　　天　　監　　博　　士(臣/)路　銓
　　欽　　天　　監　　博　　士(臣/)白士傑
　　欽　　天　　監　　博　　士(臣/)鈕兆鳳
　　欽　　天　　監　　博　　士(臣/)李　鏊
　　欽　　天　　監　　天　　文　生(臣/)徐文學
　　欽　　天　　監　　天　文　　生(臣/)何廷禄
　　欽　　天　　監　　天　文　　生(臣/)張　肱
　　欽　　天　　監　　天　文　　生(臣/)鮑懐禮
　　欽　　天　　監　　天　文　　生(臣/)陳際新
　　繪圖
　　欽　天　監　五　官　靈　臺　郎(臣/)歐天瑞
　　欽　　天　　監　　天　　文　生(臣/)潘從源
　　欽　　天　　監　　天　　文　生(臣/)金　淵
　　欽　　天　　監　天　文　　生(臣/)文有徳
　　乾隆十九年閏四月二十九日奉
㫖開載總理協理監造諸臣職名
　　總理
　　和　　碩　　荘　　親　　王(臣/)允　禄
　　協理
　　原任經筵講官刑部尚書樂部大臣加太子太保吏部尚書(臣/)張　照
　　太子少保内大臣户部尚書總管内務府大臣(臣/)海　望
　　工部左侍郎樂部大臣裏行兼管欽天監事務(臣/)何國宗
　　工　部右侍郎總管内務府大臣(臣/)三　和
　　原任欽天監監正加禮部侍郎銜(臣/)戴進賢
　　欽天監監正加三品職銜食俸(臣/)劉松齡
　　欽　　天　　監　　監　　副(臣/)鮑友管
　　欽　　天　　監　　監　　副(臣/)傅作霖
　　監造
　　原　任　内　務　府　郎　中(臣/)佛　保
　　内　　　務　　府　　郎　　中(臣/)楊作新
　　内　　　務　　府　　　郎　　中(臣/)公　義
　　欽　　天　　監　中　　官　正　(臣/)何國棟
　　内　　　務　　府　　　催　　總(臣/)舒　山
　　原　任　内　務　府　副　催　總(臣/)葉文成
　　欽　　天　　　監　　博　　　士(臣/)劉裕錫
欽定四庫全書　　　　　子部六
欽定儀象考成目録　　　　天文算法類一(推步之/屬)
　卷首上
御製璣衡撫辰儀説卷上
　卷首下
御製璣衡撫辰儀説卷下
　卷一
　　恒星總紀
　卷二
　　恒星黄道經緯度表一
　卷三
　　恒星黄道經緯度表二
　卷四
　　恒星黄道經緯度表三
　卷五
　　恒星黄道經緯度表四
　卷六
　　恒星黄道經緯度表五
　卷七
　　恒星黄道經緯度表六
　卷八
　　恒星黄道經緯度表七
　卷九
　　恒星黄道經緯度表八
　卷十
　　恒星黄道經緯度表九
　卷十一
　　恒星黄道經緯度表十
　卷十二
　　恒星黄道經緯度表十一
　卷十三
　　恒星黄道經緯度表十二
　卷十四
　　恒星赤道經緯度表一
　卷十五
　　恒星赤道經緯度表二
　卷十六
　　恒星赤道經緯度表三
　卷十七
　　恒星赤道經緯度表四
　卷十八
　　恒星赤道經緯度表五
　卷十九
　　恒星赤道經緯度表六
　卷二十
　　恒星赤道經緯度表七
　卷二十一
　　恒星赤道經緯度表八
　卷二十二
　　恒星赤道經緯度表九
　卷二十三
　　恒星赤道經緯度表十
　卷二十四
　　恒星赤道經緯度表十一
　卷二十五
　　恒星赤道經緯度表十二
　卷二十六
　　月五星相距恒星黄赤經緯度表
　卷二十七
　　天漢經緯度表一
　卷二十八
　　天漢經緯度表二
　卷二十九
　　天漢經緯度表三
　巻三十
　　天漢經緯度表四
　　　　(臣/)等謹案
　　御定儀象考成三十二卷乾隆九年奉
　　勅撰乾隆十七年告成
　　御製序文頒行卷首上下為
　　御製璣衡撫辰儀卷第一之十三為總紀恒星及
　　　　恒星黄道經緯度表卷第十四之二十五為
　　　　恒星赤道經緯度表卷第二十六為月五星
　　　　相距恒星黄赤道經緯表巻第二十七之三
　　　　十為天漢經緯度表按璣衡之制馬融鄭元
　　　　注尚書皆以為渾儀是其遺法唐宋而後日
　　　　以加詳然規環既多遮蔽𨼆映之患勢不能免
　　　　郭守敬析之為簡仰二儀人稱其便康熙十
　　　　三年
　聖祖仁皇帝命監臣南懐仁新製六儀赤道黄道分
　　　　為二器皆不用地平圏而地平象限紀限天
　　　　體諸儀則地平之經緯與黄赤之錯綜皆已
　　　　畢具又
　命監臣紀利安製地平經緯儀合地平象限二儀而
　　　　為一其用尤便
　　皇上親莅靈䑓徧觀儀象以渾天制最近古而時
　　　　度信宜從今改制新儀
　　錫名曰璣衡撫辰誠酌古凖今損益盡善儀制凡
　　　　三重其在外者即古之六合儀而不用地平
　　　　圏其正立雙環為子午圈斜倚單環為天常
　　　　赤道圏其南北二極皆設圓軸軸本貫于子
　　　　午雙環中空而軸内向以貫内二重之環又
　　　　依京師北極髙度而上五十度五分為天頂
　　　　于天頂拖垂線以代地平圈故不用地平圈
　　　　也其内即古之三辰儀而不用黄道圏其貫
　　　　于二極之雙環為赤極經圏結于赤極經圏
　　　　之中要與天常赤道平運者為逰旋赤道自
　　　　經圏之南極作兩象限弧以承之測得三辰
　　　　之赤道經緯度則黄道經緯可推且黄赤距
　　　　緯古逺今近縦或日乆有差而儀器無庸改
　　　　制故不用黄道圏也又其在内即古之四㳺
　　　　儀貫于二極之雙環為四遊圈定于遊圏之
　　　　兩極者為直距綰于直距之中心者為窺衡
　　　　㳺圏中要設直表以指經度及時窺衡右旁
　　　　設直表以指緯度此則古今所同也又星辰
　　　　循黄道行每七十年差一度黄赤大距亦數
　　　　十年而差一分靈臺儀象志中所列諸表皆
　　　　據曩時分度今則逐時加修得歲差真數其
　　　　三垣二十八宿以及諸星今昔多少不同者
　　　　並以乾隆九年甲子為元驗諸實測比舊増
　　　　一千六百一十四星亦前古之所未聞宻考
　　　　天行隨時消息所以示萬年修改之道者舉
　　　　不越乎是編之範圍矣乾隆四十六年五月
　　　　恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
欽定四庫全書
欽定儀象考成卷首上
御製璣衡撫辰儀説卷上
　　儀制
　　製法
御製璣衡撫辰儀説卷上之一
　儀制
　　全儀
　　子午圏
　　天常赤道
　　赤極經圏
　　遊旋赤道
　　四遊圏
　　指時度表
　　借弧指時度表
　　指緯度表
　　立表
　　平行立表
　　平行借弧表
　　綰經度表
　　綰時度表
　　平行線測經度表
　
　
　
　
　
　
　
　
　　虞書舜典在璿璣玉衡以齊七政孔穎逹疏曰璣
　　衡者王者正天文之器漢世以來謂之渾天儀者
　　是也馬融云渾天儀可旋轉故曰璣衡其横簫所
　　以視星宿也蔡邕云衡長八尺孔徑一寸下端望
　　之以視星辰盖懸璣以象天而衡望之轉璣窺衡
　　以知星宿是其説也上天之體不可得知測天之
　　事見於經者惟此璿璣玉衡一事而已楊子法言
　　云或問渾天曰落下閎營之鮮于妄人度之耿中
　　丞象之幾乎幾乎莫之能違也閎與妄人武帝時
　　人宣帝時司農中丞耿夀昌始鑄銅為之象史官
　　施用焉江南宋元嘉年太史丞錢樂(陳氏師凱曰/錢樂本名樂)
　　(之孔疏/脱之字)鑄銅作渾天儀傳於齊梁周平江陵遷於
　　長安尚書蔡註曰宋錢樂鑄銅作渾天儀衡長八
　　尺孔徑一寸璣徑八尺圓周二丈五尺强轉而望
　　之以知日月星辰之所在即璿璣玉衡之遺法也
　　厯代以來其法漸密本朝因之為儀三重其在外
　　者曰六合儀平置黒單環上刻十二辰八干四隅
　　在地之位以凖地面而定四方側立黒雙環背刻
　　去極度數以中分天脊直跨地平使其半入地下
　　而結於其子午以為天經斜倚赤單環背刻赤道
　　度數以平分天腹横繞天經亦使半出地上半入
　　地下而結於其卯酉以為天緯三環表裏相結不
　　動其天經之環則南北二極皆為圓軸虚中而内
　　向以挈三辰四遊之環以其上下四方於是可考
　　故曰六合次其内曰三辰儀側立黒雙環亦刻去
　　極度數外貫天經之軸内挈黄赤二道其赤道則
　　為赤單環外依天緯亦刻宿度而結於黒雙環之
　　卯酉其黄道則為黄單環亦刻宿度而又斜倚於
　　赤道之腹以交結於卯酉而半入其内以為春分
　　後之日軌半出其外以為秋分後之日軌又為白
　　單環以承其交使不傾墊以其日月星辰於是可
　　考故曰三辰其最在内者曰四遊儀亦為黒雙環
　　如三辰儀之制以貫天經之軸其環之内則兩面
　　當中各施直距外指兩軸而當其要中之内面又
　　為小窽以受玉衡要中之小軸使衡既得隨環東
　　西運轉又可隨處南北低昻以待占候者之仰窺
　　焉以其東西南北無不周徧故曰四遊此其法之
　　大畧也今考前史漢初落下閎造渾天儀本無黄
　　道或云賈逵所加或云李淳風所加或云一行所
　　加而宋錢樂之渾儀之制雖有黄道並無黄道經
　　　圈其四遊圈亦不貫於黄極則亦未盡黄道之用
　　　元郭守敬作簡儀乃分渾儀而變其制别設立運
　　　圏以測地平經緯度而不設黄道圏盖黄道與黄
　　　極經圏成經緯設黄道又設經圏則圏多而不便
　　　於測候故不用黄道而專用赤道圈明正統三年
　　　鑄銅渾儀簡儀於北京即宋元遺法也我
　　朝康熙八年
聖祖仁皇帝命監臣南懐仁新製六儀赤道黄道分為二
　　　器皆不用地平圏而地平象限天體諸儀則地平
　　　之經緯與黄赤之錯綜皆已畢具康熙五十二年
　　　又
命監臣紀利安製地平經緯儀合地平象限二儀而為一
　　　其用尤便制作之妙於斯極矣我
　皇上敬
天法
祖齊政勤民
親蒞靈臺徧觀儀象以渾天制最近古而時度信宜從
　　今觀其㑹通斯成鉅典於是用今之數目合古之
　　型模
御製璣衡撫辰儀用裨測候誠唐虞之遺意昭代之新
　　規也儀制三重其在外者即古之六合儀而不用
　　地平圏其正立雙環為子午圏兩面皆刻周天三
　　百六十度自南北極起初度至中要九十度是為
　　天經斜倚單環為天常赤道圏兩面皆刻周日十
　　二時以子正午正當子午雙環中空之半而結於
　　其中要是為天緯其南北二極皆設圓軸軸本實
　　於子午雙環中空之間而軸内向以貫内二重之
　　環其下承以雲座仰面正中開雙槽以受雙環東
　　面正中開雲窩以受垂球下面置十字架施螺旋
　　以取平架之東西兩端各植龍柱龍口銜珠開孔
　　以承天常赤道卯酉之兩軸依觀象臺測定南北
　　正線将座架安定則平面之四方正又依京師北
　　極出地三十九度五十五分自北極而上五十度
　　五分即上應天頂自南極而下五十度五分即下
　　對地心而應天頂之衝於天頂施小釘懸垂線而
　　垂適當地心又適切於雙環之面不即不離則上
　　下正立面之四方亦正而地平已在其中故不用
　　地平圏也次其内即古之三辰儀而不用黄道圏
　　其貫於二極之雙環為赤極經圏兩極各設軸孔
　　以受天經之軸兩面皆刻周天三百六十度結於
　　赤極經圏之中要與天常赤道平運者為遊旋赤
　　道圈兩面皆刻周天三百六十度與天之赤道旋
　　轉相應自經圏之南極作兩象限弧以承之使不
　　傾墊測得三辰之赤道經緯度則黄道經緯可推
　　且黄道與赤道之相距古逺今近縱或日久有差
　　而儀器無庸改制故不用黄道圏也其在内者即
　　古之四遊儀貫於二極之雙環為四遊圏兩面皆
　　刻三百六十度定於遊圏之兩極者為直距綰於
　　直距之中心者為窺衡遊圏中要設直表以指經
　　度及時窺衡右旁設直表以指緯度此古今所同
　　無容置議者也是故體制倣乎渾天之舊而時度
　　尤為整齊運量同於赤道新儀而重環更能合應
　　至於借表窺測則上下左右無不宜焉夫羲和遺
　　制不可考已漢世以來或作而不傳或傳而不久
　　盖制器尚象若斯之難也而稽古宜今至我
　朝乃臻盡善易繫傳云備物致用立成器以為天下
　　利莫大乎聖人詎不信乎
　
　
　
　
　
　
　
　
子午圈所以正南北也天之南北定於兩極必先測定
南北正線而後安置子午圈則子午圈即為南北之正
線南北正而後日軌之髙下時刻之早晚中星之偏度
可得而稽也其制雙環外徑六尺三寸内徑五尺六寸
六分環面濶三寸二分厚九分中空一寸雙環之間四
隅各施銅枕合而固之其中空之半為子午正線兩面
各畫三百六十度每度六十分自南北極起初度至中
要九十度古曰天經環西法舊曰緯圈盖織絲以直者
為經横者為緯古以其圈直立故曰經西法以其為横
線所界之度故曰緯今按圈直而度横則其圈宜曰經
圈而其度乃為緯度周禮賈公彦疏所謂南北之道謂
之經元儒陳氏師凱所謂自北數向南去如機上數緯
絲是也自兩極起初度者北極出地南極入地其度數
皆自兩極起算也中要九十度者赤道為帯天之紘距
兩極各一象限也南北極各設鋼軸軸本扁方長三寸
濶二寸二分厚一寸實於隻環之間以鋼螺旋結之軸
長六寸徑八分正當雙環中空之半内向以貫三辰四
遊之環所以象天樞也
　
　
　
　
　
　
　
　
天常赤道所以正時刻也天左旋一日一周南北極持
其兩端而赤道為其横帯以其常定不動故曰天常日
循黄道右旋而其隨天西轉則係赤道之度日行臨於
赤道之某位即為某時故時刻由赤道而正也其制單
環外徑六尺一寸二分内徑五尺六寸四分環面濶二
寸四分厚一寸四分平分其厚為赤道之中線兩面各
畫周日十二時每時初正各四刻每刻十五分每一時
當天之三十度每四刻當天之十五度每一分當天之
十五分以其子正午正線當子午雙環中空之半而結
於其中要使其赤道中線適當子午圏之九十度兩圈
相結成十字直角古曰天緯環西法舊曰赤道經圈盖
古以其圈横運故曰緯西法以其為直線所界之度故
曰經今按圈横而度直則其圈宜曰緯圈而其度乃為
經度周禮賈公彦疏所謂東西之道謂之緯陳氏師凱
所謂自東數向西去如機上數經絲是也上面午正時
刻線結於子午圈之正北卯正居西酉正居東謂日影
對照之時下面則子正居北午正居南卯正居東酉正
居西為日行所臨之正位也
　
　
　
　
　
　
　
　
赤極經圏所以帯赤道也亦曰過極圏制如子午雙環
在内而差小外徑五尺五寸六分内徑五尺一寸二分
環面濶二寸二分厚八分中空一寸二分兩面皆畫三
百六十度每度六十分一面自兩極起初度至赤道九
十度以應天經一面自赤道起初度至兩極九十度以
應赤緯南北極各設軸孔用扁方銅長三寸濶與環面
等厚與雙環中空等中心開圓孔以受天經之軸其孔
徑適容軸徑使旋轉不致動摇孔之兩面各施鋼片厚
四分使孔徑不致磨損兩軸孔之中徑適當雙環中空
之半與兩極徑線參直以鋼螺旋結之環外南北極之
兩端各施扁圓鋼子厚五分與内外兩雙環之分縫等
貫於天經之軸使赤極經圈之中要九十度線適與子
午圈之九十度相凖則内外兩圈上下四方俱合為一
線而縱横經緯自宜悉協矣
　
　
　
　
　
　
　
　
遊旋赤道所以象天之運行而紀其赤道經度也制如
天常赤道在内而差小外徑五尺五寸六分内徑五尺
一寸二分環面濶二寸二分厚一寸二分平分其厚為
赤道之中線兩面各畫周天三百六十度上面分為十
二宫每宫三十度每度六十分下面自丑宫起初度右
旋三百六十度以其丑宫未宫初度之線當赤經雙環
中空之半而結於其中要使其赤道中線適當經圈之
九十度兩圈相結成十字直角與天之赤道旋轉相應
又於經圏南極之兩旁設象限弧承於遊旋赤道辰宫
戌宫之下以螺旋結之使不傾墊有天常赤道之不動
者以定時又有遊旋赤道之常動者以紀度則赤道之
逐宫逐度皆能周行於十二時而三辰之所躔與兩曜
之相距皆可得而稽矣
　
　
　
　
　
　
　
　
四遊圈所以測三辰之赤道經緯度也制如赤經雙環
在内而差小外徑五尺内徑四尺六寸八分環面濶一
寸六分厚七分中空一寸四分盖三重雙環之外面皆
相平而内重則漸薄中空則漸大取其輕重適宜亦便
於設窺衡也兩面各畫三百六十度一面自北極起初
度至南極一百八十度為去極度一面自赤道起初度
至兩極各九十度為距緯度南北極各設軸孔以受夭
經之軸與過極圈同環外南北極之兩端各施扁圓鋼
子厚六分與赤經四遊兩環之分縫等貫於天經之軸
其下半周之中要安直表以指經度及時刻兩面對南
北極各安直距如圓之通徑濶一寸六分厚七分中空
一寸四分直距之二面對環之兩極作直徑線對環之
九十度作横徑線十字相交中心開圓孔施螺旋小鋼
軸而圓其末以綰窺衡窺衡長四尺七寸二分方一寸
二分中空一寸上下兩端施方銅盖厚五分内三分方
一寸入於管中外二分方一寸二分齊於管面中心開
圓孔上端孔心留十字線以便測視管之四面亦各取
中線上面安立表下端右面安指緯度表左右兩面之
中心各開圓孔使直距中要小軸之末入其中以綰之
則窺衡乃能南北低昂而隨雙環東西運轉焉窺衡連
盖長四尺七寸六分比四遊環内徑長八分兩端各施
鋼篐厚一分中要孔外施鋼眼錢亦厚一分使其左右
適切於中空之内面上下兩端入於雙環内徑各四分
則上下低昂自無偏側而所測經緯度必皆密合矣
　
　
　
　
　
　
　
　
指時度表通長七寸三分本長一寸六分形如方筒入
於四遊雙環中空之間濶一寸四分與四遊環之中空
等平分其濶即當窺衡之中線筒中施左右螺旋以充
塞於中空之内使表不動移横帶長三寸二分濶五分
兩端各鉤囬二分扣於環面之外表長五寸二分濶一
寸其指時度之邊線對方筒之正中亦即窺衡之正中
下端二寸四分厚三分切於遊旋赤道之面以指度分
上端二寸八分厚二分切於天常赤道之面以指時刻
也
　
　
　
　
　
　
　
　
借弧指時度表其本方筒及横帶長濶並與前指時度
表同横帶之下自左向右立安弧背一道長九寸三分
濶一寸二分厚一分六釐弧背之末平安指時度表除
弧背之厚長五寸二分濶一寸計自表本方筒之中線
至指時度表之内邊長六寸七分當遊旋赤道之十五
度當天常赤道之一小時測量時指時度表或為子午
圏所礙則用此表視其所指之時度加四刻即為所測
之時減十五度即為所測之度盖借弧指時度表在窺
衡之右所指雖視乎借表而所測則定於窺衡天常之
時刻左旋故加三辰之度分右旋故減則用借弧指時
度表察之與用指時度表等也
　
　
　
　
　
　
　
　
指緯度表其形兩曲安於窺衡下端之右面底長三寸
濶九分平分其濶為中線對衡面中線以螺旋結之曲
横七分與四遊環之厚等又曲長一寸七分切於四遊
環之外面從中線減濶之半所以指緯度也
　
　
　
　
　
　
　
　
立表二座形直底平表髙底長各三寸二分濶九分厚
一分平分其濶為中線表直立於底長之半與底面成
直角距底面一寸一表向上開長方孔長一寸中留直
線又上五分開圓孔徑四分中留十字線安於窺衡之
上端一表依前度下開直縫上開小圓孔安於窺衡之
下端各對衡面中線以螺旋結之測量時窺衡或為赤
道及銅枕所礙則用此表盖兩表之孔心中線距衡面
皆相等又與衡面之中線參直則用立表測之與用窺
衡等也
　
　
　
　
　
　
　
　
平行立表二座形曲底平底盤長四寸濶一寸二分厚
一分中空長三寸二分濶九分與立表底盤之長濶等
表曲如勾股股直如立表髙三寸二分濶九分勾横連
於股末長五寸濶九分横植於底盤之末底盤中空冒
於立表底盤之外以掐表固之測量時窺衡立表或為
子午圏及龍柱所礙則用此表盖平行立表曲如勾股
而與立表平行則用平行立表測之與用立表等亦與
用窺衡等也
　
　
　
　
　
　
　
　
平行借弧表制如平行立表而倒正異盖四遊窺衡東
西為子午圏及龍柱所礙南北為赤道及銅枕所礙則
用平行立表猶是窺衡所能及而管孔被遮故其表平
行正立即可見若近北極之星則東西既礙於子午圏
南北又礙於極軸窺衡不能及自上測之不能及北極
之南六度餘自下測之不能及北極之北六度餘故借
十度作平行借弧表一表上植一表下垂則窺衡未及
北極十度而窺孔之視線已與北極參直其法以半徑
一千萬為一率十度之正切線一百七十六萬三千二
百七十為二率表之横勾距窺衡中心二尺三寸三分
為三率求得四率四寸一分零八毫為表髙之中數(自/窺)
(衡中線至直/距中線之數)上端之表立植於衡面則中數即表髙(中/數)
(減衡方之半六分加表端距窺孔中心/六分為表端至表本之髙仍與中數等)下端之表自衡
面下垂則於中數加衡方之半六分表端距窺孔中心
六分又加平行横勾之濶九分得六寸二分零八毫為
表之髙距表端下六分開圓孔又下五分開長方孔皆
與立表制同凡測近北極之星測得距赤道北若干加
十度即得星距赤道北之緯度若測赤道南之星亦可
用此表但測得距赤道南若干減十度即得星距赤道
南之緯度也
　
　
　
　
　
　
　
　
綰經度表通長四寸濶一寸四分平分其濶即當窺衡
之中線其本方筒長一寸六分髙一寸八分入於四遊
雙環之間以左右螺旋固之其末上下二面以夾遊旋
赤道上面濶七分減本之半與窺衡中線參直下面以
螺旋固之所以綰定遊旋赤道之經度於四遊圈也
　
　
　
　
　
　
　
　
綰時度表内外二截内截上下内三面綰於遊旋赤道
之内規上面之末承於外截之下開二方孔以受外截
之方足下面以螺旋固之外截上下外三面綰於天常
赤道之外規上面之末覆於内截之上安二方足入於
内截之方孔下面以螺旋固之凡以太陽時刻及經度
測月星則内外截俱綰定别測月星若以經度求時刻
則止綰定内截外截隨之運轉視其所當刻分即得時
刻若以時刻求經度則止綰定外截任遊旋赤道之運
轉視其所當度分即得經度也

平行線測經度表以赤經之平行線與直距之平行線
相參直(赤經之平行線在圓周直距之平行線在/圓心其平行線之間俱對南北極之中徑)而測
距星之經度也其制於直距南北極之兩端各安銅板
如工字形正方二寸八分與直距二面之分等(直距二/面各厚)
(七分中空一寸四/分共二寸八分)兩要各缺一長方長一寸六分濶七
分與直距一面之分等(直距二面每面濶/一寸六分厚七分)扣於直距中
空之間中心開圓孔貫於天經之軸四隅距中心一寸
九分(銅板方二寸八分對角斜線三寸九分八釐四隅/距中心各一寸九分九釐今取一寸九分餘九釐)
各安立柱圓頂開孔以穿直線與直距中徑平行下安
小環以為結赤經平行線之用又按距星宫度於遊旋
赤道安赤經平行線表其制上畫半圓内容半方自對
角斜線起初度至横徑為四十五度其中直徑與指度
表之邊線參直半圓中心安二遊表各長二寸距中心
一寸九分邊留小臍中開小圓孔與直距四隅立柱之
距中心等以線穿之上端繫於北極銅板對角之兩環
下端貫於南極銅板對角之兩環各以垂球墜之乃視
　四遊圏之所測與此平行線之所測相距若干度即将
　遊表對半圓度數安定下面以螺旋中徑以壓表固之
　此二線必與赤經中徑平行而與直距中徑之二平行
　線廣狹相等從左線視之與所測參直從右線視之亦
　與所測參直則此二線即為距星經度之凖線以此線
　對定距星将遊旋赤道隨之運轉又以四遊圏及窺管
　測日月及星即得其經緯度也盖以一星作距測日月
　及星必用兩測舊制黄道赤道二儀南北極之通徑皆
　係圓軸故測候用通光耳實其正中與軸徑等兩邊各
　開直縫從左縫對軸左邊見光從右縫對軸右邊見光
　亦猶用平行線之意也今不用圓軸而用直距兩測相
　距有逺近則直距對角有斜横斜則二線平距之分狹
横則二線平距之分廣(直鉅銅板方分也其對角斜分/也二線平距則横分也對角斜)
(則平距為斜之方故狹對角/横則平距為方之斜故廣)其限自正斜起初度至四
　十五度而横四十五度以後復由横而斜至九十度與
初度同(九十度以後復由斜而横至一百三十五度與/四十五度同一百三十五度以後復由横而斜)
(至一百八十度與初/度同盈半周天而止)如四遊環與平行線表同度是為
初度是時直距對角正斜而其二線平距之分為斜之
方此二線平距之最狹者也過此而四遊環距平行線
表漸逺則直距對角漸横而二線平距漸廣至四遊環
距平行線表四十五度則直距對角正横而其二線平
距之分為方之斜此二線平距之最廣者也過此則直
距對角又漸斜而二線平距又漸狹至九十度正斜而
最狹故又與初度同也今欲使赤經平行線與直距平
行線廣狹相等必以直距對角斜横之度合於赤道之
半圓遊表二線距圓心各一寸九分通共三寸八分即
直距銅板對角之斜分也半圓自内方之對角斜線起
初度即直距對角之初度為正斜也半圓至横徑為四
十五度即直距對角之四十五度為正横也設以二遊
表通為一直表則與直距對角之斜横儼為一體但遊
表在赤道若通為一直表則其線為赤道所礙而廣狹
不靈且通為一表此端在横徑内彼端必在横徑外凡
斜線與十字線過心相交其彼端距横徑外之度與此
端距横徑内之度必相等而距中徑之濶亦相等故以
直表彼端當横徑外之度另用一遊表於横徑内按度
安之其距中徑之濶必相等而與直距二平行線廣狹
亦相等則用平行線表亦猶用通光耳之意也
御製璣衡撫辰儀説卷上之二
　製法
　　銅質宜精
　　型制宜工
　　鏇磨宜平
　　取心宜中
　　輕重宜審
　　界度宜均
　　兩徑合度
　　合結均齊
　　三重同心
　　安置方正
　　銅質宜精
凡鑄黄銅器具應用紅銅六成倭鉛四成鎔錬精到然
後鑄之遼厯象志云古之鍊銅黒黄白青之氣盡然後
用之故可施於久逺唐一行鑄渾天儀時稱精妙理固
然也
　　型制宜工
凡鑄儀器以土為型必先治地極平外規較定制微大
内規較定制微小其外環面如輪次内如輻次内如轂
中留環心務極圓平合度則所鑄之體自亦圓平而鏇
磨亦易為力矣
　　鏇磨宜平
凡製儀器必用鏇磨圓環中心當治方孔以受軸軸圓
而方其端施於環心之方孔使環之上下前後左右不
得動揺則鏇之自圓且平矣
　　取心宜中
凡製圓器必取中心心中則界正未鏇之前環心尚在
圓規方孔皆自環心取中逮鏇之既成則無中心矣而
畫儀器之圓線則必先取中心為凖須以直木為環徑
其兩端即如環之内規切𦂳安定約其中心嵌定鐵板
任於環之内規取三處作㸃用三㸃求圓心法(法見數/理精藴)
求得圓心即於鐵板作記次以鋼製規徑一規尖二規
尖之本開方孔貫於規徑之兩端一尖安於圓心一尖
按環面内外規之度各用螺旋固之於環之内外規旋
轉比試處處皆當規面則圓心中矣次依環之内外規
取外界圓線半徑之度安定規尖畫外界圓線為度之
外界即以此半徑度将外界圓線分為六觚毎觚六十
度(半徑與六十/度之通弦等)又取内界圓線半徑之度安定規尖畫
内界圓線為度之内界自外界每觚六十度之㸃平分
之得三十度各對中心作直線抵内界其過心對角之
線即圓之通徑而平分環面為兩半周則圓界正矣次
将直線輕微引出外界至外規用極方正矩度凖於側
面單環則自側面即凖於彼面雙環則自此環之側面
凖於彼環之側面復自彼環之側面凖於彼環之彼面
輕微畫線作記乃用前直木環徑切𦂳安定以縱横二
線對於所凖之通徑果於中心相交則所凖確合否則
又用前法取心務令得中單環即可如前畫彼面之圓
線及十二度線雙環則俟審定輕重合釘枕銅再行比
試確凖然後可畫彼面也
　　輕重宜審
凡環之兩半周輕重適均則平置無偏側之失運轉無
游移之弊審量之法用圓直鐵鋌徑八分(與軸/徑等)長逾環
徑平分中線卧置之使不動移而以環面之通徑線加
於其上易置試之兩半周無有低昂則輕重適均否則
非其線有微差即其體質不等細察磨治務得其輕重
之適均則天常赤道之子正午正遊旋赤道之丑宫未
宫三雙環之南北極皆以此通徑為凖乃将雙環已畫
十二度線之一面置於下以通徑凖線四象分中安設
銅枕以雙環彼面之通徑凖線合於上釘而固之復用
前法比試確凖取定中心然後畫内外界圓線及十二
度線則兩面之圓心圓界允協矣
　　界度宜均
環心既中環界既正則界度可得而均矣顧諸環皆取
度分惟天常赤道取時刻然時刻亦與度分相凖故取
度分者将每觚六十度平分之得三十度又三分之各
為十度自外界抵内界各畫直線而於内界之外畫圓
線一層是為十度界次将每十度又十分之各為一度
自外界抵十度界各畫直線而於十度界之外外界之
内各畫圓線一層是為度界次於内度界之外外度界
之内各畫圓線一層為十分界将每度六分之各為十
分畫直線於其界内次於内外兩十分界之間畫圓線
九道界為十層自每十分之初至每十分之末各作對
角斜線則每一圓線與斜線之交即逐度之一分也取
時刻者每三十度為一時平分之得十五度為一小時
每一小時分為四刻自外界抵内界各畫直線而於内
界之外畫圓線一層是為時刻界次将每刻十五分三
分之各為五分自外界抵時刻界各畫直線而於時刻
界之外外界之内各畫圓線一層是為五分界次於内
五分界之外外五分界之内又各畫圓線一層為一分
界而将每五分又各五分之各為一分畫直線與其界
内次於内外兩一分界之間畫圓線十一道界為十二
層自每一分之初至每一分之末作對角斜線則每一
圓線與斜線之交即逐分之五秒也(每分為六十秒十/二分之故為五秒)
　　兩徑合度
界度既均儀體正矣而其用尤在於軸稍滯則運轉不
靈稍滑則游移不定是必軸身與軸孔兩徑相同密相
合切而後無滯滑之失其法以極精鋼製成軸本軸身
近本徑八分近末微細以銅製為軸孔(軸本軸孔皆扁/方體詳前儀制)
(本/篇)上下孔面各嵌鋼片厚五分開成圓孔較軸身微小
乃以油濡軸身轉而入之鋼屑如泥隨轉而出軸外孔
内更不容間則以軸身治軸孔即以軸孔治軸身故兩
徑密相合切而自無滯滑之弊也
　　合結均齊
經緯各環製造既已如式而合結尤宜均齊其法先将
子午圏之軸本過極圏四遊圏之軸孔三扁方治令方
正十字分中(凡圏皆正立軸本軸孔入於雙環之間軸/本扁方先将東西二面及南北兩端各對)
(軸徑取中線次将上面作十字線軸孔扁方先将上下/二面各對軸孔作十字線次将東西二面南北兩端取)
(中/線)自中線各取雙環中空之半為其扁方之厚(子午圏/中空一)
(寸過極圏中空一寸二分/四遊圏中空一寸四分)入於雙環中空之間(扁方微/厚則不)
(動/)次於軸本軸孔之中心結通徑線(上下二軸各安銅/管其端之中心開)
(小圓孔以線結之上下二孔各安/銅片其中心開小圓孔以線結之)雙環之中空二極之
兩面各結十字線(雙環中空上下對扁方十字直線中/間對銅枕厚分之半以線圍而結之)
(二極上下對扁方十字横線内/面對極中徑以線圍而結之)三線相參(通徑直線一/十字圍線二)
(縱横/皆三)倘一線有毫釐之差則非中心有偏即十字線不
正中心有偏者治扁方十字不正者治直線務令三線
相合始為得中即於上下二扁方及四銅枕刻線作記
以為合結之用乃将軸本軸孔之扁方二極雙環之兩
面皆自中線取分各作四孔以銅螺旋結之(徑三分試定/易鋼螺旋徑)
(四/分)次將過極圏與遊旋赤道合結為三辰儀於過極雙環
之南北兩半周去極九十度中線之上下各取六分與九
十度作平行線自内規面向外各取一寸一分與南北極
作平行線依線裁成缺口以受赤道之内入又於遊旋赤
道之南北兩半周丑宮未宮之東或西取一寸四分與冬
夏至作平行線(作線於東則半弧背自西裁作線/於西則半弧背自東裁法理皆同)自外規
面向内各取一寸一分與辰宮戌宮作平行線依線裁去
半弧背(凡裁弧皆梢留有餘/比試合切使令方正)以足過極圏之内容則遊旋
赤道適容入於過極雙環之内而丑宮未宮線適當雙環
中空之間(遊旋赤道外徑五尺五寸六分南北各裁一寸一分/餘五尺三寸四分過極圏内徑五尺一寸二分)
(南北各開一寸一分亦得五尺三寸四分九十度中線之/上下各去六分共去一寸二分與遊旋赤道之厚等丑宮)
(未宮之東或西去一寸四分為雙環厚分之半故遊旋赤/道適容入於過極雙環之内而丑宮未宮線正當雙環中)
(空之/間)乃依裁去弧背之度除雙環分位另製弧背銅補全
遊旋赤道(以銅釘/固之)並補畵度分仍将補銅拆去合結兩
環使丑宮未宮正與所記中線相對又依前法於軸孔
結通徑線又自雙環上下扁方直線過丑宫未宫自扁
方横線過辰宫戌宫結十字線三線相參合為一線復
用半徑之斜度作尺製斜尖二管貫於尺之兩端斜度
之一尖直指於南北極之外界一尖直指於辰宫戌宫
之外界以螺旋固之轉相比試四象限皆相符合乃将
補銅釘而固之又以遊旋赤道結於過極圏之兩要恐
東西兩半周日久傾墊故製二象限弧以承其下其方
一寸其弧即用過極圏一象限弧之度一端減雙環厚
分之半一寸四分抵於過極圏南極之外面一端減赤
道厚分之半六分承於遊旋赤道辰宫戌宫之下面外
加二足各長一寸二分與環面之濶等以螺旋結之復
以前尺斜度之兩象限仍相符合(南極有二弧不可量/故惟量北極兩象限)
(此兩象限合則彼/兩象限亦必合矣)則遊旋赤道與過極圏相交成直角
均齊方正而無有偏側矣次於三辰儀之外将子午圏
與天常赤道合結為六合儀其子午雙環之南北兩半
周去極九十度中線之上下裁成缺口天常赤道之南
北兩半周裁去半弧背並另製弧背銅補畫時刻皆與
三辰儀同(子午圏内規面裁去一寸二分九十度上下/各裁七分乃能容天常赤道數雖小異而其)
(理其法/則同也)乃立置天常赤道圏(中線左右以木承之/使其下可結十字線)以裁
去半弧背之半周仰於上納入三辰儀(天常赤道順列/之十二時與遊)
(旋赤道之十二宫同在一/面乃向北極之上面也)将子午圏合結於其外以木
橙承其四隅使二環之面相平二極之線參直周圍之
分縫皆相等天常遊旋二赤道下半周之分縫以木片
實之使周圍亦相等乃将軸本入於子午圏南北極中
空之間貫於過極圈南北極之軸孔使扁方之四孔與
環面之四孔相合以銅螺旋結之依前法於軸端結通
徑線子午卯酉各結十字線三線相參合為一線又用
斜尺絜度四象限皆相符合乃将補銅釘而固之則子
午圏與天常赤道相交成直角均齊方正無有偏側又
卯正酉正有二小軸承於龍柱之珠孔自不虞傾墊矣
至於四遊圏與窺衡合結為四遊儀其法較易已詳儀
制並見後篇
　　三重同心
前篇分言合結之法先正其樞心次正其經緯宜其無
不正矣然三重合為一儀必三重同心施之測量乃得
允協且以一重而言三線相參視之猶逺二線相切即
有一線之差再以二重合之尤易參錯則先合定外二
重比較確凖而後加入内一重其中正較為易得也盖
子午圏過極圏貫於一軸則子午圈之軸本即天常赤
道之中心過極圏之軸孔即遊旋赤道之中心如兩心
皆得其中則兩心合而為一遊旋赤道之宫度線必與
天常赤道之時刻線相合如一心有偏則兩心岐而為
二而宫度線與時刻線不合矣然有偏東西與偏南北
之殊又有軸本偏與軸孔偏之異偏東西者軸本軸孔
厚分之中線不正當中空之半或偏東或偏西故丑宫
未宫線亦偏子正午正之或東或西也偏南北者軸本
軸孔扁方之中線不正當環面之徑或偏北或偏南故
辰宫戌宫線亦偏卯正酉正之或北或南也治之之法
先正東西立置子午圏按方位安定北極在上南極在
下午正在北子正在南卯正在西酉正在東(假如先是/立置天常)
(赤道圏西面午正在北子正在南卯正在下酉正在上/則子午圏西首為北極東首為南極乃以氊鋪地将天)
(常赤道圏向南推轉至子午圏在下即将子午圏東首/轉北西首轉南向北推轉使北極在上則按位安定矣)
設以丑宫對於午正而未宫即對於子正轉以未宫對
於午正而丑宫亦對於子正則東西正一有不對則東
西偏比試兩次而軸本軸孔之偏正乃得而見焉凡兩
試俱偏東俱偏西而偏分相等者為軸孔正軸本偏(軸/孔)
(正則丑宫未宮線正當軸孔中心軸本偏東則挈之而/東軸本偏西則挈之而西故所偏同向而偏分相等也)
東為軸本偏東西為軸本偏西其偏為偏分之一半(所/謂)
(偏分者乃丑宫對午正未宫偏子正東西斜線之偏軸/本軸孔所偏者乃丑宫未宮與子正午正平行線之偏)
(如丑宫對於午正未宫偏子正東二分若以丑宫未宫/線與子正午正線平行則丑宫偏午正東一分未宫亦)
(偏子正東一分故其/偏為偏分之一半)其度之一分為尺之八毫(凡偏分/皆以遊)
(旋赤道之度分而言遊旋赤道外徑五尺五寸六分周/一丈七尺四寸六分七釐有竒以周天三百六十度每)
(度六十分除之得每分/為八毫零八忽有竒)偏東二分者為軸本偏東一分
應向西移一分将上下軸本二扁方之東西記定(凡記/方向)
(只記一/字可定)西面去八毫東面加八毫(以薄銅/葉釘之)則軸本正而
不偏矣偏西者凖此(凡治軸本軸孔應移八毫者上下/各移八毫合之用線比較如上正)
(下偏則上之扁方不動下之扁方移一釐六毫如上亦/微偏則上移四毫下移一釐二毫或上移六毫下移一)
(釐總使上下共移一釐六毫而其十字中心正/移八毫上偏下正及偏南偏北者皆倣此治之)凡兩試
一偏東一偏西而偏分相等者為軸本正軸孔偏(軸本/正則)
(子正午正線正當軸本中心設軸孔偏於戌宫之一面/丑宫在北戌宫在西是軸孔偏於丑宫未宫線之西挈)
(之於軸本則丑宫未宫線必偏於子正午正線之東轉/而丑宫在南戌宫在東是軸孔偏於丑宫未宫線之東)
(挈之於軸本則丑宫未宫線必偏於子正午/正線之西故所偏異向而偏分亦相等也)東為軸孔
偏西西為軸孔偏東其偏亦為偏分之一半偏東二分
者為軸孔偏西一分應向東移一分将上下軸孔二扁
方及環面之東西記定(子午圏有定向故不須記/過極圏有轉易故并記之)東面
去八毫西面加八毫則軸孔正而不偏矣偏西者凖此
凡兩試俱偏東俱偏西而偏分不等者為軸本偏軸孔
亦偏偏東分多為軸孔偏西偏西分多為軸孔偏東(軸/本)
(偏東而軸孔又偏西挈之於軸本則丑宫未宫線必益/在子正午正線之東故偏東分多也軸本偏西而軸孔)
(又偏東挈之於軸本則丑宫未宫線必/益在子平午正線之西故偏西分多也)其軸孔之偏為
偏多一半之半偏東多二分者為軸孔偏西半分偏西
多二分者為軸孔偏東半分先治軸孔則偏分等(平行/線之)
(偏既為偏分之一半而軸本軸孔在偏多之偏又為平/行線所偏之一半故為一半之半如丑宫對於午正未)
(宫偏子正東二分未宫對於午正丑宫偏子正東四分/是未宫在北偏東多二分若以丑宫未宫線與子正午)
(正線平行丑宫偏午正東一分則未宫亦偏子正東一/分未宫偏午正東二分則丑宫亦偏子正東二分是未)
(宫在北偏東僅多一分均分其半将軸孔向東移半分/則未宫在北丑宫未宫線偏子正午正東一分半丑宫)
(在北未宫在南丑宫未宫線亦偏子正午正東一分半/試以丑宫對於午正則未宫偏子正東三分轉以未宮)
(對於午正丑宫亦偏子/正東三分其偏分等)東為軸本偏東西為軸本偏西
其偏為偏分之一半再治軸本則不偏矣凡兩試一偏
東一偏西而偏分不等者為軸孔偏軸本亦偏偏東分
多為軸本偏東偏西分多為軸本偏西其軸本之偏亦
為偏多一半之半偏東多二分者為軸本偏東半分偏
西多二分者為軸本偏西半分先治軸本則偏分等(如/丑)
(宫對於午正未宫偏子正東二分未宫對於午正丑宫/偏子正西四分是未宫在北偏西多二分若以丑宫未)
(宫線與子正午正線平行丑宫偏午正東一分則未宫/亦偏子正東一分未宫偏午正西二分則丑宫亦偏子)
(正西二分是未宫在北偏西僅多一分均分其半将軸/本向東移半分則未宫在北丑宫未宫線偏子正午正)
(西一分半丑宫在北未宫在南丑宫未宫線偏子正午/正東亦一分半試以丑宫對於午正則未宫偏子正東)
(三分轉以未宫對於午正則丑/宫偏子正西三分其偏分等)東為軸孔偏西西為軸
孔偏東其偏為偏分之一半再治軸孔則不偏矣凡兩
試一正一偏者為軸本與軸孔之偏分相等一正一偏
東者為軸本偏東軸孔偏西一正一偏西者為軸本偏
西軸孔偏東其偏各為偏分一半之半(軸本偏東則子/正午正線在軸)
(本之西若軸孔亦偏東其偏分等則丑宫未宫線必與/子正午正線相合及其轉而之西則軸孔為偏西而丑)
(宫未宫線在軸孔之東挈之於軸本盖在子正午正線/之東其偏必倍故半之為相等之偏又半之為平行線)
(之偏軸本偏/西者凖此)先治軸孔則變為俱偏東俱偏西其偏分
等再治軸本則不偏矣若先治軸本則變為一偏東一
偏西其偏分亦等再治軸孔則亦不偏矣以上凡治軸
本軸孔之偏東偏西先并環面之東西記定平置子午
圏用木橙承穏解螺旋下之磨治合度復結螺旋立置
比試皆合則東西正其南北亦正者則辰宫戌宫與卯
正酉正合為一線其南北不正者辰宫戌宫線亦必與
卯正酉正線平行乃察其南北依前法以丑宫對於午
正未宫對於子正察辰宫戌宫線偏卯正酉正南北幾
分轉以未宫對於午正丑宫對於子正察辰宫戌宫線
偏卯正酉正南北幾分如此比試兩次則軸本軸孔之
偏南偏北亦可得而見焉凡兩試俱偏南俱偏北而偏
分相等者為軸本正軸孔偏南為軸本偏南北為軸夲
偏北(皆與前法同理但/易東西為南北耳)偏南一分者為軸本偏南一分
(辰宫戌宫線既與卯正酉正線/平行故其偏分即為軸本之偏)應向北移一分将上下
軸本二扁方之南北記定環面四小孔向北開八毫軸
夲扁方四小孔向南開八毫治令圓正易螺旋結之(環/面)
(四小孔向北開八毫軸夲固可向北移矣然孔不圓正/故将軸夲扁方四小孔向南開八毫治令圓正其徑較)
(大故易微大之銅螺旋結之至/比試確凖乃易用鋼螺旋也)則軸夲正而不偏矣偏
北者凖此凡兩試一偏南一偏北而偏分相等者為軸
本正軸孔偏偏南一分者為軸孔偏北一分應向南移
一分将上下軸孔二扁方及環面之南北記定環面四
小孔向南開八毫軸孔扁方四小孔向北開八毫治令
圓正易螺旋結之則軸孔正而不偏矣偏北者凖此凡
兩試俱偏南俱偏北而偏分不等者為軸本偏軸孔亦
偏偏南分多為軸孔偏北偏北分多為軸孔偏南其軸
孔之偏為偏多之一半偏南多二分者為軸孔偏北一
分偏北多二分者為軸孔偏南一分先治軸孔則偏分
等(辰宫戌宫線既與卯正酉正線平行則軸本軸孔在/偏多之偏止為平行線所偏之一半如丑宫對於午)
(正辰宫戌宫線偏卯正酉正南二分轉以未宫對於午/正辰宫戌宫線偏卯正酉正南四分未宫在北偏南多)
(二分是軸孔偏於未宫一分将軸孔向丑宫移一分則/丑宫在北辰宫戌宫線偏卯正酉正南三分未宫在北)
(辰宫戌宫線偏卯正酉/正南亦三分其偏分等)南為軸本偏南北為軸本偏北
其偏即偏分再治軸本則不偏矣凡兩試一偏南一偏
北而偏分不等者為軸孔偏軸本亦偏偏南分多為軸
本偏南偏北分多為軸本偏北其軸本之偏亦為偏多
之一半偏南多二分者為軸本偏南一分偏北多二分
者為軸本偏北一分先治軸本則偏分等南為軸孔偏
北北為軸孔偏南其偏即偏分再治軸孔則不偏矣凡
兩試一正一偏者為軸本與軸孔之偏分相等一正一
偏南者為軸本偏南軸孔偏北一正一偏北者為軸本
偏北軸孔偏南其偏各為偏分之一半先治軸孔則變
為俱偏北俱偏南其偏分等再治軸本則不偏矣若先
治軸本則變為一偏北一偏南其偏分亦等再治軸孔
則亦不偏矣以上凡治軸本軸孔之偏北偏南若與偏
東偏西一同比試然後解螺旋下之按分磨治未嘗不
可但所偏之向或有互異易致混淆且未正東西必以
丑宫未宫線與子正午正線平行方可察其偏南北而
察平行線之偏兩端察視較偏子正一端之察視為難
故以先正東西而後正南北之為便也六合三辰二重
東西南北既正乃平置子午圏解螺旋下之加入四遊
儀貫於軸本結螺旋立置如前比試則止有軸孔之偏
而無軸本之偏以四遊圏南北極之中線與軸本參直
則軸孔之南北正線偏南将軸孔向南移線偏北将軸
孔向北移以窺衡之中線與丑宫未宫子正午正線展
轉相對則軸孔之東西正線偏東将軸孔窺衡向東移
線偏西将軸孔窺衡向西移(窺管中線原應與軸孔參/直但毫釐之差甚為難辨)
(且窺衡之在直距亦應東西適中如窺衡既已適中則/移軸孔如有微偏則移窺衡窺衡東西二面各有眼錢)
(如移向東則将東面眼錢易薄西面眼錢易厚如移向/西則西面易薄東面易厚總期窺衡中線與子正午正)
(丑宫未宫/線相合)如此則三重合為一心東西南北皆合為一
線用以測量而經緯乃無不協也
　　安置方正
前言製造之法亦畧備矣然安置不正則亦不可用其
法先於臺面儀基之正中取南北真線(南北真線隨地/不同京師偏指)
(南鍼西二/度三十分)南北中三處各作垂線與之參直依此儀基
作南北線又作十字東西線将儀座縱横對凖安定自
三垂線視之與座面中線參直用三角中垂線表(木板/為之)
(制如並矩底長六尺中長三尺兩弦各長四尺二寸四/分平分底線為底之中自底線之兩端取弦分相交於)
(上尖為角之中自角中至底中作/垂線為中垂線中垂線直則底平)仰置座面以取平中
心安雲座兩端安龍柱懸垂線以取直座面有兩槽以
受子午雙環柱端龍口銜珠半珠開孔以受天常赤道
兩傍之小軸自珠孔中心至座面槽底與子午雙環半
徑等兩珠孔相距與天常赤道全徑等用三角中垂線
表覆於珠孔(表底兩端留小圓軸扣/於珠孔自底中掛垂線)表之垂線適當於
雲座面之正中則雲座正而珠孔平兩珠孔之距儀心
各為天常赤道全徑之一半自三垂線視之與兩槽中
線參直則雲座與龍柱皆正矣乃懸全儀安置其上以
北極上五十度五分為天頂南極下五十度五分為天
頂之衝於子午圏之東面作上下直線對於雲座南北
正中之線口(雲座東面南北正中有線/口其下有雲窩以受垂球)自天頂施小釘
掛垂線適合上下直線而垂球入於雲窩又適切環面
不即不離自三垂線視之適當子午雙環中空之半則
南北東西皆正候日月星至子午線用窺衡察視經緯
悉協夫然後上下四方均齊方正惟用所適無不宜矣
　
　
　
　
欽定儀象考成卷首上
欽定四庫全書
欽定儀象考成卷首下
御製璣衡撫辰儀説卷下
　　用法
　　算法
御製璣衡撫辰儀説卷下之一
　用法
　　測太陽時刻
　　測日出入時刻及晝夜永短
　　測太陽赤道緯度
　　測午正太陽髙弧
　　測太陽赤道經度
　　測月星赤道經緯度
　　測恒星求時刻
　　測月五星求時刻
　　測月星當中及偏度
　　測月星出入地平時刻
　　測南北真線
　　測北極髙度
　　測黄赤距度
　　測黄白距度
　　測太陽時刻
法以四遊圏東西推轉窺衡南北低昂令太陽從衡孔
透光圓正或用薫黒玻璃置於下端衡孔視上端圓孔
十字線正當太陽中心則窺衡與太陽參直乃視四遊
圏下周指時度表臨於天常赤道之某時刻分即太陽
時刻也若二分前後日影為赤道所礙則用窺衡上面
立表測之(常時不為赤道所/礙亦用此表為便)若午正及卯酉前後日影
為子午圏及龍柱所礙則用窺衡上面平行立表測之
以四遊窺衡對凖太陽令上端表圓孔十字線影從下
端表圓孔正中透出上端表直線影從下端表直縫正
中透出(測時刻止用經度可止取直線影/若測緯度則必取圓孔十字線影)視指時度表
所指即得太陽時刻若指時度表為子午圏所礙則易
用借弧指時度表次用平行立表測定日影視借弧指
時度表所指時刻加一小時即得太陽時刻盖借弧之
長當遊旋赤道之十五度當天常赤道之一小時又借
表在四遊圏之西所指時刻在本時前故加一小時即
為本時刻分也
　　測日出入時刻及晝夜永短
法於太陽出入地平時按前法測得太陽出入時刻乃
計距午正前後若干刻分倍之即得晝刻計距子正前
後若干刻分倍之即得夜刻
　　測太陽赤道緯度
法如前測凖太陽視窺衡下端指緯度表所指四遊圏
右面距赤道度分即得太陽赤道緯度表指赤道北太
陽緯度為在赤道南表指赤道南太陽緯度為在赤道
北盖窺管以圓心為樞上端所窺在赤道北下端所指
必在赤道南上端所窺在赤道南下端所指必在赤道
北也
　　測午正太陽髙弧
法於午正時測得太陽赤道緯度在赤道北與赤道髙
五十度五分相加在赤道南與赤道髙五十度五分相
減即午正太陽髙弧也
　　測太陽赤道經度
法用恒星作距測之取所知近午正前後一恒星(午正/前後)
(取其蒙氣少/易得確凖也)以其赤道經度之對衝用綰經度表於遊
旋赤道綰定四遊圏(凡以儀器測星其上當星處為星/之正位其下當人目處則星之對)
(冲故以星經度之對冲於/遊旋赤道綰定四遊圏)又任設一時用綰時度表於
其時刻之對衝綰定天常赤道(天常環面乃日影所照/之時其對冲則太陽所)
(臨之正位故於設時之對冲綰之如設丑正初/刻則綰於未正初刻即太陽臨於丑正之位也)乃将四
逰圏帶定遊旋赤道用窺衡測凖距星隨之左旋候至
所設時刻(或鐘表或漏/壺須得確凖)視綰時度表對於遊旋赤道之
某宫度分即太陽赤道經度也(環面時刻之對冲即太/陽所臨之正位故其所)
(對遊旋赤道之宫/度即太陽經度)
又法先以恒星作距測金星次以金星作距測太陽如
金星晨見則於太陽未出之前取在金星西之一恒星
作距以其赤道經度用平行線測經度表於遊旋赤道
安定(三測皆係經度若距星之經度用對冲則測得之/經度又須加減半周故距星不用對冲所測亦即)
(得本/度也)令一人用此平行線表窺定距星隨之左旋一人
用四遊窺衡測金星兩人同時測定乃視四遊圏指時
度表所指遊旋赤道之宫度分即金星赤道經度次以
金星赤道經度用平行線測經度表於遊旋赤道安定
令一人窺定金星隨之左旋一人於太陽始出時用四
遊窺衡測太陽乃視四遊圏指時度表所指遊旋赤道
之宫度分即得太陽赤道經度若金星夕見則於太陽
将入時任於某宫初度安定平行線測經度表令一人
窺定金星又令一人用四遊窺衡測太陽視太陽距金
星若干度記定俟太陽既入後取金星東之一恒星作
距按前法測得金星赤道經度内減太陽距金星之度
(星在東日/在西故減)即得太陽赤道經度也(太陽光大惟月及金/星可以兩見然月有)
(視差不如用/金星為凖也)
　　測月星赤道經緯度
法於昏後曉前任設一時以本日太陽赤道經度與次
日太陽赤道經度比例得本時太陽赤道經度(七政時/憲書所)
(列乃子正之度子正後七政皆有行分故以本日子正/之度分與次日子正之度分相減餘為一日十二時所)
(行之分與設時距子正之時分為比例得設時距子/正之行分加於本日子正之度分得本時之度分)用
綰時度表於遊旋赤道綰定又以所設時刻之對冲於
天常赤道綰定候至所設時刻用四遊窺衡測月星乃
視指時度表所指遊旋赤道宫度加半周(環面時刻之/對冲即為太)
(陽之正位環面之宮度却/為月星之對冲故加半周)即得所測月星赤道經度隨
察指緯度表所指四遊圏距赤道南北度分即得所測
月星赤道緯度也(緯之南北與前測/太陽緯度法同)
又法用恒星作距測之以距星之赤道經度用平行線
測經度表於遊旋赤道安定令一人用此平行線表窺
定距星隨之左旋一人用四遊窺衡測月星兩人同時
測定乃視指時度表所指遊旋赤道之度分即所測月
星之赤道經度隨察指緯度表所指四遊圏之度分即
得所測月星之赤道緯度也
　　測恒星求時刻
法先以恒星赤道經度用綰經度表於遊旋赤道綰定
四遊圏次約計測時為某時依前法比例得本時太陽
赤道經度(太陽每日行一度於時為四分每一時行五/分於時為二十秒故約計測量之時比例得)
(其時赤道經度即/可用以測時刻也)用綰時度表綰定遊旋赤道将四遊
圏帶遊旋赤道推轉用窺衡測定恒星乃視綰時度表
對於天常赤道之某時刻分加六時即太陽時刻也(天/常)
(赤道之時刻乃日影對照之時故/加六時始為太陽所臨之時刻也)
　　測月五星求時刻
法以本時太陽赤道經度用綰時度表綰定遊旋赤道
以月五星本時赤道經度之對冲用綰經度表於遊旋
赤道綰定四遊圏将四遊圏帶遊旋赤道推轉用窺衡
測定月星乃視綰時度表對於天常赤道之某時刻分
加六時即得太陽時刻若太陽近子正前後綰時度表
為子午圏所礙則向東或西借三十度綰定測之視所
對時刻加減一時(向東借則加/向西借則減)即得太陽時刻若月五
星近赤道或近午正前後為諸圏所礙則用窺管上面
立表及平行立表測之與前測太陽時刻法同
　　測月星當中及偏度
法以四遊窺衡隨時測月或星視指時度表當天常赤
道之某時刻分記之(近午正則易用借弧/指時度表加一小時)午正為當中
無偏度午正前為偏東午正後為偏西乃以距午時分
變赤道度每一時為三十度每一小時為十五度每一
分為十五分每一秒為十五秒共之為所偏度凡推月
星當中及偏度者用此法測之則離合可辨凡有求時
刻者用此法測定則時刻可推也
　　測月星出入地平時刻
法以本日子正月五星赤道經度或恒星經度之對冲
用綰經度表於遊旋赤道綰定四遊圏又以本日子正
太陽經度用綰時度表綰定遊旋赤道爰以四遊窺衡
於月星出入地平時測之視綰時度表當天常赤道之
某時刻分加六時為本日月星出入時刻之通數復計
測時距本日子正後若干時刻比例得太陽行分變時
(每一度為四分每十五分/為一分每十五秒為一秒)為太陽時差比例得月五星
行分變時為月五星時差(恒星則無行/分亦無時差)乃於前所測月
星出入時刻之通數減太陽時差加月五星時差即得
月星出入地平時刻盖日與月星測時皆用子正經度
而子正後太陽有右旋之行分則時刻必差而早月五
星亦有右旋之行分則時刻必差而遲(時刻左旋七政/皆右旋太陽有)
(右旋之行分則測時太陽之經度必在所測時刻之前/故差而早月五星有右旋之行分則測時月星之方位)
(必在所測時刻/之後故差而遲)故減太陽時差加月五星時差(若五星/逆行則)
(時差/亦減)方為月星出入地平真時此與前測月星求時刻
法同理設時可以預知故先求本時經度而後測月星
出入難以懸定故先測而後加減時差其理相通其用
尤便也
　　測南北真線
法於太陽出地平時測其距午東赤道度又於太陽入
地平時測其距午西赤道度(測得太陽出入地平距午/正前後若干時分變赤道)
(度即得距午正/東西赤道度)兩距午度相等則子午圏之向即南北
真線若日出距午東之度多日入距午西之度少則子
午圏之午正偏西若日出距午東之度少日入距午西
之度多則子午圏之午正偏東(此言午正乃子/午圏之正南)以兩測
之距午度相減折半即所偏之赤道經度(若求地平偏/度則用三角)
(法推之見算/法第八則)依所偏之度作線即南北真線也
又法於冬至後測織女第一星昏刻此星當酉正之位
以四遊圏安於酉正測其去極度若干(九十度内減赤/道緯度餘即去)
(極/度)旦刻此星當卯正之位以四遊圏安於卯正測其去
極度若干(織女星在赤道丑宫七度赤道北三十八度/半冬至後半月内昏旦可以兩見故専取此)
(星測/之)兩去極度相等則子午圏之向即南北真線若卯
正位測得去極度多酉正位測得去極度少則東逺西
近即子午圈之北極偏西若卯正位測得去極度少酉
正位測得去極度多則東近西逺即子午圈之北極偏
東以兩測之去極度相減折半即所偏之赤道緯度(若/求)
(地平偏度則用三角法/推之見算法第十五則)依所偏之度作線即南北真線
也盖南北真線自北極過天頂平分赤道之地平上半
周是為午正故向南測者以午正為凖向北測者以北
極為凖太陽隨天左旋其出地入地距午必相等若其
不等必儀之午正偏也恒星繞地左旋其在東在西去
極必相等若其不等必儀之北極偏也依其偏度正之
則南北真線得矣又按渾儀經緯與天同象測太陽亦
可用緯度測恒星亦可用經度然不及右二法之簡明
推測精熟法理自見今不具悉也
　　測北極髙度
法於冬至前後以四遊圏安於正北測天權星(即北斗/第四星)
昏刻此星在北極之下測其去極度若干旦刻此星在
北極之上測其去極度若干(天權星今在赤道辰宫初/度赤道北五十八度冬至)
(前後半月内昏旦可以/兩見故専取此星測之)兩去極度相等則儀之北極髙
度與天合若在上之去極度少在下之去極度多則儀
之北極差髙若在上之去極度多在下之去極度少則
儀之北極差下以兩測之去極度相減折半即所差之
地平緯度於儀之北極髙度加減之(差髙則減/差下則加)即天之
北極髙度也盖天之北極無星故取大星之環繞北極
上下者測之星之去極有定度則上下兩測之去極必
等若其不等則儀之髙下差也依其差度加減之則在
天之北極髙度得矣又按舊法用地平緯儀測鉤陳大
星以其在北極上下兩髙度相加折半得北極髙度取
其距地髙無蒙氣也今用渾儀測之則鉤陳大星為儀
樞所礙須用借弧故取用天權星測其去極之較以備
一例若以所測在北極上之去極度與所設北極髙度
相加以所測在北極下之去極度與所設北極髙度相
減得兩地平髙度相加折半得北極髙度與用鉤陳大
星之理同
　　測黄赤大距
法於冬至日午正初刻測太陽在赤道南若干度分夏
至日午正初刻測太陽在赤道北若干度分若冬至夏
至皆在午正初刻則所測日距赤道南北之緯度即黄
赤大距度若冬至夏至不正當午正則又用前測太陽
赤道經度法測得太陽距冬夏至前後若干度分用有
太陽赤道經緯度求黄赤交角之法(見算法/第四則)求得黄赤
交角即黄赤大距度也盖黄道與赤道斜交春秋分時
太陽正當赤道春分後秋分前太陽在赤道北夏至而
極北秋分後春分前太陽在赤道南冬至而極南故致
日者必於冬夏二至今用弧線三角形法測得逐日之
距緯皆可以推大距然春秋分前後黄道斜而緯差大
以推大距其理𨼆而難知冬夏至前後黄道横而緯差
微以推大距其象顯而易見故冬夏致日古今之通義
也
　　測黄白距限(距限即大距因大距又有大小故/名距限以别之見數象考成後編)
法於春分日上弦秋分日下弦月距交九十度時測得
月距赤道北若干度分春分日下弦秋分日上弦月距
交九十度時測得月距赤道南若干度分與黄赤大距
相減餘為黄白二道最大之距限又於冬至日望月距
交九十度時測得月距赤道北若干度分夏至日望月
距交九十度時測得月距赤道南若干度分與黄赤大
距相減餘為黄白二道最小之距限盖白道與黄道斜
交月距交九十度則距黄道最逺故測黄白大距必於
月距交九十度時然黄白大距與黄道成直角黄赤大
距與赤道成直角惟冬夏二至黄道經圈與赤道經圈
合為一線故測黄白大距又必於月當冬夏二至時(上/編)
(専取月當夏至為其距地髙也/若以對待而言則兼用冬夏至)夫月距交九十度而又
當冬夏二至則兩交必在春秋二分當是時而值兩弦
則日必在春秋分而適當兩交值朔望則日必在冬夏
至而距交九十度上編之法謂兩弦時交角大(交角之/度即大)
(距/度)朔望時交角小後編之法謂日在兩交時交角大日
距交九十度時交角小極二説之異致至此而得其合
故測黄白大距必於春秋分兩弦冬夏至望日(朔日不/見月故)
(惟用/望日)月距交九十度時測之春分之日上弦秋分之日
下弦而月距交九十度是月當夏至而日在兩交也春
分之日下弦秋分之日上弦而月距交九十度是月當
冬至而日在兩交也以兩弦與日在兩交而論皆交角
大冬至之日望而月距交九十度是月當夏至而日距
交九十度也夏至之日望而月距交九十度是月當冬
至而日距交九十度也以朔望與日距交九十度而論
皆交角小各測其距赤道度與黄赤大距相減則最大
最小之黄白距限皆得矣按月行出黄道南為陽厯為
正交(今為/中交)入黄道北為陰厯為中交(今為/正交)夏至在陰厯
冬至在陽厯則月距赤道校黄道為逺故於所測距赤
道度内減黄赤大距餘為黄白大距夏至在陽厯冬至
在陰厯則月距赤道校黄道為近故於黄赤大距内減
所測距赤道度餘為黄白大距又按古法黄白大距不
逾六度弦望無殊故曰春秋致月今法交角有大小故
又必兼於冬夏至測之也
又法推得月離黄道冬夏至時預於前數刻或以太陽
作距用綰時度表綰定時刻或以恒星作距用平行線
測經度表對定距星皆以四遊圏指時度表對冬夏至
宫度安定候月行至二至線上乃以窺衡測月距赤道
南北緯度若干與黄赤大距相減餘為月距黄道南北
緯度以正交宫度與冬夏至宫度相減餘為月距正交
黄道經度用有太陽赤道經緯度求黄赤交角之法(見/算)
(法第/四則)求得交角度分即黄白距限盖月之緯度與黄道
成直角其三角形之比例則黄道如赤道白道如黄道
黄緯如赤緯黄白交角即如黄赤交角黄白大距即如
黄赤大距也前法於分至弦望測月緯度乃測黄白大
距正法然其時不易得此法於月離冬夏至時凡見月
即可測叅之弦望與日距交之逺近則交角有大小之
故亦可得而稽矣
御製璣衡撫辰儀説下之二
　算法
　　有太陽赤道緯度求午正髙弧
　　有太陽視髙弧求午正晷影
　　有太陽赤道緯度求赤道經度
　　有太陽赤道經緯度求黄赤大距
　　有太陽赤道緯度求黄道經度
　　有太陽赤道緯度求出入地平及晝夜時刻
　　有太陽赤道緯度求昏旦時刻
　　有太陽赤道緯度求太陽出入地平偏度(二題/)
　　有時刻有太陽赤道緯度求地平經緯度
　　有節氣有太陽午正髙弧求交節氣時刻
　　有日月星赤道經度求月星當中時刻
　　有日月星赤道經度有時刻求月星當中及偏度
　　有日月星赤道經緯度求月星出入地平時刻
　　有月星赤道經緯度求黄道經緯度
　　有月星距午赤道度有赤道緯度求地平經緯度
　　有二星赤道經緯度求二星斜距度
　　有日月五星視髙度求實髙度
設如北極出地三十九度五十五分午正初刻測得
　太陽距赤道北十五度求髙弧幾何
　　　　　　　　　　如圖甲為天頂甲乙丙丁
　　　　　　　　　　為子午圏乙丙為地平丁
　　　　　　　　　　為北極戊己為赤道丁丙
　　　　　　　　　　為北極出地三十九度五
　　　　　　　　　　十五分戊乙為赤道髙五
　　　　　　　　　　十度五分庚為太陽庚戊
　　　　　　　　　　為太陽距赤道北十五度
　　　　　　　　　　庚乙為太陽髙弧太陽正
　　　　　　　　　　當午正赤經與髙弧合則
　　　　　　　　　　以庚戊距緯與戊乙赤道
　　　　　　　　　　髙度相加得庚乙六十五
　　　　　　　　　　度五分為午正太陽髙度
　　　　　　　　　　若太陽距赤道南則以距
　　　　　　　　　　緯與赤道髙度相減即午
　　　　　　　　　　正太陽髙度也
設如測得午正太陽髙弧四十度中表髙八尺求影
　長幾何
　　　　　　　　　　法以半徑一千萬為一率
　　　　　　　　　　午正太陽髙弧四十度之
　　　　　　　　　　餘切一千一百九十一萬
　　　　　　　　　　七千五百三十六為二率
　　　　　　　　　　表髙八尺為三率求得四
　　　　　　　　　　率九尺五寸三分四釐零
　　　　　　　　　　二絲八忽八微為所求之
　　　　　　　　　　影長也如圖甲乙為中表
　　　　　　　　　　之髙丙為太陽丁為中影
　　　　　　　　　　心甲丁乙角為午正太陽
　　　　　　　　　　髙度乙丁為影長則以丁
　　　　　　　　　　戊半徑與太陽髙弧餘切
　　　　　　　　　　戊已之比同於甲乙表髙
　　　　　　　　　　與乙丁影長之比也
設如春分後測得太陽距赤道北十五度黄赤交角
　二十三度二十九分求赤道經度幾何
　　　　　　　　　　如圖甲乙丙丁為赤道甲
　　　　　　　　　　戊丙己為黄道相交於甲
　　　　　　　　　　丙甲為春分丙為秋分戊
　　　　　　　　　　為夏至己為冬至庚為北
　　　　　　　　　　極辛為南極庚戊乙辛己
　　　　　　　　　　丁為過二極二至經圈乙
　　　　　　　　　　至戊丁至己俱二十三度
　　　　　　　　　　二十九分為黄赤大距即
　　　　　　　　　　甲丙黄赤二道相交之角
　　　　　　　　　　壬為太陽甲壬為太陽距
　　　　　　　　　　春分後黄道經度自庚辛
　　　　　　　　　　南北二極過太陽壬作庚
　　　　　　　　　　壬癸辛赤極經圏交赤道
　　　　　　　　　　於癸癸㸃為太陽所當赤
　　　　　　　　　　道宫度甲癸為太陽距春
　　　　　　　　　　分後赤道經度壬癸為太
　　　　　　　　　　陽距赤道北十五度法用
　　　　　　　　　　甲壬癸正弧三角形有甲
　　　　　　　　　　角黄赤交角有癸直角有
　　　　　　　　　　壬癸距緯求甲癸赤道度
　　　　　　　　　　以甲角二十三度二十九
　　　　　　　　　　分之乙子正切四百三十
　　　　　　　　　　四萬四千六百六十六為
　　　　　　　　　　一率乙丑半徑一千萬為
　　　　　　　　　　二率壬癸距緯十五度之
　　　　　　　　　　癸寅正切二百六十七萬
　　　　　　　　　　九千四百九十二為三率
　　　　　　　　　　求得四率六百一十六萬
　　　　　　　　　　七千三百一十四為甲癸
　　　　　　　　　　弧之正弦癸卯檢表得三
　　　　　　　　　　十八度四分四十秒即甲
　　　　　　　　　　癸太陽距春分後赤道經
　　　　　　　　　　度與甲丁春分距冬至三
　　　　　　　　　　宫相加得四宫八度四分
　　　　　　　　　　四十秒即太陽赤道宫度
　　　　　　　　　　也
設如春分後測得太陽距赤道北十五度距春分後
　赤道經度三十八度四分四十秒求黄赤大距度
　幾何
　　　　　　　　　　如圖甲為春分甲角為黄
　　　　　　　　　　赤交角當戊乙黄赤大距
　　　　　　　　　　壬為太陽壬癸為太陽距
　　　　　　　　　　赤道北十五度甲癸為太
　　　　　　　　　　陽距春分後赤道經度三
　　　　　　　　　　十八度四分四十秒用甲
　　　　　　　　　　壬癸正弧三角形以甲癸
　　　　　　　　　　赤道三十八度四分四十
　　　　　　　　　　秒之癸卯正弦六百一十
　　　　　　　　　　六萬七千三百一十四為
　　　　　　　　　　一率壬癸距緯十五度之
　　　　　　　　　　寅癸正切二百六十七萬
　　　　　　　　　　九千四百九十二為二率
　　　　　　　　　　乙丑半徑一千萬為三率
　　　　　　　　　　求得四率四百三十四萬
　　　　　　　　　　六千六百六十六為甲角
　　　　　　　　　　之正切乙子檢表得二十
　　　　　　　　　　三度二十九分即甲角黄
　　　　　　　　　　赤大距度也
設如春分後測得太陽距赤道北十五度黄赤交角
　二十三度二十九分求黄道經度幾何
　　　　　　　　　　如圖甲為春分甲角為黄
　　　　　　　　　　赤交角二十三度二十九
　　　　　　　　　　分壬為太陽甲壬為太陽
　　　　　　　　　　距春分後黄道經度壬癸
　　　　　　　　　　為距赤道北十五度用甲
　　　　　　　　　　壬癸正弧三角形有甲角
　　　　　　　　　　黄赤交角有癸直角有壬
　　　　　　　　　　癸距緯求甲壬黄道度以
　　　　　　　　　　甲角二十三度二十九分
　　　　　　　　　　之戊辰正弦三百九十八
　　　　　　　　　　萬四千八百二十三為一
　　　　　　　　　　率戊丑半徑一千萬為二
　　　　　　　　　　率壬癸距緯十五度之壬
　　　　　　　　　　巳正弦二百五十八萬八
　　　　　　　　　　千一百九十為三率求得
　　　　　　　　　　四率六百四十九萬五千
　　　　　　　　　　一百一十九為甲壬弧之
　　　　　　　　　　正弦壬午檢表得四十度
　　　　　　　　　　三十分十七秒即甲壬太
　　　　　　　　　　陽距春分後黄道經度與
　　　　　　　　　　甲已春分距冬至三宫相
　　　　　　　　　　加得四宫十度三十分十
　　　　　　　　　　七秒即太陽黄道宫度也
設如北極出地三十九度五十五分測得太陽距赤
　道北十五度求出入地平及晝夜時刻
　　　　　　　　　　如圖甲為天頂甲乙丙丁
　　　　　　　　　　為子午圏乙丙為地平丁
　　　　　　　　　　為北極丁丙為北極出地
　　　　　　　　　　三十九度五十五分戊己
　　　　　　　　　　為赤道戊乙為赤道髙五
　　　　　　　　　　十度零五分庚為太陽庚
　　　　　　　　　　辛為太陽距赤道北十五
　　　　　　　　　　度壬為卯正酉正之位辛
　　　　　　　　　　壬為日出入在卯前酉後
　　　　　　　　　　赤道度用庚辛壬正弧三
　　　　　　　　　　角形有辛直角有壬角赤
　　　　　　　　　　道髙度有庚辛邊求辛壬
　　　　　　　　　　邊以壬角五十度五分之
　　　　　　　　　　正切一千一百九十五萬
　　　　　　　　　　二千七百九十九為一率
　　　　　　　　　　半徑一千萬為二率庚辛
　　　　　　　　　　十五度之正切二百六十
　　　　　　　　　　七萬九千四百九十二為
　　　　　　　　　　三率求得四率二百二十
　　　　　　　　　　四萬一千七百二十八為
　　　　　　　　　　辛壬弧之正弦檢表得十
　　　　　　　　　　二度五十七分十五秒即
　　　　　　　　　　辛壬弧為日出入在卯前
　　　　　　　　　　酉後赤道度變時得三刻
　　　　　　　　　　六分四十九秒為卯前酉
　　　　　　　　　　後分以減卯正得日出卯
　　　　　　　　　　初初刻八分十一秒以加
　　　　　　　　　　酉正得日入酉正三刻六
　　　　　　　　　　分四十九秒復倍卯前酉
　　　　　　　　　　後分得六刻十三分三十
　　　　　　　　　　八秒與四十八刻相加得
　　　　　　　　　　五十四刻十三分三十八
　　　　　　　　　　秒為晝刻與四十八刻相
　　　　　　　　　　減得四十一刻一分二十
　　　　　　　　　　二秒為夜刻也又法求己
　　　　　　　　　　辛日出入距子正前後赤
　　　　　　　　　　道度用丁丙庚正弧三角
　　　　　　　　　　形有丙直角有丁丙北極
　　　　　　　　　　出地度有丁庚日距北極
　　　　　　　　　　度求丁角以丁庚七十五
　　　　　　　　　　度之正切三千七百三十
　　　　　　　　　　二萬零五百零八為一率
　　　　　　　　　　丁丙三十九度五十五分
　　　　　　　　　　之正切八百三十六萬六
　　　　　　　　　　千二百四十二為二率半
　　　　　　　　　　徑一千萬為三率求得四
　　　　　　　　　　率二百二十四萬一千七
　　　　　　　　　　百二十八為丁角之餘弦
　　　　　　　　　　檢表得七十七度二分四
　　　　　　　　　　十五秒即辛已弧為日出
　　　　　　　　　　入距子正前後赤道度變
　　　　　　　　　　時得五小時零八分十一
　　　　　　　　　　秒為日出入距子正前後
　　　　　　　　　　分自子正起算為卯初初
　　　　　　　　　　刻八分十一秒即日出時
　　　　　　　　　　刻與二十四小時相減得
　　　　　　　　　　酉正三刻六分四十九秒
　　　　　　　　　　為日入時刻復倍日出入
　　　　　　　　　　距子正前後分得四十一
　　　　　　　　　　刻一分二十二秒為夜刻
　　　　　　　　　　與九十六刻相減餘五十
　　　　　　　　　　四刻十三分三十八秒為
　　　　　　　　　　晝刻也
設如北極出地三十九度五十五分測得太陽距赤
　道北十五度求昏旦時刻
　　　　　　　　　　如圖甲為天頂甲乙丙丁
　　　　　　　　　　為子午圈乙丙為地平丁
　　　　　　　　　　為北極丁丙為北極出地
　　　　　　　　　　三十九度五十五分甲丁
　　　　　　　　　　為北極距天頂五十度五
　　　　　　　　　　分戊己為赤道庚為太陽
　　　　　　　　　　庚辛為太陽距赤道北十
　　　　　　　　　　五度丁庚為太陽距北極
　　　　　　　　　　七十五度壬癸為太陽隨
　　　　　　　　　　天西轉之赤道距等圈庚
　　　　　　　　　　子為昏旦曚影限十八度
　　　　　　　　　　甲庚為太陽距天頂一百
　　　　　　　　　　零八度丑寅為地平下曚
　　　　　　　　　　影距等圈辛㸃為太陽所
　　　　　　　　　　當昏旦時刻戊辛為太陽
　　　　　　　　　　距午正前後赤道度用甲
　　　　　　　　　　庚丁斜弧三角形有甲丁
　　　　　　　　　　邊北極距天頂有丁庚邊
　　　　　　　　　　日距北極有甲庚邊日距
　　　　　　　　　　天頂求丁角距午赤道度
　　　　　　　　　　以夾丁角之丁庚邊七十
　　　　　　　　　　五度與甲丁邊五十度五
　　　　　　　　　　分相加得一百二十五度
　　　　　　　　　　五分為總弧其餘弦五百
　　　　　　　　　　七十四萬七千六百七十
　　　　　　　　　　二又以甲丁丁庚二邊相
　　　　　　　　　　減餘二十四度五十五分
　　　　　　　　　　為較弧其餘弦九百零六
　　　　　　　　　　萬九千二百一十五兩餘
　　　　　　　　　　弦相加(總弧較弧一過象/限一不過象限則)
　　　　　　　　　　(兩餘弦相加若兩弧俱不/過象限或俱過象限則兩)
　　　　　　　　　　(餘弦/相減)得一千四百八十一
　　　　　　　　　　萬六千八百八十七折半
　　　　　　　　　　得七百四十萬零八千四
　　　　　　　　　　百四十四為中數為一率
　　　　　　　　　　以對丁角之甲庚邊一百
　　　　　　　　　　零八度之大矢一千三百
　　　　　　　　　　零九萬零一百七十(餘弦/與半)
　　　　　　　　　　(徑相加/得大矢)與較弧二十四度
　　　　　　　　　　五十五分之正矢(餘弦與/半徑相)
　　　　　　　　　　(減得/正矢)九百三十萬零七百
　　　　　　　　　　八十五相減餘一千二百
　　　　　　　　　　一十五萬九千三百八十
　　　　　　　　　　五為矢較為二率半徑一
　　　　　　　　　　千萬為三率求得四率一
　　　　　　　　　　千六百四十一萬二千八
　　　　　　　　　　百七十三為丁角之大矢
　　　　　　　　　　(凡矢過於半徑者為/大矢其角即為鈍角)内減
　　　　　　　　　　半徑一千萬餘六百四十
　　　　　　　　　　一萬二千八百七十三為
　　　　　　　　　　丁角之餘弦檢表得五十
　　　　　　　　　　度六分四十四秒與半周
　　　　　　　　　　相減餘一百二十九度五
　　　　　　　　　　十三分十六秒為丁角度
　　　　　　　　　　即旦刻太陽距午前昏刻
　　　　　　　　　　太陽距午後赤道度變時
　　　　　　　　　　得八小時二刻九分三十
　　　　　　　　　　三秒與午正十二小時相
　　　　　　　　　　減得寅初一刻五分二十
　　　　　　　　　　七秒即旦刻與午正十二
　　　　　　　　　　小時相加得戌正二刻九
　　　　　　　　　　分三十三秒即昏刻也如
　　　　　　　　　　圖丁庚與丁甲相加得甲
　　　　　　　　　　癸為總弧(丁庚丁癸丁壬/三弧同為癸壬)
　　　　　　　　　　(距等圏所截/故其度相等)其正弦為癸
　　　　　　　　　　卯餘弦為卯辰丁庚與丁
　　　　　　　　　　甲相減餘甲壬為較弧其
　　　　　　　　　　正弦為壬己餘弦為己辰
　　　　　　　　　　以卯辰與己辰兩餘弦相
　　　　　　　　　　加得巳卯折半得己午與
　　　　　　　　　　未申等為中數又對丁角
　　　　　　　　　　之甲庚邊與甲丑甲寅等
　　　　　　　　　　其正弦為丑酉或寅酉餘
　　　　　　　　　　弦為酉辰大矢為甲酉以
　　　　　　　　　　甲酉與甲壬較弧之正矢
　　　　　　　　　　甲已相減餘己酉與戌庚
　　　　　　　　　　等為矢較遂成壬庚戌與
　　　　　　　　　　壬申未同式兩勾股形故
　　　　　　　　　　未申與戌庚之比必同於
　　　　　　　　　　壬申與壬庚之比也又戊
　　　　　　　　　　辰為半徑壬申為距等圈
　　　　　　　　　　之半徑壬庚與戊辛兩叚
　　　　　　　　　　同為丁庚辛赤道經圏之
　　　　　　　　　　所分則壬申與壬庚之比
　　　　　　　　　　原同於戊辰與戊辛之比
　　　　　　　　　　是以中數未申與矢較戌
　　　　　　　　　　庚之比即同於半徑戊辰
　　　　　　　　　　與丁角大矢戊辛之比也
　　　　　　　　　　既得戊辛大矢内減戊辰
　　　　　　　　　　半徑餘辛辰即丁外角餘
　　　　　　　　　　弦檢表得丁外角所當辛
　　　　　　　　　　巳弧之度復與半周相減
　　　　　　　　　　即得丁角所當戊辛弧之
　　　　　　　　　　度也
設如北極出地三十九度五十五分太陽出地平時
　測得距赤道北十五度求地平偏度幾何
　　　　　　　　　　如圖甲為天頂甲乙丙丁
　　　　　　　　　　為子午圈乙丙為地平丁
　　　　　　　　　　為北極丁丙為北極出地
　　　　　　　　　　三十九度五十五分戊己
　　　　　　　　　　為赤道庚為太陽庚辛為
　　　　　　　　　　太陽距赤道北十五度壬
　　　　　　　　　　為卯正庚壬為日出地平
　　　　　　　　　　偏度用庚辛壬正弧三角
　　　　　　　　　　形有辛直角有壬角赤道
　　　　　　　　　　髙度有庚辛邊求庚壬邊
　　　　　　　　　　以壬角五十度五分之正
　　　　　　　　　　弦七百六十六萬九千七
　　　　　　　　　　百八十五為一率半徑一
　　　　　　　　　　千萬為二率庚辛十五度
　　　　　　　　　　之正弦二百五十八萬八
　　　　　　　　　　千一百九十為三率求得
　　　　　　　　　　四率三百三十七萬四千
　　　　　　　　　　五百二十七為庚壬弧之
　　　　　　　　　　正弦檢表得十九度四十
　　　　　　　　　　三分十八秒為庚壬弧度
　　　　　　　　　　即太陽出地平時正東偏
　　　　　　　　　　北之度也
設如北極出地三十九度五十五分太陽入地平時
　測得距赤道南十五度求地平偏度㡬何
　　　　　　　　　　如圖甲為天頂甲乙丙丁
　　　　　　　　　　為子午圏乙丙為地平丁
　　　　　　　　　　為北極丁丙為北極出地
　　　　　　　　　　三十九度五十五分戊己
　　　　　　　　　　為赤道庚為太陽庚辛為
　　　　　　　　　　太陽距赤道南十五度壬
　　　　　　　　　　為酉正庚壬為日入地平
　　　　　　　　　　偏度用辛庚壬正弧三角
　　　　　　　　　　形有辛直角有壬角赤道
　　　　　　　　　　髙度有庚辛邊求庚壬邊
　　　　　　　　　　以壬角五十度五分之正
　　　　　　　　　　弦七百六十六萬九千七
　　　　　　　　　　百八十五為一率半徑一
　　　　　　　　　　千萬為二率庚辛十五度
　　　　　　　　　　之正弦二百五十八萬八
　　　　　　　　　　千一百九十為三率求得
　　　　　　　　　　四率三百三十七萬四千
　　　　　　　　　　五百二十七為庚壬弧之
　　　　　　　　　　正弦檢表得十九度四十
　　　　　　　　　　三分十八秒為庚壬弧度
　　　　　　　　　　即太陽入地平時正西偏
　　　　　　　　　　南之度也
設如北極出地三十九度五十五分己正初刻測得
　太陽距赤道北十五度求地平經緯度各㡬何
　　　　　　　　　　如圖甲為天頂甲乙丙丁
　　　　　　　　　　為子午圏乙丙為地平丁
　　　　　　　　　　為北極戊己為赤道丁丙
　　　　　　　　　　為北極出地三十九度五
　　　　　　　　　　十五分甲丁為北極距天
　　　　　　　　　　頂五十度五分庚為太陽
　　　　　　　　　　庚辛為太陽距赤道北十
　　　　　　　　　　五度丁庚為太陽距北極
　　　　　　　　　　七十五度辛為己正初刻
　　　　　　　　　　戊辛為太陽距午東赤道
　　　　　　　　　　度三十度即丁角甲庚為
　　　　　　　　　　太陽距天頂庚壬為太陽
　　　　　　　　　　髙弧即地平緯度乙壬為
　　　　　　　　　　太陽正南偏東地平經度
　　　　　　　　　　即甲角之外角用甲丁庚
　　　　　　　　　　斜弧三角形有丁角距午
　　　　　　　　　　東赤道度有甲丁北極距
　　　　　　　　　　天頂有丁庚太陽距北極
　　　　　　　　　　求甲庚邊及甲角度乃自
　　　　　　　　　　太陽庚㸃作庚癸垂弧於
　　　　　　　　　　形外補成丁庚癸甲庚癸
　　　　　　　　　　兩正弧三角形先用丁庚
　　　　　　　　　　癸形以半徑一千萬為一
　　　　　　　　　　率丁角三十度之餘弦八
　　　　　　　　　　百六十六萬零二百五十
　　　　　　　　　　四為二率丁庚七十五度
　　　　　　　　　　之正切三千七百三十二
　　　　　　　　　　萬零五百零八為三率求
　　　　　　　　　　得四率三千二百三十二
　　　　　　　　　　萬零五百零八為丁癸弧
　　　　　　　　　　之正切檢表得七十二度
　　　　　　　　　　四十八分二十八秒即丁
　　　　　　　　　　癸弧内減甲丁五十度五
　　　　　　　　　　分餘二十二度四十三分
　　　　　　　　　　二十八秒即甲癸弧又以
　　　　　　　　　　半徑一千萬為一率丁角
　　　　　　　　　　三十度之正切五百七十
　　　　　　　　　　七萬三千五百零三為二
　　　　　　　　　　率丁癸七十二度四十八
　　　　　　　　　　分二十八秒之正弦九百
　　　　　　　　　　五十五萬三千一百八十
　　　　　　　　　　四為三率求得四率五百
　　　　　　　　　　五十一萬五千五百三十
　　　　　　　　　　四為庚癸弧之正切次用
　　　　　　　　　　甲庚癸形以甲癸二十二
　　　　　　　　　　度四十三分二十八秒之
　　　　　　　　　　正弦三百八十六萬二千
　　　　　　　　　　九百九十六為一率前所
　　　　　　　　　　得庚癸弧之正切五百五
　　　　　　　　　　十一萬五千五百三十四
　　　　　　　　　　為二率半徑一千萬為三
　　　　　　　　　　率求得四率一千四百二
　　　　　　　　　　十七萬七千八百六十六
　　　　　　　　　　為甲角之正切檢表得五
　　　　　　　　　　十四度五十九分三十五
　　　　　　　　　　秒為甲角度即太陽正南
　　　　　　　　　　偏東地平經度又以甲角
　　　　　　　　　　五十四度五十九分三十
　　　　　　　　　　五秒之餘弦五百七十三
　　　　　　　　　　萬六千七百五十六為一
　　　　　　　　　　率半徑一千萬為二率甲
　　　　　　　　　　癸二十二度四十三分二
　　　　　　　　　　十八秒之正切四百一十
　　　　　　　　　　八萬八千一百零四為三
　　　　　　　　　　率求得四率七百三十萬
　　　　　　　　　　零四百七十四為甲庚弧
　　　　　　　　　　之正切檢表得三十六度
　　　　　　　　　　七分五十二秒為甲庚弧
　　　　　　　　　　即太陽距天頂之度與甲
　　　　　　　　　　壬象限九十度相減餘庚
　　　　　　　　　　壬五十三度五十二分八
　　　　　　　　　　秒為太陽髙弧即地平緯
　　　　　　　　　　度也
　　　　　　　　　　又法自太陽庚㸃至卯正
　　　　　　　　　　癸㸃作庚癸弧成庚辛癸
　　　　　　　　　　庚壬癸兩正弧三角形算
　　　　　　　　　　之先用庚辛癸形以辛癸
　　　　　　　　　　距卯正後赤道度六十度
　　　　　　　　　　之正弦八百六十六萬零
　　　　　　　　　　二百五十四為一率庚辛
　　　　　　　　　　太陽距赤道北十五度之
　　　　　　　　　　正切二百六十七萬九千
　　　　　　　　　　四百九十二為二率半徑
　　　　　　　　　　一千萬為三率求得四率
　　　　　　　　　　三百零九萬四千零一十
　　　　　　　　　　一為庚癸辛角之正切檢
　　　　　　　　　　表得十七度十一分三十
　　　　　　　　　　二秒即庚癸辛角與辛癸
　　　　　　　　　　壬角五十度五分相加得
　　　　　　　　　　六十七度十六分三十二
　　　　　　　　　　秒即庚癸壬角又以庚癸
　　　　　　　　　　辛角十七度十一分三十
　　　　　　　　　　二秒之餘弦九百五十五
　　　　　　　　　　萬三千一百八十四為一
　　　　　　　　　　率半徑一千萬為二率辛
　　　　　　　　　　癸六十度之正切一千七
　　　　　　　　　　百三十二萬零五百零八
　　　　　　　　　　為三率求得四率一千八
　　　　　　　　　　百一十三萬零六百一十
　　　　　　　　　　三為庚癸弧之正切檢表
　　　　　　　　　　得六十一度七分一十五
　　　　　　　　　　秒為庚癸弧度次用庚壬
　　　　　　　　　　癸形以半徑一千萬為一
　　　　　　　　　　率庚癸壬角六十七度十
　　　　　　　　　　六分三十二秒之餘弦三
　　　　　　　　　　百八十六萬二千九百九
　　　　　　　　　　十六為二率前所得庚癸
　　　　　　　　　　弧之正切一千八百一十
　　　　　　　　　　三萬零六百一十三為三
　　　　　　　　　　率求得四率七百萬零三
　　　　　　　　　　千八百四十九為壬癸弧
　　　　　　　　　　之正切檢表得三十五度
　　　　　　　　　　零二十五秒即壬癸弧度
　　　　　　　　　　與乙癸象限相減餘乙壬
　　　　　　　　　　五十四度五十九分三十
　　　　　　　　　　五秒即太陽正南偏東地
　　　　　　　　　　平經度又以半徑一千萬
　　　　　　　　　　為一率庚癸壬角六十七
　　　　　　　　　　度十六分三十二秒之正
　　　　　　　　　　弦九百二十二萬三千七
　　　　　　　　　　百三十三為二率庚癸弧
　　　　　　　　　　六十一度七分十五秒之
　　　　　　　　　　正弦八百七十五萬六千
　　　　　　　　　　四百零一為三率求得四
　　　　　　　　　　率八百零七萬六千六百
　　　　　　　　　　七十為庚壬弧之正弦檢
　　　　　　　　　　表得五十三度五十二分
　　　　　　　　　　七秒為庚壬太陽髙弧即
　　　　　　　　　　地平緯度也
　　　　　　　　　　又法用總較法算之以半
　　　　　　　　　　徑一千萬為一率丁角三
　　　　　　　　　　十度之正矢(餘弦與半徑/相減得正矢)
　　　　　　　　　　一百三十三萬九千七百
　　　　　　　　　　四十六為二率以夾丁角
　　　　　　　　　　之甲丁邊五十度五分與
　　　　　　　　　　丁庚邊七十五度相加得
　　　　　　　　　　一百二十五度五分為總
　　　　　　　　　　弧其餘弦五百七十四萬
　　　　　　　　　　七千六百七十二又以甲
　　　　　　　　　　丁丁庚兩邊相減餘二十
　　　　　　　　　　四度五十五分為較弧其
　　　　　　　　　　餘弦九百零六萬九千二
　　　　　　　　　　百一十五兩餘弦相加(總/弧)
　　　　　　　　　　(過象限較弧不過象/限故兩餘弦相加)得一
　　　　　　　　　　千四百八十一萬六千八
　　　　　　　　　　百八十七折半得七百四
　　　　　　　　　　十萬八千四百四十四為
　　　　　　　　　　中數為三率求得四率九
　　　　　　　　　　十九萬二千五百四十三
　　　　　　　　　　為矢較與較弧二十四度
　　　　　　　　　　五十五分之正矢九十三
　　　　　　　　　　萬零七百八十五相加得
　　　　　　　　　　一百九十二萬三千三百
　　　　　　　　　　二十八為甲庚對邊之正
　　　　　　　　　　矢與半徑一千萬相減餘
　　　　　　　　　　八百零七萬六千六百七
　　　　　　　　　　十二為甲庚弧之餘弦檢
　　　　　　　　　　表得三十六度七分五十
　　　　　　　　　　三秒為甲庚太陽距天頂
　　　　　　　　　　度與甲壬象限相減餘五
　　　　　　　　　　十三度五十二分七秒為
　　　　　　　　　　庚壬太陽髙弧即地平緯
　　　　　　　　　　度也如圖戊癸為半徑戊
　　　　　　　　　　辛為丁角之正矢甲丁與
　　　　　　　　　　丁庚相加得甲子為總弧
　　　　　　　　　　(丁庚丁子丁寅三弧同為/子寅距等圏所截故其度)
　　　　　　　　　　(相/等)其正弦為子丑餘弦為
　　　　　　　　　　癸丑甲丁與丁庚相減得
　　　　　　　　　　甲寅為較弧其正弦為寅
　　　　　　　　　　卯餘弦為癸卯兩餘弦相
　　　　　　　　　　加得卯丑折半得卯辰與
　　　　　　　　　　巳午等為中數又對丁角
　　　　　　　　　　之甲庚邊與甲未等其正
　　　　　　　　　　弦為未申餘弦為申癸正
　　　　　　　　　　矢為甲申以甲申與甲寅
　　　　　　　　　　較弧之正矢甲卯相減餘
　　　　　　　　　　卯申與酉庚等為矢較遂
　　　　　　　　　　成寅午巳寅庚酉同式兩
　　　　　　　　　　勾股形而寅午與寅庚之
　　　　　　　　　　比同於已午與酉庚之比
　　　　　　　　　　又寅午為子寅距等圏之
　　　　　　　　　　半徑寅庚與戊辛兩叚同
　　　　　　　　　　為丁庚辛過赤極經圏之
　　　　　　　　　　所分則寅午與寅庚之比
　　　　　　　　　　原同於戊癸與戊辛之比
　　　　　　　　　　是以半徑戊癸與丁角正
　　　　　　　　　　矢戊辛之比即同於中數
　　　　　　　　　　巳午與酉庚之比而酉庚
　　　　　　　　　　與卯申矢較等既得卯申
　　　　　　　　　　矢較與甲寅較弧之正矢
　　　　　　　　　　甲卯相加得甲申即為甲
　　　　　　　　　　庚弧之正矢與甲癸半徑
　　　　　　　　　　相減餘癸申為甲庚弧之
　　　　　　　　　　餘弦檢表得甲庚弧之度
　　　　　　　　　　與甲壬象限相減餘庚壬
　　　　　　　　　　弧即太陽髙弧之度也次
　　　　　　　　　　求甲角則以甲庚弧三十
　　　　　　　　　　六度七分五十三秒之正
　　　　　　　　　　弦五百八十九萬六千三
　　　　　　　　　　百八十九為一率丁庚弧
　　　　　　　　　　七十五度之正弦九百六
　　　　　　　　　　十五萬九千二百五十八
　　　　　　　　　　為二率丁角三十度之正
　　　　　　　　　　弦五百萬為三率求得四
　　　　　　　　　　率八百一十九萬零八百
　　　　　　　　　　二十五為甲外角之正弦
　　　　　　　　　　檢表得五十四度五十九
　　　　　　　　　　分三十五秒為甲外角度
　　　　　　　　　　即太陽正南偏東之地平
　　　　　　　　　　經度也
設如北極出地三十九度五十五分春分日測得午
　正太陽髙五十度求春分時刻
　　　　　　　　　　法先以午正太陽視髙五
　　　　　　　　　　十度減蒙氣差五十秒加
　　　　　　　　　　地半徑差六秒得午正太
　　　　　　　　　　陽實髙四十九度五十九
　　　　　　　　　　分十六秒與赤道髙五十
　　　　　　　　　　度五分相減餘五分四十
　　　　　　　　　　四秒為太陽距赤道南之
　　　　　　　　　　緯度即知春分在午正東
　　　　　　　　　　春分時刻在午正後也如
　　　　　　　　　　圖甲為天頂甲乙丙丁為
　　　　　　　　　　子午圏乙丙為地平丁為
　　　　　　　　　　北極丁丙為北極出地三
　　　　　　　　　　十九度五十五分戊已為
　　　　　　　　　　赤道戊乙為赤道髙五十
　　　　　　　　　　度五分庚為太陽庚乙為
　　　　　　　　　　午正太陽實髙四十九度
　　　　　　　　　　五十九分十六秒庚戊為
　　　　　　　　　　太陽距赤道南五分四十
　　　　　　　　　　四秒爰用庚戊辛正弧三
　　　　　　　　　　角形有戊直角有辛角黄
　　　　　　　　　　赤交角有庚戊距緯求庚
　　　　　　　　　　辛太陽距春分黄道度以
　　　　　　　　　　辛角二十三度二十九分
　　　　　　　　　　之正弦三百九十八萬四
　　　　　　　　　　千八百二十三為一率半
　　　　　　　　　　徑一千萬為二率庚戊五
　　　　　　　　　　分四十四秒之正弦一萬
　　　　　　　　　　六千六百七十七為三率
　　　　　　　　　　求得四率四萬一千八百
　　　　　　　　　　五十一為庚辛弧之正弦
　　　　　　　　　　檢表得十四分二十三秒
　　　　　　　　　　十五微為太陽距春分黄
　　　　　　　　　　道度乃以一日之日平行
　　　　　　　　　　五十九分八秒二十微為
　　　　　　　　　　一率(二分時太陽之實行/與平行相近故即用)
　　　　　　　　　　(平行為一率若他節氣須/用本日之實行為一率)
　　　　　　　　　　周日一千四百四十分為
　　　　　　　　　　二率太陽距春分黄道度
　　　　　　　　　　十四分二十三秒十五微
　　　　　　　　　　為三率求得四率三百五
　　　　　　　　　　十分十九秒四十微以六
　　　　　　　　　　十分收之得五時五十分
　　　　　　　　　　十九秒四十微為春分距
　　　　　　　　　　午正後之時刻即酉初三
　　　　　　　　　　刻五分十九秒四十微也
設如太陽赤道經度為戌官十五度木星赤道經度
　為午宫初度求木星當中之時刻(月恒/星同)
　　　　　　　　　　如圖甲為天頂甲乙丙丁
　　　　　　　　　　為子午圏乙丙為地平丁
　　　　　　　　　　為北極戊已為赤道庚辛
　　　　　　　　　　為黄道戊㸃為木星所當
　　　　　　　　　　赤道之午宫初度亦即正
　　　　　　　　　　午赤道經度壬為太陽當
　　　　　　　　　　赤道之癸為戌宫十五度
　　　　　　　　　　則於正午戊㸃赤道經度
　　　　　　　　　　午宫初度内減癸㸃太陽
　　　　　　　　　　赤道經度戌宫十五度餘
　　　　　　　　　　戊癸三宫十五度為太陽
　　　　　　　　　　距午西赤道度變時得七
　　　　　　　　　　小時自午正初刻起算得
　　　　　　　　　　戌初初刻即木星當中之
　　　　　　　　　　時刻也
設如亥初初刻測得太陽赤道經度為戌宫十五度
　太陰赤道經度為巳宫初度求太陰當中及偏度
　(五星恒/星同)
　　　　　　　　　　如圖甲為天頂甲乙丙丁
　　　　　　　　　　為子午圏乙丙為地平丁
　　　　　　　　　　為北極戊已為赤道庚辛
　　　　　　　　　　為黄道壬為太陽當赤道
　　　　　　　　　　之癸為戌宫十五度戊為
　　　　　　　　　　正午之位癸為亥初初刻
　　　　　　　　　　距正午九小時變赤道度
　　　　　　　　　　得戊癸太陽距午西赤道
　　　　　　　　　　度四宫十五度與癸㸃太
　　　　　　　　　　陽赤道經度戌宫十五度
　　　　　　　　　　相加得巳宫初度為正午
　　　　　　　　　　戊㸃赤道經度與太陰赤
　　　　　　　　　　道經度相合即為亥初初
　　　　　　　　　　刻太陰當中如太陰赤道
　　　　　　　　　　經度大於正午赤道經度
　　　　　　　　　　為偏東小於正午赤道經
　　　　　　　　　　度為偏西也
設如北極出地三十九度五十五分本日子正初刻
　太陽赤道經度為戌宫十五度太陰赤道經度為
　申宫初度距赤道北十八度至次日子正初刻太
　陽赤道經度為戌宫十六度太陰赤道經度為申
　宫十三度求太陰入地平時刻(太陰出地倣此/五星恒星並同)
　　　　　　　　　　如圖甲為天頂甲乙丙丁
　　　　　　　　　　為子午圏乙丙為地平丁
　　　　　　　　　　為北極丁丙為北極出地
　　　　　　　　　　三十九度五十五分戊已
　　　　　　　　　　為赤道戊乙為赤道髙五
　　　　　　　　　　十度五分庚辛為黄道本
　　　　　　　　　　日子正初刻太陽在壬當
　　　　　　　　　　赤道之癸為戌宫十五度
　　　　　　　　　　太陰在子當赤道之丑為
　　　　　　　　　　申宫初度丑癸為太陰距
　　　　　　　　　　太陽四十五度子丑為太
　　　　　　　　　　陰距赤道北十八度寅為
　　　　　　　　　　酉正之位丑寅為太陰入
　　　　　　　　　　地在酉正後赤道度用子
　　　　　　　　　　丑寅正弧三角形有丑直
　　　　　　　　　　角有寅角有子丑邊求丑
　　　　　　　　　　寅邊以寅角五十度五分
　　　　　　　　　　之正切一千一百九十五
　　　　　　　　　　萬二千七百九十九為一
　　　　　　　　　　率半徑一千萬為二率子
　　　　　　　　　　丑十八度之正切三百二
　　　　　　　　　　十四萬九千一百九十七
　　　　　　　　　　為三率求得四率二百七
　　　　　　　　　　十一萬八千三百五十七
　　　　　　　　　　為丑寅弧之正弦檢表得
　　　　　　　　　　十五度四十六分二十五
　　　　　　　　　　秒為丑寅太陰入地在酉
　　　　　　　　　　正後赤道度與丑癸太陰
　　　　　　　　　　距太陽四十五度相加得
　　　　　　　　　　寅癸六十度四十六分二
　　　　　　　　　　十五秒為太陽距酉正後
　　　　　　　　　　赤道度變時得四小時三
　　　　　　　　　　分六秒加酉正十八小時
　　　　　　　　　　得二十二小時三分六秒
　　　　　　　　　　為本日太陰入地時刻之
　　　　　　　　　　通數復以本日次日子正
　　　　　　　　　　初刻太陽赤道經度相減
　　　　　　　　　　得一度為一日之日行度
　　　　　　　　　　以通數距子正後之時分
　　　　　　　　　　為比例得太陽行分為五
　　　　　　　　　　十五分八秒變時得三分
　　　　　　　　　　四十一秒為太陽時差以
　　　　　　　　　　本日次日子正初刻太陰
　　　　　　　　　　赤道經度相減得十三度
　　　　　　　　　　為一日之月行度以通數
　　　　　　　　　　距子正後之時分為比例
　　　　　　　　　　得太陰行分為十一度五
　　　　　　　　　　十六分四十一秒變時得
　　　　　　　　　　四十七分四十七秒為太
　　　　　　　　　　陰時差乃於本日太陰入
　　　　　　　　　　地時刻之通數二十二小
　　　　　　　　　　時三分六秒内減太陽時
　　　　　　　　　　差三分四十一秒加太陰
　　　　　　　　　　時差四十七分四十七秒
　　　　　　　　　　得二十二小時四十七分
　　　　　　　　　　十二秒自子正後計之為
　　　　　　　　　　亥正三刻二分十二秒即
　　　　　　　　　　太陰入地平之時刻也盖
　　　　　　　　　　太陰入地時刻之通數乃
　　　　　　　　　　以本日子正初刻之赤道
　　　　　　　　　　經度立算然太陰入地在
　　　　　　　　　　子正後太陽太陰俱有右
　　　　　　　　　　旋之行分太陽右旋則其
　　　　　　　　　　赤經已過癸㸃之東時刻
　　　　　　　　　　必差而早太陰右旋則其
　　　　　　　　　　赤經亦過丑㸃之東及隨
　　　　　　　　　　天西轉以至入地時刻必
　　　　　　　　　　差而遲且太陽行分少太
　　　　　　　　　　陰行分多是太陽當癸㸃
　　　　　　　　　　之時太陰尚在地平上逮
　　　　　　　　　　太陰入地太陽赤經必又
　　　　　　　　　　在癸㸃之西故於通數内
　　　　　　　　　　減太陽時差加太陰時差
　　　　　　　　　　方為太陰入地之時刻也
設如黄赤大距二十三度二十九分測得大角星赤
　道經度卯宫一度七分二十六秒赤道緯北二十
　度三十分四十二秒求黄道經緯度幾何(月五/星同)
　　　　　　　　　　如圖甲為赤極乙為黄極
　　　　　　　　　　甲乙為黄赤二極相距二
　　　　　　　　　　十三度二十九分丙為大
　　　　　　　　　　角星丁戊為赤道已庚為
　　　　　　　　　　黄道辛㸃為赤道經度卯
　　　　　　　　　　宫一度七分二十六秒丁
　　　　　　　　　　辛為距冬至前赤道經度
　　　　　　　　　　五十八度五十二分三十
　　　　　　　　　　四秒即甲角丙辛為赤道
　　　　　　　　　　緯北二十度三十分四十
　　　　　　　　　　二秒甲丙為星距赤極六
　　　　　　　　　　十九度二十九分十八秒
　　　　　　　　　　壬㸃為黄道經度己壬為
　　　　　　　　　　距冬至前黄道經度即乙
　　　　　　　　　　角之外角丙壬為黄道北
　　　　　　　　　　緯度乙丙為星距黄極度
　　　　　　　　　　用甲乙丙斜弧三角形有
　　　　　　　　　　甲角及甲乙甲丙二邊求
　　　　　　　　　　乙角及乙丙邊先求乙角
　　　　　　　　　　自大角星丙㸃作丙癸垂
　　　　　　　　　　弧於形外補成甲丙癸乙
　　　　　　　　　　丙癸兩正弧三角形先用
　　　　　　　　　　甲丙癸形以半徑一千萬
　　　　　　　　　　為一率甲角五十八度五
　　　　　　　　　　十二分三十四秒之餘弦
　　　　　　　　　　五百一十六萬八千九百
　　　　　　　　　　零三為二率甲丙六十九
　　　　　　　　　　度二十九分十八秒之正
　　　　　　　　　　切二千六百七十二萬九
　　　　　　　　　　千六百一十六為三率求
　　　　　　　　　　得四率一千三百八十一
　　　　　　　　　　萬六千二百七十九為甲
　　　　　　　　　　癸弧之正切檢表得五十
　　　　　　　　　　四度六分十三秒為甲癸
　　　　　　　　　　弧内減甲乙弧二十三度
　　　　　　　　　　二十九分餘三十度三十
　　　　　　　　　　七分十三秒為乙癸弧又
　　　　　　　　　　以半徑一千萬為一率甲
　　　　　　　　　　角五十八度五十二分三
　　　　　　　　　　十四秒之正切一千六百
　　　　　　　　　　五十六萬一千五百七十
　　　　　　　　　　三為二率甲癸五十四度
　　　　　　　　　　六分十三秒之正弦八百
　　　　　　　　　　一十萬零七百八十六為
　　　　　　　　　　三率求得四率一千三百
　　　　　　　　　　四十一萬六千一百七十
　　　　　　　　　　六為丙癸弧之正切次用
　　　　　　　　　　乙丙癸形以乙癸弧三十
　　　　　　　　　　度三十七分十三秒之正
　　　　　　　　　　弦五百零九萬三千四百
　　　　　　　　　　六十為一率前所得丙癸
　　　　　　　　　　弧之正切一千三百四十
　　　　　　　　　　一萬六千一百七十六為
　　　　　　　　　　二率半徑一千萬為三率
　　　　　　　　　　求得四率二千六百三十
　　　　　　　　　　四萬零五為乙角之正切
　　　　　　　　　　檢表得六十九度十二分
　　　　　　　　　　三十九秒為乙外角度即
　　　　　　　　　　己壬距冬至前黄道經度
　　　　　　　　　　與十二宫相減餘九宫二
　　　　　　　　　　十度四十七分二十一秒
　　　　　　　　　　即壬㸃黄道經度也次求
　　　　　　　　　　乙丙邊以乙角六十九度
　　　　　　　　　　十二分三十九秒之餘弦
　　　　　　　　　　三百五十四萬九千三百
　　　　　　　　　　零二為一率半徑一千萬
　　　　　　　　　　為二率乙癸三十度三十
　　　　　　　　　　七分十三秒之正切五百
　　　　　　　　　　九十一萬八千七百六十
　　　　　　　　　　二為三率求得四率一千
　　　　　　　　　　六百六十七萬五千八百
　　　　　　　　　　四十八為乙丙弧之正切
　　　　　　　　　　檢表得五十九度三分一
　　　　　　　　　　秒為乙丙星距黄極度與
　　　　　　　　　　乙壬象限九十度相減餘
　　　　　　　　　　三十度五十六分五十九
　　　　　　　　　　秒即丙壬星距黄道北緯
　　　　　　　　　　度也
　　　　　　　　　　又法先求乙丙邊自黄極
　　　　　　　　　　乙作乙癸垂弧於形内分
　　　　　　　　　　為甲乙癸丙乙癸兩正弧
　　　　　　　　　　三角形先用甲乙癸形以
　　　　　　　　　　半徑一千萬為一率甲角
　　　　　　　　　　五十八度五十二分三十
　　　　　　　　　　四秒之餘弦五百一十六
　　　　　　　　　　萬八千九百零三為二率
　　　　　　　　　　甲乙二十三度二十九分
　　　　　　　　　　之正切四百三十四萬四
　　　　　　　　　　千六百六十六為三率求
　　　　　　　　　　得四率二百二十四萬五
　　　　　　　　　　千七百一十六為甲癸弧
　　　　　　　　　　之正切檢表得十二度三
　　　　　　　　　　十九分二十五秒為甲癸
　　　　　　　　　　弧度與甲丙弧六十九度
　　　　　　　　　　二十九分十八秒相減餘
　　　　　　　　　　五十六度四十九分五十
　　　　　　　　　　三秒為丙癸弧又以甲癸
　　　　　　　　　　十二度三十九分二十五
　　　　　　　　　　秒之餘弦九百七十五萬
　　　　　　　　　　六千九百九十四為一率
　　　　　　　　　　半徑一千萬為二率甲乙
　　　　　　　　　　二十三度二十九分之餘
　　　　　　　　　　弦九百一十七萬一千七
　　　　　　　　　　百六十為三率求得四率
　　　　　　　　　　九百四十萬零一百九十
　　　　　　　　　　為乙癸弧之餘弦次用丙
　　　　　　　　　　乙癸形以半徑一千萬為
　　　　　　　　　　一率丙癸弧五十六度四
　　　　　　　　　　十九分五十三秒之餘弦
　　　　　　　　　　五百四十七萬一千零四
　　　　　　　　　　十七為二率前所得乙癸
　　　　　　　　　　弧之餘弦九百四十萬零
　　　　　　　　　　一百九十為三率求得四
　　　　　　　　　　率五百一十四萬二千八
　　　　　　　　　　百八十八為乙丙弧之餘
　　　　　　　　　　弦檢表得五十九度三分
　　　　　　　　　　為乙丙星距黄極度與乙
　　　　　　　　　　壬象限九十度相減餘三
　　　　　　　　　　十度五十七分即丙壬星
　　　　　　　　　　距黄道北緯度也次求甲
　　　　　　　　　　乙丙角則以乙丙弧五十
　　　　　　　　　　九度三分一秒之正弦八
　　　　　　　　　　百五十七萬六千一百八
　　　　　　　　　　十九為一率甲丙弧六十
　　　　　　　　　　九度二十九分十八秒之
　　　　　　　　　　正弦九百三十六萬六千
　　　　　　　　　　零九為二率甲角五十八
　　　　　　　　　　度五十二分三十四秒之
　　　　　　　　　　正弦八百五十六萬零五
　　　　　　　　　　百一十為三率求得四率
　　　　　　　　　　九百三十四萬八千八百
　　　　　　　　　　九十三為乙外角之正弦
　　　　　　　　　　檢表得六十九度十二分
　　　　　　　　　　三十七秒為乙外角度與
　　　　　　　　　　全周相減餘二百九十度
　　　　　　　　　　四十七分二十三秒為辰
　　　　　　　　　　宫二十度四十七分二十
　　　　　　　　　　三秒即大角星黄道經度
　　　　　　　　　　也
設如北極出地三十九度五十五分測得大角星距
　午東三十度距赤道北二十度三十分四十二秒
　求地平經緯度各㡬何(月五/星同)
　　　　　　　　　　如圖甲為天頂甲乙丙丁
　　　　　　　　　　為子午圏乙丙為地平丁
　　　　　　　　　　為北極丁丙為北極出地
　　　　　　　　　　三十九度五十五分甲丁
　　　　　　　　　　為北極距天頂五十度五
　　　　　　　　　　分戊巳為赤道庚為大角
　　　　　　　　　　星庚辛為星距赤道北二
　　　　　　　　　　十度三十分四十二秒丁
　　　　　　　　　　庚為星距赤極六十九度
　　　　　　　　　　二十九分十八秒戊辛為
　　　　　　　　　　星距午東三十度即丁角
　　　　　　　　　　甲庚為星距天頂庚壬為
　　　　　　　　　　髙弧即地平緯度乙壬為
　　　　　　　　　　大角星正南偏東地平經
　　　　　　　　　　度即甲角之外角用甲丁
　　　　　　　　　　庚斜弧三角形有丁角有
　　　　　　　　　　甲丁邊有丁庚邊求甲庚
　　　　　　　　　　邊及甲角乃自大角星庚
　　　　　　　　　　㸃作庚癸垂弧於形外補
　　　　　　　　　　成丁庚癸甲庚癸兩正弧
　　　　　　　　　　三角形先用丁庚癸形以
　　　　　　　　　　半徑一千萬為一率丁角
　　　　　　　　　　三十度之餘弦八百六十
　　　　　　　　　　六萬零二百五十四為二
　　　　　　　　　　率丁庚六十九度二十九
　　　　　　　　　　分十八秒之正切二千六
　　　　　　　　　　百七十二萬九千六百一
　　　　　　　　　　十六為三率求得四率二
　　　　　　　　　　千三百一十四萬八千五
　　　　　　　　　　百二十六為丁癸弧之正
　　　　　　　　　　切檢表得六十六度三十
　　　　　　　　　　八分十秒為丁癸弧内減
　　　　　　　　　　甲丁五十度五分餘十六
　　　　　　　　　　度三十三分十秒為甲癸
　　　　　　　　　　弧又以半徑一千萬為一
　　　　　　　　　　率丁角三十度之正切五
　　　　　　　　　　百七十七萬三千五百零
　　　　　　　　　　三為二率丁癸六十六度
　　　　　　　　　　三十八分十秒之正弦九
　　　　　　　　　　百一十八萬零四十七為
　　　　　　　　　　三率求得四率五百三十
　　　　　　　　　　萬零一百零三為庚癸弧
　　　　　　　　　　之正切次用甲庚癸形以
　　　　　　　　　　甲癸弧十六度三十三分
　　　　　　　　　　十秒之正弦二百八十四
　　　　　　　　　　萬八千九百八十五為一
　　　　　　　　　　率前所得庚癸弧之正切
　　　　　　　　　　五百三十萬零一百零三
　　　　　　　　　　為二率半徑一千萬為三
　　　　　　　　　　率求得四率一千八百六
　　　　　　　　　　十萬三千四百七十八為
　　　　　　　　　　癸甲庚角之正切檢表得
　　　　　　　　　　六十一度四十四分二十
　　　　　　　　　　六秒為癸甲庚角即大角
　　　　　　　　　　星正南偏東地平經度又
　　　　　　　　　　以甲角六十一度四十四
　　　　　　　　　　分二十六秒之餘弦四百
　　　　　　　　　　七十三萬四千六百四十
　　　　　　　　　　九為一率半徑一千萬為
　　　　　　　　　　二率甲癸十六度三十三
　　　　　　　　　　分十秒之正切二百九十
　　　　　　　　　　七萬二千一百五十八為
　　　　　　　　　　三率求得四率六百二十
　　　　　　　　　　七萬七千四百六十二為
　　　　　　　　　　甲庚弧之正切檢表得三
　　　　　　　　　　十二度七分六秒為甲庚
　　　　　　　　　　弧即星距天頂度與甲壬
　　　　　　　　　　九十度相減餘庚壬五十
　　　　　　　　　　七度五十二分五十四秒
　　　　　　　　　　即大角星地平緯度也
設如土星赤道經度未宫初度赤道北緯度二十四
　度木星赤道經度酉宫十五度赤道北緯度十六
　度求二星斜距度幾何
　　　　　　　　　　如圖甲為赤極乙丙為赤
　　　　　　　　　　道丁為土星乙㸃為土星
　　　　　　　　　　所當赤道經度未宫初度
　　　　　　　　　　丁乙為距赤道北二十四
　　　　　　　　　　度甲丁為土星距赤極六
　　　　　　　　　　十六度戊為木星巳㸃為
　　　　　　　　　　木星所當赤道經度酉宫
　　　　　　　　　　十五度戊已為距赤道北
　　　　　　　　　　十六度甲戊為木星距赤
　　　　　　　　　　極七十四度乙已為二星
　　　　　　　　　　相距赤道經度四十五度
　　　　　　　　　　即甲角自丁戊二㸃作丁
　　　　　　　　　　戊庚腰圍大圏則丁戊為
　　　　　　　　　　二星斜距弧用甲丁戊斜
　　　　　　　　　　弧三角形有甲角二星相
　　　　　　　　　　距赤道經度有甲丁邊土
　　　　　　　　　　星距赤極有甲戊邊木星
　　　　　　　　　　距赤極求丁戊二星斜距
　　　　　　　　　　度乃自丁㸃作丁辛垂弧
　　　　　　　　　　於形内分為甲辛丁戊辛
　　　　　　　　　　丁兩正弧三角形先用甲
　　　　　　　　　　辛丁形以辛直角正弦即
　　　　　　　　　　半徑一千萬為一率甲角
　　　　　　　　　　四十五度之餘弦七百零
　　　　　　　　　　七萬一千零六十八為二
　　　　　　　　　　率甲丁六十六度之正切
　　　　　　　　　　二千二百四十六萬零三
　　　　　　　　　　百六十八為三率求得四
　　　　　　　　　　率一千五百八十八萬一
　　　　　　　　　　千八百七十九為甲辛弧
　　　　　　　　　　之正切檢表得五十七度
　　　　　　　　　　四十八分十三秒為甲辛
　　　　　　　　　　弧度與甲戊七十四度相
　　　　　　　　　　減餘十六度十一分四十
　　　　　　　　　　七秒為戊辛弧又以甲辛
　　　　　　　　　　五十七度四十八分十三
　　　　　　　　　　秒之餘弦五百三十二萬
　　　　　　　　　　八千二百三十為一率半
　　　　　　　　　　徑一千萬為二率甲丁六
　　　　　　　　　　十六度之餘弦四百零六
　　　　　　　　　　萬七千三百六十六為三
　　　　　　　　　　率求得四率七百六十三
　　　　　　　　　　萬三千六百一十六為丁
　　　　　　　　　　辛弧之餘弦次用戊辛丁
　　　　　　　　　　形以半徑一千萬為一率
　　　　　　　　　　戊辛十六度十一分四十
　　　　　　　　　　七秒之餘弦九百六十萬
　　　　　　　　　　零三千一百一十二為二
　　　　　　　　　　率前所得丁辛弧之餘弦
　　　　　　　　　　七百六十三萬三千六百
　　　　　　　　　　一十六為三率求得四率
　　　　　　　　　　七百三十三萬零六百四
　　　　　　　　　　十七為丁戊弧之餘弦檢
　　　　　　　　　　表得四十二度五十一分
　　　　　　　　　　二十二秒為丁戊弧度即
　　　　　　　　　　土木二星斜距之度也
　　　　　　　　　　又法用總較法算之以半
　　　　　　　　　　徑一千萬為一率甲角四
　　　　　　　　　　十五度之正矢二百九十
　　　　　　　　　　二萬八千九百三十二為
　　　　　　　　　　二率以甲戊邊七十四度
　　　　　　　　　　與甲丁邊六十六度相加
　　　　　　　　　　得一百四十度為總弧其
　　　　　　　　　　餘弦七百六十六萬零四
　　　　　　　　　　百四十四又以甲丁甲戊
　　　　　　　　　　兩邊相減餘八度為較弧
　　　　　　　　　　其餘弦九百九十萬二千
　　　　　　　　　　六百八十兩餘弦相加(總/弧)
　　　　　　　　　　(較弧一過象限一/不過象限故相加)得一千
　　　　　　　　　　七百五十六萬三千一百
　　　　　　　　　　二十四折半得八百七十
　　　　　　　　　　八萬一千五百六十二為
　　　　　　　　　　中數為三率求得四率二
　　　　　　　　　　百五十七萬二千零六十
　　　　　　　　　　為矢較與較弧八度之正
　　　　　　　　　　矢九萬七千三百二十相
　　　　　　　　　　加得二百六十六萬九千
　　　　　　　　　　三百八十為丁戊弧之正
　　　　　　　　　　矢與半徑一千萬相減餘
　　　　　　　　　　七百三十三萬零六百二
　　　　　　　　　　十為丁戊弧之餘弦檢表
　　　　　　　　　　得四十二度五十一分二
　　　　　　　　　　十三秒為丁戊弧即土木
　　　　　　　　　　二星斜距度也如圖乙辛
　　　　　　　　　　為半徑乙已為甲角之正
　　　　　　　　　　矢甲戊與甲丁相加得丁
　　　　　　　　　　壬為總弧(甲戊甲壬甲子/同為壬子距等)
　　　　　　　　　　(圏所截故/其度相等)其正弦為壬癸
　　　　　　　　　　餘弦為癸辛甲戊與甲丁
　　　　　　　　　　相減餘丁子為較弧其正
　　　　　　　　　　弦為子丑餘弦為丑辛兩
　　　　　　　　　　餘弦相加得丑癸折半得
　　　　　　　　　　丑寅與卯辰等為中數又
　　　　　　　　　　對甲角之丁戊邊與丁巳
　　　　　　　　　　等其正弦為巳午餘弦為
　　　　　　　　　　午辛正矢為丁午以丁午
　　　　　　　　　　與丁子較弧之正矢丁丑
　　　　　　　　　　相減餘丑午與未戊等為
　　　　　　　　　　矢較遂成子卯辰與子未
　　　　　　　　　　戊同式兩勾股形而子辰
　　　　　　　　　　與子戊之比同於卯辰與
　　　　　　　　　　未戊之比又子辰為距等
　　　　　　　　　　圏之半徑子戊與乙巳兩
　　　　　　　　　　叚同為甲戊已赤道經圏
　　　　　　　　　　之所分則子辰與子戊之
　　　　　　　　　　比原同於乙辛與乙已之
　　　　　　　　　　比是以半徑乙辛與甲角
　　　　　　　　　　正矢乙已之比即同於中
　　　　　　　　　　數卯辰與矢較未戊之比
　　　　　　　　　　也既得矢較未戊與丁子
　　　　　　　　　　較弧之正矢丁丑相加得
　　　　　　　　　　丁午即丁戊弧之正矢與
　　　　　　　　　　丁辛半徑相減餘午辛為
　　　　　　　　　　丁戊弧之餘弦檢表得丁
　　　　　　　　　　戊弧之度即土木二星斜
　　　　　　　　　　距之度也
設如測得太陽午正視髙度四十度求實髙度幾何
　　　　　　　　　　如圖甲為天頂甲乙丙為
　　　　　　　　　　子午圏丁為地心戊為地
　　　　　　　　　　面已庚為地平已乙與庚
　　　　　　　　　　丙為太陽在地平上最大
　　　　　　　　　　之地半徑差十秒與丁戊
　　　　　　　　　　地半徑等(巳乙與庚丙弧/線甚小可作直)
　　　　　　　　　　(線算故謂與丁/戊地半徑等)戊辛為地
　　　　　　　　　　周蒙氣之厚六千零九十
　　　　　　　　　　五(丁戊地半徑設為一千/萬戊辛為六千零九十)
　　　　　　　　　　(五/)壬為太陽視髙㸃壬戊
　　　　　　　　　　巳角為午正太陽視髙度
　　　　　　　　　　四十度癸為太陽實髙㸃
　　　　　　　　　　癸丁乙角為午正太陽實
　　　　　　　　　　髙度戊子壬為視線常直
　　　　　　　　　　而髙戊子癸為光線常折
　　　　　　　　　　而下壬子癸角為本時蒙
　　　　　　　　　　氣差角戊癸為太陽距地
　　　　　　　　　　面丁癸為太陽距地心戊
　　　　　　　　　　癸丁角為本時地半徑差
　　　　　　　　　　角先求蒙氣差自地心丁
　　　　　　　　　　過子㸃作丁丑蒙氣之割
　　　　　　　　　　線則壬子丑角為視線與
　　　　　　　　　　割線所成之角癸子丑角
　　　　　　　　　　為光線與割線所成之角
　　　　　　　　　　其兩角之較即壬子癸蒙
　　　　　　　　　　氣差之角也先用丁戊子
　　　　　　　　　　直線三角形有丁戊子角
　　　　　　　　　　之外角(即太陽視/距天頂度)有丁戊
　　　　　　　　　　邊(即地半徑/一千萬)有丁子邊(地/半)
　　　　　　　　　　(徑加蒙/氣之厚)求丁子戊角以丁
　　　　　　　　　　子一千萬零六千零九十
　　　　　　　　　　五為一率丁戊一千萬為
　　　　　　　　　　二率丁戊子角之外角五
　　　　　　　　　　十度之正弦七百六十六
　　　　　　　　　　萬零四百四十四為三率
　　　　　　　　　　求得四率七百六十五萬
　　　　　　　　　　五千七百七十八為丁子
　　　　　　　　　　戊角之正弦檢表得四十
　　　　　　　　　　九度五十七分三十秒為
　　　　　　　　　　丁子戊角度與壬子丑角
　　　　　　　　　　等即視線與割線所成之
　　　　　　　　　　角乃以視線角之正弦定
　　　　　　　　　　率一千萬為一率光線角
　　　　　　　　　　之正弦定率一千萬零二
　　　　　　　　　　千八百四十一為二率前
　　　　　　　　　　所得之壬子丑角(即丁子/戊角)
　　　　　　　　　　正弦七百六十五萬五千
　　　　　　　　　　七百七十八為三率求得
　　　　　　　　　　四率七百六十五萬七千
　　　　　　　　　　九百五十三為癸子丑角
　　　　　　　　　　之正弦檢表得四十九度
　　　　　　　　　　五十八分四十秒為癸子
　　　　　　　　　　丑角度即光線與割線所
　　　　　　　　　　成之角與壬子丑角度相
　　　　　　　　　　減餘一分十秒為壬子癸
　　　　　　　　　　角度即蒙氣差角之度也
　　　　　　　　　　(壬子癸角乃子㸃之角人/自地面戊㸃視之則壬戊)
　　　　　　　　　　(癸角始為蒙氣差角然所/差甚微故即以壬子癸角)
　　　　　　　　　　(為壬戊/癸角也)與壬戊已角視髙
　　　　　　　　　　度相減餘三十九度五十
　　　　　　　　　　八分五十秒為癸戊已角
　　　　　　　　　　即無蒙氣差之視髙度次
　　　　　　　　　　求地半徑差将戊癸線引
　　　　　　　　　　長至子作丁子垂線即癸
　　　　　　　　　　角地半徑差之度用丁戊
　　　　　　　　　　子直角三角形有丁戊邊
　　　　　　　　　　有子直角有戊角求丁子
　　　　　　　　　　邊以半徑一千萬為一率
　　　　　　　　　　戊角五十度一分十秒之
　　　　　　　　　　正弦七百六十六萬二千
　　　　　　　　　　六百二十六為二率丁戊
　　　　　　　　　　十秒為三率求得四率八
　　　　　　　　　　秒為丁子即癸角地半徑
　　　　　　　　　　差之度與癸戊已角三十
　　　　　　　　　　九度五十八分五十秒相
　　　　　　　　　　加得三十九度五十八分
　　　　　　　　　　五十八秒為癸丁乙角度
　　　　　　　　　　即午正太陽實髙度也
　
　
　
　
　
　
　
　
　
　
　
　
　
　
　
欽定儀象考成卷首下
欽定四庫全書
欽定儀象考成卷二
　恒星黄道經緯度表一
　　黄道星紀宫(赤道度附/)
　　恒星黄赤經緯度表
恒星布列周天古有去極入宿度數入宿即經度也去
極即緯度也然黄道度與赤道度不同嵗差亦異葢黄
道以黄極為樞赤道以赤極為樞兩道兩極各相距二
十三度半故星在兩極之間者黄道屬未宫赤道則屬
丑宫星在兩道之間者黄道屬緯南赤道則屬緯北此
黄赤不同之極致也恒星循黄道東行每年五十一秒
緯度終古不改而經度之差有常赤道與黄道斜交分
至前後南北逺近其差不等兩極之間在黄道為差而
東在赤道為差而西兩交之際黄道南者差而入赤道
北黄道北者差而出赤道南此嵗差不同之極致也今
以乾隆九年甲子恒星黄赤經緯度依黄道次序列恒
星黄道經緯度表而以赤道經緯附之依赤道次序列
恒星赤道經緯度表而以黄道經緯附之各將赤道嵗
差列於其下黄道以便推算赤道以便測量厯象之用
於斯備矣
















　
　
　
　
　
　
　
　
　
　
　
　
　
　
　
欽定儀象考成卷二
欽定四庫全書
欽定儀象考成卷三
　恒星黄道經緯度表二
　　黄道元枵宫(赤道度附/)





















　
　
　
　
　
　
　
　
　
　
　
　
　
　
　
欽定儀象考成卷三
欽定四庫全書
欽定儀象考成卷四
　恒星黄道經緯度表三
　　黄道娵訾宫(赤道度附/)

















　
　
　
　
　
　
　
　
　
　
　
　
　
　
　
欽定儀象考成卷四
欽定四庫全書
欽定儀象考成卷五
　恒星黄道經緯度表四
　　黄道降婁宫




















　
　
　
　
　
　
　
　
　
　
　
　
　
　
欽定儀象考成卷五
欽定四庫全書
欽定儀象考成卷六
　恒星黄道經緯度表五
　　黄道大梁宫(赤道度附/)





















　
　
　
　
　
　
　
　
　
　
　
　
　
　
　
欽定儀象考成卷六
欽定四庫全書
欽定儀象考成卷七
　恒星黄道經緯度表六
　　黄道實沈宫(赤道度附/)


























　
　
　
　
　
　
　
　
　
　
　
　
　
　
　
欽定儀象考成卷七
欽定四庫全書
欽定儀象考成卷八
　恒星黄道經緯度表七
　　黄道鶉首宫(赤道度附/)




















　
　
　
　
　
　
　
　
　
　
　
　
　
　
　
欽定儀象考成卷八
欽定四庫全書
欽定儀象考成卷九
　恒星黄道經緯度表八
　　黄道鶉火宫(赤道度附/)























　
　
　
　
　
　
　
　
　
　
　
　
　
　
　
欽定儀象考成卷九
欽定四庫全書
欽定儀象考成卷十
　恒星黄道經緯度表九
　　黄道鶉尾宫(赤道度附/)

















　
　
　
　
　
　
　
　
　
　
　
　
　
　
欽定儀象考成卷十
欽定四庫全書
欽定儀象考成卷十一
　恒星黄道經緯度表十
　　黄道壽星宫(赤道度附/)














　
　
　
　
　
　
　
　
　
　
　
　
　
　
　
欽定儀象考成卷十一
欽定四庫全書
欽定儀象考成卷十二
　恒星黄道經緯度表十一
　　黄道大火宮(赤道度附/)




















　
　
　
　
　
　
　
　
　
　
　
　
　
　
　
欽定儀象考成卷十二
欽定四庫全書
欽定儀象考成卷十三
　恒星黄道經緯度表十二
　　黄道析木宫(赤道度附/)

















　
　
　
　
　
　
　
　
　
　
　
　
　
　
　
欽定儀象考成卷十三
欽定四庫全書
欽定儀象考成卷十四
　恒星赤道經緯度表一
　　赤道星紀宫(黄道度附/)




















　
　
　
　
　
　
　
　
　
　
　
　
　
　
　
欽定儀象考成卷十四
欽定四庫全書
欽定儀象考成卷十五
　恒星赤道經緯度表二
　　赤道元枵宫(黄道度附/)























　
　
　
　
　
　
　
　
　
　
　
　
　
　
　
欽定儀象考成卷十五
欽定四庫全書
欽定儀象考成卷十六
　恒星赤道經緯度表三
　　赤道娵訾宫(黄道度附/)




















　
　
　
　
　
　
　
　
　
　
　
　
　
　
　
欽定儀象考成卷十六
欽定四庫全書
欽定儀象考成卷十七
　恒星赤道經緯度表四
　　赤道降婁宫(黄道度附/)



















　
　
　
　
　
　
　
　
　
　
　
　
　
　
　
欽定儀象考成卷十七
欽定四庫全書
欽定儀象考成卷十八
　恒星赤道經緯度表五
　　赤道大梁宫(黄道度附/)


















　
　
　
　
　
　
　
　
　
　
　
　
　
　
　
欽定儀象考成卷十八
欽定四庫全書
欽定儀象考成卷十九
　恒星赤道經緯度表六
　　赤道實沈宫(黄道度附/)






















　
　
　
　
　
　
　
　
　
　
　
　
　
　
　
欽定儀象考成卷十九
欽定四庫全書
欽定儀象考成卷二十
　恒星赤道經緯度表七
　　赤道鶉首宫(黄道度附/)


















　
　
　
　
　
　
　
　
　
　
　
　
　
　
　
欽定儀象考成卷二十
欽定四庫全書
欽定儀象考成卷二十一
　恒星赤道經緯度表八
　　赤道鶉火宫(黄道度附/)




















　
　
　
　
　
　
　
　
　
　
　
　
　
　
　
欽定儀象考成卷二十一
欽定四庫全書
欽定儀象考成卷二十二
　恒星赤道經緯度表九
　　赤道鶉尾宫(黄道度附/)


















　
　
　
　
　
　
　
　
　
　
　
　
　
　
　
欽定儀象考成卷二十二
欽定四庫全書
欽定儀象考成卷二十三
　恒星赤道經緯度表十
　　赤道夀星宫(黄道度附/)

















　
　
　
　
　
　
　
　
　
　
　
　
　
　
　
欽定儀象考成卷二十三
欽定四庫全書
欽定儀象考成卷二十四
　恒星赤道經緯度表十一
　　赤道大火宫(黄道度附/)



















　
　
　
　
　
　
　
　
　
　
　
　
　
　
　
欽定儀象考成卷二十四
欽定四庫全書
欽定儀象考成卷二十五
　恒星赤道經緯度表十二
　　赤道析木宫(黄道度附/)



















　
　
　
　
　
　
　
　
　
　
　
　
　
　
　
欽定儀象考成卷二十五
欽定四庫全書
欽定儀象考成卷二十六
　月五星相距恒星經緯度表
　　黄道十二宫(赤道度附/)
　　月五星相距恒星經緯度表
恒星在天各有定位月五星東行過之南北相距一
度以内為犯月距十七分以内五星距三分以内為
凌同度為掩月五星出入黄道不過十度故取黄道
南北十度以内之恒星依黄道次序列為表而以赤
道經緯附之并將赤道歲差列於其下推算之法詳
見考成上編兹不具載





























































　
　
　
　
　
　
　
　
　
　
　
　
　
　
　
欽定儀象考成卷二十六
欽定四庫全書
欽定儀象考成卷二十七
　天漢經緯度表一
　　黄道北天漢度
　　天漢黄赤經緯度表
晉書天文志云天漢起東方經箕尾之間謂之漢津乃
分為二道其南經傳説魚天籥天弁河鼓其北經龜貫
箕下次絡南斗魁左旗至天津下而合南道乃西南行
又分夾瓠𤓰絡人星杵造父螣蛇王良附路閣道北端
大陵天船卷舌而南行絡五車經北河之南入東井水
位而東南行絡南河闕邱天狗天記天稷至七星南而
没明史天文志云近年浮海之人至赤道以南見雲漢
過天狗之墟抵天社海石之南踰南船帶海山貫十字
架蜜蜂傍馬腹經南門絡三角龜杵而屬扵尾宿是為帶
天一周靈䑓儀象志天漢經緯度分列黄道南北赤道南
北四表與明史合但不按宮次或分二界或分三界或分
四界逐度列表其分合曲折之處尚有未詳今亦分黄赤
南北四表而各按宮次分南界北界南之北界北之南界
各列四層其分合既為明晰至其曲折之處經緯或有
不同又扵每度之間細分列表按數圖之庶合懸象云













　
　
　
　
　
　
　
　
　
　
　
　
　
　
欽定儀象考成卷二十七
欽定四庫全書
欽定儀象考成卷二十八
　天漢經緯度表二
　　黄道南天漢度












　
　
　
　
　
　
　
　
　
　
　
　
　
　
　
欽定儀象考成卷二十八
欽定四庫全書
欽定儀象考成卷二十九
　天漢經緯度表三
　　赤道北天漢度














　
　
　
　
　
　
　
　
　
　
　
　
　
　
　
欽定儀象考成卷二十九
欽定四庫全書
欽定儀象考成卷三十
　天漢經緯度表四
　　赤道南天漢度














　
　
　
　
　
　
　
　
　
　
　
　
　
　
　
欽定儀象考成卷三十
