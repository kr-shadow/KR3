#+TITLE: 野菜博錄-明-鮑山
#+DATE: 2016-06-11 12:22:59
#+SOURCE: github.com/kanripo/KR3d0009 master 48de3107                
欽定四庫全書　　　　　子部四
　野菜博録　　　　　　　農家類
　　提要
　　　　(臣/)等謹案野菜博録四卷明鮑山撰山字元
　　　　則號在齋婺源人嘗入黄山築室白龍潭上
　　　　七年備嘗野蔬諸味因次其品彚别其性味
　　　　詳其調製著為是編分草部二卷木部二卷
　　　　草部葉可食者自大藍至秋角苖一百四十
　　　　二種木部葉可食者自茶樹柯至藩籬枝五
　　　　十九種花可食者自臘梅至欛齒五種實可
　　　　食者自青舍子條至野葡萄二十五種花可
　　　　食者槐樹欒花木房木三種葉實可食者杏
　　　　樹至石榴十九種花葉實俱可食者松樹至
　　　　旁其五種葉皮實俱可食者榆錢至老兒樹
　　　　四種並圖繪其形以備荒歳盖明之末造饑
　　　　饉相仍山作此書亦仁者之用心乎所録廣
　　　　於王磐野菜譜較明周憲王救荒本草亦互
　　　　有出入木饑金穰理可先知堯水湯旱數亦
　　　　莫遁有備無患不厭周詳茍其有益於民命
　　　　則王道不廢焉書雖淺近要亦荒政之一端
　　　　也乾隆四十六年十二月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
欽定四庫全書
　野菜博錄卷一
　　　　　　　　　　　　　明　鮑山　撰
　草部
　
　
　
　
大藍一名菘藍一名葳馬藍人家園圃中苖高尺餘葉
類白菜葉㣲厚狹窄尖淡粉青色莖稍間開黄花結小
莢其子黑色味苦性寒無毒
　食法葉煠熟水浸去苦味油鹽調食
　
　
　
　
　
　
　
　
大薊苗高三四尺莖五稜葉似大花苦苣菜葉莖葉多
刺葉中心開花淡紫色味苦性平無毒根有毒
　食法嫩苗葉煠熟水淘去苦味油鹽調食
　
　
　
　
　
　
　
　
刺薊菜本草名小薊俗名千針草處處有之苗高尺餘
葉似苦苣葉莖葉俱有刺葉中心出花頭如紅藍花青
紫色葉味甘性凉無毒
　食法採嫩苗葉煠熟水浸淘浄油鹽調食
　
　
　
　
　
　
　
　
山莧菜本草一名牛膝一名百倍一名脚斯蹬一名對
節菜苗高二尺莖方青紫色葉對節生如牛膝状葉似
莧菜葉皆對生開花作穗根味苦酸性平無毒葉味甘
㣲酸
　食法採苗葉煠熟換水浸去酸味淘浄油鹽調食
　
　
　
　
　
　
　
　
兎兒絲生田野中其苗就地拖蔓節間生葉如指頂大
葉邉似雲頭様開小黄花苗葉味甜
　食法採苗葉煠熟水浸油鹽調食
　
　
　
　
　
　
　
　
粉條兒菜生田野中其葉初生就地叢生長則四散分
垂葉似萱草葉痩細㣲短葉間攛葶開淡黄花葉味甜
　食法採葉煠熟淘洗浄油鹽調食
　
　
　
　
　
　
　
　
歪頭菜生山野中細莖就地叢生葉似豇豆葉而窄長
皆㣲白色兩葉並生一處開紫紅花結角兒比豌豆角
匾小葉味甜
　食法採葉煠熟油鹽調食
　
　
　
　
　
　
　
　
紅花菜本草名紅藍花一名黄藍處處有之苖高二尺
許莖葉有刺似刺薊葉而潤梢結捄彚亦多刺開紅花
蕊出捄上花可染真紅葉味甘無毒
　食法採嫩苖葉煠熟油鹽調食子可笮油用
　
　
　
　
　
　
　
　
舌頭菜生山野中苗葉搨地生葉似山白菜葉小頭頗
團葉面不雛比山白菜葉亦厚味苦
　食法採葉煠熟水浸去苦味換水淘浄油鹽調食
　
　
　
　
　
　
　
　
匙頭菜生山野中作小科苗其莖面窊背圓葉似團匙
頭様有如杏葉大邉㣲鋸齒開花淡紅色結子黄褐色
其葉味甘
　食法採葉煠熟水浸淘浄油鹽調食
　
　
　
　
　
　
　
　
蛇葡萄生荒野中拖蔓而生葉似菊葉花叉多碎莖葉
間開五瓣小銀褐花結子如豌豆大生青熟則紅葉味
甜
　食法採葉煠熟換水浸淘浄油鹽調食
　
　
　
　
　
　
　
　
水蓑衣生水邉葉似地稍𤓰葉窄小毎葉間皆結小青
蓇葖葉味苦
　食法採苗葉煠熟水浸淘去苦味油鹽調食
　
　
　
　
　
　
　
　
拖白練苗生田野中苗搨地生葉似垂盆草葉而小葉
間開小白花結細黄子葉味甜
　食法採苗葉煠熟油鹽調食
　
　
　
　
　
　
　
　
酸桶笋生山野間初發笋葉後分生莖叉科苗高四五
尺莖似水葒莖紅赤色葉似白槿葉而澁紋脉亦粗味
甘㣲酸
　食法採嫩笋葉煠熟水浸去邪味淘浄油鹽調食
　
　
　
　
　
　
　
　
甌菜生山野中就地作小科苗莖方葉似山莧菜葉有
鋸齒味甜
　食法採嫩苖葉煠熟水浸淘浄油鹽調食
　
　
　
　
　
　
　
　
和尚菜生田野中初搨地布葉葉似野天茄兒葉却大
背㣲紅紫色後攛苖高二三尺結子如灰菜子六葉味
辛酸㣲鹹
　食法採嫩葉煠熟換水浸去邪味油鹽調食
　
　
　
　
　
　
　
　
鹿蕨菜生山野中苗高一尺許葉莖背圓面窊葉似胡
蘿苩葉亦肥硬味甜
　食法採苗葉煠熟水浸淘浄油鹽調食
　
　
　
　
　
　
　
　
山芹菜生山野間苗高一尺餘葉似野蜀葵葉稍大有
五叉葉中攛生莖叉梢結刺毬如䑕粘子下開黲白花
葉味甘
　食法採苗葉煠熟水浸淘浄油鹽調食
　
　
　
　
　
　
　
　
胡蒼耳又名回回蒼耳生田野中葉似皂莢葉㣲長大
色㣲淡緑莖有線楞結實如蒼耳實稍尖長葉味㣲苦
　食法採嫩苗葉煠熟水浸去苦味淘浄油鹽調食
　
　
　
　
　
　
　
　
水胡蘆苗生水邉就地拖蔓而生毎節間生四葉如指
頂大其葉尖上皆作三叉味甘
　食法採葉連嫩秧煠熟水浸淘浄油鹽調食
　
　
　
　
　
　
　
　
馬蘭頭本草名馬蘭苗高一二尺莖亦紫色葉似薄荷
葉邉皆有鋸齒又似地𤓰兒葉㣲大味辛性平無毒
　食法採嫩苗葉煠熟新汲水浸去辛味洗浄油鹽調
　食
　
　
　
　
　
　
　
　
蛇牀子一名蛇粟一名蛇米一名虺牀一名思益一名
繩毒一名棗棘一名牆蘼苗高二三尺作叢似蒿枝葉
似藁本葉枝上有花頭百餘結開白花如傘結子半黍
大黄褐色味苦辛丼性平無毒
　食法採嫩葉煠熟水浸淘浄油鹽調食
　
　
　
　
　
　
　
　
山萮菜生山野中苗初搨地生莖葉背圓面窊葉似初
出冬蜀葵葉小有花叉鋸齒邉後攛莖叉莖色深紫梢
葉頗小味㣲辣
　食法採苗葉煠熟換水浸淘浄油鹽調食
　
　
　
　
　
　
　
　
米蒿生田野中苗高尺許葉似園荽葉㣲細葉叢間分
生莖又梢上開小青黄花結小細角似葶藶角兒葉味
㣲苦
　食法採嫩苗葉煠熟水浸過淘浄油鹽調食
　
　
　
　
　
　
　
　
珍珠菜生山野中苗高二尺許莖似蒿稈㣲帶紅色其
葉状似栁葉極細小梢頭出穗類䑕尾草穗開白花結
子小如菉豆粒黄褐色葉味苦澁
　食法採葉煠熟換水浸去澁味淘浄油鹽調食
　
　
　
　
　
　
　
　
風輪菜生山野中苗高二尺餘方莖四楞色淡緑㣲白
葉似荏子葉小邉有鋸齒叉兩葉對生葉節間又四小
葉相攅對生開淡粉紅花葉味苦
　食法採葉煠熟水浸去苦味淘浄油鹽調食
　
　
　
　
　
　
　
　
凉蒿菜又名丼菊芽生山野中葉似菊花葉細長尖多
花叉開黄花葉味甘
　食法採葉煠熟換水浸淘浄油鹽調食
　
　
　
　
　
　
　
　
葛公菜生山谷間苗高二三尺莖方窊面四楞對分莖
叉葉亦對生葉似蘇子葉小梢間開粉紅花結子如小
米粒茶褐色葉味甜㣲苦
　食法採葉煠熟水浸去苦味淘浄油鹽調食
　
　
　
　
　
　
　
　
八角菜生山野中苗高一尺許苗莖甚細其葉状類牡
丹葉大味甜
　食法採嫩苗葉煠熟水浸淘浄油鹽調食
　
　
　
　
　
　
　
　
螺黶兒一名地桑一名痢兒草生荒野中莖㣲紅葉似
野人莧葉㣲長窄尖開花作赤色小細穗兒其葉味甘
　食法採苗葉煠熟水浸淘去邪味油鹽調食
　
　
　
　
　
　
　
　
婆婆納生田野中苗搨地生葉最小如小面花壓兒状
類初生菊花芽葉又團邉㣲花如雲影様味甜
　食法採苗葉煠熟水浸淘浄油鹽調食
　
　
　
　
　
　
　
　
節節菜生荒野中濕地科苗甚小葉似􁨗蓬又更細小
稀疎其莖多節堅硬葉間開粉紫花味甜
　食法採嫩苗㨂擇浄煠熟水浸過油鹽調食
　
　
　
　
　
　
　
　
野艾蒿生田野中苗葉類艾而細又多花叉葉有艾香
味苦
　食法採葉煠熟水淘去苦味油鹽調食
　
　
　
　
　
　
　
　
堇堇菜一名箭頭草生田野中苗初搨地生葉似鈹箭
頭様葉蒂甚長葉間攛葶開紫花結三瓣蒴兒中有子
如芥菜子
　食法採苗葉煠熟水浸淘浄油鹽調食
　
　
　
　
　
　
　
　
地槐菜一名小蟲兒麥生荒野中苗高四五寸葉似石
竹子葉極細短開小黄白花結小黒子葉味甜
　食法採葉煠熟水浸淘浄油鹽調食
　
　
　
　
　
　
　
　
老鸛筋生田野中就地拖秧而生莖㣲紫色莖叉繁稠
葉似園荽葉而短小頭不尖葉間開五瓣小黄花味甜
　食法採嫩苗葉煠熟水浸去邪味淘洗浄油鹽調食
　
　
　
　
　
　
　
　
金剛刺又名老君鬚生山野間科條高四五尺似刺䕷
花條其上多刺葉似牛尾菜葉大葉間生細絲蔓葉味
甘
　食法採葉煠熟水浸淘浄油鹽調食
　
　
　
　
　
　
　
　
狗筋蔓生山野間小科就地拖蔓生葉似月芽菜葉㣲
尖多紋脉兩葉對生葉梢間開白花葉味苦
　食法採葉煠熟水浸陶去苦味油鹽調食
　
　
　
　
　
　
　
　
耐驚菜一名旱蓮草生于濕地中苗高一尺餘莖紫赤
色對生莖叉葉似金鳯花葉㣲長梢間開細瓣白花淡
黄心葉味苦
　食法採苗葉煠熟油鹽調食
　
　
　
　
　
　
　
　
地棠菜生山野中苗高一二尺葉似初生芥菜㣲窄尖
味甜
　食法採嫩苗葉煠熟油鹽調食
　
　
　
　
　
　
　
　
蚵蚾菜生山野中科苗二三尺許葉似連翹葉㣲長又
似金銀花葉尖紋皺却少邉有小鋸齒開粉紫花黄心
葉味甜
　食法採嫩苗葉煠熟水浸淘洗浄油鹽調食
　
　
　
　
　
　
　
　
野粉團兒生田野中苗高一二尺莖似鐵桿蒿莖葉似
獨掃葉小上下稀疎枝頭分叉開淡白花黄心味甜辣
　食法採嫩苗葉煠熟水浸淘浄油鹽調食
　
　
　
　
　
　
　
　
金盞兒花苗高四五寸葉似初生萵苣葉比萵苣葉狹
窄厚抪莖生葉莖端開金黄色盞子様花其葉味酸
　食法採苗葉煠熟水浸去酸味淘浄油鹽調食
　
　
　
　
　
　
　
　
鹻蓬一名鹽蓬生水傍下濕地莖似落藜亦有線楞葉
似蓬肥壮比蓬葉亦稀疎莖葉間結青子極細小其葉
味㣲醎性㣲寒
　食法採苗葉煠熟水浸去醎味淘浄油鹽調食
　
　
　
　
　
　
　
　
虎尾草生山野中科苗高二三尺莖圓葉似栁葉亦痩
短葉皆抪莖生味甜㣲澁
　食法採嫩苗葉煠熟換水淘去澁味油鹽調食
　
　
　
　
　
　
　
　
野蜀葵生荒野中就地叢生苗高五寸許葉似葛勒子
秧葉厚大味辣
　食法採嫩葉煠熟水浸淘浄油鹽調食
　
　
　
　
　
　
　
　
鬰臭苗即茺蔚子一名益母一名益明生田野間葉似
艾葉薄小色青莖方節節開小白花結子茶褐色三稜
細長味辛甘㣲温無毒
　食法採苗葉煠熟水浸淘浄油鹽調食
　
　
　
　
　
　
　
　
酸漿草本草名酢漿草一名鳩酸草生田野及道傍葉
如初生小水萍毎莖叢生三葉開黄花結黑子味酸性
寒無毒
　食法採嫩苗葉生食
　
　
　
　
　
　
　
　
山芥菜生山野中苗高一二尺葉似家芥菜葉痩短㣲
尖多花叉開小黄花結小短角兒味辣㣲甜
　食法採嫩苗葉揀擇浄煠熟油鹽調食
　
　
　
　
　
　
　
　
紫香蒿生平野中苗高一二尺莖方紫色葉似邪蒿葉
背白莖葉梢間結小青子比灰菜子小葉味苦
　食法採葉煠熟水浸去苦味油鹽調食
　
　
　
　
　
　
　
　
鷄兒腸生田野中苗高一二尺莖黑紫色葉似薄荷葉
㣲小邉有稀鋸齒又似六月菊梢葉間開細瓣淡粉紫
花黄心葉味㣲辣
　食法採葉煠熟換水淘去辣味油鹽調食
　
　
　
　
　
　
　
　
雨㸃兒菜生田野中就地叢生其莖脚紫梢青葉如細
栁葉窄小抪莖生又似石竹子葉頗硬梢間開小尖五
瓣紫花結角比蘿蔔角又大其葉味甘
　食法採葉煠熟水浸作過淘洗令浄油鹽調食
　
　
　
　
　
　
　
　
小蟲兒卧單一名鐵線草生田野中苗搨地生葉似苜
蓿葉極小其莖色紅開小紅花苗葉味甜
　食法採苗葉煠熟水浸淘浄油鹽調食
　
　
　
　
　
　
　
　
野西𤓰苗俗名秃漢頭生田野中苗高尺餘葉似家西
𤓰葉頗小硬葉間生蒂開五瓣銀褐色紫心黄蕊花罷
作蒴内結實如楝子大苗葉㣲苦
　食法採嫩苗葉煠熟水浸去邪味淘過油鹽調食
　
　
　
　
　
　
　
　
草零陵香一名芫香人家園圃中亦種之葉似苜蓿葉
長㣲尖莖葉間開淡粉紫花作小短穗其子小如粟粒
苗葉味苦性平
　食法採苗葉煠熟換水淘浄油鹽調食
　
　
　
　
　
　
　
　
水落藜生水邉處處有之苗高尺餘莖色㣲紅葉似野
灰菜葉痩小味㣲苦澁性凉
　食法採苗葉煠熟換水浸淘浄油鹽調食或曬乾煠
　食尤可
　
　
　
　
　
　
　
　
獨行菜又名麥稭菜生田野中科苗高一尺許葉似水
棘針葉㣲短小作瓦隴様梢出細葶開小黲白花結小
青蓇葖如小菉豆粒葉味甜
　食法採嫩苗葉煠熟換水淘浄油鹽調食
　
　
　
　
　
　
　
　
山蓼生山野間苗高一二尺葉似芍藥葉長細窄開碎
瓣白花葉味㣲辣
　食法採嫩葉煠熟換水浸去辣氣作成黄色淘洗浄
　油鹽調食
　
　
　
　野菜博録卷一
欽定四庫全書
　野菜博錄卷二
　　　　　　　　　　　　　明　鮑山　撰
　草部
　
　
　
　
野茴香生田野中苗初生搨地葉似蒿葉細小于葉間
攛葶分生莖叉梢頭開黄花結細角有小黒子葉味苦
　食法採苗葉煠熟水浸淘去苦味油鹽調食
　
　
　
　
　
　
　
　
野同蒿生荒野中苗高二三尺莖紫赤色葉㣲青黄色
形似初生松針而茸細味苦
　食法採嫩苗葉煠熟換水浸淘浄油鹽調食
　
　
　
　
　
　
　
　
前胡苗高一二尺青白色似斜蒿味甚香美葉似野菊
葉痩細頗似山蘿蔔葉又似芸蒿開黲白花類蛇牀子
花秋間結實根細青紫色味甘辛㣲苦性㣲寒無毒
　食法採葉煠熟換水浸淘浄油鹽調食
　
　
　
　
　
　
　
　
透骨草一名天芝蔴生荒野中苗高三四尺莖方窊面
四楞其莖脚紫對節分生莖叉葉似䕡蒿葉多花叉葉
皆對生莖節間攅開粉紅花結子似胡麻子葉味苦
　食法採嫩苗葉煠熟水浸去苦味淘浄油鹽調食
　
　
　
　
　
　
　
　
絞股藍生田野中延蔓而生葉似小藍葉短小軟薄邉
有鋸齒淡緑色五葉攅生一處開小黄花又有白花者
結子如豌豆大生青熟紫黑色葉味甜
　食法採葉煠熟水浸去邪味涎沫淘洗浄油鹽調食
　
　
　
　
　
　
　
　
雞腸菜生荒野中苗高二尺許莖方紫色其葉對生葉
似小灰菜葉㣲匾開粉紅花結碗子蒴兒葉味甜
　食法採苗葉煠熟水淘浄油鹽調食
　
　
　
　
　
　
　
　
水蘇子生于濕地莖淡紫色對生莖叉葉亦對生葉似
地𤓰葉而窄邉有花鋸齒三尖叉葉梢間開深黄色花
葉味辛
　食法採苗葉煠熟油鹽調食
　
　
　
　
　
　
　
　
鵝兒腸生田野水澤邉就地妥莖而生對節生葉葉似
􁀙豆葉㣲薄葉間分生枝叉開白花結子似葶藶子葉
味甜
　食法採苗葉煠熟油鹽調食
　
　
　
　
　
　
　
　
六月菊生田野中苗高一二尺莖似鐵捍蒿莖葉似雞
兒腸葉但長而澁又似馬蘭頭葉硬短梢葉間開淡紫
花葉味㣲酸澁
　食法採葉煠熟水浸去邪味油鹽調食
　
　
　
　
　
　
　
　
費菜生山野間苗高尺許葉似火燄草葉小頭頗齊上
有鋸齒其葉抪莖生葉梢上開五瓣小尖淡黄色結五
瓣紅小花蒴兒苗葉味酸
　食法採嫩苗葉煠熟淘去酸味油鹽調食
　
　
　
　
　
　
　
　
紫雲菜生山野中苗高一二尺莖方紫色對節生叉葉
似山小菜葉頗長抪梗對生葉間開淡紫花其葉味㣲
苦
　食法採嫩苗葉煠熟水浸去苦味油鹽調食
　
　
　
　
　
　
　
　
鴉蔥生田野中板葉尖長搨地而生葉似初生回回蒜
葉其葉邉皆曲皺葉中攛葶上結小蓇葖後出白英味
㣲辛
　食法採嫩葉煠熟油鹽調食
　
　
　
　
　
　
　
　
水棘針苗又名山油子生田野中苗高一二尺莖方四
楞對分莖叉葉亦對生葉似荆葉有軟鋸齒尖莖葉紫
緑色開小紫碧花葉味辛辣㣲甜
　食法採苗葉煠熟水淘洗浄油鹽調食
　
　
　
　
　
　
　
　
沙蓬又名雞爪菜生田野中苗高一尺餘初就地生後
分莖叉莖有細線楞葉似獨掃葉窄厚莖梢間結小青
子如粟粒小葉味甘性温
　食法採苗葉煠熟水浸淘浄油鹽調食
　
　
　
　
　
　
　
　
川芎一名芎藭一名胡窮一名香果一名靡蕪一名薇
蕪一名茳蘺苗葉似芹葉㣲細又似白芷葉亦細又如
園荽葉叉開白花味辛甘性温無毒
　食法採葉煠熟換水浸去辛味淘浄油鹽調食
　
　
　
　
　
　
　
　
防風一名銅芸一名茴草一名屏風根上黄色與蜀葵
根相類梢紐短莖葉俱青緑色似青蒿葉濶大莖似茴
香開細白花結實似胡荽子味甘辛性温無毒
　食法採嫩苗葉作菜茹煠食極爽口
　
　
　
　
　
　
　
　
野生薑本草名劉寄奴生山野中莖似艾蒿長二三尺
餘葉似菊葉痩尖開花白色結實黄白色作細筒子蒴
兒葉味苦性温無毒
　食法採嫩葉煠熟水浸淘去苦味油鹽調食
　
　
　
　
　
　
　
　
水辣菜生水邉濕地中苗高尺餘莖圓葉似鷄兒腸葉
頭㣲齊短其葉抪莖生梢間出穗如黄蒿穗其葉味辣
　食法採嫩苗葉煠熟換水淘去辣氣油鹽調食生亦
　可食
　
　
　
　
　
　
　
　
變豆菜生山野中其苗葉初作地攤科生葉似地牡丹
葉極大五花叉鋸齒尖其後葉中分生莖叉梢葉頗小
上開白花葉味甘
　食法採葉煠熟作成黄色換水淘浄油鹽調食
　
　
　
　
　
　
　
　
委陵菜一名飜白菜苗搨地生分莖叉上有白毛葉類
柏葉濶邉有鋸齒面青背白又類鹿蕨葉梢間開五瓣
黄色葉味苦㣲辣
　食法採苗葉煠熟水浸淘浄油鹽調食
　
　
　
　
　
　
　
　
麥藍菜生田野中莖葉俱深萵苣色葉似大藍稍葉小
頗尖其葉抱莖對生毎一葉間攛生一叉莖叉梢頭開
小肉紅花結蒴有子似小桃紅子苗葉味㣲苦
　食法採嫩苗葉煠熟水浸淘浄油鹽調食
　
　
　
　
　
　
　
　
白蒿生荒野中苗高二三尺葉似細絲似初生松針色
㣲青白稍似艾香味微辣
　食法採嫩苗葉煠熟換水浸淘浄油鹽調食
　
　
　
　
　
　
　
　
龍膽草一名陵游一名草龍膽根類牛膝一本十餘莖
黄白色宿根苗高尺餘葉似栁葉細短又似小竹開花
如牽牛花青碧色似小鈴形様味苦性大寒無毒
　　食法採葉煠熟換水浸淘去苦味油鹽調食
　
　
　
　
　
　
　
　
猪牙菜一名角蒿一名莪蒿一名蘿蒿一名䕲蒿生田
野中苗高一二尺莖葉如青蒿葉似邪蒿葉細又似蛇
牀子葉頗壮梢間開花紅赤色亦似王不留行子味辛
苦性寒無毒
　食法採嫩苗莖葉煠熟水浸去苦味油鹽調食
　
　
　
　
　
　
　
　
款冬花一名槖吾一名顆東一名虎鬚一名菟奚一名
氐冬莖青㣲帶紫色葉似葵葉大叢生又似石葫蘆葉
開黄花根紫色葉味苦花味辛甘性温無毒
　食法嫩葉煠熟水浸淘去苦味油鹽調食
　
　
　
　
　
　
　
　
萹蓄一名萹竹苗似石竹葉㣲濶嫩緑赤莖如釵股節
間花出甚細淡桃紅色結小細子根如蒿根苗葉味苦
性平無毒
　食法苗葉煠熟水浸淘浄油鹽調食
　
　
　
　
　
　
　
　
薄荷一名鷄蘇莖方葉似荏子葉小頗細長開細碎黲
白花其根經冬不死至春發苗味辛苦性温無毒
　食法採苗葉煠熟換水浸去辣味油鹽調食
　
　
　
　
　
　
　
　
苜蓿苗高尺餘細莖分叉生葉似錦鷄兒花葉㣲長毎
三葉攅生一處梢間開紫花結彎角兒中有子如黍米
大味苦性平無毒
　食法採嫩苗葉煠熟油鹽調食
　
　
　
　
　
　
　
　
漏蘆一名野蘭一名莢蒿根一名鹿驪根一名鬼油麻
苗葉就地叢生葉似山芥菜葉又似白屈菜葉葉中攛
葶上開紅白花根苗味苦醎性大寒無毒
　食法採葉煠熟水浸淘去苦味油鹽調食
　
　
　
　
　
　
　
　
仙靈脾本草名滛羊藿俗呼三枝九葉草生山野中苗
高二尺許莖似小豆莖極細堅葉似杏葉頗長近蒂皆
一缺梢間開白色花亦有紫花俱細小葉味辛性寒無
毒
　食法採嫩葉煠熟水浸去邪味淘浄油鹽調食
　
　
　
　
　
　
　
　
桔梗一名利如一名房圖一名白藥一名梗草一名薺
苨根如手指大黄白色春生苗莖高尺餘葉似杏葉長
橢四葉相對生開花紫碧色頗似牽牛花秋後結子根
葉味辛苦性㣲温有小毒
　食法採葉煠熟換水浸去苦味淘洗浄油鹽調食
　
　
　
　
　
　
　
　
連翹一名異翹一名折根一名軹一名三亷苗高三四
尺莖赤色葉如榆葉大邉㣲細鋸齒似金銀花葉梢開
花黄色結房似梔子味苦性平無毒
　食法採嫩葉煠熟換水浸去苦味淘浄油鹽調食
　
　
　
　
　
　
　
　
婆婆指甲菜生田野中作地攤科生莖細弱葉像女人
指甲又似初生棗葉㣲薄細莖梢間結小花蒴苗葉味
甘
　食法採嫩苗葉煠熟油鹽調食
　
　
　
　
　
　
　
　
馬兜鈴一名雲南根一名土青木香苗如藤蔓葉如山
藥葉厚大背白開黄紫花頗類枸杞花結實如鈴味苦
性寒
　食法採葉煠熟用水浸去苦味淘浄油鹽調食
　
　
　
　
　
　
　
　
後庭花一名鴈来紅人家園圃多種之葉似人莧葉其
葉中心紅色又有黄色相間亦有通身紅色者亦有紫
色者莖葉間結實比莧實㣲大其葉衆葉攅聚状如花
朶其色嬌紅可愛故以名之味甜㣲澁性凉
　食法採苗葉煠熟水浸淘浄油鹽調食
　
　
　
　
　
　
　
　
芸臺菜今處處有葉似菠菜葉菠菜葉下兩傍多兩叉
開黄花結角似蔓菁角有子如小芥子大味辛性温無
毒經冬根不死辟蠧
　食法採苗葉煠熟水浸淘洗油鹽調食
　
　
　
　
　
　
　
　
鯽魚鱗苗高一二尺莖方茶褐色對分莖叉葉亦對生
葉似鷄腸菜葉頗大又似桔梗葉㣲軟葉面紋皺梢間
開粉紅花結子如小粟粒茶褐色葉味甜
　食法採葉煠熟水浸淘浄油鹽調食
　
　
　
　
　
　
　
　
青莢兒菜生山野中苗高二尺許對生莖叉葉亦對生
其葉面青背白鋸齒三叉葉脚葉花叉頗大状似荏子
葉狹長尖􁍔莖葉梢間開五瓣小黄花衆花攅開形如
穗状其葉味㣲苦
　食法採嫩苗葉煠熟換水浸淘去苦味油鹽調食
　
　
　
　
　
　
　
　
苦蕒菜俗名老鸛菜生田野中人家園圃種者為家苦
蕒脚葉似白菜葉抪莖生梢葉似鴉嘴形每葉間分叉
攛葶如穿葉状梢間開黄花味㣲苦性冷無毒
　食法採苗葉煠熟水淘浄油鹽調食
　
　
　
　
　
　
　
　
莙薘菜所在有之人家園圃中多種苗葉搨地生葉類
白菜短葉莖亦窄葉頭稍團形状似麋匙様味醎性平
寒㣲毒
　食法採苗葉煠熟洗浄油鹽調食
　
　
　
　
　
　
　
　
山白菜生山野中苗葉似家白菜葉莖細長其葉尖大
邉有鋸齒叉味甜㣲苦
　食法採苗葉煠熟水淘浄油鹽調食
　
　
　
　
　
　
　
　
南芥菜人家園圃中本種苗初搨地生後攛葶叉葉似
芥菜葉小有毛澁莖葉梢頭開淡黄花結小尖角兒葉
味辛辣
　食法採苗葉煠熟水浸淘去澁味油鹽調食
　
　
　
　
　
　
　
　
􁲊牛兒苗一名鬭牛兒苗生田野中就地拖秧生莖蔓
細弱莖紅紫色葉似園荽葉痩開五瓣小紫花結青蓇
葖兒上有一嘴甚尖銳如細錐子状葉味㣲苦
　食法採葉煠熟換水浸去苦味淘浄油鹽調食
　
　
　
　
　
　
　
　
毛女兒菜生山中苗高一尺許葉似綿糸菜葉㣲尖又
似兎尾兒葉小莖葉皆有白毛梢間開淡黄花如大黍
味甘無毒
　食法採苗葉煠熟水浸淘浄油鹽調食
　
　
　
　
　
　
　
　
山小菜生山野中科苗高二尺餘就地叢生葉似酸漿
子葉窄小面有細紋脉邉有鋸齒色深緑又似桔梗葉
頗長􁍔味苦
　食法採葉煠熟水浸淘去苦味油鹽調食
　
　
　
　
　
　
　
　
小桃紅一名鳯仙花一名夾竹桃一名海蒳一名染指
甲草今處處有之苗高二尺許葉似桃葉窄邉有細鋸
齒開紅花結實形類桃様極小有子似蘿蔔子取之易
迸北諍切散俗名急性子葉
　食法採苗葉煠熟水浸一宿做菜油鹽調食
　
　
　
　
　
　
　
　
黄芪一名戴槮一名戴椹一名獨椹一名芰草一名蜀
脂一名百本一名王孫根長二三尺獨莖叢生枝􁝟其
葉扶疎羊齒状似槐葉小叉似蒺藜葉濶青白色開黄
紫花如槐花結小尖角味甘性㣲温無毒
　食法採嫩苗葉煠熟換水浸淘去苦味油鹽調食
　
　
　
　
　
　
　
　
威靈仙一名能消苗高一二尺莖方四稜莖多細茸白
毛似栁葉邉有鋸齒似旋覆花葉毎層六七葉相對生
排如車輪様有六七層花淺紫色或碧白色作穗似蒲
臺子似菊花頭結實青色葉味苦性温無毒
　食法採葉煠熟換水浸去苦味淘浄油鹽調食
　
　
　
　
　
　
　
　
地花菜一名墓頭灰生山野中苗高尺餘葉似野萄花
葉窄細又似䑕尾草葉亦痩細梢葉間開五瓣小黄花
其葉味㣲苦
　食法採葉煠熟水浸淘洗浄油鹽調食
　
　
　
　
　
　
　
　
耬斗菜生山野中小科苗就地叢生苗高一尺許莖梗
細弱葉似牡丹葉小其頭頗團味甜
　食法採葉煠熟水浸淘浄油鹽調食
　
　
　
　
　
　
　
　
青杞一名蜀羊泉一名羊泉一名羊􁀙一名漆姑生田
野中苗高二尺餘葉似菊葉稍長開紫色花子類枸杞
子生青熟紅根如逺志無心有槮葉味苦性㣲寒無毒
　食法採嫩葉煠熟水浸去苦味淘浄油鹽調食
　
　
　
　
　
　
　
　
車輪子即車前子一名芣苢一名蝦蟇衣處處有之初
生苗葉抪地如匙面累年者長尺餘似玉簮花葉大葉
叢中攛葶三四莖作長穗如䑕尾花甚密結實如葶藶
子赤黑色葉味甘性寒無毒
　食法採嫩苗葉煠熟水浸去涎沫淘浄油鹽調食
　
　
　
　
　
　
　
　
金盞菜一名地冬𤓰菜生田野中苗高二三尺莖初㣲
赤有線路葉似綿栁葉㣲厚抪莖生莖葉稠密開花紫
色黄心其葉味甘㣲鹹
　食法採苗葉煠熟水淘浄油鹽調食
　
　
　
　
　
　
　
　
泥胡菜生田野中苗高一二尺莖梗繁多葉似水芥菜
葉頗大花叉甚深又似風花菜葉却比短小葉中攛葶
分生莖叉梢間開淡紫花似刺薊花苗葉味辣
　食法採嫩苗葉煠熟水浸淘浄油鹽調食
　
　
　
　
　
　
　
　
狶薟一名粘糊菜一名火杴草苗高三四尺葉似金稜
銀線素根紫稭莖叉對節生莖葉頗類蒼耳紋脉豎直
梢葉間開花深黄色又有一種苗葉似芥葉尖狹開花
如菊結實頗似鶴蝨科苗味苦性寒有毒
　食法採嫩葉煠熟水浸去苦味淘浄油鹽調食
　
　
　
　
　
　
　
　
澤瀉一名水䓠一名水瀉一名芒芋一名鵠瀉苗葉似
牛舌草紋脉豎直葉叢中攛葶對分莖叉有線榜梢間
開三瓣小白花結細子味甘葉味㣲鹹俱無毒
　食法採嫩葉煠熟水浸淘浄油鹽調食
　
　
　
　
　
　
　
　
旋覆花一名戴椹一名金沸草一名盛椹一名金錢花
苗多近水傍初生大如紅花葉無刺苗長二三尺葉似
栁葉稍寛大莖細如蒿􁝟開花如菊花如銅錢大深黄
色花味鹹甘性温㣲冷有毒葉味苦性凉
　食法採葉煠熟水浸去苦味淘浄油鹽調食
　
　
　
　
　
　
　
　
風花菜生田野中苗高二尺餘葉似芥菜葉痩長又多
花叉梢間開黄花如菜花味辛㣲苦
　食法採嫩苗葉煠熟換水後淘去苦味油鹽調食
　
　
　
　
　
　
　
　
花蒿生荒野中苗葉就地叢生葉長三四寸四散分垂
葉似獨掃葉長硬其頭頗齊㣲有毛澁味㣲辛
　食法採葉煠熟水浸淘浄油鹽調食
　
　
　
　
　
　
　
　
獾耳菜生平野中苗長尺餘莖多枝叉其莖上有細線
楞葉似竹葉短小亦軟又似萹蓄葉頗濶大又尖莖葉
俱有㣲毛開小黲白花結細子苗葉味甘
　食法採嫩苗葉煠熟水浸淘浄油鹽調食
　
　
　
　
　
　
　
　
兎兒傘生山荒野中苗高二三尺許毎科初生一莖莖
端生一層有七八葉毎葉分作四叉排生如傘盖状故
以為名後於葉間攛生莖叉上開淡紅白花根似牛膝
而疎短味苦㣲辛
　食法採嫩葉煠熟換水浸淘去苦味油鹽調食
　
　
　
　
　
　
　
　
大蓬蒿生山野中莖似黄蒿莖色㣲帶紫葉似山芥菜
葉長大極多花叉又似風花菜葉花叉亦多又似漏蘆
葉却㣲短開碎瓣黄花苗葉味苦
　食法採葉煠熟水浸淘去苦味油鹽調食
　
　
　
　
　
　
　
　
澤漆本草一名漆莖大㦸苗也苗高二三尺科叉生莖
紫赤色葉似栁葉㣲細短開黄紫花状似杏花瓣頗長
味苦辛性㣲寒無毒
　食法採葉及嫩莖煠熟水浸淘浄油鹽調食
　
　
　
　
　
　
　
　
茴香一名蘹香子一名土茴香高三四尺莖麤傍有袴
葉莖生袴葉上葉疎細如絲袴葉間分生叉枝梢頭開
花花如盖黄色子如蒔蘿子味苦辛性平無毒
　食法採苗葉煠熟換水淘浄油鹽調食
　
　
　
　
　
　
　
　
石芥生山谷中苗高一二尺葉似地棠菜葉濶短毎
三葉或五葉攅生一處開淡黄花結黑子苗葉味苦㣲
辣
　食法採嫩葉煠熟換水浸去苦味油鹽調食
　
　
　
　
　
　
　
　
回回蒜一名水胡椒一名蠍虎草生水邉下濕地苗高
一尺許葉似野艾蒿硬甚多花叉又似前胡葉頗大亦
多花叉苗梢頭開五瓣黄花結穗如初生桑椹子大小
色青味極辛辣其葉味甜
　食法採葉煠熟換水浸淘浄油鹽調食
　
　
　
　
　
　
　
　
香茶菜生田野中莖方窊面四楞葉似薄荷葉㣲大抪
莖對生梢頭出穗開粉紫花結蒴如蕎麥蒴㣲小葉味
苦
　食法採葉煠熟水浸去苦味淘浄油鹽調食
　
　
　
　
　
　
　
　
薔䕷一名刺䕷生荒野科條青色莖上多刺葉似椒葉
長鋸齒又細背頗白開紅白花亦有千葉者味甜淡
　食法採芽葉煠熟換水浸淘浄油鹽調食
　
　
　
　
　
　
　
　
山宜菜又名山苦菜生山野中苗初搨地生葉似薄荷
葉大葉根兩傍有叉背白味苦
　食法採苗葉煠熟油鹽調食
　
　
　
　
　
　
　
　
牛耳朶菜一名野芥菜生田野中苗高一二尺苗莖似
萵苣色葉似牛耳朶形而小葉間分攛葶叉開白花結
子如粟粒大葉味㣲苦辣
　食法採苗葉淘洗浄煠熟油鹽調食
　
　
　
　
　
　
　
　
水芥菜生水邉苗高尺許葉似家芥菜葉極小色㣲淡
緑葉多花叉莖亦細開小黄花結細短小角兒葉味㣲
辛
　食法採苗葉煠熟水浸去辣氣淘洗過油鹽調食
　
　
　
　
　
　
　
　
山苦蕒生山野中苗高二尺餘莖似萵苣葶節稠葉有
三五花尖叉似花苦苣葉甚大開淡棠褐花表㣲紅味
苦
　食法採嫩苗葉煠熟水淘去苦味油鹽調食
　
　
　
　
　
　
　
　
水萵苣一名水波菜生水邉苗高一尺許葉似麥藍葉
有細鋸齒兩葉對生毎兩葉間對叉又生兩枝梢間開
花青白色結小青蓇葖如小椒粒大葉味㣲苦性寒
　食法採苗葉煠熟水淘浄油鹽調食
　
　
　
　
　
　
　
　
驢駝布袋生山野中苗高二三尺葉似郁李子葉頗大
光澤對生開白花結子如菉豆大兩兩莖生熟紅味甜
　食法採嫩芽煠熟淘去苦味油鹽調食
　
　
　
　
　
　
　
　
苦蔴苗搨地叢生葉似山莧菜葉稍尖痩葉梢間開紫
色長條花花似䑕菊性平味寒無毒
　食法採嫩葉煠熟淘去苦味油鹽調食
　
　
　
　
　
　
　
　
春踏菜一名賽薺苗搨地生葉有鋸齒葉與薺菜一様
梢間開小白花結實似菥蓂子味甘性温無毒
　食法採嫩葉煠熟淘去苦味油鹽調食
　
　
　
　
　
　
　
　
蕎麥苗苗高二三尺許就地科叉生其莖色紅葉似杏
葉軟㣲􁍔開小白花結實作三稜蒴兒味甘平性寒無
毒
　食法採苗葉煠熟油鹽調食
　
　
　
　
　
　
　
　
山黒豆生山野中苗似家黑豆毎三葉攅生一處居中
大葉如菉豆葉傍兩葉似黑豆葉㣲圓開小粉紅花結
角比家黑豆角極痩小其豆亦極細小味㣲苦
　食法採苗葉煠熟水淘去苦味油鹽調食
　
　
　
　
　
　
　
　
黄豆苗苗高一二尺葉似黑豆葉大結角比黑豆角稍
肥大葉味甘
　食法採苗葉煠熟油鹽調食採角豆煮食磨為麪
　
　
　
　
　
　
　
　
赤小豆苗高一二尺葉似豇豆葉㣲團􁍔開花似豇豆
花㣲小淡銀褐色結角比菉豆角頗大角皮色㣲白帶
紅其豆有赤白黧色三種味甘酸性平無毒
　食法採葉煠熟水洗浄油鹽調食豆角煮食
　
　
　
　
　
　
　
　
油子苗一名脂麻苗高三四尺莖方窊面四楞對節分
生枝叉葉類蘇子葉長尖􁍔邉多花叉葉間開白花結
蒴兒有子百十餘粒子味甘㣲苦性大寒無毒
　食法採葉煠熟水淘浄油鹽調食子炒熟食
　
　
　
　
　
　
　
　
刀豆苗苗葉似豇豆葉肥大開淡粉紅花結角長其形
似屠刀様味㣲淡
　食法採苗葉煠熟水淘浄油鹽調食豆角煮食
　
　
　
　
　
　
　
　
嬾翠蒿生田野中苗高二尺許莖似黄蒿莖其葉碎小
茸細如針翠緑色嫩葉㣲苦
　食法採嫩苗葉煠熟換水浸去蒿氣油鹽調食
　
　
　
　
　
　
　
　
秋水角苗生田野中苗初就地拖秧而生後分莖叉苗
長二尺餘葉似胡豆葉稍大開紫花結小角豆味苦
　食法採角煮食或収豆煮食皆可
　
　
　
　
　野菜博録卷二
欽定四庫全書
　野菜博録卷三
　　　　　　　　　　　　　明　鮑山　撰
　木部
　
　
　
　
茶樹柯一名茗一名荈樹柯叢生大小類枝子葉春初
生芽作細茶葉長半寸餘作麤茶味苦性寒無毒
　食法採嫩葉焙作茶烹去苦味二三次水淘浄油鹽
　薑醋調食
　
　
　
　
　
　
　
　
木槿樹一名舜如葵花淡紅色五葉成一花朝開暮斂
亦有千葉者性平無毒葉味甜
　食法嫩葉煠熟冷水淘浄油鹽調食
　
　
　
　
　
　
　
　
龍栢芽生山野中此木若年久亦大葉似初生橡櫟葉
短小葉味㣲苦
　食法採芽葉煠熟換水浸淘浄油鹽調食
　
　
　
　
　
　
　
　
木葛生山野中樹高丈餘葉似杏葉團味㣲甜
　食法採葉煠熟水浸淘浄油鹽調食
　
　
　
　
　
　
　
　
凍青樹枝葉似桂樹極茂盛凌冬不凋開白花結子如
豆粒大青黑色葉味苦
　食法採芽葉煠熟水浸去苦味淘浄油鹽調食
　
　
　
　
　
　
　
　
月芽樹又名仍芽莖似槐條葉似歪頭菜葉短硬味甘
㣲苦
　食法採嫩葉煠熟水浸淘浄油鹽調食
　
　
　
　
　
　
　
　
白楊樹處處有之此木高大皮白色葉似梨葉圓肥背
白葉邉鋸齒状味苦性平無毒
　食法採嫩葉煠熟作成黄色換水淘去苦味洗浄油
　鹽調食
　
　
　
　
　
　
　
　
木欒樹生山谷中樹高丈餘葉似楝葉寛大稍薄開淡
黄花結薄殻中有子大如豌豆烏黑色人多摘取串作
數珠葉味淡甜
　食法採嫩芽葉煠熟換水浸淘油鹽調食
　
　
　
　
　
　
　
　
老葉兒樹生山野中高六七尺葉似李樹葉而長邉有
毛葉味甘㣲澁
　食法採葉煠熟水浸去澁味淘浄油鹽調食
　
　
　
　
　
　
　
　
青楊樹生山野中樹高大葉似白楊樹葉狹小青色皮
亦青色葉味㣲苦
　食法採葉煠熟水浸作成黄色淘浄油鹽調食
　
　
　
　
　
　
　
　
椿樹芽一名樗樹芽係二種椿芽葉香紫色樗芽疎而
臭氣不可食椿芽㣲苦回味性熱無毒
　食法採芽葉煠熟水浸淘浄油鹽調食
　
　
　
　
　
　
　
　
黄櫨生山野中木黄色枝莖紫赤色葉似杏葉圓大味
苦性寒無毒
　食法採嫩芽煠熟換水淘去苦味油鹽調食
　
　
　
　
　
　
　
　
檀樹芽生山野中樹高一二丈葉似槐葉長大開淡粉
紫花葉味苦
　食法採芽葉煠熟浸去苦味淘浄油鹽調食
　
　
　
　
　
　
　
　
山茶科生山野中科高四五尺枝梗灰白色葉似皂莢
葉圓四五葉攅生一處葉甚稠味苦
　食法採葉煠熟水浸淘浄油鹽調食或蒸曬乾作茶
　煮飲可
　
　
　
　
　
　
　
　
􁁉樹生山谷中樹高丈餘葉似槐葉大却軟薄似檀樹
葉薄小開淡紅色花結子如菉豆大熟則黄茶褐色其
葉味甜
　食法採葉煠熟水浸淘浄油鹽調食
　
　
　
　
　
　
　
　
臭竹樹生山野中樹甚高大葉似楸葉厚花叉似拐棗
葉亦大其葉面青背白味甜
　食法採葉煠熟水浸去邪臭氣味油鹽調食
　
　
　
　
　
　
　
　
回回醋一名淋樸􁂶生山野中樹高丈餘葉似椿葉厚
太邉有鋸齒或三葉或五葉排生一莖開白花結子大
如豌豆熟紅紫色味酸葉味㣲酸
　食法採葉煠熟水浸去酸味油鹽調食用子調和百
　味如醋
　
　
　
　
　
　
　
　
槭樹芽生山野間木高一二丈葉似野葡萄葉五花尖
叉又似絲𤓰葉却小淡黄緑色開白花葉味甜
　食法採葉煠熟水浸作成黄色換水淘浄油鹽調食
　
　
　
　
　
　
　
　
女兒茶一名牛李子生山野中科條高五六尺葉似郁
李子葉長大稍尖葉色光滑㣲黄緑結子如豌豆大生
青熟黑茶褐色葉味淡㣲苦
　食法採嫩葉煠熟水浸淘浄油鹽調食
　
　
　
　
　
　
　
　
白槿樹生山谷中樹高五七尺葉似茶甚濶大光潤開
白花葉味苦
　食法採嫩葉煠熟換水浸去苦味油鹽調食
　
　
　
　
　
　
　
　
烏稜樹生山野中樹高丈餘葉似省沽油葉背㣲白開
白花結子如梧桐子大生青熟紅葉味苦
　食法採葉煠熟換水浸去苦味作過淘洗浄油鹽調
　食
　
　
　
　
　
　
　
　
刺楸樹生山野中樹高大皮色蒼白上有黄白斑枝梗
多有大刺葉似楸葉薄味甘
　食法採嫩葉煠熟水浸淘浄油鹽調食
　
　
　
　
　
　
　
　
黄絲藤生山野間形類葛條葉似山格刺葉小背㣲白
邉有細鋸齒味甜
　食法採葉煠熟水浸淘浄油鹽調食
　
　
　
　
　
　
　
　
山格刺生山野間葉似白槿樹葉短尖味甘
　食法採葉煠熟水浸作成黄色換水淘浄油鹽調食
　
　
　
　
　
　
　
　
報馬樹生山野中枝似桑條葉似青檀葉大邉有花叉
葉味甜
　食法採葉煠熟水淘浄油鹽調食硬葉煠熟水浸作
　成黄色淘去涎沫油鹽調食
　
　
　
　
　
　
　
　
堅莢樹生山谷中樹枝堅勁可以作棒皮色烏黑對分
枝叉葉似拐棗葉却大色淡緑亦對生開黄花結小紅
子葉味苦
　食法採嫩葉煠熟水浸去苦味淘浄油鹽調食
　
　
　
　
　
　
　
　
穁芽樹葉似冬青葉㣲長開白花結青白子其葉味甜
　食法採嫩葉煠熟水淘浄油鹽調食
　
　
　
　
　
　
　
　
白辛樹生山野間樹高丈許葉似青檀樹葉頗長色㣲
淡緑又似月芽樹葉大色亦差淡葉味甘㣲澁
　食法採葉煠熟水浸淘去澁味油鹽調食
　
　
　
　
　
　
　
　
椵樹樹甚高大其木細膩枝叉對生葉似木槿葉長大
㣲薄色頗淡緑皆作五花椏叉邉有鋸齒開黄花結子
如豆粒大色青白葉味苦
　食法採嫩葉煠熟水浸去苦味淘洗浄油鹽調食
　
　
　
　
　
　
　
　
臭􁲈科條高四五尺葉似杵𤓰葉尖􁍔又似金銀花葉
亦尖􁍔五葉攅生如一葉開花白色其葉味甜
　食法採葉煠熟水浸淘浄油鹽調食
　
　
　
　
　
　
　
　
椒樹一名川椒本草名蜀椒生蜀郡川谷間高四五尺
枝莖有刺葉似薔䕷葉堅硬結實無花葉間如豆顆皮
紫赤色中有小黑子味辛性温大熱有小毒
　食法採葉煠熟換水浸淘浄油鹽調食
　
　
　
　
　
　
　
　
雲桑生山野中樹枝葉皆類桑但葉頭有花叉如雲開
細花青黄色葉味㣲苦
　食法採嫩葉煠熟換水浸淘去苦味油鹽調食或蒸
　曬作茶亦可
　
　
　
　
　
　
　
　
馬魚兒條俗名山皂角生荒野中葉似初生刺䕷花葉
而小枝梗色紅有刺似棘針㣲小葉味甘㣲酸
　食法採葉煠熟水浸淘浄油鹽調食
　
　
　
　
　
　
　
　
省沽油一名珍珠花科條似荆條圓枝叉對生葉似驢
駞布袋葉大又似葛藤葉小毎三葉攅生一處開白花
似珍珠色葉味甘㣲苦
　食法採葉煠熟水浸淘浄油鹽調食
　
　
　
　
　
　
　
　
兜櫨樹一名壊香葉似回回醋樹葉薄窄又似花楸樹
葉却少花叉葉皆對生味苦
　食法採嫩芽葉煠熟水浸去苦味淘洗油鹽調食
　
　
　
　
　
　
　
　
花楸樹生山野中樹高大葉似回回醋葉㣲薄邉有鋸
齒叉葉味苦
　食法採芽葉煠熟換水浸去苦味淘洗浄油鹽調食
　
　
　
　
　
　
　
　
椋子樹樹有大者初生作科條状類荆條對生枝叉葉
似柿葉薄小兩葉對生開白花結子細圓如豌豆大生
青熟黑色味甘鹹性平無毒葉味苦
　食法葉煠熟水浸淘去苦味洗浄油鹽調食
　
　
　
　
　
　
　
　
垂栁有二種枝葉上生為楊枝葉下垂為栁其樹高大
各處多有性寒味苦無毒
　食法採嫩芽葉煠熟淘去苦味油鹽調食
　
　
　
　
　
　
　
　
黄楝樹葉似初生椿樹葉極小又似楝葉㣲帶黄色開
花紫赤色結子如豌豆大生青熟紫赤色味苦
　食法採嫩芽葉煠熟換水浸去苦味油鹽調食
　
　
　
　
　
　
　
　
夜合樹一名合歡一名合昏木似梧桐枝甚柔弱葉似
皂莢葉又似槐葉極細密毎一風来輒似相解了不相
牽綴其葉至暮而合花發紅白色瓣上若絲茸然散垂
結實作莢子極薄細味甘性平無毒
　食法採嫩葉煠熟水浸淘浄油鹽調食
　
　
　
　
　
　
　
　
槲若一名槲木一名斗樹生山谷中樹頗高大葉似桑
樹葉其味甘性平無毒
　食法採嫩葉煠熟油鹽調食
　
　
　
　
　
　
　
　
黄蘗一名蘗木一名子蘗生山谷中樹高數丈葉似茱
茰葉經冬不凋皮外白色裏黄色其味苦性寒無毒
　食法採嫩葉煠熟浸去苦味油鹽調食
　
　
　
　
　
　
　
　
蜜䝉一名寒不凋生山谷中樹頗高大葉似冬青樹葉
又似橘葉而厚背白色有細毛味甘平性㣲寒無毒
　食法採嫩葉煠熟油鹽調食
　
　
　
　
　
　
　
　
菴摩勒一名餘耳生山谷中其樹高大枝條甚軟葉青
細蜜朝開暮合花著條而生如粟粒大味苦性寒無毒
　食法採嫩葉煠熟水浸去苦味油鹽調食
　
　
　
　
　
　
　
　
杜蘭一名林蘭生深山中樹高數仞葉似菌桂葉有二
道縱文其味苦性寒無毒
　食法採嫩葉煠熟油鹽調食
　
　
　
　
　
　
　
　
白棘一名棘鍼一名棘刺生山中柯莖多刺葉似酸棗
葉又似赤刺葉開花結實如棗形味辛性寒無毒
　食法採嫩葉煠熟油鹽調食
　
　
　
　
　
　
　
　
海桐皮生山谷中樹高二三丈葉如手大味苦性平無
毒
　食法採嫩葉煠熟水淘浄油鹽調食
　
　
　
　
　
　
　
　
落鴈木生深山中其科苗作蔓纒繞大木葉似茶葉不
結花實味平温無毒
　食法採嫩葉煠熟油鹽調食
　
　
　
　
　
　
　
　
沒藥樹生深山谷中其樹頗極高大葉似楓樹葉味苦
性平無毒
　食法採嫩葉煠熟水浸去苦味油鹽調食
　
　
　
　
　
　
　
　
南藤一名丁公藤一名象豆生山谷中延石壁古木纒
遶其苗如馬鞭有節紫褐色葉似杏葉短尖味辛烈無
毒
　食法採嫩苖葉煠熟油鹽調食
　
　
　
　
　
　
　
　
乾漆一名地節一名黄芝生山中樹高二丈餘皮白色
葉似椿樗葉花似槐花結子如牛蒡子其味辛温無毒
　食法採嫩葉煠熟油鹽調食
　
　
　
　
　
　
　
　
木天蓼一名蓬萊金蓮枝生山谷中樹高數丈餘葉似
枝子花葉開花似小蓮花其味辛温有毒
　食法採嫩葉煠熟油鹽調食
　
　
　
　
　
　
　
　
釣藤一名鈎草藤生山谷中莖上有刺如釣葉似通山
藤葉味㣲寒無毒
　食法採嫩苗葉煠熟水浸淘浄油鹽調食
　
　
　
　
　
　
　
　
五倍子樹一名文蛤一名百蟲倉生山谷中葉似椿樹
葉無花結實如拳内多小蟲其味苦酸性平無毒
　食法採嫩葉煠熟油鹽調食
　
　
　
　
　
　
　
　
獨揺樹一名水榆一名高飛一名蒲楊生山谷中樹頗
高大葉有三角其味苦無毒
　食法採嫩葉煠熟水浸去苦味油鹽調食
　
　
　
　
　
　
　
　
伏牛花一名隔虎刺生山谷中樹頗高大葉似黄蘗葉
梗多刺莖赤色花開淡黄色作穗似小杏子味苦甘無
毒
　食法採嫩葉煠熟油鹽調食
　
　
　
　
　
　
　
　
杉木一名杉材一名杉菌生深谷中樹頗高大勁直葉
附枝生若刺葉似刺柏葉又似榧樹葉味苦性温無毒
　食法採嫩苗葉煠熟水浸去苦味油鹽調食
　
　
　
　
　
　
　
　
接骨木一名木蒴藋生深谷中樹高大丈餘葉似水芹
葉開花似陸英樹花其味甘苦性平無毒
　食法採嫩葉煠熟油鹽調食
　
　
　
　
　
　
　
　
藩籬枝一名軟枝鬚其本不甚高大枝梗俱帶軟葉似
枸杞葉性平味寒稍有毒
　食法採嫩葉煠熟油鹽調食
　
　
　
　
　
　
　
　
臘梅花樹枝條類李樹葉似桃葉寛大㣲厚紋脉甚細
開淡黄花味甘㣲苦
　食法採花煠熟水浸淘浄油鹽調食
　
　
　
　
　
　
　
　
馬棘生山野間科高五七尺葉似新生皂莢葉却小稍
間開粉紫花味甜
　食法採花煠熟水浸淘浄油鹽調食
　
　
　
　
　野菜博録卷三
欽定四庫全書
　野菜博錄卷四
　　　　　　　　　　　　　明　鮑山　撰
　木部
　
　
　
　
藤花樹生荒野中葉似椿葉小淺緑黄色枝間開淡紫
花味甘
　食法採花煠熟水淘淨油鹽調食或㣲焯過曬乾煠
　食亦佳
　
　
　
　
　
　
　
　
楸樹生山野中樹髙大木可作琴瑟葉似梧桐葉薄小
葉梢有三尖叉開白花味甜
　食法採葉煠熟油鹽調食或曬乾煠食炒食皆可
　
　
　
　
　
　
　
　
欛齒花本草一名錦雞兒花葉似枸杞子葉小每四葉
聚生一處枝梗亦似枸杞有小刺開黄花狀類雞冠結
小角兒味甜
　食法採花煠熟油鹽調食
　
　
　
　
　
　
　
　
青舍子條生山谷間科條㣲帶柿黄色葉似胡枝子葉
光俊㣲尖稍間開淡粉紫花結子似枸杞子㣲小生青
熟紫黒色
　食法採摘其子紫熟者食之
　
　
　
　
　
　
　
　
蕤核樹俗名㽔李子生函谷川谷及巴西河東皆有今
古崤闗西茶店山谷間亦有之其木髙四五尺枝條有
刺葉細似枸杞葉而尖長又似桃葉而狹小亦薄花開
白色結子紅紫色附枝莖而生狀類五味子其核仁味
甘性温㣲寒無毒其味甘酸
　食法摘取其果紅紫色熟者食之
　
　
　
　
　
　
　
　
白棠子樹一名沙棠梨兒生荒野中枝梗似棠棃樹㣲
小葉似棠棃葉窄小白色結子如豌豆大味酸甜
　食法摘熟子食之
　
　
　
　
　
　
　
　
野木𤓰一名杵𤓰生山野中蔓延妥附草木上葉似黒
豆葉㣲小光澤四五葉攅生一處結𤓰如肥皁大味甜
　食法摘嫩𤓰換水煮食熟時亦可摘食
　
　
　
　
　
　
　
　
野櫻桃生山谷中樹髙五六尺葉似李葉更尖開白花
似李子花結實比櫻桃又小熟色鮮紅味甘㣲酸
　食法摘取其果紅熟者食之
　
　
　
　
　
　
　
　
軟棗一名丁香柿又名牛乳柿又呼羊矢棗爾雅謂之
梬其樹枝葉皆類柿結實甚小乾熟則紫黒色味甘性
温無毒多食動風發冷風咳嗽
　食法採取軟棗成熟者食之
　
　
　
　
　
　
　
　
水茶臼科條髙四五尺莖上有小刺葉似大葉胡枝子
葉有尖開黄白花結果如杏大狀似甜𤓰瓣而色紅味
甜酸
　食法果熟紅時摘取食之
　
　
　
　
　
　
　
　
老婆布䩞生山谷中科條淡蒼黄色葉似匙頭様色嫩
緑光俊又似山格刺葉却小味甘
　食法採葉煠熟水浸作過淘淨油鹽調食
　
　
　
　
　
　
　
　
櫨子樹生山野中多有之樹髙丈許葉似冬青樹葉稍
濶厚背色㣲黄葉形又類棠梨葉但厚結果似木𤓰稍
團味酸甜㣲澁性平
　食法果熟時摘食之多食損齒及筋
　
　
　
　
　
　
　
　
木𤓰生山野中處處有之樹枝狀似奈花深紅色葉似
柿葉㣲小厚爾雅謂之楸其實形如小𤓰似栝樓小兩
頭尖長淡黄色味酸性温無毒
　食法採熟木𤓰食之多食亦不益人
　
　
　
　
　
　
　
　
實棗兒樹本草名山茱茰生山野中葉似榆葉寛團紋
粗開淡黄白花結實如酸棗大兩頭尖長赤色乾時皮
薄味酸性平㣲温無毒
　食法採紅熟棗食之
　
　
　
　
　
　
　
　
孩兒拳樹本草名莢蒾生山野中樹小葉似杏葉頗大
薄澁枝葉間開黄花結子共為一攅生青熟赤味甘㣲
苦性平無毒
　食法採紅熟子食之或煮枝汁少加米作粥食甚美
　
　
　
　
　
　
　
　
酸棗樹爾雅謂之樲棗生山野間木似棗樹皮細莖多
刺葉似棗葉㣲小結實比棗圓小紫紅色味酸性平無
毒
　食法採棗為果未熟時煮食亦可
　
　
　
　
　
　
　
　
橡子樹本草橡實櫪子也生山野間樹髙大葉似果葉
大開黄花結實有梂裹其實味苦澁性㣲温無毒
　食法取子換水浸煮數次淘去澁味蒸極熟食之厚
　腸胃肥健人不饑
　
　
　
　
　
　
　
　
石岡橡生汜水西茶店山谷中其木高丈許葉似橡櫟
葉極小而薄邉有鋸齒而少花叉開黄花結實如橡斗
而極小味澁㣲苦
　食法採實換水煮五七水令極熟食之
　
　
　
　
　
　
　
　
荆子一名牡荆實一名小荆實一名黄荆科條生枝莖
堅勁對生枝又葉似麻葉疎短開花作穗色粉紅㣲帶
紫結實大如黍粒黄黑色味苦性温無毒
　食法採子換水浸淘去苦味曬乾搗磨為麵
　
　
　
　
　
　
　
　
拐棗生密縣梁家衝山谷中葉似楮葉無花叉却更尖
而面多紋脉邊有細鋸齒開淡黄花結實狀似生薑有
叉細短深茶褐色故名拐棗味甜
　食法採取拐棗成熟者食之
　
　
　
　
　
　
　
　
山梨兒一名金剛樹又名鐵刷子生鈞州山野中科條
髙三四尺枝條上有小刺葉似杏葉頗團小開白花結
實如葡萄顆大熟則紅黄色味甘酸
　食法採果食之
　
　
　
　
　
　
　
　
落霜紅生山野間髙四五尺葉似土欒葉開白花結子
如菉豆大生青熟紅味甜
　食法採紅熟子食之
　
　
　
　
　
　
　
　
木桃兒樹生中牟土山間樹髙五尺餘枝條上聚為疙
瘩狀類小桃兒極堅葉似青檀葉梢間開淡紫花結子
似梧桐子熟則淡銀褐色味甜
　食法採子熟者食之
　
　
　
　
　
　
　
　
無花果生山野中今人家園圃中亦栽葉形如葡萄葉
頗長硬厚梢作三叉枝葉間生果初則青小熟大如李
子似紫茄色味甜
　食法採熟果食之
　
　
　
　
　
　
　
　
土欒樹生山野中木堅勁可作秤稈葉似木葛葉㣲狹厚
背白㣲毛開淡黄花結小子如豌豆而匾生青熟紫黑
色味甘
　食法採紫熟子食之
　
　
　
　
　
　
　
　
欒荆一名栘楊生山谷中樹髙大少枝梗似榆木葉冬
不凋開花紫白色結子似麻子大味苦性平有毒
　食法子熟時摘食
　
　
　
　
　
　
　
　
䑕李一名牛李一名䑕梓一名趙李一名皂李一名烏
程槎生田野間枝葉俱似李子其味苦性㣲寒無毒
　食法李子熟時摘食
　
　
　
　
　
　
　
　
野葡萄俗名烟黒生荒野中莖葉實俱似家葡萄者細
小實亦稀疎味酸
　食法採葡萄紫熟者食亦中釀酒飲
　
　
　
　
　
　
　
　
槐樹芽本草有槐實葉大而黒者名櫰槐晝合夜開
者名守宫槐葉細青緑者謂之槐開黄花結實似豆
角狀味苦酸鹹性寒無毒
　食法採芽煠熟淘去苦味油鹽調食採花炒食
　
　
　
　
　
　
　
　
欒華木一名賽木槿生山谷中樹頗髙大樹葉俱似木
槿樹葉開花似槐花黄色味苦性寒無毒
　食法採花嫩葉煠熟油鹽調食
　
　
　
　
　
　
　
　
房木一名辛矧一名辛夷一名侯木生山中樹髙數丈
葉似柿葉而狹花似著毛花結實似小桃色白其性平
温無毒
　食法採取花嫩葉煠熟水浸去邪味油鹽調食
　
　
　
　
　
　
　
　
杏樹本草有杏仁核仁處處有之樹髙丈餘葉頗圓稍
帶紅色結實金黄者為美味甘苦性温冷利有毒得火良
　食法採葉煠熟以水浸漬作成黄色換水淘淨油煠
　食杏黄熟時摘取食
　
　
　
　
　
　
　
　
沙果子樹即花紅人家園圃亦多栽種樹髙丈餘葉似
櫻桃葉深緑色開粉紅花瓣㣲長不尖結實似李甚大
味甘㣲酸
　食法摘取紅熟果食之嫩葉亦可煠熟油鹽調食
　
　
　
　
　
　
　
　
皂莢樹生山野間葉似槐葉長尖枝間多刺結實有數
種小者為猪牙皂莢有長五七寸者用之當以肥膩者
為佳味醎性温有小毒
　食法採嫩芽煠熟水浸淘淨油鹽調食採子炒舂令
　軟煮熟以糖漬之食
　
　
　
　
　
　
　
　
青檀樹生山野間皮紋細薄葉類棗葉㣲尖背白面澁
開白花結青子如梧桐子大葉味酸澁實味甘酸
　食法採葉煠熟水浸淘去酸味油鹽調食子熟時摘
　食之
　
　
　
　
　
　
　
　
桃樹本草有桃核仁處處有之髙丈餘葉似栁葉濶大
有紋脈開花紅色結實桃核仁味苦甘性平無毒
　食法採嫩葉煠熟水浸作成黄色換水淘淨油鹽調
　食
　
　
　
　
　
　
　
　
棗樹本草有大棗樹髙一二丈葉似酸棗葉大光澤葉
間開青黄色小花結棗味甘美性平無毒
　食法採嫩葉煠熟水浸作成黄色淘淨油鹽調食
　
　
　
　
　
　
　
　
婆婆枕頭生鈞州密縣山坡中科條髙三四尺葉似櫻
桃葉長開黄花結子如菉豆大生則青熟紅色味甘
　食法採熟紅子食之
　
　
　
　
　
　
　
　
青岡樹枝葉條榦皆類橡櫟但葉色頗青花叉味苦性
平無毒
　食法採嫩葉煠熟以水浸漬作成黄色換水淘洗淨
　油鹽調食
　
　
　
　
　
　
　
　
枸杞一名杞根一名地輔一名仙人杖一名地仙苗根
名地骨莖榦髙三五尺有小刺百葉如石榴葉軟薄開
小紅紫花結實熟則紅色味㣲苦性寒子㣲寒無毒
　食法採子熱水淘淨油鹽調食
　
　
　
　
　
　
　
　
栢樹本草曰栢實生山野中葉及實皆味苦性平無毒
　食法列仙傳云赤松子食栢子齒落更生採葉換水
　浸去苦味初食苦澁入密或棗肉和食尤好
　
　
　
　
　
　
　
　
柘樹處處有之其木堅勁皮紋細密枝條有刺葉比桑
葉小而薄色黄淡葉梢三叉綿柘刺少枝葉間結實狀
如楮桃熟有紅蘂味甘㣲苦柘木味甘性温無毒
　食法採嫩葉煠水浸去邪味油鹽調食
　
　
　
　
　
　
　
　
楮桃樹一名楮實所在有之葉似葡萄葉作瓣叉上多
毛澁而有子者佳桃如彈大青緑色後變紅成熟浸洗
去穰取中子實葉俱味甘性寒凉無毒
　食法採葉煠爛水浸握乾作餅食或取熟紅楮
　
　
　
　
　
　
　
　
山檾樹生密縣梁家衝山谷中樹髙丈餘葉似初生蜀
葵又似芙蓉葉毎葉兩傍却又有角义開白花結實
類枸杞子大熟時㣲黒色味甘酸其葉苦
　食法採葉煠熟水浸去苦味淘洗淨油鹽調食
　
　
　
　
　
　
　
　
木羊角科一名羊桃枓一名小桃花生荒野中紫莖葉
似初生桃葉光俊色㣲帶黄枝間開紅白花結角似豇
豆角甚細而尖􁍔毎兩角並生一處味㣲苦酸
　食法採嫩梢葉煠熟水浸淘淨油鹽調食
　
　
　
　
　
　
　
　
金櫻子處處有之葉枝叢生似薔薇有刺開白花夏結
實實上亦有小刺黄赤色似小石榴形味酸澀性平無
毒
　食法採其嫩葉油鹽調食子熟摘
　
　
　
　
　
　
　
　
賽苦茗一名如茶一名□子生山谷中樹髙大葉似大
葉茶又似枝子葉開花白色如薔薇花其味苦性寒無
毒
　食法採嫩葉煠熟油鹽調食子熟摘食
　
　
　
　
　
　
　
　
賣子木出嶺南邛州山谷中樹頗大其葉似柿四五月
開碎花百十枝隨花更生子如椒目在花瓣中黒而光
味甘性寒無毒
　食法採其子與嫩葉油鹽調食皮磨麵子熟摘
　
　
　
　
　
　
　
　
南燭一名猴藥一名男續一名後卓一名惟那木一名
染菽生山谷中樹頗髙大葉似苦棟樹葉其味苦性平
無毒
　食法採嫩葉煠熟油鹽調食子熟摘食
　
　
　
　
　
　
　
　
石榴垂垂如贅瘤也廣雅謂之若榴舊云漢張騫使西
域得塗林安石國榴種以歸故名安石榴今處處有之
其葉似枸杞葉長㣲尖緑色花紅實繁性温無毒
　食法採其嫩葉煮熟油鹽調食榴果熟時摘取食之
　
　
　
　
　
　
　
　
松樹樹有三種一名栝子松一名踢牙松一名雲南五
針松其葉後凋有三針五針之别二三月抽𬎼生花色
如金粉結實如茘枝狀毎秋老則子長鱗裂然子有大
小山松如麻子小而扁不及塞上者佳也味甘性温無
毒
　食法採花煠熟去其苦味和麵油鹽調食之
　
　
　
　
　
　
　
　
吉利子樹生山野中髙五六尺葉似櫻桃葉小開五瓣
碧玉色小尖花結子如椒粒大兩兩並生熟紅色味甜
　食法摘熟子食之
　
　
　
　
　
　
　
　
文冠花出吴楚閩越中葉似榆葉窄小花似藤花色白
穂甚長結實如柚而大形有數瓣中有子二十餘顆瓤
色㣲黄軟爛可食其葉性凉味苦
　食法採嫩葉淘去苦味油鹽調食子熟食瓤
　
　
　
　
　
　
　
　
棠梨樹生荒野中葉似蒼术葉亦有團葉者有三叉葉者
葉邊皆有鋸齒葉色頗黲白開白花結棠梨如小楝子
大味甘酸花葉味㣲苦
　食法採花煠熟食或曬乾磨麵作燒餅食亦可採嫩
　葉煠熟水浸淘淨油鹽調食或蒸曬作茶亦可
　
　
　
　
　
　
　
　
旁其樹生似茶檟髙丈餘葉㣲圓而尖面青背白有紋
四五月開細花黄白色六月結實如冬青子生青熟紫
味辛温無毒
　食法採嫩葉煠食亦可炙碾煎飲代茗子熟摘
　
　
　
　
　
　
　
　
榆樹處處皆有樹頗高大有赤白二種未發葉時枝
條間先生莢似錢而小色白成串俗呼榆錢後方生葉
類山茱茰葉而長尖味甘平滑利無毒
　食法採取嫩葉淘淨煠食皮可磨麵
　
　
　
　
　
　
　
　
桑椹樹本草有桑根白皮有黒白二種桑之精英盡在
其椹味甘性寒無毒桑椹味甘性暖
　食法採葉嫩老皆可煠食皮炒乾磨麵可食
　
　
　
　
　
　
　
　
女貞實諸處時有葉似冬青葉四時茂盛凌冬不凋其實
九月熟黒似牛李子味苦性平無毒
　食法採子煮熟可食
　
　
　
　
　
　
　
　
老兒樹生山野中高五六尺葉似櫻桃葉小開五瓣蒼
玉色小尖花結子如椒粒大兩並生熟紅色味甜
　食法採花煠熟食之
　
　
　
　
　野菜博録卷四
