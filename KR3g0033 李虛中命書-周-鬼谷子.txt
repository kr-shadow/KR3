#+TITLE: 李虛中命書-周-鬼谷子
#+DATE: 2016-06-11 12:23:21
#+SOURCE: github.com/kanripo/KR3g0033 master 39b431e0                
欽定四庫全書　　　　　子部七
　提要
　　李虛中命書三巻　　　術數類五(命書相書之/屬)
　　　　(臣/)等謹案李虛中命書三卷舊本題鬼谷子
　　　　撰唐李虛中註虛中字常容魏侍中李冲八
　　　　世孫進士及第元和中官至殿中侍御史韓
　　　　愈為作墓誌銘見於昌黎文集後世傳星命
　　　　之學者皆以虚中為祖愈墓誌中所云最深
　　　　五行書以人之始生年月日所值日辰支干
　　　　相生勝衰死王相斟酌推人夀夭貴賤利不
　　　　利輙先處其年時百不失一二者是也然愈
　　　　但極稱其説之汪洋奧羙萬端千緒而不言
　　　　有所著書唐書藝文志亦無是書之名至宋
　　　　志始有李虛中命書格局二卷鄭樵藝文畧
　　　　則作李虚中命術一卷命書補遺一卷晁公
　　　　武讀書志又作李虚中命書三卷焦氏經籍
　　　　志又於命書三卷外别出命書補遺一卷名
　　　　目卷數皆參錯不合世間傳本久絶無以考
　　　　正其異同惟永樂大典所収其文尚多完具
　　　　卷帙前後亦頗有次苐並載有虚中自序一
　　　　萹稱司馬李主於壺山之陽遇鬼谷子出遺
　　　　文九篇論幽微之理虛中為掇拾諸家注釋
　　　　成集云云詳勘書中義例首論六十甲子不
　　　　及生人時刻干支其法頗與韓愈墓誌所言
　　　　始生年月日者相合而後半乃多稱四柱其
　　　　説實起於宋與前文殊相繆戾且其他職官
　　　　稱謂多涉宋代之事其不盡出虚中手尤為
　　　　明甚中間文筆有古奧難解者似屬唐人所
　　　　為又有鄙淺可嗤者似出後來附益真偽雜
　　　　出莫可究詰疑唐代本有此書宋時談星學
　　　　者以説闌入其間托名於虚中之注鬼谷以
　　　　自神其術耳今以其議論精切近理多得星
　　　　命正㫖與後來之幻𣺌恍惚者不同故依晁氏
　　　　原目釐為三卷著之於録以存其法而於其
　　　　依托之顯然者則各加案語隨文紏正俾讀
　　　　者母為所惑焉乾隆四十六年九月恭校上
　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　總　校　官(臣/)陸　費　墀
原序
昔司馬季主居壺山之陽一夕雨餘風清月朗有叟踵
門自謂鬼谷子季主因與談天地之始論河洛之書箕
子九疇文王八卦探賾幽微造化至曉出遺文九篇包
括三才指陳萬物季主得而明之毎言人之禍福時數
吉凶應如神察為當時所貴今余得其舊文稽攷頗經
證效惟歴世之久篇目次序似乎乖異其五行之要尚
或備載余恐其本術將至湮沒故掇拾諸家註釋成集
非敢補於闕文且傳之不朽髙明君子毋我誚焉唐元
和初載九月十三日殿中侍御史李常容虛中序
　案唐惟天寶至徳稱載此序後元和而亦稱載是即
　作偽之一證
欽定四庫全書
　李虛中命書卷上
甲子天官蔵是子旺母衰之金溺於水下而韜光湏假
火革有旺盛之氣方可以揚名顯用(命入貴格/明暗取官)
乙丑祿官承乃庫墓守財之金不嫌鬼旺之方喜見祿
財之地水土砥礪忽然有氣亦可以為器成材(平和貴/格不湏)
(禄/到)
丙寅祿地元是子母相承之火先煙後熖抽其明而三
進喜木為助嫌水陵遲五行相養雖在死方亦可光耿
(命入貴格/不用干祿)
丁卯貴祿奇乃本旺祿休之火惟欲隂旺惡處盛陽若
火木相資連於艮震之方必能變鼎味而成享禮也(欲/逢)
(官鬼始/得貴奇)
戊辰神頭祿乃華實兼榮之木愛乎水土忌見火金有
所養於金乃英實之命也(相乘可貴/不畏鬼臨)
己巳地奇備乃氣勝體剛之木生逢對旺干鬼相加或
木來比助金伐以成為棟梁之材皆得終美(貴無官鬼/湏見角音)
庚午天祿承是含輝始育之土氣數未備惟喜旺方得
數已完尚嫌水重若獨祿會命旺身絶豈是貴地(祿鬼/自處)
(不假/官鬼)
辛未祿自蔵乃自本立形之土有火相助得木相乘水
輕木重亦可以小康若敗而乘祿多方為厚載之福(喜見/干連)
(不畏/木重)
壬申地天祿乃自任權制之金剛而有斷愛土木而嫌
火重雖居財旺身衰亦主清華之貴(真假財官/貴之為貴)
癸酉貴符印乃剛鋭利用之金不嫌絶敗惟畏鬼多若
平易而不相刑當有自然之材器(庚辛無鬼/不假官貴)
甲戌祿臨官乃墓成息用之火不求壯旺欲物平資福
祿可以髙厚(入格可貴/干不必官)
乙亥地祿承為氣散㳺魂之火生於木火榮方上下不
逢相制僅而成達多助尤崇(真官相制/得貴亦崇)
丙子天祿承乃深沉停會之水若會源得生用制於東
南為出常之器(自有真官/佳期祿會)
丁丑祿自守乃漸下欲流之水得水土相承經於敗地
源脈不斷可升而濟物功徳昭著也(丑有癸蔵/不明見官)
戊寅地官承乃生體安和之土若資之以火土俱盛金
旺之榮雖多反制尚可髙崇為不常之用(得官不旺/貴出自然)
己卯地官承為鬼旺體堅之土生於金重木多而見財
重乃富貴長逺(得官不旺/貴出自然)
庚辰祿暗會乃顯光之金而未成材金剛土重得期相
會無炎火之官乃大臣之制(不假祿合/祿干尅期)
辛巳地官承為資始之金身堅而體柔欲平火之制若
金助土成則為光大之器(丙官在下/務貴於祿)
壬午天官合乃化薪之木畏在火强得水資之或處生
旺而逢土亦可富貴若獨見金制在死敗之鄉非長久
之命(丁壬徳合/寄任旺官)
癸未祿自備為伐根之木氣敗而體柔不嫌金制喜水
之榮及會元而借生主乃重器成徳之材(癸在巳中/喜逢甲乙)
甲申地祿生乃源泉之水務有資助流長而無鬼則為
運廣之淵可享髙厚之福(祿始生要干/生旺而無官)
乙酉貴還命乃母旺進趨之水若資以金濟用以火自
乾東而震北亦超卓輔弼之用(干之無官/會合而貴)
丙戌祿徳合乃祿資支附堅固火鍾之土若資之以木
光耀不羣蓋本重不湏旺也(自有卒符/不畏偏貴)
丁亥地貴符乃福壯臨官之土若潤之以水麗澤以金
處魁罡坤艮之方可以顯功遂名(貴守官蔵/真鬼徳旺)
戊子天祿合乃神龍之火利於震巽不畏水刑支干得
官皆可顯用水木盛則尤佳(自有癸財/不必㑹禄)
己丑神頭祿乃餘光不凡之火惟期體重不假奇財若
祿有資而命有成方入康榮之貴局(貴財相㑹/無祿亦榮)
庚寅地奇備不避刑衝寧辭衰敗乃五行堅實之木若
得和柔之氣徳貴相符必作顯揚大用(祿位生旺/得官鬼成)
辛卯貴衝命自旺經制之木不畏霜雪氣節凌雲可制
之以金損之以火而逢旺相即成巨室之材若平易而
無金火生於曲直之會亦為貴重矣(祿命相擊/不畏官耗)
壬辰祿清潔乃會貴守成之水五行不雜在兌坎之間
無物來制文明清異之資可享髙厚之福(喜於寅亥/見戌亦清)
癸巳地帶合乃流逺澄清之水若溢之以水在火木榮
方音中無土則有濟物恵施之徳也(真氣得用/官氣尤清)
甲午天符祿乃沙汰之金志大而有節操或零火盖之
而嚴或旺金集之而剛不遇丁壬始可陶鎔之寶(祿神/敗而)
(食子欲妻/剛而子旺)
乙未祿印綬乃强悍剛礦之金欲金相用在火盛處父
子相乘皆為珍寶(徳神當位/喜見印官)
丙申地官承乃無資之火金木壯旺而有制得干生即
為厚實若祿盛而無依即灰飛而不熖矣(官在生方/不湏癸壬)
丁酉貴自承乃平易無為之火得木旺則大炎見木多
則成用得火助則不清在火位則常存人生得此無不
貴豪(丁連丙貴/見合不清)
戊戌神頭祿乃不材之木喜逢水旺乃可資榮豈厭生
成伐宜金敗真運自然不嫌祿鬼方可髙崇(明合暗官/成於旺方)
己亥地官承乃糞水育苗之木水多土而臨旺皆有成
就然逢敗絶為殃亦主富貴榮盛(干支財祿/畏彼官鬼)
庚子天雲日承乃氣過浮虛之土得重土相資水木不
剛即享福夀(官鬼不刑/衰絶自保)
辛丑祿承庫乃氣衰就本之土欲承之以火制之以木
或重遇木土有刑衝湏假祿元生旺造化應斯功名可
立(官鬼不加/祿剛則貴)
壬寅地會義乃蔵用體柔之金喜土資之以旺財官不
可太剛若能應此富貴始得久逺(艮土包命/祿湏貴旺)
癸卯貴會源乃財旺體弱之金財命相乘喜身在生旺
之方或得真官真氣無不配合貴源莫不易而厚祿也
(貴源多㑹/不在多逢)
甲辰祿馬承乃始壯之火欲多生我或會本源却無炎
光之極自然超卓水輕而無土亦可騰達矣(甲丙生寅/明我生氣)
乙巳地官承乃進功之火欲輔助之不息不必旺極得
木火相乘雖死敗而可貴(或同音煞/丙亦生貴)
丙午神頭祿乃至隂之水發於陽明蒸氣氤氲何所不
及處金木旺而衝刑祿得炎而財盛始可貴矣(身同官/鬼不避)
(掩/衝)
丁未祿文承乃祿旺育生之水宜於水火之中得五行
死敗之氣祿干自旺財貴會於乾方乃富貴顯揚之用
惟嫌土在旺鄉即非長久(喜遇丙丁/畏官當用)
戊申地符會乃柔順發生之土喜臨四季得木為榮獨
居水火榮方未得尊髙之著(真官符用/不畏鬼臨)
己酉貴承乃子旺母衰之土喜火土之榮慶從革之地
或水輕木柔亦是滋生之徳儻能應此軒冕非難(不必/正應)
(要臨/辛丙)
庚戌祿符源乃鈍弱成用之金火輕金重魁罡相乘可
以休逸福祿自然忌木火之極則命迍蹇(旺逢妻鬼/遇鬼反榮)
辛亥地祿印乃木旺祿休之金得平火之革然後制于
尅伐或衝擊於金水之中得以平安守職富貴優游(喜/於)
(金助不/畏丁鬼)
壬子神頭祿乃體柔用剛之木居旺相而得金遇貴地
而無火則可以揚名當世(祿旺湏官/音盛畏鬼)
癸丑祿得源乃剛柔相濟之木水土承於旺方則生育
利物金制於生成皆可以立功立事惟恐生旺逢火(祿/居)
(北地畏/鬼掩衝)
甲寅神頭祿乃淵深處靜之水若資之木旺土衰則為
奇特貴異(庚辛不畏/清在丁壬)
乙卯神頭祿乃死中受氣之水雖敗無妨或會源於音
地未有不達之者此一水皆喜土而清若水多而無土
則為伏寒之氣(癸馬為官/勝於戊巳)
丙辰祿自裕乃發施養生之土喜於火助不畏掩衝夫
如是者自然榮貴(水在庫中/無官自裕)
丁巳神頭祿是絶中受氣之土喜逢土助不畏死敗惟
能朝命建元可以文章妙選(上下火乗/鬼無害也)
戊午天祿備乃神發離明之火旺中受絶喜木助於衰
方忌火乘於已旺生之應此必作魁英(真假居壯/水盛不傷)
己未神頭祿乃成功之火得季夏之炎陽守小吉之貴
地生自東北之南有所資附則能享福厚矣(甲己扶持/不湏更旺)
庚申神頭祿乃未堅柔末之木春相夏旺金重而得火
土重而得水則為出常之器(不畏陽官/要官鬼旺)
辛酉神頭祿乃包秀結英之木喜於生旺忌見金多得
土水相乘為物之貴二者各旺而不得水亦為奇特之
材(不嫌官鬼/厭甲為財)
壬戌祿官順乃杳𡨕之水喜於死敗要土之擊發則能
博施之功及物也(正氣自守/持祿亦榮)
癸亥神頭祿乃始進成終之水喜逢貴地忌在禄鄉三
元相反福慶自然蓋其為用也大而廣故不可以守常
為尚湏升而為雨霧散而為江河乃為大用也
此六十位五行支干相乘要分輕重若金溺水下火出
水上木不得金之所制木無成也如甲子乙亥是也金
溺水下火出水上金不得火之所制金無成也如辛亥
之金是也夫如是而推伏現之情則造化之機自理(鬼/谷)
(子以此十二音五行分輕重之用以推通變之妙者/尚恐人執守方隅故言稱顯𨼆可測造化之説也)
本家貴人命者如甲人有戊有庚有丑有未是也大貴
如甲人得丁丑辛未又其次也盖甲年丑上遁得丁未
上遁得辛也更有一種貴人亦為福甚重得者必貴甲
戊庚得乙丑癸未乙得庚子戊申己得丙子甲申丙丁
得丁酉乙亥壬癸得乙卯癸巳六辛得丙寅戊午是也
甲陽木戊陽土庚陽金皆喜土位而未者土之正位丑
者土之安靜之地故以牛羊為貴然細分之則甲尤喜
未庚尤喜丑各歸其庫也戊子戊寅戊午喜丑丑者火人
胎養之鄉戊辰戊申戊戌喜未未者木人之庫土人生
旺之地也乙者隂木巳者隂土也隂土喜生旺隂木喜
陽水所以鼠猴為貴然乙尤喜申申者木之絶鄉也已尤
喜子子者坤之正位也丙丁屬火火墓在戌壬癸屬水
墓在辰辰戌為魁罡之地貴人所不臨故尋寄火貴於
酉亥寄水貴於卯巳皆歸静復之鄉六辛隂金喜陽火
生旺之地故以馬虎為貴雖然宜以納音互换推尋湏
皆和則其貴為福若丙寅火得酉則火至此焉足為貴
哉(廣/錄)
天乙貴人者三命中最吉之神也若人遇之主榮名早
達官祿易進若更三命皆乘旺氣終登將相公卿之位
大小運行年至此亦主遷官進財一切加臨至此皆為
吉兆(三命/指掌)
論貴神優劣　乙丑文星貴神　乙未華盖貴神(截路/空亡)
丁未退神羊刃貴神(一云/半吉)己未羊刃貴神(一云/半吉)辛未華
盖貴神(一云空/亡大敗)癸未伏神華盖貴神(已上甲戊庚人/月日時貴神)甲
子進神貴神　丙子交神貴神　戊子伏神貴神　庚
子徳合貴神　壬子羊刃貴神　甲申截路空亡貴神
(一云/半吉)丙申大敗貴神　戊申伏馬貴神　庚申建禄馬
貴神　壬申大敗貴神(一云半吉已上乙/己人月日時貴神)乙酉破禄貴
神　丁酉喜神貴神(一云/大敗)己酉進神貴神　辛酉建祿
交貴神　癸酉伏神貴神(一云/吉)乙亥天徳貴神　丁亥
文星貴神(已上丙丁人/月日時貴神)甲午進神貴神　丙午交羊刃
貴神(一云/半吉)戊午伏羊刃貴神　庚午文星截路貴神(一/云)
(半/吉)壬午祿旺氣貴神　甲寅文星建祿貴神　丙寅文
星貴神　戊寅伏馬貴神　庚寅破祿馬貴神　壬寅
截路貴神(已上六辛人/月日時貴神)乙卯天喜貴神　丁卯截路貴
神(一云/半吉)己卯進神貴神　辛卯交破祿貴神　癸卯旺
祿貴神　乙巳正祿馬貴神　丁巳九天祿庫貴神
己巳九天祿馬庫貴神　辛巳截路貴神(一云/半吉)癸巳伏
馬貴神(已上壬癸人/月日時貴神)凡如此已上貴神若與祿馬同窠
不犯交退伏神支干相合者定湏官髙職清若無徳更
值空亡交退伏神五行無氣至死不貴𦂳要在月日時
支干相合則為吉不然乃庸常流也(並同金/書命訣)此格有三
干合為上支合次之無合又次之如甲子己未此為上
格盖甲巳合也無死絶衝破空亡更有福神助之當極
一品之貴宰有死絶為鄙吝殺也如有死絶衝破空亡
之類只作正郎員郎然多難無福耳如戊子己丑此為
次格若無死絶衝破空亡須作兩制兩省少年登科當
居清要華近之選更有福神相助為兩府矣有死絶即
減作正郎員郎亦須有職名若有衝破空亡只作一多
難州縣官晚年得至朝官極矣如辛未庚寅此為第三
等若無死絶衝破空亡即作正郎卿監少達歴清要差
遣更有福神為之助往往為兩制矣若有死絶即作員
郎京朝官更有衝破空亡平生多難只作州縣卑冗之
官縱得改官易位夀不永矣(林開/五命)紫虛局　貴人交互人
多貴旺氣相乘館殿資切莫五行傷著主令人閒地冷
清虛(寸珠尺璧凡月日時互换/見貴太嵗不帶者不貴)
貴合貴食　有貴合則官位穹崇所作契合有貴食則
祿豐足所成造望如甲戊庚貴在丑未甲得己丑己未
戊得癸丑癸未庚得乙丑乙未乙巳貴在申子乙得庚
子庚申巳得甲子甲申丙丁貴在亥酉丙得辛酉辛亥
丁得壬寅壬辰如此之類謂之貴合甲食丙乙食丁丙
丁貴在酉亥甲得丙寅丙辰乙得丁酉丁亥庚食壬辛
食癸壬癸貴在卯巳庚得壬申壬戌辛得癸卯癸巳如
此之類謂之貴食有貴合則官多稱意有貴食則祿多稱意
二者兼之官髙祿重無徃不利(閻東/叟書)天乙貴神合者謂
天乙在貴神亦合上是也甲戊庚在子午乙巳在丑巳
丙丁在寅辰壬癸在申戌辛在亥未皆主大福遇兩合
以上者主貴(三命/提舉)
欽定四庫全書
　李虛中命書卷中
通理物化　清氣陽為天杳杳而上衝乎陽濁氣隂為
地㝠𡨕而下從其物(太虚之先升寂何有至精感微而/真一生焉真一運靈而元氣自化)
(自化元氣者乃無中之有有中之無廣不可量微不可/察氤氲漸著混漠無倪萬象之端朕兆於此於是有清)
(通澄朗之氣化而為天濁滯煩昧之氣積而為地故清/者自濁而澄髙者自下而上天髙而浮地厚而沈浮者)
(有彰動之象故為陽沈者有寂沒之理故為隂清者上/騰髙而純陽故充滿濁者下沈密而純隂故㝠寂而萬)
(物從化之故衝於上者為陽而生萬物沈於/下者為隂而成萬物然而實始於一者也)清濁交分
人物混成造化始於無相因而三生(太樸之散乾坤之/形分體一定乎尊)
(卑有隂陽之相摩有剛柔之相推變動以行其道經緯/以成其事凡垂象於天者莫非文也有髙下之相傾廣)
(輪之相推動靜之所生形勢之所持凡其質於地者莫/非禮也故萬物生於其間者亦且出機入機出㝠入𡨕)
(方生方死方死方生域於輪轉之地而機之動不能自/已故草木黄落而菊始華倉庚鳴而鷹以化一根荄之)
(細不知誰與之扶持一昆蟲之微不知誰與之生死戢/戢而動植非物與之雕刻也芸芸而歸根非物與之揫)
(歛也自消自息自智自力自形自色曾不知有造化之/者是人物混然而立也則其光為日月其文為星辰其)
(澤為雨露其威為雷霆辰集于房月湛而明日遄而化/此天之道也其髙為山嶽其大為江湖其文為草木其)
(富為百榖載萬物而不懾生萬物而無窮此地之徳也/髙而為君父貴而為王侯大而為郡牧下而為庶民文)
(於仁義忠信富於財穀布帛成而祀天地靈而驅萬物/此人之事也莫大乎天莫厚乎地莫靈于人是以因于)
(天體成于地儀範圍天地/之化三才由一而生也)天一地二蓋乾坤之體坤為
土也乾為金金亦土也為水母(天一地二奇耦之策也/三奇為乾三耦為坤是)
(一而兩之之義也故隂陽自始者謂之太始隂陽自明/者謂之太極則萬物之始於乾也亦由天地之所資以)
(始是以知乾為之太始萬物之所資生於坤也亦由天/地之所資以生是以知坤為之太極故乾之卦所以在)
(西北坤之卦所以在西南以乾為太始以坤為太極可/知矣是以太始之極一而兩之作乾坤之象金土同體)
(而異名有此見一/數之終始也矣)四正四隅何遐邇之為正艮為土也
應乎坤㢲為風也風出木(乾坤艮㢲四隅也而為天地/之大紀坎離震兑四正也而)
(為乾坤之大綱曾不知廣輪之艮而有會通之情也然/則萬物之始終莫盛乎艮故應乾坤之節制莫始于㢲)
(故為風然風非出於木而鼔舞於萬/物為事由動之生息也故㢲繼於震)坎離未判以清濁
明水火震兑之前以左右用金木(天一地六相合生水/地二天七相合生火)
(言水則含知而内明言火則崇禮而外照内明足以應/物外照足以知人知人者無所不知應物者無所不應)
(故清之為水得天一辰中是奇内而天一耦外而地六/其為卦也曰坎故濁之為火得地二辰中是耦合而地)
(二奇外而天七其為卦也曰離夫二者本水火南北之/分為乾坤男女之體亦由清濁判於自然也天三地八)
(相合而生木於東方木生風以動之故為卦曰震地四/天九相合而生金於西方金生水以澤物而物悦之故)
(為卦曰兑然東木受西金之制而左言/木右言金者是震男兌女尊卑之義也)易八卦者以剛
柔相半連四象者分逆順而生成(易以八卦兼三才而/兩立為天地廣輪之)
(體用故始三一而為乾二為坤生六六九九之變為四/象五行之數然後聖人分隂分陽迭用柔剛以相易之)
(故天地位而成章也列萬彚而象之以别盛衰矣四象者/大而為日月星辰廣而為金木水火八卦由四象而兩)
(制之則有隂中之陽陽中之/隂寒暑運行而萬物化育也)二儀分列各包四象之形
乾坤音土遂作五行之用(天地為二儀則上有日月星/辰運於無為下有金木水火)
(濟於有用金生於土而聚於土者然乾坤本一而立二/為清濁之别包括四象為五行以盡天地之數備萬物)
(之成/終也)一而兩之道法乎自然八卦九宫乘隂陽以數(道/生)
(一一雖立而道未離也一生二二名成而道斯逺矣是/故道非數而數之所生一非二而一之所出隂陽之在)
(天地其妙有機而物之所始其顯有數而物之所生始/終如一一有二而不可以相無然隂雖有佐於陽陽實)
(始之而無恃焉陽雖有賴於隂隂實由之而不與焉是/陽常始而隂常成陽常唱而隂常和有自然之理故陽)
(奇隂耦迭用生成而天五地六二五而成十五十有五/之策所以行變化而明鬼神也故乾坤之䇿萬有一千)
(五百二十當期之日當萬物之數四營成易十有八變/成卦發剛柔而生爻以八八於四維則居中者盡乎九)
(也/)五行分隂陽為十干清而不下五支易剛柔為十支
濁而不上(天地之數各成於五然始立甲者本乎土之/氣申乾坤皆土之義始於甲之丙丁次生戊)
(己庚辛壬癸如一之有二而為十干之氣主曰清則騰/而生故不同下之五行也五支言道生一而支散為五)
(以成五行之數乃濁者下沈而生二五如十則分支列/於乾坤之廣輪如甲之生乙丙之生丁之義故寅則運)
(於卯巳則運於午然而同類/為隂陽而不同支干之生)土逐四時之氣故有十二
支十二支以夫婦為體十干以父子相乘(四時乃四季/也順四象之)
(用然四象為兩立成八支惟土者本天地各五而兩之/則分四支列乎四維以終四象之變盖辰戌同體丑未)
(同形子陽亥隂寅陽卯隂之類如夫婦之同體/甲生乙乙生丙類如父子相生本乎一而為五)三才有
隂陽之天地五行運物化之人倫(分隂陽則為天地立/父子則為人倫故干)
(陽也亦有乙丁己辛癸之為隂支隂也亦有子寅辰午/申戌之為陽是知隂陽之相覆奇耦相匹故萬物化成)
(生者為父為母為子為孫配之/為夫為婦以别人倫之要也)故曰甲己真宫乙庚真
商丙辛真羽丁壬真角戊癸真徵(甲木二五之始名而/為土六位相成於已)
(故曰真宫土生始成終故金次於土羽水之音角木之/音徵火之音此十干皆天之清氣生數成於五至六而)
(為耦為隂陽之始作天地之真運然而真運在天必自/地而得之矣何則天罡本乎辰也陽動而隂静得十二)
(常轉位自甲子為始至於辰則見戌是地之功也/故甲之為土明矣是知真運在天自地而得之也)寅午
戌火體亥卯未木體申子辰水體巳酉丑金體斯非真體乃五行生
旺庫之地土則從四事成之(四象之體而終皆土故/戊至辛而金之土也)六
十納音者配由十干十二支周而終之數也(干支相乘/歸天地始)
(終之數為/六十也)自生成而言之則水得一火得二木得三金
得四土得五感物化而言之則火得一土得二木得三
金得四水得五(生成者天地生成之數物化則/五行支干相成納音之數也)法乎天
地支干數乘(此十干配天十二支配地而合成/萬物動靜之機充合端委之數也)支干配
則甲巳子午九乙庚丑未八丙辛寅申七丁壬卯酉六
戊癸辰戌五巳亥支數四(自九之數損之又損也然於/己亥者不由已而存乾之一)
(二坤之二三是道始一至三錯綜而生諸數以合乾坤/覆載之功若夫前所謂支干之配則道生一一生二二)
(生三三之又三則九為陽生言數以甲巳為造化之首/子午為隂陽之至取極之數而先稱九而後損之八七)
(五六/四也)子寅同途嵗上辰下未可俱言其支先甲後子納
音金者數也始父母之氣而成音離天地則見名數(子/得)
(同壬寅得同甲嵗木辰水如寅為木二合若見子而得/寅者亦是甲子之金不可獨言木也甲臨於子而金者)
(是支干化納音之數也干支五行始因天五地五之數/變而納音九八七六五四之數相成上下而得却須坎)
(離五六/之數也)天五地五則為造化之先除其數則納音之用
(天地變通二五為十終成萬物始一終五皆陽合之為/六則隂為六五數外即天地數所納五行之數也假令)
(水得五者是本音以土權碍也然後有音故丙子丁丑/共得三十之數而六五皆土而得納音為水也火得一)
(者是火無音因水沃之然後有音故戊子己丑共得三/十一數而除六五而有一數而納音得火也木得三者)
(蓋木有本音故壬子癸丑共得二十八數而有五之數/是三數而納音得木也金得四者亦金是本音而甲子)
(乙丑共得三十四數而除六五之數外是四數乃金也/土得二者盖土本無音火陶之然後有音故庚子辛丑)
(共得三十二數而除五六之數而納音為土也故/經云先甲後子納音金者數也得此則彼可知也)自乾
而生順從坤而産逆隂陽機括於五行五行之體依八
卦(父生順母生逆假如甲巳干正月建丙寅丙丁火故/木生順母已之干在木死為逆故甲為父已為母在)
(寅之家天一生水則由乾為屬金金水也故自乾生而/順及納音即甲子乙丑金為首盖乾納甲子即是天五)
(地五於坤數中生逆其終數而生亦由先九而後至四/數也隂陽者乾坤故金土一而兩之以備五行五行分)
(體用而/為八卦)火愛乾為會水利㢲而享嵗守坤鄉金蔵艮位
(乾純陽也處西北故至亥而顯明水性本下㢲出東南/順下也故水已為利也坤則成物嵗以終之故至申萬)
(物介然守禮用艮終始萬物而/仕於坤故金至寅終蔵於土下)木落糞本水流趨末火
顯諸用金蔽於光(各任性鄉故守坤鄉水趨末則利㢲/方火顯用則愛於乾金蔽於光則又)
(蔵於/艮也)水土金性本下木火性本巍(水流就濕土積而/載金重而沉故曰)
(本下巍者上也木性/漸上而火性炎上)沈者得形而上騰升者期卑而髙
會(水得土而木生是土克水而生木木之克土而上騰/則水土之氣自木而上也火得水而上為既濟蓋推)
(五行之性沉者升者/皆必以形為用也)以坎為離精𤣥者能知易兑作震
通鬼神而作㫖(庚申辛酉木在巳申酉之中亦當作金/或卯人遇三酉之類而可言金餘准此)
(推之則妙窮造化但以本納音為用所謂易兑作震通/鬼神而作㫖此也假令丙午水得癸巳月丙寅日戊戌)
(時己午未為火之本方寅戌午之正體又上下俱火雖/納音為水多變作炎上之火看或水多人全在巳午未)
(生而不犯本命支更干頭有氣亦宜作火看不可/謂之休囚此所謂以坎為離精𤣥妙者為能知)故以
庚申乙卯為夫婦之本宗子癸亥壬丁馬丙蛇之寄位
(此論干祿也季主所謂先南北之陽以辨東西之隂隂/祿陽而陽祿隂金自金而木自木故金木自然而得専)
(位水火土從造化故陽/寄於隂而隂寄陽也)勞而不息驛居病方(五行支病/處而為驛)
(驛所以/休息也)馬得縱横更觀乎干生而不運以氣建推之(以/申)
(子辰水位處驛為病也以寅為驛所謂馬必以氣建者/而驛之為馬也且甲子人正月丙為馬然不在正月亦)
(自得地位建丙亦是馬故曰馬得縱横矣珞/琭子云見不見之形無時不有正謂此也)出五行之
外者生死在乎我居清濁之内者存亡從數焉(凡修徳/養性煉)
(假守真靈臺内靜反復還元神遊六合之外必造五行/之先則欲生欲死欲隱欲顯皆由乎我是謂神仙真人)
(矣豈由天地鬼神時數所拘哉此欲人之自修不可専/滯乎命彼生死猶可任况修徳致祥轉禍為福夫人居)
(清濁之内皆由情性善惡死生而未能逃五行之數者/何也蓋未嘗能煉陽純隂煉隂純陽雖存念至道亦不)
(能出於清濁之間徒自苦/形而不逃存亡之數也)元命勝負三元者干祿支命
納音身各分衰旺之地(三元各分生旺庫之地而/為九命是主祿主三㑹也)干主
名祿貴權為衣食受用之基支主金珠積富為得失榮
枯之本納音主材能器識為人倫親屬之宗(干為天元/祿故主貴)
(爵衣食之正本也支為地元財命至此比形立象始終/之元故主貧富運動榮枯納音為人元身命故主賢愚)
(好醜形貌材能度量凡有生則彼/我生尅愛憎故為人倫親脊也)支干納音之氣順四
柱以定休囚祿馬神煞之方分二儀以求勝負刼灾天
嵗遇用處不能為凶祿馬奇轝逢破處未始為福(三元/五行)
(亦各分四季定休旺之氣干中所用神煞乃天之清氣/攴中所用神煞乃地之濁氣凡言神煞各分天地二氣)
(勝負吉凶支煞自有諸例言刼災天嵗四煞雖凶若支/干配合有用則為福祿之神禄馬奇轝雖干之清氣富)
(貴之神主福祿尊貴若支神配合/為破敗者則反為貧賤凶害之煞)四柱者胎月日時(三/元)
(為萬物之本四柱乃五行之輔佐亦猶乾坤之有四時/土有四象人有四肢故珞琭子云根在苗先實從花後)
(者四柱有偏枯則/隨所主而論之)胎主父母祖宗者十分主事者二分
(萬物之根本固在我名之先有也故主祖宗者十分然/而根在物之先而花實苗之後雖主事二分亦當以胎)
(為本/氣)月主時氣者十分主事者六分(月為建元分四時/之休旺故主三元)
(氣用所出十分是月與時為賓主以輔三元故主/立氣立事十分是將來臨月分亦定灾福之六分)日主
未得氣者十分主事者八分時主用度進退向背力氣
勝負皆十分吉與凶同(日主月内四時向背之氣十分/三元貴賤之氣及胎本共時八)
(分時主元吉凶及胎月日之氣皆十/分故言吉凶變異勝負之力同等也)九命論互相奔刑
反順生煞以别源流(三元四柱祿馬為九命須遞相往/來取刑衝徳合逆順盛衰以定清)
(濁之/理)先看重輕盛衰尊卑逆順次分彼我𦂳慢情意相
續干音親義四柱然不合衝類干頭配合之理(先看三元支/干本意以辨)
(四柱之力有形視形氣之厚薄凡化象之有性操用度/之淺深勿論得地不得地辨尊卑之勝負也四柱相衝)
(然無配合納音取賓主/保義情親以定勝負)大抵年為本則日為主月為使
則時為輔(年為日之本日為命主如君之有臣父之有/子夫之有婦國之有王是胎月生時為主本)
(之扶援欲得以/序相承順也)主本保合未有貧賤之人時日乖違豈
有久榮之理(主本保和相育為貴年尅日減力也日尅/年雖主貴氣亦多迍剝况日時俱尅於年)
(乖離尤/甚也)三元入墓日時自旺雖運併絶逢鬼鬼亦不能
取(本入墓中却主相輔行在旺郷雖逢/併絶更來加身命雖灾而未至死厄)四柱集旺運逢
於祿馬禄馬無用(三元四柱俱到旺處或生時又使過/若曽發祿於閑地雖逢祿馬而必灾)過
與不及游移顛倒氣數中庸應期而發(五行喜剛柔得/中三命忌盛衰)
(太/過)方信陽唱隂和湏分干正支邪隂靜陽從更忌祿衰
鬼旺(如乙酉得甲辰雖天地合却甲畏辛見乙畏酉金/火畏死地逢子也又如戊逢癸亥是干正支邪戊)
(午丙子支正干邪然水火隂陽相和則不如干合為正/也又如丙辰見申為祿衰土逄壬為鬼丁人見乙卯癸)
(卯之/類)必死有生凶中反吉(如庚子見丁卯死而得生旺/甲子見戊寅凶中反吉)
衰之理審量生尅輕重之名須識向背(三元旺地畏忌/衰處好生湏臨)
(時審其輕重如壬申癸酉本重壬寅癸卯本/輕却取輕重扶持為用始分向背之力氣)輕得地而
可敵重衰重無地而制之輕敗(如土制水則丙辰丁巳/之土能制丙子癸亥之)
(水也壬申癸酉之金雖重却遇戊子己丑丙寅丁/卯之火雖金重亦受制於火蓋火向旺金絶方也)各衰
各旺輕重自然(如辛卯見癸酉戊午見丙子乃旺處相/敵支氣不比却有相敵為變化𤼵揚也)
(甲寅水見庚午辛未土力氣各衰水/土和柔則有化育之道矣餘准此)守凶煞者在其尊
者制其卑生尅交加應得先者令其後(吉神凶煞四柱/先後干神可制)
(支煞更分/生尅之理)五行相敵二凶一吉(五行相敵輕重相等遇/鬼二則為凶一重為鬼)
(猶凶中/反吉)復以輕重之理方得貴賤之原(湏以六十納音/支干輕重取衰)
(旺制度方可/定貴賤也)至如體輕用重不免漂沉本重末輕廣謀
自勝主客從容優游享福(如庚午辛未土本輕也見壬/戌癸亥丙子之水是本輕用)
(重反散流也辛未年壬辰月甲申日甲戌時此正應體/輕用重之格如庚子辛丑土見癸巳乙卯是本重廣謀)
(自負之人也五行主客輕重等以制/用有法水土和柔金火平適則康寧)水得水多則沉潛
伏溺小巧多權苗而不秀聲譽汪洋(然而富貴則無變/通而勢不崢嶸矣)
水得火多則崇禮貪饕自恃深慮多憂猛斷後悔(水遇/火多)
(其性如此不/妨名利也)水得木多則流而不止執志反柔臨事汗
漫奢儉失中(水生木木尅土土散/而無止故此情性也)水得金多則本末常
安多得資援好義不實智大多淫智勝義負則性靈强
水得土多則沉靜執塞内利外鈍忍妬多恨信義無决
(此論五行之性/不取神煞論也)火得火多則崇禮義洎明外昏内自華
而儉既旺即已不可速達(火星暴而無制/福至則禍來速)火得木多則
自恃威福聦明志懦動思依輔靜則志明好辯是非(仁/與)
(禮不足雖/和而多忘)火得金多則志不自勝好辯而剛禮義失中
直而招謗(火金兩强/故多克辯)火得土多則立用沉密利害敢為
言清行濁執不通變(火絶得土土蔽火/光故所適不變利)火得水多則為
徳不均巧而忘禮多易多難摭取艱險計深反害(水火/未濟)
(多智/多傷)木得木多則柔懦泛交曲直自循多學不實聦明
華潔(木主仁柔/色以表形)木得金多則尅制憔悴剛而無斷靜思
悔動譽義不常(義勝於仁/反吝於心)木得土多則取舍自信華而
不奢體柔伏剛言必鑑人智不自勝(仁輕信過/無禮節也)木得水
多則漂流不定言行相違處吉不寧趨時委曲(木華水/智故多)
(順/取)木得火多則馳騁聦明好學不切禮繁義亂明他害
已善惡决發(火得木而熾/木無以自容)金得金多則剛直尚勇見義
必為過不自知忘仁好義思禮好勝(金重欲火/故思禮)金得木
多則辯分曲直利害兼資置徳懐忿朋友失義(仁義相/伐必有)
(所/失)金得火多則口才辯利好禮忘義動止寛和中心鄙
吝(火勝於金/有義禮也)金得水多則計慮不深為人無恩臨事齷
齪或是或非(水重金蔵/多計無剛)金得土多則失中有成口儉心
慈作為暗昧多處嫌疑(金蔽土中則/求之者成)土得土多則重厚
蔵密守信容物或招毁謗恩害敢為(土雖守信/深厚難知)土得金
多則信而好義剛而多躁不能持重庶事無容(金土爭/麗兩不)
(自/持)土得木多則形勞志大雜好狂徒用柔爽信曲直黨
情(木尅土/則信虧)土得火多則施義忘親外明少斷奢儉失中
好禮口恵(土得火助/信有所毁)土得水多則貪功好進汎順伏機
志善若昏愛惡無義(土雖尅水水/多則土失信)誠能以此更分輕重
明作為之性情消息盈虛依於禍福然後為能言以前
五行多寡論性情而復推禍福正氣無刑(如庚祿在申/氣當用甲如)
(諸位中不見庚之刑甲或/他位見甲即為無庚是也)名背之半(不見正祿如得已/而無乙亦是所謂)
(得一分三之説雖/背正祿必為福)馬無害祿無鬼食無亡支合無元干
祿無厄(如甲子得丙寅為馬見壬午及水在丙寅六合/破刑之上如不見正氣却見他干在祿位其祿)
(干亦要無鬼也倒食順食皆要無空亡亡神/也支神名合要無元辰十干合處要無六厄)旺無䘮衰
無弔妻無刃財無飛孟無孤季無寡生無刼死無敗(如/癸)
(丑木命不要卯此則旺無䘮如壬午木命不要辰此則/衰無弔陽制隂為妻不可在羊刃上故妻欲無刃命後)
(四辰曰飛㢘我尅者為財不可犯之四孟之人不得見/孤辰在命四季之人不得見孤宿在地長生處要不值)
(刼煞如乙巳丁酉乙丑見寅是/也死處忌見八敗沐浴金神)火無水水無土土無木
木湏金金湏火(火無水降亦能自潤水無土壅莫不成/流土無木制曠野安然木湏金尅可以)
(成材金無火/鍛不能成器)體重湏鬼祿輕湏官刑雖全敗雖孤夫湏
尠妻湏倍吉湏顯煞凶湏沉昧天盤湏會地帶湏連(五/行)
(本重湏鬼損裁禄輕湏官如甲人祿位雖辛亦貴四柱/之刑各湏全見八敗之地不畏本氣在孤病夫湏尠者)
(已不可見甲衆也妻湏倍者甲見已在旺地也五行在/吉神方湏顯然見其清氣凶位見五行湏得凶煞沉昧)
(斯能無害甲丙庚壬湏左右朝揖是天盤湏會/也亥子丑寅卯須交連左右是地帶湏連也)干全順
則為清氣完和者為貴(如甲乙丙丁戊為十干全湏嵗/胎月日時順則為清如水在申)
(子辰中或在亥子丑/中制用氣完乃為貴)隂附陽帶嵗則富貴陽合隂背本
則虚浮(陽支互合隂干不來朝命/及本向衰則無有用也)應凶觀空而無空旺
相得空而尤利(應煞害刑在空亡無合動不為凶也旺/相處明暗合或逢天月徳見空亡亦吉)
至若空亡有用賴虛中而有應(夫響之冇聲莫非中虚/也至若鐘鼔之聲虚中)
(則擊而鳴逺若實之則不應是以大人之命要虚/中徳必居空空自旺有用乃有大聲之應器也)庫中
鬼勿取生旺繼衰殃(當生旺者更引旺處福與禍併庫/中之鬼如甲見辛未金見己丑)
木本離而化薪金趨坎而育水(木見火多或木重運至/離宫則化柴薪也雖金)
(生於水然子/勝而母負也)水有火火有金金有木木有土土有水(如/壬)
(中有丁丙中有辛庚中有/乙甲中有己戊中有癸)干備而祿備命成而財成身
有地而官行貴賤自此而見矣(干為天祿要正氣而有地/備足貴扶之類支為命納)
(音為身身命順旺財在中也又能先論納音/輕重而分干祿命財更身有命則貴可知也)祿為君子
之性命為定性身為用性時納音為居性(言性則可至/於命祿主貴)
(故為君子之性支為定局取其屬以見人之定性納音/主財能器為甪性也有時則三元之氣備所以見人居)
(止動靜/情性也)貴氣無地賤生貴中本賤冇時貴生賤内(本於/日時)
(上旺相保和却得貴氣來時上衰敗始貴終賤四柱落/在貧賤氣中而時運在旺方逢時之貴氣賤中反貴也)
貴絶處觀殃因貴賤中亡賤臨貴鬼旺賤向貴中死(貴/備)
(之氣至絶處更帶鬼雖貴人死於終賤主本/賤臨鬼旺而有鬼氣來承雖賤而後亦貴)支干太和
而塞夫婦失時而凶(五行支干納音専位相和則蹇剥/如甲子逢己巳在秋生又見甲午)
(衝命兩金尅/己巳木也)三元有地而貴四柱遞合而崇(三元俱有/用得地必)
(富貴清顯胎月日時交互相合而/朝命即是崇貴相輔清顯之命也)
真假邪正　變通拙而蔽於神執一明而瞽於衆辨明
真假消息盈虛(隂陽無形為道至妙湏在智識變通為/比察觀真假消息盈虚則靈於神明)
守位則正失方則邪(如甲寅乙卯在亥卯未乃得正體/若居己酉丑之方謂之失位他皆)
(倣/此)隂生陽死逆順相因甲氣申方乙絶酉位(四時一陽/生六隂死)
(然陽道行左隂道行右如甲乙皆木也甲陽生亥/而順行至午則死乙隂在午而逆行至酉為絶)子為
天正嵗時始於一陽寅為地首陽備人興于甲(建子之/月一陽)
(生焉是為嵗首則一日建子子時當為一日之首建寅/之月草木甲拆則陽氣備嵗時興建寅之時則人興寢)
(日事始非天道/之始為地首矣)天左中而左吉地右半而坤鄉(太陽法/天正月)
(自子左行至六月在未未小吉也以是子為天正也月/建法地自正月建寅至六月在未未坤之境也而天地)
(異見而/至同焉)先天後地宫土其中人中貴神丑土已土正體
大吉形體小吉(言天自子行太陽至未如月建至寅然/往而中會於未終於丑故宫土其中也)
(天地自寅子左右行至中而終於丑常中於地之道者/未有人中之貴神丑為大吉未為小吉已同丑未之體)
(左右天地中會其方小吉所以立貴神用己丑為家也/夫貴神者在天為紫微星在地為天乙貴神領諸干神)
(助地旋徳奉天/行道以及乎人)戌亥為天之成辰巳為地之往故貴神
逢天則左遇地則右(言亥為地之隂極戌為天之神極/守萬物成功卑用之位是謂天之)
(成也已乃地之陽極辰為天隂之始是萬物榮枯往來/進功又戌為魁成辰為罔幹故貴神逢天地真運進退)
(之所領諸神避之故逢天/則左行遇地則右行也)天乙不守魁罡庚辛隂陽合
異(天罡天魁是天地造化立事營始成終之位二辰主/生殺之權行刑政之統天乙紫微以吉徳善輔行道)
(而不亂典彝行令而不殺戮惟以正道尊嚴天徳故分/旦暮之位以别相儀隂陽之卜以當進退人能審是則)
(見五行盈虚/之異用矣)魁為大煞正月厭元亥為地將正期神合
(魁主肅殺揫歛之辰寅為和氣生育之首故正月生/體以九月為厭元亥為登明正月將與合徳期合也)徳
將無厭清華總領之人徳合月承金殿鳯臺之貴(亥人/正月)
(生得亥而無戌又此月生人天徳在丁月徳在丙更與/四柱徳合若人生有天月二徳朝命承之必歴顯位)
金堅於土乾坤妙用無方(金土一也主色麗而堅剛/於土陽自隂生而尊於陽)土
重而金生金强而育水水流而嵗成木交而火熾(清者/自濁)
(而澄靜者乃動之機是土重則金生矣濕生土土生金/故云金生水水實地中行非假金故云金土一也水既)
(生旺則木榮長矣/木相摩而火熾)火無我也夫薪歸土火遇土不能生
鬼在旺方看五行之輕重(火無相托物現形故謂之神/青赤而為父子故火無木則)
(化灰塵也盈虚相代逆順相成未始有生未始有/死綿綿無窮妙應無方用之不匱乃五行之隂陽)測於
無形不執乎相乃得真際(五行支干相因而生納音五/行周運無窮隂陽之道不見)
(聲形無以比擬執相之論直/湏盡神攄披變通乃不亂用)或有陽守隂多而利隂逢
陽盛而殃(一者衆之歸故陽多得隂而利隂/卑而陽盛故一隂衆陽必多殃競)日遇隔角
孤有用陽就妻而成家婦若奔夫二位雖貴合六馬(以/年)
(為夫以日為婦如日在孤絶隔角却於年上有吉神之/氣宜陽就隂為吉如甲辰得己酉是陽不往合其隂也)
(為婦奔夫禮所屈也若己丑合甲子/是夫位有貴神財命進旺故從夫也)先上清而得之下
濁後下濁而升越上清(先取上之輕清為用神之福次/看濁氣居下上雖清而不秀則)
(取下濁有用之氣為/福所升越為上矣)甲子己丑是天地合輕重自分丁
亥壬辰清潔會支干尤亨(彼我往來皆在囚死故雖有/貴者不能㧞萃猶不若己丑)
(見甲子是也丁亥地貴符壬辰禄清潔丁壬合氣為木/生於亥而更辰與亥為秀徳合貴氣互换乃清潔也若)
(壬辰生而得丁/亥未為盡善)寅中有甲得隂土以為妻方知甲與巳
合丑寅未會(甲乙寅未相合甲寅同體丑/未同已故寅見丑未為合)子巳體壬丁
之會卯申同乙庚之交丙午辛酉無干不為破刑癸始
亥中辰戌得同乎戊此乃有無之相承異乎六合之配
偶(此言皆天地同道而分一二三生而隂陽/數異而為支干故同體者支配干合矣)同形則貴
在巖廊六合或清居邦教(辰亥子巳之數皆同形之合/故貴而遇者必髙大六合専)
(位貴為/清選)連屬不言孤寡清絶(一作/純粹)可勝乖違(如亥得寅/戌寅見丑)
(未或支干朝會包裹貴人連屬本命雖犯孤寡亦吉如/壬辰丁亥甲午己未雖主木乖違却有清純秀氣可以)
(為/福)大凡多取真形慎勿専持假體寅午戌氣禧於申更
觀干頭之輕重合守安馬於戌全要無形土馬守於離
陽晶應於子(五行支干配用先推真者為用則五行之/妙見也火體氣病散禧於申湏看干頭所)
(配生殺三支輕重以論乎吉凶三合季地乃華盖下之/暗馬會之者亦當富貴大忌衝破之處土無正氣寄於)
(離火為精神而祿應於子也則土水/為夫婦由水之於火正守子午之位)三元失地雖貴而
弗貴上下得真雖賤而未賤(三元失地雖貴者必遭貶/而不康寧如甲子得壬子)
(己丑甲寅乙卯癸亥戊辰乃天/地之吉氣雖賤而不知卑矣)蓋陽盛則禧陽隂極則
殺隂是也(隂陽各得専位而不為遇極雖身受死絶亦/有富貴之理凡論隂陽勝負必分真假邪正)
(斯可/矣)
升降清濁　父子之行年同體子享父利夫婦之祿馬
併傷妻殃夫病(年父時子生我為父尅我為子二者氣/用在行年上分吉凶各隨其用以分休)
(咎年祿日馬日祿年馬各/有時害則夫婦併傷也)五墓為嵗蔵之地時貴亦妨
四孟是孤絶之方帶煞必尅(四季為五行之墓萬物之/所終也生時逢之雖會吉)
(而貴亦主妨害尊親也四孟上有孤辰氣絶/若更見亡神刼煞嵗刑亦主妨害父母也)子午乃隂
陽之至卯酉為日月之門死敗全逢刑猶夀考(四仲時/生主無)
(妨敗若年死敗有/生主有夀及父母)有祿者干支生成動則周觀闕祿者
財命身祿行游一理(干祿破傷五行不秀湏推財命不/可一揆推其官鬼至於行運亦不)
(論干頭/祿馬矣)祿位有無認於官鬼官鬼競馳災殃併亂(身有/地祿)
(氣無刑更要干中無官/鬼有官鬼雖貴而多殃)身土遇火生而漸利命水得金
降而優長金多湏火或從革以成名木重得金揉曲直
而任使水流不止息土以攘之火盛無依惟水以濟之
(生命喜於生旺祿干不嫌尅制金重無火而集旺於酉/中亦可以成名木重湏金如無金而亥卯未亦為曲直)
(理斷之任使水流不止惟土以防之水流不進欲以土/尅發仍冇水土之輕重如火之盛旺左右無木須得水)
(制方成既濟使不/極也火輕則不然)丙寅丁卯秋冬宜以保持戊午庚申
彼我得之超異(木不南奔火無西旺故火木至秋冬勢/恐不久庚申石榴木夏旺故喜戊午盖)
(天官旺而石榴之木性得時戊午乃/旺極之火氣喜於甲見天馬相資也)時居日祿當得路
於青雲五馬交加可致身於黄閣(生月生日兩禄干在/時如敏少宰己巳年)
(己巳月己己日庚午時是也注云甲日得寅時須有氣/而能朝命主本三無氣亦可清貴但夀福不永耳年月)
(日時胎五馬不閑定為文儒之貴若年馬時馬華盖馬/及二位天馬不閑亦是如王安中左丞乙卯年丁亥月)
(乙巳日丁/亥時是也)丁壬喜乎丙辛乙庚愛乎甲巳(言彼有此辨/一分氣是得)
(一分三之義/乃氣相生也)甲午愛官旺辛酉忌生旺(强悍砂洑之金/欲得官鬼有生)
(旺之氣亦可為貴旺不必為官也辛酉氣絶之木欲生/旺以為榮然金中之木金木未成器為貴美亦可矣)
物之未閧盛衰有漸(物生有漸則堅實盖其進鋭者其/退速是以五行之命貴在中庸之)
(氣/)以慶為吉慶弗吉知凶逺凶凶敗無(作福作威返福/為禍知命畏天)
(轉禍/為福)有根而無苗實貧而尚可甘飡本氣絶而花繁縱
子成而味拙(根基主本有氣雖食運不扶合亦可作六/親優備平生自足之命三元四柱本無旺)
(氣得到福祿之運亦乍舉/乍勝不可以大榮達也)君子小人之用否泰各端支
煞納音之情體何一揆(攴干配祿馬貴神君子之事也/納音財帛支煞小人之用也乃)
(分君子小人/兩端推之)寅申巳亥生成而有子有孫祿命身源衰
旺而存終辨始(四孟上見四柱之生旺更不必推乃有/子有孫也又説湏是六合相合方論此)
(如見六害却無息也如癸亥年庚申月壬寅日乙巳時/却無嗣先看三元輕重次看四柱盛衰既見主本髙低)
(乃論運/中得失)順往而亨逆者則否逆順之情從大小運而言
之(言三元分於四柱要互换生旺然後以九命/看二運上要休旺相順為吉勝負相逆為否)智仁禮
信義水木火土金論十二數者支干極也(水即言智木/則近仁火則)
(主禮土則主信金則主義以支/干相配五行各有十二位也)智仁則清禮義則濁信
從四時之氣(水木和柔主文章清秀金火剛暴主威武/濁勇土隨四時而有濁有清當隨所犯而)
(言/之)清無地而後濁濁有時而返清清得地而轉清濁會
濁而愈濁(水木失地雖貴必俗濁而為武人金火得四/時之生旺氣反清貴而主文章繼世為天下)
(英賢秀士如木生亥卯未而有水生之性/也金水有用可武耀於疆場為天下元帥)旺相之義官
鬼豈分清濁之源輕重可别(戊午火旺盛見木水相乘/則官在其間也如無水木)
(即湏見祿水木金火各先分所得納音之/氣輕重然後論所得之地以辨輕重清濁)應得墓者守
成而無害臨生旺者自損抑則崇性(凡得五行在墓其/中見財富官貴者)
(發旺即已當功成身退守之乃榮本末皆旺而/運氣更臨生旺是人富貴得時者宜自謙退)祿馬氣
聚刑備貴全清則清貴濁則濁榮(祿馬在身命之刑位/者若見貴人全聚徳)
(合生氣聚旺不論/清濁皆主富貴)偶者則升孤者則降(支干祿會福祿/集聚則升清為)
(上格如不得天元一氣若又支干孤絶正氣刑/破却逢身會旺相有貴者當降為下品之格)徳將相
扶金印垂腰之貴遞相揖讓調鼎位極人臣(天月徳臨/月將事合)
(神乃主紫綬金章之貴支干六合清氣合四/柱支干左右朝命柱者乃極品之貴人也)
欽定四庫全書
　李虛中命書卷下
衰旺取時　論一方之氣不可過角進角為孤退角為
寡(一方之氣則四象各主于一時/之偶也如寅卯辰則已孤丑寡)既旺不過一方之氣
却言衰者成功也(木木亥衰於辰是木出東方春位而/衰此本末衰旺功成身退子結花落)
(也/)華過衰而實成是窮則變通之象始生於沐浴為風
水陶化之因冠帶則材器可任臨官則鬼害之難(物主/臨官)
(則氣血堅壯可受/制敵不畏其鬼)旺則剛介自處衰則去華立實病者
孤也(病者形勢孤弱如木/病已則寅辰之孤也)死兮無物墓蔵為造化之終
絶煞有鼎新之氣氣盡後成胞胎凝結始分形狀(此長/生之)
(氣言五行至絶受氣而成形/十二支位之理乃代謝自然)夫物出自然端倪莫測直
須仔細探賾消息龜數(五行之造化萬物之/盈虧以盡蓍龜之數)衰病之所
有鬼則止無鬼則停(止則窮已停則流滯如丙至壬戌/壬申則絶至庚申乙亥則流滯而)
(不/通)
水性本寒火體本熱極寒則丑寅以為期大暑則未申
而自定極也反也五行之常體生也殞也萬物之自然
(五行各有正性在人所禀有吉凶發覺未萌湏在期程/之所極可定賦云三冬暑少九陽多亦以正氣為憑也)
(五行之運隂陽相推亦有不應和者亦/極相反是謂死兮生之本生兮死之源)嵗𨼆其神神成
而嵗死(嵗木也神火也火盛則木/死勢不兩立因恩而生害)智從義出智盛則義
蔵(智水也義金也金生水水/盛金蔵未嘗不失於義也)信從四事物物皆歸(鍾於/土是)
(也辰為木之土戌為金之土/未為火之土丑為水之土)鬼財相會則凶中得吉(如/庚)
(申得癸卯是庚申月乙卯有/合會徳之財癸卯為木之鬼)觀刑逢妻生旺不取生月
為父胎月為母身尅為妻妻生為子時生是妻子之數
成敗自然(以火尅金為父則以生月定之然後看日時/承受胎月有無刑害身尅為妻以日論之妻)
(生為子以時推之乃看生/旺刑制五行之定數也)胎氣同往當有異母月干相
逢湏依二父(受胎正在受氣之地而與日時支干同者/當食二母之乳月干與年干相連而同在)
(父母生地當相交或/立身於二事而成也)子息則先明生氣或用尅以推之
(如丁巳土以木為子孫建至亥上得辛若四/柱見丁在無氣更有刑害者必少子孫也)自生自旺
更看運元胎月(如生納音在月旺處更不論刑害子孫/之地如胎月在有氣處於生時之上亦)
(不絶/子也)祿馬不閒子孫未必絶滅(若人生時見祿馬往來/朝命不犯孤寡亦有子)
(孫/)隂陽和會交友結心同氣連枝同名定數(五行湏和/順者四海)
(之人亦心於交友相結况同胞兄弟豈不/得力但五行中以此為兄弟而無灾位也)或有偶然同
産一母以生湏分深淺之時復看五音向背(凡一時有/八刻二十)
(分故有淺深前后吉凶不同其有以/生湏分深淺異姓則論五音向背)本音生旺須至福
勝於休囚時日初終更看先後之凶吉(異姓同時音得/旺相者福禄深)
(厚言同時則/看先後吉凶)嵗月各計於氣交胎月定推於干數(有年/未交)
(而氣先交者氣已交而月未建者湏以交氣為定人之/生也禀五行四時之氣為性命且年嵗乃辰煞而已其)
(餘建月不足月俱以十/月為胎以同天干之數)是以天奇地耦有萬不同隂煞
陽生無形自運察衰旺於氣數之中則萬物變論之必
應(天地生物不同如人質未嘗相肖盖使有造化之别/爾陽主生隂主煞乃運於無形之中而萬物先後自)
(然應備五行衰旺以四時輪轉則萬物從而/化育至如鷹入水化為鳩蚯蚓結之類是也)貴賤所成
刑聚敗極(甲申得丁巳己/卯己巳之類)四柱不收(甲子得丙寅丁巳/辛亥壬申之類)
五行未備(甲子得庚子己/卯癸巳之類)數無取用(如不合干不衝支/而上下相異其氣)
一方前後(如木命人/己丑之類)柱多隔角(辛丑得辛卯/甲子得甲戌)真者失時
(如丙辛合在二月六/月丁壬合在秋月)假者殃尅(五行納音本輕/却多逢尅制)主本倒
亂(火年水日更先逢/生旺繼逢死絶)父子乖違(日尅年時尅月貧賤之/人皆從此出人生元命)
(犯以上之格皆主貧賤害身如此而元/命有氣却得富貴者必不久而多凶也)祿期本地身命
旺相祿承馬在貴合兩同(如甲人生亥卯未地或寅卯/辰中即生旺氣也如壬辰得)
(辛亥丙寅己亥甲寅/得乙未丙子己亥也)真體守位(如丁人得壬而在寅卯/辰亥之中或見丙辛各)
(在旺地而别/旺無丁壬也)假音得時(如上人生夏季或居申/子辰中連四季皆是)寶義制
伐四事顯明(尊生卑曰寶卑生尊曰義上尅下曰制下/賊上曰伐以此四者胎月日時上下相生)
(相尅/是也)五行不雜九命相養(謂三元各處一方帶本近祿/而和及三元各居生旺庫而)
(納音支干/相生育也)木官不重(木湏要金而木通用甲/重而無金者湏得支有)金鬼無偏
(金湏要火而金相當/或湏重而合會於丙)用刑者有時(如寅刑已而生/在春制尅有用)守刑
者不亂(如癸巳刑戊申/而無丁干者是)明官徳合(如丁亥得壬辰壬戌/壬寅又己卯得甲戌)
(甲/寅)暗逢支祿(甲人得丑/未亥之類)支純干一有貴來朝(本命四柱/支干純一)
(或四柱干目純帶貴神來朝本/命或四柱併在一支上見貴神)主旺本成會於一方(庚/子)
(土得庚辰日癸未時丙戌月丁丑胎之類/雖衝破却會在本氣之方更有祿馬尤吉)金逢五事順
得三奇(金木水火土金而三元有旺氣得生尅相順尤/嘉也辛酉生人得甲午月戊寅日庚申時者是)
(三奇之/順得也)富貴之人皆能應此(人生元命支干四柱應以/上諸格者主富貴縱無氣)
(亦主聞名/挺特出羣)五行各有奇儀湏分逆順(若三奇各帶合湏/前後五辰合為上)
(更分順/逆之用)甲戊庚金奇喜辰戌丑未或金方乙丙丁火奇
喜寅午戌或酉方丙辛癸水奇喜亥子丑申辰方丁壬
甲木奇喜寅卯辰亥方甲巳丙土奇喜四季及寅亥午
申方嵗胎月日時者順時日月胎嵗者逆(三奇亦要合/而貴五位得)
(逆順三奇皆吉/惟嫌不連順)胎本立於嵗前因嵗得之胎月故立胎
在嵗後月前空刑敗害日時倒亂却得順奇不為倒也
(三刑八敗六害空亡相生相絶倒亂/者却得三奇順在本方亦主富貴)日時無方東里多
迍根鮮枝榮西門寡祿根固時雄花實無忒(日時之力/不輔三元)
(或耗或尅主災多行年根苗花實乃胎月日/時相順為貴若五行更到旺方即為長逺)應得位者
支干各有所刑官或無氣也上下湏依乎父母(入前格/而貴者)
(支干中湏有衝刑之官如無官湏以徳運為清也/當死絶處湏要逢父母故子晉云賴五行之救助)四柱
主本祿馬往來湏分建破天乙扶持將徳侍衞更辨尊
卑(謂當用處有建不可破已破却不可建/吉神在四柱中各在四時用干為貴)真合為𦂳(子/巳)
(卯申之/合為真)徳合不清(甲子己丑丙戌辛卯連順/而貴尚不如壬子癸丑)連珠未顯
(連珠支干前後/顛倒皆不為顯)空合何榮(四柱相合不扶六/馬本命即為不貴)支連干會
連珠真同鳳凰藪刑全貴全天赦祿食麒麟窟(甲子乙/丑丙寅)
(連順而貴尚不如壬子癸丑甲寅乙卯為鳯凰藪其貴/清異人生二刑更晝夜貴神全皆主文章清秀之貴)
卯酉自分承不承魁罡言之會不會(乙酉得辛卯辛酉/得癸卯而有辰戌)
(言支干相承用魁罡辰戌也辰戌相衝/湏有寅亥申支乃為相會不相會為凶)罡中旺乙魁裏
伏辛貴神得癸小吉𨼆丁(辰中是乙戌中是辛乙丑為/貴神丑中有癸未中是丁)
有隂而無陽乃四方之貢土(言癸乙丁辛皆隂干四/位中貢成其物之土)陽
守正於魁罡隂有用於丑未金在火鄉貴而遷逐財則
孤勞(戊同辰戌巳同丑未金命在火/鄉貴人多黜貴財人則孤勞)體重為從革日新
本輕則災殃短折(金以火為官若體重者為火位中生/亦可成器若金本輕而生於火鄉更)
(遇之多必/短夭刑折)湏詳生尅之愛憎舉一隅而辨衆(如金在火/鄉各以其)
(義辨生尅愛憎而言吉凶如水木火土/各以金之義而推之故一隅足以辨衆)支干論配合之
情力氣取四時之義(五行生在三合中各以生尅物化/人倫之義以辨吉凶更看四時中)
(所得力氣及支干配/合真假以定吉凶)仍分尊卑上下筋脈交連神煞吉
凶以分髙下(此重言者欲人不忽於消息言更看上下/先後尊卑見不見抽不抽之筋脈情理乃)
(神煞吉凶而/定榮謝也)至若貴神當位諸煞伏蔵三元旺相豈専
神煞(言天乙貴人論于干看五行四時之氣及晝夜之/干而定若有氣天乙當位則煞自蔵矣五行三元)
(為本若在旺相之地不/背尅生氣不論神煞也)或遇七元刑刼敗害元亡衝破
在上無可救者為頭目之疾(七元干鬼者對命是也三/刑刼煞八敗六害元亡衝)
(破者犯真祿之位見干鬼及三兩位并/犯胎命之建更地位無救主頭目疾)在下無可救者
為手足之厄(只犯納音支者乃/手足股肱之病)父母子孫奚能免害生
時既用行運亦然(如此之人亦湏妨害六親以三元尊/卑而言也又言巳土七煞之凶不惟)
(生時用於上下之灾行運/太嵗亦當與日時通論)木火則奔速土金水乃容之
(所遇上件破害當向坐時運中更分五行遲速之性火/木漸上主速土金水沉下主遲緩也噫造化寥廓禍福)
(杳微或積善而有灾殃或積惡而多喜慶盖禍福定於/生時善惡由人然而天道福善禍淫故君子修身以俟)
(命/)
三元九限　三元者大小氣運也九限者三運之榮謝
也自生得節日為初陽男隂女順而理隂男陽女逆而
推向者數之未來背者用之已往十干分之為月三日
成之一年向背之數湏得其實未來無日謂當日得節
也當虚作嵗背之同推　行遊四柱吉凶自然小運同
途盛衰理異(運至四柱中伏反生尅吉凶自/然同年小運四柱所生有别也)伏反之狀
災福仍分本主之基以辨吉凶之變(伏守也逢合則動/反動也逢合則靜)
(先分君子小人之主本/次看運中吉凶變通)小運天左地右陽備於寅隂備
於申故男一嵗起於寅女一嵗起於申(寅為三陽化主/申為三隂肅煞)
(故男小運起於寅女小運起於申假如/甲子年男起丙寅女起壬申之類是也)以建元而論勝
負助嵗運而依吉凶(小運各以年遁月建五行而分生/尅勝負小運助火運太嵗相依輔)
(而為吉/凶也)反破刑孤凶中有吉寅申二命小運不専(返吟/衝伏)
(吟害及孤病之類雖是凶運其中亦有吉者二運生/而小運伏吟反吟故不以小運専任太嵗之上也)一
嵗一移周而復始(若一年各有一建而循環也不可以/氣運取男三十而女二十陽自戊子)
(隂自庚子男得丁巳女得辛巳男順/十月至丙寅女逆十月至壬寅也)氣者時也未有時
而氣未定既有時而氣以完用之納音者緣有身而得
之氣也(言氣運取生時五/行納音之休旺)身者三元之本也氣者身之
本也運既順而氣逆運若逆而氣順自生時為始轉行
不已推遷逐嵗一宫以大小運分吉凶休祥非命之也
(甲巳土運乙庚金運乃天道起魁罡之運/主國家運祚之休祥非云命之氣運也)氣運併絶則
厄太嵗為君王大運為元帥氣運如曹使小運若使臣
帥凶則曹使不能吉(氣運二真運祿馬之氣併絶則死/太嵗為百神之主大運氣運欲轉)
(輪不絶則主本優游大運主/生煞之柄故曹使不能違理)會吉會凶作用定矣(在三/元生)
(旺庫及祿馬旺處為會吉居三元沐浴衰/病死絶處逢禄馬為鬼無和順者為會凶)其象大者至
於死絶小者期於災撓身湏逐運運湏逐身柱助運而
凶反吉柱敗運而吉復凶時運逢馬吉凶馬上一吉呼
而百吉會一凶馳而衆凶符(太嵗起大運及主本尊者/則大危或死亡矣小者有)
(用雖自有福若傷慢處亦主災撓身運二者湏左右有/符合資助為吉柱為主運為客客為主害無不凶也二)
(運到馬上即看馬上之吉凶馬主動必湏細取三/元四柱而論不可以馬吉而不言馬上有凶也)吉若
勝凶凶蔵吉内凶若勝吉吉𨼆凶中(其言吉凶有相反/如季主云使盡吉)
(合則/殃也)運限之道有天官限者(三元到中庸之地見貴逢/合或只有貴却無合或有)
(合而無貴四柱相生運嵗相輔凡得此限君子將榮庶/人獲安事事皆吉  有得勢限三元俱到旺相地四柱)
(相資承身有龜蔵限如祿金入土干下者是也命金入/土支下  金入土納音下者則暮春之優㳺不利君子)
(利乎小人盖子弱母勝也危有波浪限金人運到亥子/嵗乃小運上是也木人大  餘人意思不調飄泛如舟)
(也此有風雨限運到三元衰絶處氣運小運又為祿鬼/如  則吉凶相繼來去迅速勢若風雨暴遇而無所繫)
(也運有布素限行運到身旺相攴干死絶是也若太嵗/小  扶助本命雖入災運於十載之間亦有五年之吉)
(不至於凶甚以此消息故名布素限分前後五年不吉/後運則助五年無凶後運若凶則凶咎  有失所限三)
(元俱值鬼二運見三刑併衝柱主本與行年不相承作/黄泉失所之命也  有破碎限此非死限只是金破碎)
(去如流水而不返諸運氣沐浴更逢真鬼謂甲衰而有/庚之類  有災位限運至伏吟上逢䘮弔見白衣飛㢘)
(孤寡嵗刑尅身者是主災位之事/凡得此限則親戚不利主有䘮服)夫三元九限者乃人
之利也四柱三才者乃人之本也本輕則大者小利小
則主本貧而更無運路亦惶惶無所依矣(本大者得之/小猶勝小者)
(得之大本小者得之大未及大者得之小本重則利重/本輕則利輕本重得小者遐邇無凶得大者官清祿崇)
(本輕則小者且福且利得大者吉極防凶有小者如物/待時得時則萬物滋長本無者如折木懸空氣過則花)
(實併敗是故木生於震臨離兑以多殃火産東南赴天/門而寡祿金降自乾東而震北遇坤鄉而敗祿衰官水)
(長逢火木崇方復乾宫而潛身退跡五土忌於真敗隨/氣運以詳之又土無正位隨真運而敗甲巳土敗在酉)
(乙庚金敗在午丙辛水敗在酉丁壬木敗在子/戊癸火敗在卯各以十干所配消息而取用也)
天承地祿　日之火也陽之晶月之水也隂之極日自
左而奔右嵗行一周月自隂而還陽三旬一往子為天
正寅為地常四正為上以左右為門運隂陽旋轉之機
應天地虧盈之數六十載支干同日神頭後有顯説
六合之徳甲子己丑(换貴/徳)甲寅己亥(三元承/天徳)甲辰己酉
(敗干失/地徳)甲午己未(敗夫承妻/神貴徳)甲申己巳(隂往陽承陽/干敗絶徳)甲
戌己卯(自官從旺/夫妻徳)丙子辛丑(隂盛歸陽/蔵敗徳)丙寅辛亥(天地/貴神)
(重换/徳)丙辰辛酉(丙祿相合承/地復敗徳)丙午辛未(祿氣相資/生合徳)丙申
辛巳(祿承本祿/生成徳)丙戌辛卯(陽承本官/干合徳)戊子癸丑(陽附貴/而隂懐)
(徳/)戊寅癸亥(陽附隂神/相濟徳)戊辰癸酉(祿命吉/神徳)戊午癸未(祿/命)
(太過不/承徳)戊申癸巳(各守舉而/不敢刑徳)戊戌癸卯(隂貴暗符/重貴徳)庚子
乙丑(支干合換/貴自盛徳)庚寅乙亥(陽附隂/大貴徳)庚辰乙酉(金水未/成用徳)庚
午乙未(干祿不備/自敗徳)庚申乙巳(帶刑帶鬼/帶食徳)庚戌乙卯(祿承/隂會)
(小享/徳)壬子丁丑(祿會官承/换官徳)壬寅丁亥(祿貴本元/生氣徳)壬辰丁
酉(貴會氣承/清潔徳)壬午丁未(支干不合陽/祿隂符徳)壬申丁巳(本合無/刑隂貴)
(徳/)壬戌丁卯(往來换/官徳)若夫顯説之外非至聖則難言二
儀同徳歸一而可測搜造化伏現之機格有無奇儀之
會𤼵揚妙㫖神鬼何誅(疑誅為殊乃鬼谷自謂臨於神/鬼之妙豈鬼神之所見誅也)
甲寅己未己丑(上文秀人臣調鼎格/下秀而不清中貴格)甲辰甲戌己亥(上/下)
(祿命秀合重者守徳/侍從一本添己酉)甲午己酉(重敗祿夫奔妻/有秀無禄格)甲申己
卯(正夫絶妻貴奔夫正貴格/可作侍臣並非長逺之用)甲子己巳(祿厚重合奔妻/夫地清貴上品)
(格/)丙寅辛未辛丑(上承妻貴奔夫大順格下/􁌝奔妻徳通變秀和格)丙辰丙戌
辛亥(上自合承官妻貴格/下徳貴相承自清格)丙午辛酉(秀合神頭祿先利/後敗夫婦文貴格)
丙申辛卯(攴干無地秀/而不英格)丙子辛巳(陽祿扶義隂徳/相承生旺格)戊寅
癸未癸丑(上有貴暗官不清格/下有地相通貴濁格)戊辰戊戌癸亥(上妻奔/夫神頭)
(禄清貴格下官輕/承秀兵印大權格)戊午癸酉(支干失地無官/有祿空秀格)戊申癸卯
(妻貴扶祿承/合不秀格)戊子癸巳(癸祿往還秀/氣人臣格)庚寅乙未乙丑(妻/重)
(貴秀合兵印重/權上清下濁格)庚辰庚戌乙亥(二者乃魁罡相承兵/印重承上清下濁)庚
午乙酉(夫旺妻旺格/中而必敗)庚申乙酉(祿頭専合人/臣剛毅格)庚子乙巳
(秀合暗官妻/奔夫貴格)壬寅丁未丁丑(上隂地陽承反復格/下秀合不清髙上格)壬辰
壬戌丁亥(上秀清祿會格下/濁名卑位髙格)壬午丁酉(隂附陽祿陽/承隂貴格)壬
申丁卯(妻貴夫承官徳/相交中貴格)壬子丁巳(祿徳㑹合暗官/虚中大用格)夫寅
午戌之類乃五行體合三生之會也子丑之類地支嵗
合也甲巳之類真氣徳合也寅丑未之類天地真刑會
也甲得丑未無合有合也丁見亥之類祿氣通合也申
見乙支合干也甲見亥干合支也各看失位之輕重得
地之清濁上下配偶親踈之𦂳慢也其神頭祿者乃隂
陽専位天地神會也列八卦之真源演五行之成敗剛
柔相推有無合化也故壬子之水應北方之坎丙午之
火實南宫之離所以丙午得壬子不為破丁巳得癸亥
不為衝是水火相濟之源有夫婦配合之理(坎離為男/女精神之)
(中者也壬子見丙午癸丑見丁巳則先水後火有/未濟之象又不如丁巳見壬子丙午得癸亥也)庚申
辛酉之金應西方之兑甲寅乙卯之木象東方之震凡
甲寅得庚申不為刑乙卯得辛酉不為鬼是木女金夫
之正體明左右之神化也(木主魂金主魄二者左右相/間不合若能全合則神之化)
(生以間也若庚申見乙卯辛/酉得甲寅不為變識之用也)戊辰戊戌之土為魁罡相
會乾坤厚徳覆載含生不得以為反吟也(戊辰戊戌不/為衝破是土)
(得正位於/守元會也)己丑己未是責神形體具備守位忠貞動靜
不常此四維真土有萬物終始之道非才能明於日月
器度廣於山川大人君子孰能備徳况神頭祿各有神
以主之應日臨神或左右運動於六合之中盈縮於吉
凶之變也(己丑土為天乙貴人乙未土為太常福神觧/百煞之凶配一人之徳吉以吉應逐凶釋凶)
(若得之當用則為横財之善若戊辰為勾陳戊戌為天/空亡之神多遷改君師外藩出鎮邊防有所不常矣丁)
(巳為螣蛇之神凶以凶用吉以吉承多熒惑之憂冇􁌇/稽之性丙午為朱雀之神應陽明之體文辭藻麗甲寅)
(為青龍之神博施濟衆得四方之利乙卯為六合之神/主發生榮華和弱順儻壬子為天后之神主隂隲天徳)
(容美多權癸亥為𤣥武之神乃隂陽極終有潛伏之氣/從下如流雖名大智非軒昂超達之士不可姑息順則)
(安平逆則奸危庚申為白虎之神利於武而不利於文/有抱道旅羈之性善中嚴内色厲内荏有仁義好幽僻)
(辛酉為太隂之神懷肅殺之氣者有清白之風為/文章和易不世之才然後各以親踈休旺定之也)
水土名用　土本無一方之氣從水妻之義也隂陽各
逐四時成就(辰中有乙則木土成之故在寅夘辰中之/土隨木之生旺也魁裏蔵辛則金土成之)
(故在申酉戌之土隨金之生旺也貴神得癸則水土成/之故在亥子丑之土隨水之生旺也未隠丁火則火土)
(成之故在巳午未之土隨火之生旺也大體如此則其/土之用皆喜於辰戌丑未也戊氣從戌從己戌火鍾而)
(土育巳火極而土成已氣從亥從午亥火之絶也土生/午火之旺也土音盖巳午為火極戌亥為火熄父母極)
(熄而子孫成之與水之異也二氣俱逆戊得丑而為己/得未巳自亥逆至未旺戌自巳逆至丑旺天地之中庫)
(於辰金土之會成於戌然則水土當育於寅隂陽之中/卯酉為無止之地子午為夫旺婦極之所丑乃木立形)
(而上蔵甲為金成而土衰戌作魁而利乃土發之獨用/不從四時之義也其立用之方盖土無定形雖載其文)
(而未可究其指故/存之以待來者)
