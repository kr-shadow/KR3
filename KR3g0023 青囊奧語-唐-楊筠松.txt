#+TITLE: 青囊奧語-唐-楊筠松
#+DATE: 2016-06-11 12:23:21
#+SOURCE: github.com/kanripo/KR3g0023 master 2b8bb8b4                
欽定四庫全書
　青囊奥語　　　　　　　唐　楊筠松　撰
坤壬乙巨門從頭出艮丙辛位位是破軍㢲辰亥盡是
武曲位甲癸申貪狼一路行左為陽子丑至戌亥右為
隂午巳至申未雌與雄交㑹合元空雄與雌元空卦内
推山與水須要明此理水與山禍福盡相闗明元空只
在五行中知此法不須尋納甲顛顛倒二十四山有珠
寳逆順行二十四山有火坑認金龍一經一緯義不窮
動不動直待髙人施妙用第一義要識龍身行與止第
二元來脉明堂不可偏第三法傳送功曺不髙壓第四
竒明堂十字有元微第五妙前後青龍兩相照第六秘
八國城門鎻正氣第七奥要向天心尋十道第八裁屈
曲流神認去來第九神任他平地與侵雲第十真若有
一缺非真情明倒杖卦坐隂陽何必想識掌模太極分
明必有圗知化氣生克制化須熟記説五星方圓尖秀
要分明曉髙低星峯須辨得元微鬼與曜生死去來真
要妙向放水生旺有吉休囚否二十四山分五方知得
榮枯死與生翻天倒地對不同其中秘宻在元空認龍
立穴要分明在人仔細辨天心天星既辨穴何難但把
向中放水看從外生入名為進定知財寳積如山從内
生出名為退家内錢財皆廢盡生入剋入名為旺子孫
髙官盡富貴脉息生旺要知因龍歇脉寒災禍臨縱有
他山來救助空勞禄馬護龍行勸君再把星辰辨吉凶禍
福如神見識得此篇真妙微又見郭璞再出現
　
　
　
　
　
　
　
　青􁂫奥語
