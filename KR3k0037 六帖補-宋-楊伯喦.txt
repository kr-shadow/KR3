#+TITLE: 六帖補-宋-楊伯喦
#+DATE: 2018-05-12 10:18:36
#+SOURCE: github.com/kanripo/KR3k0037 master 35c73529                
欽定四庫全書卷　　　　子部十一
　六帖補目録　　　　　　類書類
　　卷一
　　　天文
　　　　天　　　　　　　日
　　　　月　　　　　　　星
　　　　天河　　　　　　風
　　　　雲　　　　　　　雨
　　　　淫雨　　　　　　祈雨
　　　　露　　　　　　　甘露
　　　　霧　　　　　　　霜
　　　　雪　　　　　　　雹
　　　　雷　　　　　　　霹靂
　　　　電　　　　　　　虹蜺
　　　　霞
　　卷二
　　　地理
　　　　地　　　　　　　地動
　　　　山　　　　　　　石
　　　　溪澗丘　　　　　水
　　　　泉　　　　　　　洲渚
　　　　海　　　　　　　川淵灣渡
　　　　井　　　　　　　池塘
　　　　埭　　　　　　　州
　　　　里　　　　　　　道路
　　卷三
　　　節令氣候
　　　　嵗月　　　　　　晨夜
　　　　寒暑
　　卷四
　　　帝后妃嬪(太子公主附/)
　　　　帝　　　　　　　詔令
　　　　后妃嬪　　　　　太子公主
　　卷五
　　　　官職名稱
　　卷六
　　　　人品題(小字易姓更名附/)
　　卷七
　　　宗族親黨
　　　　宗族　　　　　　祖孫
　　　　父子　　　　　　子
　　　　叔姪　　　　　　兄弟
　　　　嫂　　　　　　　妻
　　　　壻　　　　　　　外氏
　　　　舅甥　　　　　　朋友
　　　　門生　　　　　　賓客
　　卷八
　　　聲音笑貌
　　　　聲音　　　　　　諂佞
　　　　笑貌　　　　　　身體髮膚
　　　　年甲
　　卷九
　　　宫室城郭
　　　　宫殿　　　　　　門戸
　　　　堂　　　　　　　宅
　　　　樓臺　　　　　　亭
　　　　園囿　　　　　　城郭
　　　　橋道(驛舖附/)　　　墳墓
　　卷十
　　　草木花果
　　　　草　　　　　　　木
　　　　花　　　　　　　果
　　卷十一
　　　鳥獸蟲魚
　　　　飛鳥　　　　　　走獸
　　　　蟲　　　　　　　魚
　　卷十二
　　　文房四寶(香棊投壺附/)
　　　　筆　　　　　　　硯
　　　　墨　　　　　　　紙
　　　　香　　　　　　　棊
　　　　投壺
　　卷十三
　　　文儒書畫
　　　　文　　　　　　　儒
　　　　書籍　　　　　　讀書博記
　　　　性不好　　　　　不藏書
　　　　不學　　　　　　謬悞
　　　　賦　　　　　　　詩
　　　　碑刻　　　　　　書翰
　　　　書問　　　　　　畫
　　卷十四
　　　武勇器械
　　　　武勇　　　　　　器械
　　卷十五
　　　服用器皿
　　　　巾帽　　　　　　衣
　　　　袍　　　　　　　帶
　　　　印綬魚袋　　　釵
　　　　履　　　　　　　裙
　　　　袴　　　　　　　枕席簟褥衾
　　　　簾帳屏几杖　　　披扇
　　　　舟車　　　　　　杯盤
　　　　雜
　　卷十六
　　　酒茗肴蔬
　　　　酒　　　　　　　茗
　　　　肴　　　　　　　蔬
　　　　鹽　　　　　　　醤
　　卷十七
　　　寶貨米穀
　　　　寶　　　　　　　玉
　　　　珠　　　　　　　玻璃
　　　　水晶　　　　　　錢
　　　　富　　　　　　　貧
　　　　絲帛　　　　　　米穀
　　　　粟　　　　　　　豆
　　　　麻　　　　　　　田
　　卷十八
　　　道釋隱卜
　　　　道　　　　　　　仙
　　　　女仙　　　　　　釋
　　　　𨼆　　　　　　　卜
　　　　方術　　　　　　神
　　　　鬼
　　卷十九
　　　養生療病
　　　　養生　　　　　　病
　　　　醫　　　　　　　藥
　　　　丹
　　卷二十
　　　伶樂婢皁
　　　　伶樂　　　　　　歌
　　　　舞　　　　　　　婢
　　　　皁
　　　　(臣/)等謹案六帖補二十卷宋楊伯嵓撰伯嵓
　　　　字彦瞻號泳齋自署代郡人考宋南渡後代
　　　　郡舊地久入扵金盖其祖籍也淳祐間嘗以
　　　　工部郎守衢州而周宻雲烟過眼錄有記伯
　　　　嵓所藏宣和御畫諸條列於髙克恭胡詠之
　　　　後疑其入元尚存也是編以増補白居易六
　　　　帖孔傳續六帖所未備凡二十類中多割引
　　　　宋人詩句徴事頗不詳賅盖二書所有即不
　　　　複見又書中所載古事多不著明出處未免
　　　　嫌扵無徴然虞世南北堂書鈔已多如此六
　　　　帖復往往有之盖因仍舊例未及改作其失
　　　　亦有由也吕午序稱其能知雲璈字出太平
　　　　廣記然廣記實引漢武内傳伯嵓不舉本書
　　　　而僅舉類書之名知其學亦捃摭之功故往
　　　　往不得事始特其扵白孔二家拾遺補闕不
　　　　為無功而宋代軼事遺文亦頗藉以有考見
　　　　以視明代類書餖飣稗販者固尚為近古矣
　　　　乾隆四十一年五月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
六帖補原序
類書之便於撿閲惟白居易氏六帖最備大扺皆載唐
以前事至皇朝紹興初有孔傳世文宣聖四十七代孫
也復為孔氏六帖繼之故於舊事獨詳今百餘年莫有
増者泳齋楊君伯喦乃輯白氏孔氏之遺而為之補泳
齋楊和王曽孫而刻志好學多見異書下筆皆驚人語
予嘗為寮寓郊闗外復出闗時一相覔髙談袞袞與夫
長篇短章更倡迭和有疑事質之嘗叩雲璈璈字所出
即答以太平廣記攷之果然一日出所輯六帖補相示
凢二十卷搜竒拔異事富語新如入建章宫千門萬戸
使心洞目駭應接不暇是可不與二氏六帖並行乎泳
齋曰幸為我序篇首昔束晳補亡詩乃其自作於亡詩
何補今所補六帖字字皆有依據其補於二氏為多泳
齋作九經補韻尤精詳非博聞强記不能也竊意西墅
君子堂前草必生書帶魚生墨頭午将問諸園丁壬寅
二月十五日竹坡吕午序
欽定四庫全書卷
　六帖補卷一　　　　　　宋　楊伯嵒　撰
　　天文
　　　天
虚碧(王源夫人中秋詩/云玉兔步丨丨)
瓊宫(思𤣥賦覿天/皇於丨丨)
通明殿(玉帝殿名常有紅雲擁之東坡詩云/侍臣鵠立丨丨丨一朶紅雲捧玉皇)
圓象(盧堪詩亹/亹丨丨運)
白瑶宫凌虚殿(宣室記唐李賀卒其母夢賀曰上帝近/遷都丹門庭丨丨丨召某為新宫記又)
(作丨丨丨使某/等輩纂進樂章)
一笠(坡詩贈月老云/天形倚丨丨)
車輪(歐詩云天形如丨/丨晝夜常不息)
　　　日
鬱儀(善相保内景注丨丨奔日之仙結鄰奔月之/仙同聲相應同氣相求故二仙来相保持)
鬱華(七聖紀曰丨丨赤文與/日同居注云日神名也)
發榑桑入落棠(淮南覽㝠訓云朝丨丨丨暮丨丨丨註/云榑桑日所出也落棠山名日所入也)
(榑與/扶同)
暈適背穴抱珥虹蜺(天文志孟康曰暈日旁氣也適日/之将食先有黑氣之變也背形如)
(背字也穴多作鐍其形如玉鐍也抱氣向日也珥形㸃/黒也如淳曰暈讀曰運虹或作􁆱蜺讀曰齧蝃蝀謂之)
(虹表云雄為虹雌為蜺凡氣在日上為冠在旁為帶直/對為珥在旁如半環向日為抱向外為背向有氣刺曰)
(鐍鐍抉/傷也)
織烏(趙德麟侯鯖集鬼詩丨丨西飛客還家東坡和陶/詩誰知丨丨飛王性之云丨丨日也往来如梭之)
(織/)
出寅入戌出辰入申(夏日宿在東井丨丨丨丨故畫景/長冬日宿在牽牛丨丨丨丨故晝)
(景/短)
井無影(蔡邕傳注日/蝕丨丨丨)
僊王(十二真君傳兖州曲阜人蘭公家百餘人精專孝/行有真人降其室自稱孝悌王云日中為丨丨月)
(中為明王斗/中為孝悌王)
　　　月
明王(見日門/僊王注)
結鄰(見日門/鬱儀注)
吳剛斫樹(雜俎舊傳月中桂樹髙五百丈下有一人常/斫之樹創隨合人姓吳名剛西河人學仙有)
(過謫令伐樹杜詩云斫/却月中桂清光應更多)
照粉田(權徳輿詩涼風遙夜清/秋半一鑑金波丨丨丨)
蘂淵(真誥靈妃歌云/月中生丨丨)
穴魄始明(乾鑿度曰月三日成魄八日成光蟾蜍/體就丨丨丨丨穴決也決魄始明也)
相承(漢成帝建始元年八月有兩月丨丨晨見東方服/䖍曰丨丨在上下也應劭曰案京房易傳云君弱)
(如婦為陰所/乗則兩月出)
明淨(謝重字景重為㑹稽王道子驃騎長史嘗因侍坐/於時月夜丨丨道子嘆以為佳重率爾曰意謂不)
(如浮雲㸃綴道子戲重曰卿居/心不淨乃復强欲滓穢太清耶)
卧浮圖(坡十月十五黄鶴樓觀月詩山下/白雲横尺素水中明月丨丨丨)
飛雲端(長庚詩小時不識月呼作白玉/盤又疑瑤臺鏡丨在青丨丨)
氣盈(西漢志月行速/過者謂之丨丨)
朔虚(西漢志日行遲會月不/及之餘度謂之丨丨)
　　　星
孝悌王(見日門/僊王注)
司過(吳志孫䇿傳注載䇿使張紘為書/云天有丨丨之星朝設敢諫之鼓)
附耳搖動(史天官書畢曰䍐車為邊兵主弋獵其大星/傍小星為附耳丨丨丨丨有讒亂之臣在側)
狼角變色(天官書有大星曰狼/丨丨丨丨多盜賊)
合散犯守陵歴鬭食(前漢天文志孟康注曰合同舍也/散則五星有變則其精散為妖星)
(也犯七寸以内光芒相射陵相冒過也食星月相陵不/見者則所蝕也韋昭曰自下往觸之曰犯居其宿曰守)
(經之為歴突掩為陵/星相擊乃為鬭也)
紫宫皇極居(晉志曰紫宫垣十五星其西蕃七東蕃八/在北斗一曰紫微大帝之座也天子之常)
(居也後漢志張衡曰丨丨/為丨丨之丨也列宿圖)
進賢(隋志曰平道西一星曰/丨丨主卿相舉逸才)
匹練登天(孫皓傳注云捜神記永安二年三月有一異/兒長四尺餘年可六七嵗衣青衣来従諸兒)
(戯諸兒莫之識也皆問曰誰家小兒答曰見爾羣戲樂/故来耳詳而視之眼有光芒爚爚外射諸兒畏之重問)
(其故答曰我非人乃熒惑星也将以告爾三公鉏司馬/如諸兒大驚或走告大人大人馳往觀之兒曰舎爾去)
(乎竦身而躍即已化矣仰而視之若引一丨丨以丨丨/時吳政峻急莫敢宣也後五年而蜀亡六年至是而吳)
(滅司馬/如矣)
漢中星(漢志漢者金之散氣其本曰水漢星多則水少/則旱注云漢河漢也水生於金多水謂丨丨丨)
(史記注漢水星/餘一同漢志也)
畢昴(夜氣也出/閑情賦)
昴星之精(王子年拾遺記鈎命訣/曰蕭何為昴宿之精)
周伯星(景徳二年巨星見於天市之西光芒如金丸無伯/有識者春官正周克明言按天文録其星名周)
(其色黄金其光煌煌所見之國太平而昌緯書元命苞/云景徳時澶淵凱旋六合平定宜其見也)
　　　天河
衡漢(鮑昭玩月詩夜移丨丨落徘徊帷户中/五臣改帷作入注丨北斗也丨天河也)
銀灣(銀河也/許洞詩)
天津銀浦(許洞詩又雞跖集云/李賀名天河以銀浦)
漢水通靈(坡詩丨丨東流舊見經銀潢左界上丨丨書/東流為漢言天上之漢與地上之漢相通也)
洗甲兵(杜詩安得壮夫挽天/河淨丨丨丨長不用)
　　　風
司風令史(虞愿字士恭宋明帝體憎風夏月常著小皮/衣拜左右二人為丨丨丨丨風起方面輒先)
(啟聞勅愿常/相檢察也)
鄭公風(㑹稽記曰射的山南有白鶴山此鶴為仙人取箭/漢太尉鄭𢎞嘗採薪得一遺箭頃有人覓𢎞還)
(之問何所欲𢎞識其神人也曰常患若耶溪載為難願/旦南風暮北風後果然故若耶風至今猶然呼為丨丨)
(丨後漢鄭/𢎞傳注)
旦南暮北(同/上)
風髓雲布(諸集/拾遺)
祛塵風(王子年拾遺記崑崙山有丨丨丨若衣/服塵汚者風至吹之衣則淨如浣濯)
號地籟(坡詩清風/初丨丨丨)
裂葉風(金樓子八/月風也)
少女風(管輅傳丨丨丨起衆鳥亂翔雨應/至須臾風雲四合大雨三國魏志)
分風(荆州記洞庭湖神過客禱/祈隨時丨丨送南北之舟)
　　　雲
友風子雨(諸集拾遺荀卿賦篇托地而游宇丨丨而丨/丨注風與雲並行故曰友雨因雲而生故曰)
(子/)
山帶(張野廬山記曰有白雲/冠帶峯俗呼為丨丨)
玉女披衣(玉葉安成記曰萍鄉西津有玉女岡天當/雨先湧五色氣於石間俗謂之丨丨丨丨)
豐山著帽(環滁之山惟豐最髙天将雨則先出雲氣/如巾帽土人諺曰丨丨丨丨年豐之兆)
吉雲(漢武故事東方朔告帝曰東極有丨丨之澤若國/有吉慶之事則雲氣五色著草木窟室皆如其色)
雲輿風駟(諸集拾遺仲長統詩曰/春丨為丨秋丨為丨)
廣大精神(荀子賦篇丨丨/丨丨宜歸之)
　　　雨
雨虎(開山圖曰霍山南嶽有雲師丨丨注雲師如蠶長/六寸似兔丨丨如蛹長七八寸似蛭雲雨之時出)
(在石上肉甘/可以熟而食)
左右落千(雜俎曰徐州王忠正死十二日活云初天将/行雨𨽻左落干隊丨丨丨丨各有五方甲馬)
(簇於雲頭雨種有兩般一般小項瓶中貯人間/水一般如馬牙硝謂乾雨雨隊在前風車為殿)
三十六雨(京房易候十日一雨嵗/几丨丨丨丨時若之應)
雨金(夏禹時天/丨丨三日)
雨中小兒(魏時河間王子元家雨中有小兒七八枚墮/庭前長六七寸許自言家在河東南為風所)
(飄而至於君庭與之言/甚有所知如史傳所述)
月占(劉師顔視丨丨旱與雨占云月如懸/弓少雨多風月如仰瓦不求自下)
雨立(秦始皇置酒而天雨優㫋曰女雖長幸雨立我雖/短幸休居東坡戲子由詩云肯為丨丨求秦優又)
(陛楯諸郎皆丨/丨謂東方朔)
戰蟻乖龍(山谷詩垤漂丨丨餘追/北柱擊丨丨有裂文)
爛雨(同州人以雨沾/足為丨丨類説)
　　　淫雨
麥蛾(晉嘉祐中梁州雨/十旬丨化為丨)
粟蠱(晉末荆州乆雨丨化為丨害/民春秋云穀之飛為蠱是也)
苦雨(左傳昭公四年秋丨丨注云霖雨為人所/患苦又李白詩丨丨思白日浮雲何由卷)
　　　祈雨
登嶽夢白衣(北史後周保定三年達奚武以太保為同/州刺史時旱武帝勅武祀華嶽嶽廟舊在)
(山下常所祈禱武謂寮屬曰吾備位三公不能燮理陰/陽不可同於衆人在常所必登峯展誠尋其理奥嶽既)
(髙峻人跡罕通武年踰六十維時數人攀藤而上於是/稽首祈請晚不得還即於嶽上藉草而宿夢一白衣来)
(執武手曰快辛苦甚相佳尚武遂驚覺益用/祇肅至旦雲霧四起俄而澍雨逺近霑足)
東井星符(管輅過清河倪太守時以天旱倪問以雨期/曰今夕當雨倪不之信輅曰十六日壬子畢)
(星中已有雨氣昨作檄召五星宣布符勅下東井告命/南箕使召雷公電父風伯雨師羣山吐陰衆川激精樹)
(上巳有少女㣲風樹間已有陰鳥和/鳴其雨准在今夕至矣是夕果大雨)
羣山吐陰衆川激精少女㣲風陰鳥和鳴(見上/注)
噓吸雨靈(殷殷雷聲丨丨丨/丨魏志管輅傳)
霹靂駕天瓢翻(坡詩安得夢隨丨丨/丨馬上傾倒丨丨丨)
號蜥蜴(闗中僧能置蜥蜴甕中童男衣青衣號之以致/雨坡詩云今嵗天旱丨丨丨狂夫兒童閙歌舞)
　　　露
五色(洞㝠記曰吉雲之國有吉事則滿/室五色照人著草木皆成丨丨露)
朱露(洞㝠記曰元光初起福夀靈壇列種乗龍之木有/丨丨降色如丹汗灑其葉落地皆成朱曰傾紅樹)
(亦曰朱/枝樹)
眼明囊(述仙記八月一日作五明囊/盛百草頭露以之洗眼則明)
溽露(沈休文詩/丨復霑衣)
明璣(坡詩亭下佳人錦繡/衣滿身纓絡綴丨丨)
　　　甘露
天乳明(列星圖曰丨丨星在氐北/主甘露此星丨則甘露降)
寶露(拾遺記帝嚳時有丹丘國獻瑪瑙甕以盛其甘露/充厨至堯時甘露猶在盈而不虧竭謂之丨丨舜)
(時㣲減舜遷丨丨甕於衡山故衡山有丨丨之壇上起/月館以望夕月舜南巡至衡山百辟羣后皆得露泉之)
(賜時有雲氣在壇上移丨丨甕零陵之上舜崩甕淪於/山下秦始皇従長沙至道汨羅之水得赤玉甕可容八)
(斗在舜廟前後人不知寶之至漢東方朔乃知之作寶/甕銘曰寶雲起於露臺祥風生於月館望三壺如盈尺)
(視八鴻如縈帶三壺海三山/形如壺之状八鴻八荒也)
玉散珠連(盧思道表曰飛甘/灑潤丨丨丨丨)
神漿(又曰丨丨可/挹天酒自零)
神液(漢武云丨丨甘/流靈滋膏被)
飴醴(星讃曰天乳甘/露為彼丨丨)
　　　霧
山巾(包賀詩云霧是丨丨子舟為水靸鞋又林/逋詩三招不見丨丨濕擬盡軒昻太白星)
霧淞(霧氣也曽南豐詩千門丨丨寒注齊地寒甚夜氣/如霧凝於木上旦起視之如雪日出飄階大為可)
(愛齊人謂之丨丨諺云丨丨重/窮漢置飯甕以為豐年之兆)
公超霧(山谷詩且作五里丨丨丨張楷/字公超有道術能作五里之霧)
沙濛(李白詩寒/丨丨薄霧)
　　　霜
霜信(北方白鴈似鴈而小秋深/来則霜降北人以為丨丨)
璿霜(古樂府王融云/丨丨秋照晚)
􁁊(説文丨早霜/也丨竹入反)
　　　雪
深五尺(漢元封二年大寒雪丨丨丨野外鳥獸皆死牛/馬皆巻縮如蝟三輔人民凍死者十有二三)
空素山(山海經丨丨之/丨冬夏有雪)
焦寑蘇餐(李顒雪賦丨丨處以不傷丨丨服以延命髙/士傳焦光野火燒其廬遭大雪光臥不移人)
(以為死熟視之如/故蘇乃蘇武也)
雪綏綏(物類相感志釋名雪綏也水/下遇寒而凝丨丨丨而下也)
瑞葉(詩話海陵人王綸女為鬼所憑自稱為能詩仙人/有雪詩云何事月娥欺不在亂飄丨丨落人間說)
(云天上有丨木/開花其丨六出)
　　　雹
醤味不正(本草雹主丨丨丨丨當時即取/一二升置醤甕中即如本味)
銜氷吐雹(坡詩丨丨丨丨何時足注劉居中隱嵩山有/大蜥蜴數百皆長三四尺人以食飼之撫摩)
(其體滑膩如脂一日聚繞水盎邊各隨取水入口即吐/出已圓結如彈丸積之於側俄頃間疊疊滿地忽震電)
(一聲氷丸皆去明日/人言昨午雨雹大作)
　　　雷
震咤(李顒詩黯䨴重雲陰碎/稜丨雷丨咤即稼及)
玉虎晨鳴(河圖曰丨丨/丨丨雷聲也)
十二月雷(晉五行志穆帝永和十一年丨丨丨戊午丨/己未雪是時帝幼母后稱制政在大臣陰盛)
(故/也)
雲磨(天文志天無雷/有聲謂之丨丨)
　　　霹靂
石䃡(玉門西南有一國國中有山丨丨千枚名為霹靂/䃡従春雷而䃡減至秋䃡減盡雷収復生年年如)
(此/)
破柱(世説夏侯𤣥倚柱讀書時/暴雨霹靂丨丨𤣥色不變)
　　　電
紫飛(曹毗詩丨電光牖/丨迅雷終天奔)
朱電(燁燁丨丨吐咀杳㝠/見魏志管輅傳注)
紫金蛇(坡詩雨過潮平滄海/碧電光時掣丨丨丨)
　　　虹蜺
投蜺(演孔圖曰蜺者斗之亂精也斗失度/則丨丨見注投應也丨丨見楊賜賦)
投虹(蔡邕奏曰虹著於天而降/於庭則天所以丨丨者也)
見日衝(蔡邕月令曰蜺常依/陰雲而晝丨於丨丨)
貫牛山(齊桓公時白虹丨丨丨管仲諫無近妃宫齊桓/懼退去色黨更立賢輔使后出望牛山注云望)
(祭也謝/過也)
美人虹(異苑曰古有夫妻荒年菜食而死/俱化為青絳虹故俗呼為丨丨丨)
虹蜺下宴亭(韋皐鎮蜀宴郡西亭丨丨自空而丨吸其/飲食旦盡公懼且惡之豆盧曰虹蜺天使)
(也宜為慶為祥旬餘拜中書令爾雅注/色鮮甚者為雄曰虹闇者為雌曰蜺)
青虹(王子年拾遺記舂皇者庖犧之别號神母遊於華/胥之洲有丨丨繞之即有娠歴十二年而生庖犧)
(氏/)
仙女虹(又江表録首陽山有晚虹下飲漢水化為女子/明帝召入宫曰我丨丨暫降人間帝欲逼幸而)
(色甚難忽有聲如/雷復化為丨而去)
　　　霞
斂色(後主云落日映/岐収霞丨丨)
雨占(山谷詩畏丨丨暮/霞暮有霞則晴)
　
　
　
　
　
　
　
　
　
　
　
　
　六帖補巻一
欽定四庫全書巻
　六帖補巻二　　　　　　宋　楊伯嵒　撰
　　地理
　　　地
壮氣(杜正倫與城南諸杜昭穆素逺求同諎不許銜之/諸杜所居號杜固世傳其地有丨丨故世衣冠正)
(倫既執政建言鑿杜固通水以利民既鑿/川流如血閲十日止自是南杜稍不振)
柔祇(謝荘月賦丨丨雪凝注丨丨地/也言月之光彩照地如凝雪也)
生毛(京房以為人勞之應北齊武成河清年中徐州及/長安地丨丨長七尺時北築長城内築三臺人苦)
(勞役/之應)
　　　地動
鉤直(晉志西河中九星如鉤/状曰丨星丨則地動)
維絶樞散(説苑晏子曰吾見丨/星丨丨星丨其地動)
　　　山
文章嶺(九域志貴州有丨丨/丨以山石文麗故名)
孤雲兩角去天一握(興元之南有大竹路通於巴州其/路險峻三日而達於山頂其絶髙)
(處謂之孤雲兩角諺云丨丨丨丨丨丨丨丨淮陰侯廟/在焉唐末有人留詩云一握寒天古木深路人猶識漢)
(淮陰/廣記)
投符起山(葉法善卜居其門近山巨石當路師/乃丨丨丨丨須叟飛去路乃平坦)
絶壁天懸(桓温入峽見丨丨丨丨驚波電急/乃嘆曰既為忠臣不得為孝子)
五嶺(裴氏廣州記云大庾始安臨賀桂陽揭陽是為丨/丨鄧惠明南康記曰大庾一也桂陽騎田二也九)
(真都龎三也臨賀萌渚四也始安越城五也/裴氏之説則為審矣並見後漢吳祐傳注)
伍伍(杜牧之詩紫/嵐峯丨丨)
囘囘(杜甫詩丨/丨山木根)
山胛(水經山/脅也)
疏峯(選丨丨抗髙/館疏治也)
豹林谷(种放所/隱之山)
樂天洞(魏野所/居之室)
白水(淮南子云出/崑崙之山)
閬風(山名/騷經)
窮石(山名在張掖即后羿之/國也騷夕歸次於丨丨)
　　　石
雲根(杜詩井邑聚丨丨注雲觸之而出是石丨之丨/也白詩下擔拂丨丨坡詩東麓丨丨露角牙)
到公(南史到溉山池有竒􁀙石長一丈六尺梁武賭之/即迎置華林園宴殿移石之日都下傾城縦觀所)
(謂丨丨/石也)
隱雲霧(虞愿為晉安太守海邊有越王石常丨丨丨相/傳云清廉太守乃得見愿往就觀之石清徹無)
(所𨼆/蔽)
太湖為上(白公作竒章宅太湖石記云𤣥晏先生嗜書/嵇中散嗜琴靖節先生嗜菊竒章公嗜石竒)
(章在洛陽多蓄石以甲乙丙丁為品/第丨丨丨丨羅浮次之天竺又次之)
石賢士(封氏見聞記有田家母於墓前石人下/以肉祭之云此石能愈疾號丨丨丨)
　　　溪澗丘
曹溪(武昌記云丨丨韶州南華/寺六祖盧行者道場也)
寒溪(武昌記云樊山東有小溪盛夏/時凜然有寒氣因謂之丨丨)
浣花溪(世傳崔寧妻任國夫人逢一異僧濯其/袈裟於是溪鮮花滿水因名曰丨丨丨)
青溪(隋文帝平陳斬張麗華孔貴妃北柵楊脩詩云傾/城傾國丨丨嬪此地聞名不見人潛想舊時紅粉)
(面落花風/裏步香塵)
白牛溪(王通隋末居丨丨/丨教授門人甚衆)
菖蒲澗(在廣州一名甘溪菖蒲叢生一寸九節咸安中/姚成甫採之有一丈夫謂之曰此菖蒲安期生)
(所餌可以忘老倐而失之今有/安期生祠出九域志及南越志)
戒子丘(在潁川楚孫叔敖丨其丨曰我死王必封汝無/受利地荆楚之間有寝丨為地不利可長有也)
(子従之楚功臣二世而滅惟/寝丘不奪故人以為丨丨丨)
坦步葱雪咫尺龍沙(葱嶺雪山白龍堆沙漠也班超賛/曰定逺慷慨專功西遐丨丨丨丨)
(丨丨/丨丨)
罨畫溪(諸集拾遺劉商隱愛/義興丨丨丨乃葺居)
八愚(栁子厚愚溪詩序溪丘泉溝池/亭堂島皆以愚名謂之丨丨)
　　　水
六宜(淮南子曰汾水濁宜麻濟水和宜麥河水稠宜菽/洛水輕宜禾渭水多力宜黍江水肥宜稻馮衍傳)
(注/)
近岸(水記陸鴻漸善别水味嘗令人操舟於揚子江取/南泠水水至陸視之曰其丨丨者乎遂命傾於器)
(中一半陸止之曰自此以下南泠者矣其人大駭/曰取水至岸偶覆一半懼其少遂取岸水増之)
泉植(管子曰四七二十八尺而至於泉其水白宜黍稷/三七二十一尺而至於泉其水黄宜菽麥二七十)
(四尺而至於泉其味鹹宜/稻此當水丨之所丨也)
粉(地理志房陵有清水穴邑人以此為/丨則膏潤鮮芳貢丨京師因名丨水)
香(一説丨水在并州其水丨潔浴之去病吳故宫/亦有丨水溪魏武帝陵中亦有泉謂之丨水)
繢(濉渙二水波紋皆若五色/彼人多文章故一名丨水)
虎眼紋(劉禹錫詩汴水/東流丨丨丨)
鴨頭緑(李白詩遥觀/漢水丨丨丨)
洧盤(水名騷朝濯/髮乎丨丨)
凌解水(黄河/正月)
桃花水(二月/三月)
麥黄水(四月/)
苽蔓水(五月以丨/丨故以名)
礬山水(六月/)
秋留水(七月八月菼/花故以名)
登髙水(九月/)
復槽水(十月水落/復故道)
蹙凌水(十一月十二月氷斷/復結故云並水衡記)
翠水(李濟翁資暇録西王母所居宫闕在龜山之都崑/崙之圃閬風之苑有城十里玉樓十二瓊華之闕)
(左帶瑤池/右環丨丨)
調水符(坡詩引云予愛玉女洞中水既致兩瓶恐後為/使者見紿因竹為契予僧各藏其一為往来之)
(信名以/丨丨丨)
甘菊水(抱朴子南陽酈縣山中有甘谷水谷上左右皆/生丨丨菊花墮其中彌乆故水味為變谷中人)
(飲此水者無不夀故司空王暢太尉劉寬太傅袁隗皆/為南陽守常使酈縣月送此水四十斛以為飲前此諸)
(公多患風痺及/眩冒皆得愈)
　　　泉
玉醴(十洲記瀛洲在東大海中/出泉如酒味名丨丨泉)
天齊淵(齊記曰丨丨丨五泉並出泉中或出瓦上有天/齊字晏子曰吾聞江深五里海深十里此泉與)
(天齊雞/跖集)
廉泉讓水(梁州范伯年因謁宋明帝帝言及廣州貪泉/因謂曰卿州復有此否對曰梁州唯有文州)
(武鄉丨丨丨丨曰卿宅在何/所曰在廉讓間上稱善談藪)
聰明泉(牛僧孺其祖仕交州罷秩還至郴衡間為山賊/剽掠惟僧孺母子獲存遂亡入江南止於廬陵)
(禾山焉逮長為母所訓遂習先業縣之北有山名聰明/源源下古臺故老傳為聰明臺其下有湧水曰丨丨丨)
(古今學者多於此成業僧孺乃舍其上而肄業逮十數/年以文譽為相會母死遂塟於縣之西南才徳鄉既隨)
(計長安以文投韓愈皇甫湜大為知遇由是聲華蔚/然擢上第不十數年乃遂得為相江南録彭昌傳)
妬女泉(并州丨丨丨婦人不得艷粧綵服/至其地必興雲雨一名是介推妹)
異味(劉璡至吳謂人曰吾聞張融與陸慧曉並宅其間/有水此必有丨丨命駕往酌之日飲此水則鄙吝)
(之萌/盡矣)
　　　洲渚
錦繡洲(涪州有丨丨/丨人能織錦)
生洲(張興世居臨沔水自襄陽已下二十里先無洲嶼/及興世生門前水中一旦忽丨丨嶼年年大及興)
(世為方伯而洲/上遂至十餘頃)
溝起岸(殷仲堪為荆州刺史先是仲堪遊於江濱見流/棺接而塟之旬日間門前之丨忽丨為丨其夕)
(有人通仲堪自稱徐伯𤣥云感君之徳無以報也仲堪/因問門前之岸是何祥乎對曰水中有岸其名為洲君)
(将為州言訖而沒/至是而果臨荆州)
甘蔗洲(閩中記曰丨丨丨在侯官縣/有居民千餘家以種蔗為業)
桃花洲(閩中記曰丨丨丨在長溪縣霍同山下相/傳云唐初始有此洲今漸髙大桃樹轉盛)
橘洲(瀟湘有橘田丨丨張舜民南遷録記潭州事云丨/丨在湘江中南北與州城等老杜所謂丨丨田土)
(皆膏腴唐趙嘏自解詩云松島/鶴歸書信絶丨丨風起夢魂香)
鶴洲鳬渚(河間王日華宫兔/園中有丨丨丨丨)
枉渚(曲渚也陸士/龍答張士然)
　　　海
紫泥海(東方朔生三日而母田氏死鄰母収養之至三/嵗忽失經年乃一歸母問之曰兒暫之丨丨之)
(丨有紫水汚衣仍過虞泉湔浣朝發中還母又悉問經/何處曰湔衣竟暫息㝠都臺王公飼兒以丹粟霞漿兒)
(食之既多飽悶欲死乃飲𤣥/天黄露半合即醒洞㝠記)
百谷君王(後漢王粲遊海賦總衆流/而臣下為丨丨之丨丨)
浮玉堂(雞跖集太湖記云/湖是仙人丨丨丨)
　　　川淵灣渡
裸川(桂林東南邊有丨丨桓譚新論云/呈衣冠於丨丨海上有裸人鄉)
濯龍淵(汝南舊有鴻卻陂成帝時丞相翟方進奏毁敗/之建武中太守鄧晨欲脩復其功聞許楊曉水)
(脈召與議之楊曰昔成帝用方進之言尋而自夢上天/天帝怒曰何故敗我丨丨丨是後民失其利明府今興)
(立廢業願以効死力因署楊為都水掾吏使典其事楊/立因髙下形勢起塘四百餘里數年乃止百姓得其便)
(累嵗/稔)
落星灣(山谷詩買田丨丨丨寰宇記云落星石在江州/廬山東周圍一百五步髙丈許圖經云昔有星)
(墜水為石/當彭蠡灣)
桃葉渡(在秦淮口丨丨王獻之愛妾名其妹桃根王嘗/臨此丨送之楊脩詩云桃葉桃根栁岸頭獻之)
(才調頗風流相看不語横/波急艇子翻成送莫愁)
　　　井
臨沅井(抱朴子葛稚川云余祖鴻臚少時嘗為丨丨令/此島有民家世夀考疑其丨水殊赤乃試掘井)
(左右得古人埋丹砂數十斛去井數尺此丹砂汁因/泉漸入井是以飲水而得夀况乃所煉而服之者乎)
昭王井(襄州南楚故城有丨丨丨舊傳言汲者死行人/雖渴困不敢視韓朝宗以襄州刺史兼山南東)
(道採訪使移書諭神自是飲/者無恙人更號曰韓公井)
蘭陵井(丨丨山有丨異鳥巢其中金翅而身黒/此鳥見即大水井不可窺窺盈歳而死)
景陽井(臺城内丨丨宫丨也隋克臺城陳後主張麗華/孔貴妃俱入井隋軍出之其井欄楯石脈以帛)
(拭之作脂痕或云石脈之/色類胭脂故亦名胭脂井)
　　　池塘
珠池(嶺表異録交州邊海海中有洲島島上有大池謂/之丨丨每年刺史修貢自監丨户入丨採以充貢)
(耆舊傳云太守/貪則珠寶逃去)
脂粉塘(吳故宫亦有香水溪俗云西施浴處呼為丨丨/丨呉王宫人濯粧於此溪之上源至今猶馨香)
髙陽池(漢習郁於峴山南/鑿池號丨丨丨)
　　　埭
雞鳴埭(南史齊武帝永明中數遊幸諸苑載宫人従車/至内深𨼆不聞端門鼓漏聲置鐘景陽樓上應)
(聞鐘聲並早起粧飾帝數幸琅琊宫人常/従早發至湖北埭雞始鳴故呼為丨丨丨)
　　　州
虎頭州(常州顧愷之居於/常州之無錫故名)
桃城(渭/州)
榆城(河/州)
柏亭(趙/州)
艾亭(滑/州)
梅溪(鄧/州)
桃塞(華/州)
棗澗(絳/州)
茅津(陜/州)
芹川(邠/州)
蓼國(唐/州)
羊湖(汴/州)
鴻闗(定/州)
氊鄉(諸集拾遺劉孝儀/謂北狄曰丨丨)
木飲州(酉陽雜俎朱崖境内有一島居民甚衆地無/井泉海水特鹹取草木汁飮之號丨丨丨)
　　　里
宜春(左思退居丨丨里專意典/墳齊王聞辟之不肯就)
履道(白樂天罷杭州歸洛陽於丨丨里得故散騎常侍/楊憑宅有竹木池館之致因為池上篇曰都門風)
(土水木之勝在東南丨丨里乃樂天退老之地地七十/畆屋室二之一水五之一竹九之一島樹橋梁間之)
親仁(郭子儀歳入官俸無慮三四十萬緡宅居丨丨里/四分之一中通永巷家人三千相出入不知其居)
(前後賜良田美器名園/甲館不可勝紀其數)
靜恭(楊氏自汝士後常赫為冠族所居丨丨里兄弟並/列門㦸咸通後在臺省方鎮率十餘人楊漢公傳)
歸仁(牛僧孺第洛之丨丨里多/致嘉石美木與賓客相娛)
穢(劉繪為南康相郡人有姓賴所居名丨里賴見繪繪/戲嘲之曰君有何丨而居丨里此人應聲曰未審孔)
(丘何闕而居闕里/繪嘿然嘆其辯速)
烏衣(紀瞻立宅於丨丨巷館宇/崇麗園池竹木有足賞玩)
白楊青楊(後周何妥住丨丨里蕭眘住丨丨里時/人語曰世有兩雋丨丨何妥丨丨蕭眘)
囘軒(張志和/所居)
薛曲(西京記東京昭國坊有薛繪子/姪十人冠裳茂盛時號丨丨)
銅表誌(魏文帝時毎一里置丨/丨髙五丈以丨里數)
　　　道路
以日為占(太平興國中供奉官王廷徳使髙昌云次樓/子山無居人行沙磧中丨丨丨丨旦則背日)
(暮則向/日而行)
　六帖補卷二
欽定四庫全書卷
　六帖補卷三　　　　　　宋　楊伯嵒　撰
　　節令氣候
　　　嵗月
妳揑離(燕北記正月一日以糯米炊飯用白羊髓和丸/為團如拳大宫寝帳内各散四十丸為厭禳畨)
(中呼此為丨丨丨/妳是丁揑離是日)
傳柑宴(詩文發源上元登樓貴戚例有黄柑遺近臣謂/之丨丨丨東坡詩云歸來一盞殘燈在猶有黄)
(柑遺/細君)
瞎里􁀙(燕北雜記二月一日畨中蕭姓者並請耶律姓/者於本家筵席呼此節為丨丨丨瞎里是請􁀙)
(是/時)
蠶市(二月朢日蜀人鬻丨器於/丨因作樂縦觀子由詩序)
竹秋(三月凡物/以成為秋)
炎暺(何平叔景福殿賦夏/丨丨暺昌延及熱氣)
蕭晨(殷仲文詩言/秋景蕭索也)
首旻(七月也徐/勉萱花賦)
秋表(九月也詩/疏説荷的)
九日馬射(齊書云九月丨丨丨丨盖秋金/之節講武習射象立秋之令)
臘賜(漢官儀丨丨大将軍三公錢各二十萬特進/侯五十萬卿以下有差以為禮門户之直)
祖臘(應劭風俗通曰共工之子好逺遊死為祖神漢家/火行盛於午故以午日為祖也臘嵗終祭衆神之)
(名臘接也新故交接也大祭以報功也漢/火行衰於戌故臘用戌日也陳寵傳注)
赴壑蛇(東坡詩欲知垂盡歳有似丨丨/丨脩鱗半已沒去意誰能遮)
陶嘉月(楚辭丨丨丨兮驅駕/文選詩漾舟丨丨丨)
浹辰(左傳丨丨之間而楚克其三都辰十二/日周禮浹日而斂之注甲至甲十日)
㳤氣浮空(二月/)
魚遊碧沼(三月/)
晷錘丹陸(四月/)
麥隴移秋(五月/)
蟬噪繁柯(六月/)
朔氣浮川(十月並/昭明啟)
赤虎(丙火寅虎僧普滿題潞州佛寺/云青牛将丨丨方號太平年)
青牛(乙木/丑牛)
雞朱肥酒未熟(己酉元和裴晉公得石刻丨丨丨/丨丨丨後平蔡以己酉夜入城)
乞漿得酒(袁繼正書嵗在申酉丨丨/丨丨嵗在辰巳嫁妻賣子)
卜嵗盈耗(龜兹歳朔鬬羊馬槖駝七/日觀勝負以丨丨丨丨)
挾日(周官丨丨而斂之注従甲/至甲謂之丨丨凡十日)
米筒(續齊諧記屈原五月五日沒汨/羅江楚人以竹筒貯米祭之)
柏梁篇(秦中嵗時記王維重陽應制詩曰四海方無/事三秋大有年無窮菊花節長奉丨丨丨)
神鷰(諸集拾遺庾肩吾嵗旦詩/金薄圖丨丨朱泥印鬼丸)
　　　晨夜
角宿未旦(未旦未明也/離騷天問)
畢昴盈軒(将曉/陶潛)
侵軒(鮑明逺詩丨丨赴/早路畢景逐前儔)
扶光迫西汜(謝瞻元日詩扶日光也又楚辭汜音似/日出陽谷次於濛汜西汜日入處也)
下􁀈(晡時/)
十暑(丨丨岷/山葛)
三霜(丨丨楚户/砧並杜詩)
海草三緑(三見春李白送/蔡十還家序)
五夜(諸集拾遺漢遣中黄門揚/丨丨自甲夜至戊夜也)
　　　寒暑
裸壤垂繒(天寒則不衣之俗亦/垂繒帛謝惠連雪賦)
泉浸兩骹(梅聖俞苦熱詩赤日若射火林風不動梢羸/汗尚流沛冠服豈能包貴人諒有稟慣集豈)
(强交切觀行軍馬坌蕩劇煨/炮寧思山中人石丨丨丨丨)
曽氷延樂(杜工部古城員外新亭詩形􁀙開古迹丨丨/丨丨方注云曾重也重陰之氣可排煩暑爽)
(情思可延引/歡笑方乃術)
　　　氷
玉岸(鮑昭冬至詩曰長洲/夜闌干層氷如丨丨)
長史倍道送(北史齊趙郡王叡天保二年出為定州刺/史六年詔領兵監築長城於時六月叡途)
(中屏盖扇親與軍人同勞苦定州初是藏氷丨丨宋欽/道以叡冒熱遣丨丨丨氷正遇炎盛咸謂一時之要叡)
(對之嘆曰三軍皆飲濕水吾何義獨進/寒氷還至銷液竟不一嘗兵人皆感悦)
　
　
　
　
　六帖補卷三
欽定四庫全書卷
　六帖補卷四　　　　　　宋　楊伯嵒　撰
　　帝后妃嬪(太子公主附/)
　　　帝
瑤光貫日(顓頊母曰女樞見丨丨之/丨丨如虹感而生顓頊帝)
石立栁起(漢昭帝時有太山卧石自起立上/林僵栁後復生此孝宣興起之表)
隆凖日角(漢光武身長七尺三寸美鬚睂大口丨丨/丨丨注云日角謂庭中骨起状如日本紀)
豐下兊上(後漢顯宗明帝生而豐下注云盖面方也/東觀記曰帝丨丨丨丨項赤色有似於堯)
自題曰進士(唐宣宗好儒雅留心鄉貢舉曽於殿/柱上丨丨丨鄉貢丨丨李某瑣言)
神光(晉文帝生有丨丨/之異一室盡明)
探䇿得一(晉武帝始登祚丨丨以卜世數繫此多少帝/探丨丨不悦侍中裴楷進曰臣聞天得一以)
(清地得一以寧王侯得一/為天下貞帝大悦欽服焉)
白氣貫月(河圖著命云湯母扶都見丨/丨丨丨意感生黑帝子湯也)
栁榮(中書省有古丨建中末枯死徳宗自梁還復丨茂/人以為瑞吕渭為禮部侍郎令貢士賦之帝聞以)
(為善/也)
　　　詔令
六詔(諸集拾遺成都記南蠻丨郡本無統屬/天子每下丨各頒一封謂之丨丨云)
騎詔(諸集拾遺長慶集丨/丨徵還便殿與對)
　　　后妃嬪
履巨跡(髙辛氏之妃姜嫄見巨人跡欣/然履之身重如孕居朞生后稷)
夢捫天飲鍾乳(後漢鄧后在家時丨丨丨蕩蕩正青若/有鍾乳状乃仰嗽丨之以訊諸占夢言)
(堯夢攀天而上湯夢及天而舐之斯聖人之前/占吉不可言又相者見后驚曰此成湯之法也)
日角偃月(後漢梁后初入掖庭時年十三相工茅通見/后驚再拜賀曰此所謂丨丨丨丨相之極貴)
(臣所未/嘗見也)
姜氏請愆(後漢皇后紀序宣王晏起丨丨丨丨注列女/傳曰周宣姜后齊侯之女也宣王嘗夜臥晏)
(起夫人不出房姜后乃脱簮珥待罪於永巷使傅母通/言於王曰妾不才淫心見矣至使君王失禮而晏起以)
(見君王樂色忘徳敢請罪惟君王之命王曰/寡人之過夫人何辜遂勤政事成中興之名)
月中聚雪(蜀先主置廿后於白綃帳中望之如丨丨丨/丨河南獻玉人髙三尺乃取置座側晝則講)
(設軍謀而玩玉人嬖寵者/非唯妬甘后亦妬玉人也)
失疣痣(梁武丁嬪初許嫁魏益徳帝登城見丁氏出遊/有五色雲如龍盖頂上遂贈以金環兼賂益徳)
(而娶之貴嬪先時臂有赤痣及體多/疣及納之並失所在後生昭明簡文)
見菖蒲花(梁文獻張皇后方孕忽丨庭前丨丨丨光采/非常驚報侍者皆云不見后曰嘗聞丨丨丨)
(丨者當富貴因取/吞之是月生武帝)
手爪五寸(陳武宣張皇后丨丨長丨丨色並/紅白每有朞功之服則一爪先折)
黄氣滿空(魏武卞皇后生時有丨丨丨丨父敬侯怪之/問卜者王越越曰此吉祥也後太祖納於譙)
(甚有/寵)
手鑄金人(後漢故事皇后将立必令丨/丨丨丨成者為吉否者不得)
夢月(前漢王元后母妊/在身丨丨入其懐)
蘭儀玉度(宋宣妃誄云誕發/丨丨光啟丨丨)
君王后(淖齒之亂齊國也殺湣王莒人求湣王之子法/章得之於太史敫家為人灌園敫女憐而善遇)
(之後法章私以情告女女遂與通及莒人共立法章為/齊王以莒距燕而女遂為后所謂丨丨丨也法章立十)
(九年薨是為襄王子建立建母丨丨丨賢事䅈/謹與諸侯信故建立四十餘年不受兵敫音皎)
㦸擲孕(惠帝賈后名南風性虐酷嘗手殺數人或以丨/丨丨妾子隨刄墮地武帝大怒将廢之賈充張)
(華趙粲荀朂等深/救之故不得廢)
鹹水灑地(宋文潘淑妃本以貌進未見賞帝好乗羊車/經諸房户㳤妃粧飾褰帷以候并宻令左右)
(以丨丨丨丨帝每至户羊輒舐地不去帝曰/羊乃為汝徘徊况於人乎此故愛傾後宫)
景陽鐘(齊書帝置鐘於丨丨樓上/令宫人聞鐘聲早起粧飾)
半面粧(梁孝元帝徐妃無容質不見理帝二三年一入/房妃以帝眇一目每知帝将至必為丨丨丨以)
(候帝見則大/怒而囘車)
上陽白髮人(白樂天樂府諷諭云天寶五載後貴妃專/寵後宫人無復進幸六宫有美色者輒置)
(别所上陽是其一也貞元中尚在其宫詞曰上陽人紅/顔暗老白髮新緑衣監使守宫門一閉上陽多少春𤣥)
(宗末嵗初選入入時十六今六十同時採擇百餘人零/落年深殘此身憶昔吞悲别親族扶入車中不教哭皆)
(云入内便承恩臉似芙蓉胷似玉未容君王得見面已/被楊妃遙側目妒令潛配上陽宫一生遂向空房宿秋)
(夜長夜長無寐到天明耿耿殘燈背壁影蕭蕭暗雨打/窗聲春日遲遲遲獨坐天欲暮宫鶯百囀愁厭聞梁燕)
(䨇棲老休妬鶯歸燕去心悄然春往秋来不記年唯向/深宫望明月東西四五百囘圓今日宫中年最老大家)
(休對蒼天號小頭鞋履窄衣裳青黛㸃睂睂細長外人/不見見應笑天寶末年時世粧上陽人最苦多少亦苦)
(老亦苦少老苦兩如何君不見昔時吕/向美人賦又不見今日上陽白髮歌)
千娥睂(杜詩老濞即山/鑄後庭丨丨丨)
有娀佚女(騷佚美也契母有/娀國名即簡狄)
中夫人(後漢鄧太后臨朝従兄鄧康托病不出太后使/内人問之時宫婢出入多能有所毁譽其耆宿)
(者皆稱丨丨丨所使者乃康家/先婢亦自通丨丨丨鄧后本紀)
　　　太子公主
無外交(建武中皇太子及山陽王荆因虎賁中郎将梁/松以縑帛聘請鄭衆欲為通誼引藉出入殿中)
(衆謂松曰太子丨丨丨之義漢有防/蕃王不得私通賓客遂辭之不受)
茂徳淵沖天姿玉裕(選陸機太/子宴詩)
受主謁見(王珪子敬直尚南平公主時諸主下嫁以帝/女貴未嘗行見舅姑禮珪曰主上循法度吾)
(當丨丨丨丨豈為身榮将以成國家之義於是與夫人/坐堂上主執笲盥饋乃退其後公主降有舅姑備婦禮)
(本於/珪)
義陽貞節(晉末羣盜蜂起丨丨公主自洛中出奔至洛/南士卒二千餘留守不去以衞京師劉曜攻)
(破之主有殊色曜将逼之主手刃曜不中遂自刃曜竒/其丨丨遣塟之立義陽公主陵民憐之為立廟今義陽)
(神是/也)
望鄉館(晉永嘉亂元帝既已至江諸公主不得隨去安/陽公主平城公主奔入兩河界悉為民家妻常)
(怏怏不悦有故鄉之思村民感之共築一臺以居之謂/之公主丨丨丨至今巋然王朗懐舊賦云将軍出塞之)
(臺公主丨/丨之丨)
太平用事(中宗時丨丨公主丨丨擅權及姚宋輔政而/主勢亦不減故語曰姚宋為相邪不如正丨)
(丨丨丨正/不如邪)
事不諧(光武姊湖陽公主新寡帝與共論朝臣㣲觀其/意主曰宋𢎞威容徳器羣臣莫及帝曰方且圖)
(之後𢎞被引見帝令主坐屏風後因謂𢎞曰諺言貴易/交富易妻人情乎𢎞曰臣聞之貧賤之交不可忘糟糠)
(之妻不下堂帝顧/謂主曰丨丨丨矣)
　六帖補卷四
欽定四庫全書
　六帖補卷五　　　　　　宋　楊伯嵒　撰
　　　官職名稱
大小三昧(翰苑每下直出門謂之小三昧銀臺門上馬/謂之大三昧言出纒縛而就解脱也事見翰)
(林志書/所載)
御史本草(唐賈忠言撰丨丨丨丨以裏行為合口椒最/有毒監察為開口椒微毒殿中為蘿蔔侍御)
(史為脆梨漸入嘉味遷員外/為柑子言可久服御史臺記)
火城(唐宰相元日冬至立仗列燭五六百炬謂/之丨丨将至則諸官燭皆撲滅以避之)
鳬鴨白鴨(後魏道武制官皆擬古雲鳥之義諸曹走使/謂之丨丨取飛之迅速伺察宫禁者謂之丨)
(丨取延/頸逺視)
宜禾都尉(後漢明/帝置)
畢白曹羅(唐自大中洎咸通白中令入拜相次畢相諴/曺相確羅相劭權使相也繼升巖廟崔相慎)
(由曰可以歸矣近日中書盡是/蕃人葢以丨丨丨丨為番姓也)
登山捧日(楊炎未仕夢登髙山仰見日在咫尺因舉手/以捧之占曰日者君象丨丨丨丨非登相位)
(而輔君乎果登相位又程昱少時常夢上泰山兩手捧日/以語荀彧彧以昱夢告太祖太祖曰卿當終為吾腹心)
(後封安/鄉侯)
堂中生草(孟蜀翰林夢丨丨丨丨/不絶果掌制草數年)
燭影在雙旌(襍爼唐劉沔為小将因坐睡息有人授以/雙旌曰君方大貴但心存此燭此燭即在)
(無憂也沔後拜将常見丨丨丨丨/丨上後不復見燭乃輿疾歸京卒)
相門有相(王訓字懷範王儉孫也年十六召謂朱异曰/可謂丨丨丨丨射策除秘書郎後拜侍中入)
(見武帝帝問何敬容曰褚彦囘年㡬為宰相敬容曰少/過三十上曰今之王訓無讓彦囘訓美容像善舉止文)
(章為後進領袖年二/十有六南史本傳)
四世御史中丞(王淮之明禮傳瞻文辭宋臺建除御史/中丞為百僚所憚自曽祖彪之祖臨之)
(父納之至淮之四世居此職淮之識究舊儀問無不對/彭城王義康每歎曰何須髙論𤣥虚正得如王淮之兩)
(三人天下便/足南史本傳)
御史七貴(李肇國史補丨丨故事殿中得花/磚緑衣用紫案褥之類號為丨丨)
省墻東(唐郎官前行為要劇後行閒簡人皆恥為之王/上客自侍御史以才望當得前行俄除膳部員)
(外時人嘲之曰有意嫌兵部專心取考功誰知脚踜蹬/墮却丨丨丨以膳在省中最東北隅故有此句雞跖集)
六押(給舍分司押事故/舍人謂之丨丨)
朱㸃㕔(尚書諸㕔歴者壁記入相則以朱㸃元和後唯/以膳部㕔持國柄者最多時省中謂之丨丨丨)
赤老樞(狄青召自延安入樞府西府迓累日不來因僈/罵曰迎一丨丨累日不來因呼為赤樞葢都下)
(鄙語目軍人為赤老/以其名在尺籍中也)
百人綬帶(唐諺云一人在朝丨丨丨丨/言一人貴而親友皆榮也)
送吏部郎(何尚之字彦徳宋少帝即位遷吏部郎告歸/定省傾朝送别於冶渚及至郡父叔度謂曰)
(聞汝來此傾朝送别可有㡬客荅曰殆數百人叔度笑/曰此是丨丨丨丨爾非關何彦徳也南史本傳並見)
兩鳯連飛(崔陵為侍中弟仲文為銀青光禄大/夫同日受拜時云丨丨丨丨見北史)
清平官(南越志南詔謂詞/臣曰丨丨丨廣記)
五日翰林(杜荀鶴常㳺梁獻太祖詩三十章皆易/曉也洎受禪拜翰林學士五日而卒)
三相不利(感定録元和中武元衡初從蜀歸熒惑犯上/相云丨丨皆丨丨始輕末重月餘李絳以疾)
(免明年李吉甫暴卒/又明年元衡遂遇害)
秘書省(西京記丨丨丨唐初唯主冩書貯掌勘校而已/門可設羅權貴率不好此職流俗以監為宰相)
(病坊少監為給舎病坊及著作郎為尚書郎病坊秘書/郎及著作佐郎為監察御史病坊言從職不任煩劇者)
(改入此省然好學君子厭/為趋競者求為此職焉)
貴城陽太守(晉皇甫謐從姑子梁栁為城陽太守将之送/官人勸謐餞之謐曰栁布衣時過吾吾迎)
(不出門今作郡送之是丨丨丨/丨丨而賤梁栁非吾心所安也)
白馬從事(後漢李憲既伏誅其黨淳于臨等攻灊山揚/州牧歐陽歙遣兵不能克陳衆為從事白歙)
(請得諭降臨於是陳單車駕白馬徃説而/降之灊山人共為立祠號丨丨陳丨丨云)
令長(漢志萬戸以上為/丨萬戸以下為丨)
女尚書(魏明帝常㳺宴後庭中選知書可信付者六/人為丨丨丨典省奏事處當畫可本紀注)
州望郡宗鄉豪(梁武帝詔于州郡縣置丨丨丨/丨丨丨各一人專掌捜薦本紀)
白版侯(武后時封侯者衆鑄印者/不供至有丨丨丨之號)
白衣卿相(盧輝未第前自/號丨丨丨丨)
隨牒(匡衡傳但以無階朝廷故丨丨在逺方/師古注隨選補之常牒不被超擢者)
金章盈笥(文選任彦升為范尚書讓吏部封侯表云鴻/都不綱西園成市丨丨有丨丨之談華貂深)
(不足之/嘆雜記)
懷銀黄(西漢楊僕傳丨丨丨垂三/組師古曰銀印金印也)
折腰具(杜子美有懐鄭十八詩云/黄帽映青袍非供丨丨丨)
銀艾(後漢張奐卒遺命曰吾前後仕/進十要丨丨注銀印緑綬也)
嗣大夫(世禄也/子産云)
華腴(桞芳氏族云三世有三公/曰膏粱有令僕曰丨丨)
黍素(竊禄也見/風俗通)
鶴料(唐幕府官俸/謂之丨丨)
獨以官貧(北史房彦謙煬帝時知王綱不振遂去官𨼆/居常從容頋為子元齡曰人皆因禄富我丨)
(丨丨丨所遺子/孫在于清白耳)
龍種來歸(龎煥去官還鄉里人曰我/家池裏丨丨丨丨逸史傳)
獻范蠡逰五湖圖(東軒筆録陳恭公判亳州生日親族/多獻老人星圖姪世修獨獻丨丨丨)
(丨丨丨且賛曰賢哉陶朱覇越平呉名遂/身退扁舟五湖公即日納節明日致仕)
鳩集鳯巢(朝野僉載玉及善才學庸/猥為内史號丨丨丨丨)
小門下(齊職儀云齊侍中呼為門下/給事黄門侍郎呼為丨丨丨)
省眼(吏部/郎中)
三院(侍御史為臺院殿中侍御史為/殿院監察御史為監院唐史)
都公(唐呼左右司為丨/丨見陽城山記)
塗歸(唐百官志給事中凡有百司奏抄侍中既察則/駁正違失詔勅不便者塗攛而還謂之丨丨)
昆脚皆頭(杜牧常于宰執求小儀不得求小秋又不得/夢人謂曰辭春不及秋丨丨與丨丨竟除比)
(部員外/廣記)
黒頭尚書(袁昂梁天監二年遷吏部尚書帝謂曰齊明/帝用卿為丨丨丨丨我用卿為白頭尚書良)
(以多愧南史/本傳注)
土山頭(唐諸郎中不由員外郎入者謂之丨丨丨趙謙/光自大理正拜戸部郎中時人嘲曰員外由來)
(美郎中望不優誰言粉署裏翻作丨丨丨謙光荅曰錦/帳隨時設金爐任意薫惟愁員外置不應列星文談賓)
(録/)
香尉(任昉述異記漢雍仲進南/海香拜洛陽尉號丨丨)
壓角(春明退朝録舍人院知制誥上事必設紫褥于庭/北拜㕔閣長立褥之東北隅謂之丨丨宋元憲作)
(掖垣叢志而不載其事按唐裴廷裕云舍人上事知印/宰相當丨丨則其禮為舊矣予為舍人邵典宗入院邵)
(不疑為閣長遂/丨丨時議美之)
瑞錦窩(春明退朝録唐舊説禮部郎中掌省中文翰謂/之南宮舍人百日須知制誥又謂員外郎為之)
(丨丨/丨)
執獸子(諸集拾遺齊職儀漢侍中掌乗輿物䙝/器有獸子之屬故世呼侍中為丨丨丨)
　
　
　
　
　
　
　
　
　六帖補卷五
欽定四庫全書
　六帖補卷六　　　　　　宋　楊伯嵒　撰
　　　人物品題
王氏龍虎(南齊王僧䖍戒子書曰王家門/中優者猶龍鳳劣者猶虎豹)
蘭臺聚(任昉為御史中丞後進皆宗之時有劉孝綽劉/苞劉儒陸倕張率殷芸劉獻及到溉弟洽專軌)
(日至號曰丨丨/丨南史到溉傳)
龍門逰(梁陸倕與任昉友善及昉為中丞簮裾輻凑預/其讌者殷芸到溉劉苞劉儒劉顯劉孝綽及倕)
(而已號曰丨/丨之丨本傳)
江漢英靈(北史桞遐少有才名謝舉見之/曰丨丨丨丨見于此矣本傳)
芳林十哲(丨丨門名沈雲翔/等十人交通中貴)
大厯十才(盧綸與吉中孚韓翃錢起司空曙苗發崔峒/耿湋夏侯審李端皆能詩齊名號丨丨丨丨)
(盧綸/傅)
三高(何嗣解官居若邪山雲門寺而/二兄求㸃並栖世謂何氏丨丨)
三張(晉張載與弟恊元時人以比陸機/雲史臣云二陸入洛丨丨減價)
江東三岑(唐岑羲為金壇令時弟仲翔為長洲令仲休/為溧水令皆有治績宰相宗楚客語本道巡)
(察御史曰毋遺丨丨丨丨/乃薦羲為汜水令本傳)
孔家金(晉孫興公/謂孔沉云)
魏家玉(晉孫興公/謂魏顗云)
關西孔子(楊震字伯起博通經/史號為丨丨丨丨)
當世仲尼(王起字義舉嗜學非寢食不輙廢天下之書/無不讀一經目弗忘也為太子侍讀兼太常)
(卿禮儀使文宗題詩太子笏以賜詔畫像便殿號丨/丨丨丨其寵遇如此後以夙儒兼宰相見唐本傳)
一座顔囘(謝尚字仁祖八嵗神悟夙成父鯤常攜之送/客或曰此兒丨丨之丨丨也尚應聲荅曰座)
(無尼父焉别/顔囘晉本傳)
名子以風月景山水(謝莊生子五颺􁀙顥嵸􁋢莊丨/丨丨丨丨丨丨丨南史本傳)
大小王東陽(王承性簡貴有風格右衛朱异當朝每休/下車馬填門有申英者好忤權右嘗指异)
(門曰此中輻凑皆為利徃能不至者唯丨丨丨丨丨爾/小東陽即承弟也時唯承兄弟及禇翔不至异門世並)
(稱之南史/本傳紀)
漫郎叟(唐元結字次山常參山南東道來瑱府瑱奏攝/領府事代宗立丐侍親歸樊上授著作郎益注)
(書作自釋云少居簡餘山著元子十篇故以元子為稱/天下兵興逃亂倚玗洞始稱倚玗子後家襄濱乃自稱)
(浪士及有官稱浪者亦漫為官乎呼為丨丨既客樊上/漫遂顯樊左右皆漁者少長相戯更曰聱叟彼誚以聱)
(者為其不相從聽不相鈎加帶笭箵而盡船獨聱齖而/揮車酒徒得此又曰公之漫其猶聱乎公守著作不帶)
(笭箵乎又漫浪于人間得非聱齖乎公漫久矣可以漫/為叟於戯吾不從聽於時不鈎加于當世誰是聱者吾)
(欲從之彼聱叟不慙帶乎笭箵吾又安得能薄乎著作/彼聱叟不羞聱齖於隣里吾又安能慙乎漫浪於人間)
(取而醉人議當臣/漫叟為稱本傳)
駞李(魏孝文帝定四姓隴西大姓李氏恐不入四姓中/星夜乗明駞至時四姓定訖故時人謂之丨丨)
兩到(梁到溉到洽有名比晉之二陸世祖常贈詩曰魏/世美雙丁晉朝稱二陸如何今丨丨復似淩寒竹)
竇氏五龍(右諫議大夫竇禹鈞有子五人儀儼侃偁僖/俱以進士及第洎禹鈞懸車儀儼己華顯故)
(人馮道贈詩云燕山竇十郎敎子有義方靈椿一株老/丹桂五枝芳儀終禮部尚書儼終翰林學士侃終起居)
(郎偁終諫議大夫僖終右補/闕俱有令名時號丨丨丨丨)
王昕九龍(北史王昕母崔氏生九子皆/風流醖藉世號丨丨丨丨)
清平佳士(晉任罕字子倫以淑/行稱為丨丨丨丨)
王逺如屏風(丨丨字景舒時人謂逺丨丨丨屈曲從/俗能蔽風露言能不乖物理也出南史)
水月觀音(蒋凝侍郎有人物每到朝士家人以為祥瑞/號丨丨丨丨前代潘安仁衛叔寳何以加此)
(唐末朝士中有人物/者時號為玉筍斑)
趙倚樓(唐趙嘏善吟咏杜牧常愛其早秋句曰殘星㡬/㸃雁横塞長笛一聲人倚樓吟咏不己時號為)
(丨丨/丨)
和香方比朝士(范曄字蔚宗精微有思致觸類多善撰/丨丨丨其序之曰麝本多忌過分必害)
(沉實易和盈斤無傷零藿虚燥詹唐粘濕甘松蘇合安/息鬰金柰多和羅之屬並被珍於外國无取于中土又)
(棗膏昏鈍甲煎淺俗非唯无助於馨烈乃當彌増於尤/疾也所言悉以丨類丨丨麝本多忌比庾仲文零藿虚)
(燥比何尚之詹糖粘濕比沈演之棗膏昏鈍比羊𤣥保/甲煎淺薄比徐湛之甘松蘇合比慧琳道人沉實易和)
(以自比也/南史本傳)
閬苑先生(東方朔/見坡詩)
甫里先生(陸龜/蒙)
貞白先生(陶隠/居)
負局先生(李兖隠于磨鏡圖又洞㝠記李/兖負五嶽真形  號丨丨丨丨)
醉吟先生(白居/易)
洪崖先生(文選郭景純詩曰右拍洪崖肩注云神仙傳/衛叔卿與數人博子問曰向與博者為誰曰)
(是丨丨丨丨四又張藴唐初人年九十餘號丨/丨丨丨天寳  年四月八日上昇張説有傳)
桑苧翁(唐陸羽/自號)
樊上翁(杜牧/之)
白雲子(司馬/承禎)
東臯子(王績/自號)
玉川子(盧/仝)
天隨子(陸龜/蒙)
耐辱居士(司空圖自目/為丨丨丨丨)
赤城居士(司馬/子微)
高陽酒徒(孔融云酈生以丨/丨丨丨著功于漢)
烟波釣徒(張志/和)
江左夷吾(王/導)
江東步兵(張/翰)
山東木强(魏元/忠)
紫府真人(韓魏/公)
崑臺真人(冨鄭公/自稱)
芙蓉館主(丁度也見/括異志)
芙蓉城主(石曼/卿)
竹林居士(本朝廖明畧安陸/人自號丨丨丨丨)
趂蛇鸛雀烟薫木棖熱熬上猢猻(朝野僉載魏光乗好/題目人姚元之長大)
(行速謂之丨丨丨丨王旭短而黒謂之丨/丨丨丨楊仲嗣躁急謂之丨丨丨丨丨)
雨金翁(任昉述異記漢翁仲孺居渭川一日/天雨金十斛於其家時號曰丨丨丨)
張底(傳記崔湜為中書令張嘉貞為舍人湜輕之常呼/為丨丨後因議事出人意表湜謂同列曰丨丨迺)
(我輩人一般人終當坐此/後十年張公為中書令)
四明公(酉陽襍爼夏􁀙為東明公文王為西/明公邵公為南明公季札為北明公)
青翁(諸集拾遺萊州圖經隋世有二人居牢/山食松久肉色與松同人呼為丨丨)
稷蜂(諸集拾遺韓詩外傳/謂恃勢人曰丨丨)
臧彪(丨丨為晉安太守政嚴百/姓謂之丨丨南史本傳)
三猾(王子年拾遺記鉤命訣曰蕭何為/昴星之精項羽陳勝胡亥為丨丨)
老慳老傖(南史宋孝武狎侮群臣各有稱目多鬚者謂/之羊短長肥痩皆有比擬顔師伯缺齒號之)
(曰齴艱難每劉秀之儉恡常呼為丨丨宗靈秀軀體壯/起拜      一集㑹輙于坐賜靈秀器服飲食前後相)
(係欲其跕謝傾踣以為歡笑栁元景垣䕶之雖並北人/而𤣥謨獨受丨丨之目        凡諸稱謂四方書疏)
(亦如之王/𤣥謨傳)
驚蛺蝶(北齊魏收字伯起昔在京洛/輕薄尤甚人號曰丨丨丨)
東里西華南容北叟(任昉四子丨丨丨丨丨丨丨丨並/無術業墮其家業生平舊交莫有)
(收䘏劉孝標泫然矜之為著廣絶/交論以譏刺其舊交南史本傳)
　　　小字
阿戎(王/戎)
阿連(謝惠/連)
阿黒(王/敦)
阿逺(謝/瞻)
阿咸(阮籍/姪)
檀奴(晉潘岳後人/因呼檀郎)
虎犢(王彪之小字也/彪之字叔武)
末婢(謝琰小字也琰字瑗度王珣/徃哭謝公不執丨丨手而退)
鎮惡(桓石䖍/小字)
虎頭(洪駒父云顧愷之小字丨丨維摩詰是過去金粟/如來故杜甫乞瓦棺寺頋畫維摩詰詩云虎頭金)
(粟影/是也)
齊奴(石崇/小字)
錦衣奴(謝師道小名梅聖俞常戯之云古錦裁詩/句斑衣戯坐隅木奴今正熟肎學陸郎無)
鐵牛(陶穀小字見/南部新書)
　　　易姓更名
莫驚書録題臣向即是當時劉更生(宋元憲初名郊字/伯庠在翰林有指)
(公姓名傳以他説者公因請更名常移書葉清臣目為/同年葉戯荅云清臣宋郊榜第六人登第遍閲小録無)
(宋庠者不知何許人公荅詩云紙尾殷勤問姓名禁/林依舊玷華纓丨丨丨丨丨丨丨丨丨丨丨丨丨丨)
志在投秦入境遂稱于張禄名非霸越乗舟乃效於陶
朱(范文正仲淹字希文㓜隨母適朱氏冒朱姓後復本/姓謝啟云丨丨丨丨丨丨丨丨丨丨丨丨丨丨丨丨)
(丨丨丨丨丨丨以范/雎范蟸皆改姓也)
　
　
　
　
　
　
　
　
　
　
　
　
　六帖補卷六
欽定四庫全書
　六帖補卷七　　　　　　宋　楊伯嵒　撰
　　宗族親黨
　　　宗族
素家(江淹仕梁封侯謂子弟/曰吾本丨丨不求冨貴)
遙遙華胄(何昌㝢字儼望為吏部尚書有一客姓閔求/官昌㝢謂曰君是誰後荅曰子騫後昌㝢團)
(扇掩口而笑謂座/客曰丨丨丨丨)
王氏之盛(王筠與諸兒書論家門集云史稱安平崔氏/及汝南應氏並累葉有文才所以范宗云崔)
(氏雕龍然不過父子兩三世爾非有七葉之中名徳重/光爵位相繼人人有集如吾門者也沈少傅約常語人)
(曰吾少好百家言身為四代之史自開闢以來未有爵/位蟬聨文才相繼如丨丨丨丨也汝等仰觀堂構思各)
(努力論曰王曇首之才器王僧綽之忠貞其世禄不替/也豈徒然哉仲寳雅道自居早懷伊呂之志意而逢時)
(遇主自致宰輔之隆所謂衣冠禮樂盡在是矣齊有人/焉于斯為盛其餘文雅儒素各禀家風箕裘不墜亦云)
(美/矣)
　　　祖孫
郄超叛鑒(丨丨死有遺書一篋乃與桓温奸謀之書父/方囘見之不哭曰恨汝死晚坡詩云嵇紹似)
(康為有子丨丨/丨丨是無孫)
耳孫(曽孫也言去高曽/益逺但耳聞之)
　　　父子
文度置膝上(晉王述愛其子坦之雖長大猶抱丨丨丨/文度坦之字也坡詩送劉道原歸覲云定)
(将丨丨丨丨丨喜/動隣里烹猪羊)
樝何如梨(張敷字景𦙍小名樝父邵小名梨宋文帝戯/之曰丨丨丨丨荅曰梨是百果之宗樝何敢)
(比/也)
　　　子
我家龍文(楊愔字遵彦㓜為從兄昱所重曰/此兒駒齒未落已是丨丨丨丨)
日下無雙(到洽字茂㳂清警有才學謝朓欲薦之洽深/相拒絶築室嵓阿幽居積嵗時人號曰居士)
(任昉常訪洽于田舍歎曰此子丨丨丨丨遂申拜親之/禮後為御史中丞又伏挺字士操博學能為五言詩任)
(昉亦曰此子/丨丨丨丨)
一門七業(劉殷有七子五子各授一經一子授太史公/一子授漢書丨丨之内丨丨俱興北州之學)
(殷門/為盛)
蠟鳯(王僧䖍㓜時與諸子戯僧達跳下地作彪子僧䖍/獨正坐採丨燭珠為丨皇伯父𢎞稱其長者云本)
(傳係/僧綽)
戴碩子三兒(宋戴法興兄延壽興並修立山隂有陳戴/者家冨有錢三千萬緡又或云丨丨丨丨)
(丨敵陳戴/三千萬錢)
阿鴻摩天(後魏崔光子鴻字彦鸞弱冠有著述志拜給/事中黄門郎光重之謂次子曰丨丨已丨丨)
(去汝曺可/不勉哉)
封胡羯末(謝氏尤彦秀者稱丨丨丨丨封謂歆胡謂朗/羯謂𤣥末謂川皆其小字也歆朗川早卒唯)
(𤣥以功名顯于/其時耳出襍説)
　　　叔姪
梁羅(蘇子由三子遲适逺子瞻詩云獨攜三子出古刹/訪禪祖髙談付丨丨詩律到阿虎丨丨遲适小字)
(阿虎逺/小字也)
阿買(韓退之詩丨丨不識字頗知書八分詩成使之冩/亦足張吾軍或問黄魯直丨丨是退之何人魯直)
(曰退/之姪)
　　　兄弟
酥酪(唐穆賛兄弟皆和粹世以珍味目之賛少俗然有/格為酪質美而多文為酥員為醍醐賞為乳腐本)
(傳/)
䨥旌在門(李光弼與弟光進在京師丨丨/丨丨甲弟並開極一時之榮)
五龍(張格字茂度子演四弟鏡永辯/岱俱知名時謂之張氏丨丨)
腰鼓(沈懷文三子淡深沖沖字景綽齊武帝即位轉御/史中丞與兄淡深名譽有優劣世謂為丨丨兄弟)
(淡深並歴御史中丞兄弟三/人皆為司晉宋所未有也)
􁝺媦(丨所交切姊也/丨云貴切妹也)
飲乳止訟(芝田録西蜀有兄弟訟財者畢/搆為亷察呼以人乳飲之皆止)
　　　嫂
老嫂(魏舒曰得八百戸長将/丨丨入官舍斯願足矣)
　　　妻
寄夫詩(毛友龍字達可未第時其内以一詩寄之云剔/燭親封錦字詩擬慿歸雁寄天隅經年未報干)
(秦䇿不識如/今舌在無)
臼炊(諸集拾遺張瞻夢炊於臼中占/之曰喪妻丨中丨言無婦也)
　　　壻
快壻(後魏劉昞字延明少依博士郭瑀有女欲求良偶有/心于昞遂别設一席於前召諸弟曰吾有一女欲)
(求一丨丨誰當坐此席者昞奮衣來坐/曰聞公求丨女丨昞其人也遂妻之)
青桂近姮娥(唐裴筠婚蕭遘女問名未㡬擢進士第羅/隠詠詩曰細看月輪還有意信知丨丨丨)
(丨/丨)
　　　外氏
喜文采(後漢杜林少好學家既多書外氏張竦丨/丨丨林從竦受學博洽多聞時稱通儒)
　　　舅甥
躡履問訊(晉郄愔傳王獻之兄弟自超未亡見愔常丨/丨丨丨甚修舅甥之禮超死浸怠屐而候之)
(愔每慨然曰使嘉賔/不死䑕輩敢爾耶)
為伍伯(畢誠相家本微其舅丨/丨丨今之襍職行秋者)
誦至渭陽(楊愔常詣舅源子恭子恭與之飲問讀何書/曰誦詩子恭曰丨丨丨丨未耶愔感噎子恭)
(亦嘘/欷)
　　　朋友
朝定(契丹主聞唐莊宗為亂兵所害哭曰我/丨丨兒也遼言丨丨猶華言朋友也)
仙宗十友(司馬承禎與陳子昂盧藏用宋之問王適畢/構李白孟浩然王維賀知章為丨丨丨丨)
　　　門生
良田(崔群中書舍人知貢舉妻李氏常勸樹莊田為子/孫之計笑曰余有三十所美莊良田徧在天下夫)
(人何憂夫人曰不聞君有此業曰余/前嵗放榜三十人豈非丨丨耶廣記)
玉筍生(雞跖集李相知舉門生/多清秀謂之丨丨)
　　　賓客
門無襍賓(謝譓不妄交接丨丨丨丨有時獨醉曰入/吾室者但有清風對吾飲者唯當明月)
登龍門(袁昂字千里後為尚書令雅有人/望逰處不雜入其門號丨丨丨)
𤣥機傾席(沈𤣥機美風調善吟咏為梁東宮常侍每公/卿宴集必邀之咸曰聽沈郎詩當時為之語)
(曰丨丨丨丨/倒賓客異聞)
亹亹逼人(謝安弱冠詣王濛清言既出濛子修曰此/客何如大人濛曰此客丨丨為來丨丨矣)
殘客(張纉與何敬容不叶敬容居權軸賓客輻凑有/過詣纉纉輙拒不前曰吾不對何敬容丨丨)
　
　
　
　
　
　
　
　
　
　
　
　六帖補卷七
欽定四庫全書
　六帖補卷八　　　　　　宋　楊伯嵒　撰
　　聲音笑貌
　　　聲音
混混靡靡超超𤣥箸(世説諸名士共至洛水戯還樂廣/問王夷甫曰今日戯樂乎王曰裴)
(僕射善談名理丨丨有雅致張茂先論史漢丨/丨可聽我與王戎説延陵子房亦丨丨丨丨)
問輙言佳(世説司馬徽有以人物丨者丨丨丨其婦曰/人質疑問君君一皆言佳豈咨君之意乎徽)
(曰如卿所/言亦復佳)
金聲玉振正始之音(王敦鎮豫章長史謝鯤雅重衛玠/相見欣然言論終日王敦謂謝鯤)
(曰昔王輔嗣吐丨丨於中朝此子復丨丨於江表微/言之緒絶而復續不意永嘉之末復聞丨丨丨丨)
奸譚(選丨丨/既愉心)
善嘯(東方朔丨丨每曼聲/長嘯輙塵落帽飛)
囈語(王子年拾遺記呂蒙在孫䇿座上酣醉忽臥于夢/中誦周易一部驚起云夢見伏羲周公文王與我)
(論世祚興亡之事衆座/皆云呂䝉丨丨通周易)
　　　諂佞
狐蹲雉伏(朝野僉載鄭愔丨/丨貴介丨丨權門)
　　　笑貌
耳門不容麥(樊氏曰丨丨丨/丨丨壽百嵗)
鬢角生(樊氏曰尹容年九十/左丨生丨長半寸)
犀額龜背(隋劉/焯)
山庭日角珠衡犀角(論語象曰顔子丨丨/丨丨曽子丨丨丨丨)
鼓角相(王敬則母為巫常謂人曰敬則生時胞衣紫色/應得鳴鼓角人笑曰汝子得為吹角可矣及長)
(兩腋下生乳各長/數寸後果為将)
形陋(沈攸之字仲達元嘉中魏軍南攻朝廷發三呉之/衆攸之亦行詣領軍将軍劉遵攷求補白丁隊主)
(遵攷以為丨丨不堪攸之嘆曰孟嘗君身長六尺為齊/相今求士取肥大者哉因随慶之征討始補隊主明帝)
(即位累遷中領軍時遵考為光禄大夫攸之在御坐/謂遵考曰丨丨之人何如帝問攸之依實對帝大笑)
鼎角(後漢李固傳固丨丨匿犀/注云頂有骨如鼎足也)
聖賢多異貌(後漢周爕生而欽頥折頗醜狀駭人母欲/棄之其父不聽曰吾聞丨丨丨有丨丨興)
(我宗乃此兒也注伏羲牛首女媧虵身/臯陶烏喙孔子牛脣是也欽丘㡬反)
紫誌(沈約腰/有丨丨)
顔瞋謝笑(顔竣為吏部留心選舉任遇既隆奏無不可/謝莊代竣領選意多不行竣容貌嚴毅莊風)
(姿甚美賓客喧訴常歡笑荅之人言顔/竣瞋而與人官謝莊笑而不與人官)
捧腹(史記曰者傳云司/馬季主捧腹大笑)
西笑(桓譚新論云關東里人聞/長安樂則出門丨向而丨)
頩頰(坡紅梅詩曰玉人丨丨故多姿頩怒色普經/反又普茗反婦人怒則面赤見離騷賦云)
龜息(李嶠也袁天綱賀/其母曰必大貴壽)
踵息(莊子衆人之息以/喉至人之息以踵)
徹視(僧契虚遇捧子者導徃仙宫見一人臥而有若/瞬目以問捧子捧子曰此非瞬目乃丨丨也)
聽瑩(莊子云是黄帝/之所丨丨也)
别後䦨干(開天傳信王元景使梁劉孝綽送之泣下/元景無泣謝曰卿勿怪我丨丨當丨丨也)
清盧(諸集拾遺揚雄/謂瞳子曰丨丨)
矜嚴懽笑(明皇襍録南史王筠傳沈約見筠以為似外/祖袁粲張稷曰袁公見人輙矜莊王郎見人)
(必歡笑唯此一/條不能酷似)
眼食(李濟翁資暇録林逋/傳佛書睡謂之丨丨)
　　　身體髮膚
𤣥華(髮/神)
覺(腦/神)
玉羅(心/神)
虚鑒(目/神)
始梁(舌/神)
冲龍(鼻/神)
幽田羅千(並/耳)
神葢楊衡(並/眉)
清揚(眉/間)
尺宅(面/)
寸田(丹/田)
皓華(肺/)
龍烟(肺/)
育嬰(腎/)
蒼華(王禹偁詩云白頭休道祝丨丨/注云髮神也元白有詩祝之)
泥丸(内景經明堂中有君臣洞房中夫/婦丹田中父母丨丨腦神之名也)
緑眉(唐永貞中南海貢竒女丨丨聰/巧號盧眉娘宫中呼為盧逍遙)
眉事(東方朔云/丨丨可察)
眉斧(七發云皓齒蛾/丨伐性之丨斤)
王白鬚(晉王彪之字叔武年二十/鬚鬢皓白謂之丨丨丨)
童牙(後漢崔駰達㫖詞云甘羅/丨丨而報趙注謂童㓜也)
華㒹(崔駰達㫖詞云唐且丨/丨以悟秦注白首也)
白舍人行詩圖(酉陽襍俎荆中街子葛子自頸以下編/刺丨丨丨詩如花中偏愛菊即一人持)
(盃賞菊凡三十餘事/號丨丨丨丨丨丨)
楚腰衛鬢(諸集拾遺洛姝詩云/丨丨丨丨四時芳)
　　　年甲
雌甲辰(唐逸史載裴晉公與郎中庾威/同辰生公戯曰郎中丨丨丨也)
小戊子(程文惠公龎潁士同戊子生程已貴龎尚為小/官常戯龎曰君乃丨丨丨耳後潁士大貴文惠)
(致書賀曰今日大戊/子却為丨丨丨矣)
楚客庚寅(離騷惟庚寅兮吾以降/東坡詩云始憶庚寅降)
堯年丙子(唐張果老常言/生于丨丨丨丨)
六嵗能文(陸雲字士龍/丨丨丨屬丨)
經綸才(遺珠王元之七八嵗已能文畢文簡大/竒之曰丨丨丨也遂加以冠呼為小友)
八嵗能詩(西清詩話黄魯直丨丨丨丨送人赴舉云送/君歸去明主前若問舊時黄庭堅謫在人間)
(今八/年)
童烏九齡與𤣥文(童烏揚雄子/見問神篇)
十一嵗童科(湘山野録楊文公丨丨丨舉神丨丨/至闕下參政李至令賦喜朝金闕詩)
甘羅悟不韋張辟疆覺平勃皆以十二齡(揚子童/黎篇)
十三侍中(史記桑𢎞羊/年丨丨丨丨)
二十四為大司徒(鄧/禹)
嵗暮日斜時(樂天詩行年三十/九丨丨丨丨丨)
四十讀春秋(顔氏家訓公孫𢎞/丨丨方丨丨丨)
衰髮不滿梳(東坡荅任師中詩我今/四十二丨丨丨丨丨)
手中蓍(東坡年四十九有詩云蘧瑗知/非我所師流年已似丨丨丨)
不動心來已十年(遺珠呂吉甫八月十八日生時年五十/周開祖以詩戯之曰中分秋氣纔三日)
(丨丨丨丨/丨丨丨)
情意已闌珊(邵康節六十嵗吟六十殘軀鬢已斑謬稱/仙術有神丹時來孺子成功易勢去聖人)
(為力難雖則筋骸粗康/健那堪丨丨丨丨丨)
七十入禁林(東坡遺事梁周翰少有/文譽入禁林年已七十)
冨公書屏(遺珠冨鄭公年八十書座/屏云守口如瓶防意如城)
　六帖補卷八
欽定四庫全書
　六帖補卷九　　　　　　宋　楊伯嵒　撰
　　宫室城郭
　　　宫殿
三雲殿(漢成帝設雲帳雲幄雲幕於/甘泉紫殿世謂之丨丨丨)
更營宫室(謝安欲丨丨丨丨王彪之曰彊冦未殄正是/休兵飬士之時何可大興工力勞櫌百姓耶)
(安曰宫室不壯後世為人無能彪之曰任天下事當保/國寧家朝政惟允豈以修屋宇為能哉安無奪之故終)
(彪之世不/改營焉)
氷㕔(唐呼祠部為丨/丨言其清冷也)
瑋豐樓之閈閎(左太冲魏都賦丨丨丨丨丨丨起建安/而首立注云鄴城東有都亭城東亦有)
(都道北有大邸起樓門臨道建安中/所立也左傳曰髙其閈閎以侍賓客)
　　　門户
朱白門(梁胡僧祐将軍攻侯景於荆峽臨行謂其子曰/汝可開兩門一門抹朱一門抹白吉則由朱㐫)
(則由白吾不/㨗不歸也)
白下門(按唐㑹要及地理志武徳三年更江寧縣曰歸/化八年又更曰金陵又更金陵曰丨丨則丨丨)
(縣始於此一説謂本江乗縣之白石壘以其地帶江山/之勝故為城于此曰丨丨城東門謂之丨丨丨正其徃)
(路/也)
靈瑣(丨神丨門鏤文如連瑣/以青畫之則曰青瑣)
鵠籥(北史禁門/籥曰丨丨)
　　　堂
東堂(郄詵舉賢良對䇿為天下第一拜議郎遷通州刺/史武帝於丨丨㑹送問詵曰卿以自為何如對曰)
(臣對䇿為第一猶桂林/一枝崑山片玉帝笑)
浮玉北堂(太湖是仙家/丨丨之丨丨)
聽筝堂(晉武帝命宴謝安宅命安侍坐使桓伊吹笛為/一弄畢又拾筝按金縢曲此堂基至今樵牧者)
(不敢/近)
龜礎(任昉述異記呉王時/堂柱礎皆刻伏龜)
　　　宅
商里宅(光武攻懷州未下使鮑永/説下之賜永洛陽丨丨丨)
夾清漳(南史劉繪與張融周顒雅有風則時人為之/語曰三人共宅丨丨丨張南周北劉中央)
廣路(王濬字士治常起宅開門前路廣數十步人或謂/之何太過濬曰吾欲使容長㦸旗旛衆咸笑之)
立馬烏衣巷(紀瞻丨丨於丨丨丨館宇崇麗園/池竹木有足賞翫瞻奉飬甚厚)
過馬㕔(春明退朝録北都使宅舊有丨丨丨按唐韓/偓詩云外使進鷹初得試中官過馬不教嘶)
　　　樓臺
平臺(漢梁孝王始治宫室為複道自宫/連屬於丨丨一十餘里招延賢士)
辟風臺(拾遺記趙飛燕體輕恐暴/風漢成帝為築丨丨之丨)
美農臺(興元府有丨丨丨漢中記曰/漢太守桓宣每登以勸農)
翻經臺(九域圖南康軍有丨丨東/西丨乃謝靈運丨丨之所)
聰明臺(牛僧孺其祖仕交廣罷秩還至郴衡門為山賊/剽畧惟僧孺母子獲全遂亡入江南止于廬陵)
(禾山焉逮長為母所訓遂習先業縣之北有山名聰明/源源下有古臺古老傳為丨丨丨其下有湧水曰聰明)
(泉古今學者皆能成業僧孺乃舍其上而肄業逮十數/年間轉有文譽㑹其母死𦵏于縣之西南才徳鄉既詣)
(長安以文投韓愈皇甫湜大為知遇由是聲華/蔚然擢上第不十數年為相江南録彭昌傳)
賢士臺(燕昭王為郭隗築臺今在幽州燕王故/城中士人呼為丨丨丨亦謂之招賢臺)
華陽樓(陶𢎞景字通明號華陽陶隠居築三層樓通明/處其上弟子居其中賓客至其下與物遂絶)
齊雲樓(陳後主禎明三年作丨丨丨楊循詩云上界笙/歌下界聞縷金羅袖鬱金裙倚欄紅粉如花面)
(不見巫山/空暮雲)
月觀(徐湛之注/見風亭)
　　　亭
風亭(宋徐湛之為南兖州刺史廣陵城舊有高樓南望鍾山/城湛之更起丨丨月觀招集文士盡逰玩之美也)
二十四亭(洛陽記曰/城内都亭)
精思亭(李徳裕所居安邑里舊有院號起草亭曰丨丨/每計大事則處其中雖左右侍御不得預此所)
(以處事詳審/卒為良臣)
孟亭(樊澤為節度使時浩然墓碑壞澤乃更為刻碑鳯/林山南封寵其墓初王維過郢州畫浩然像于刺)
(史亭因曰浩然亭咸通中刺史鄭/緘謂賢者名不可斥更署曰丨丨)
自雨亭(王鉷既誅有司籍第舍數日不能遍至/以寳鈿為井幹引泉激霤號丨丨丨)
半隠亭(王龜字大年髙簡知書傳無貴胄氣常以光福/第賔客多更住永達里林木窮僻構丨丨丨以)
(自/適)
竹西亭(揚州有/丨丨丨)
浣花亭(華陽風俗録丨丨丨在州之西南/江流至清之所杜甫宅在焉注)
怡亭(歐陽集古録跋云丨丨銘李陽氷篆裴虬撰銘/在武昌江中有小島亭在其上銘刻于島石)
金谷比蘭亭(越州山隂縣有蘭渚蘭亭王羲之與群賢/於此祓禊作蘭亭記或以潘岳金谷詩序)
(方其文以羲之比石/崇羲之間而甚喜焉)
　　　園囿
輞川别墅(王維與弟縉皆篤志奉佛食不葷衣不文維/别墅在丨丨地竒勝有華子岡欹湖竹里館)
(桞浪茱萸沜辛夷塢與裴迪逰其中賦/詩相酬為樂母亡表輞川等俱為寺)
辟疆園(王獻之常經呉郡聞顧丨丨有名而先不相識/乗平肩輿經入時辟疆方集賓友  獻之逰歴)
(既畢傍若無人辟疆勃然數之曰傲主人非禮也以貴/驕士非道也失是二者不足齒之傖耳便驅出門獻之)
(傲如也不/以屑意)
東園(徐勉之中年聊于東田開營小/園政欲穿池種樹少寄清賞)
李園(房陵定山有朱仲丨丨二十六所/潘岳閑居賦云房陵朱仲之李)
杏園(在南海中洲中多杏海上人云仙人種杏處漢時常有/人舟行遇風泊此洲五六日食杏故免死洲中有冬杏)
蓼園(長沙定王故宫有丨/丨真定王故園也)
苜蓿園(張騫丨丨丨今在洛中苜蓿本胡中菜/也張騫始于西戎得之西戎乃月氏國)
梧桐園(在梧宫本呉王夫差/舊園也一名琴川)
平泉莊(唐李徳裕莊/多有竒石)
池藥(諸集拾遺今園中藥欄欄即藥藥即欄猶言圍援/非花藥之欄也漢宣帝詔曰丨丨注云以竹䋲連)
(綿為/禁藥)
　　　城郭
鐵甕城(潤州城號鐵甕城呉孫權所築/杜牧詩曰城髙丨丨横强弩)
避狼城(幽王時牛化為虎羊化為狼洛陽有丨丨丨云/幽王時群羊為狼食人為築城避之今洛中有)
(狼村是/其處也)
麋鹿城(趙王故城俗/呼為丨丨丨)
花錦城(蜀先主常以美言㗖勇悍莫敵輩曰西川號/丨丨一旦收復玉帛子女資我兒輩快活也)
依龜築城(戎幕閑談李徳裕曰蜀傳張儀築城成都城/屢頽壊時有龜周行旋走至是丨丨行路丨)
(之丨果成嘗聞龜殻猶在城中昨詢耆/舊言節度使髙崇文截為腰帶袴矣)
匹練繞叢花(宋武帝三月三日登八公山劉/安故臺城郭如丨丨之丨丨丨)
　　　橋道(驛舖/附)
挿天蝶蝀駕海鯨鯢(鄭毅夫長橋詩丨丨丨丨/玉腰濶丨丨丨丨金背髙)
何公橋(東坡詩云疏為玉虹隠為金/堤直闌横檻百賈所栖注)
銷魂橋(長安東灞陵有橋於此/多送别故云丨丨丨)
二十四街(洛陽丨丨丨丨一亭十二/城門門一亭出漢志)
盤紆交亙(沈約詩野徑既丨/丨荒阡毎丨丨)
折栁(見盡/情注)
籌筆驛(在蜀道中孔明籌畫此山/水秀壯見杜牧之詩注)
相思舖(鄜州東五百里有水名相思/河岸有郵置亦曰丨丨丨)
廣成𫝊藁街邸(史記藺相如奉璧入秦秦舍相如丨/丨丨漢書郅支首懸丨丨蠻夷丨間)
　　　墳墓
生金筍(桂林風土記陳思膺本名聿修冨州人博學開/元中有客求宿厚待之明日将去乃曰吾識地)
(理此州上里地形貴不可言聿修同詣其處視之客曰/若𦵏此地可世世為郡守又詣一處曰葬此地可以一)
(世為都督聿修後數載喪親以都督地葬之他/日拜墓忽見其池丨丨丨甚衆後為桂州都督)
墳墓(墓謂塋域墳謂築土見/謝夷吾傳墓不起墳注)
神道(墓開前道建石柱以為標為/之丨丨見中山簡王焉傳)
蓬顆(西漢傳云使其後世曽不得丨丨蔽冢/而托𦵏焉師古曰言土塊上生蓬耳)
青冢(昭君墓也琴操注昭君伏毒而死單/于舉𦵏之胡中多白草而此冢獨青)
　
　
　
　
　
　
　
　
　六帖補卷九
欽定四庫全書
　六帖補卷十　　　　　　宋　楊伯嵒　撰
　　草木花果
　　　草
龍芻(東海有龍駒島穆天子飬八駿于島中有草名丨/丨馬食之日行千里古語云一秣丨丨為龍駒)
蔓金苔(晉梨園獻丨丨丨色如金縈聚如雞卵投水中/即蔓延波上光出數日皆如火乃于宫中穿池)
(置是苔以樂宫人人有幸者則賜/金苔置器中照曜滿室名光明苔)
食仙草(巴東民税氏子入山遇靈草而食之不饑不渇/一旦告人云蛾眉山多此藥将詣共餌云因捨)
(鄉里而去之凡遇神芝瑞草皆由宿分税氏/子其庻㡬乎遐徃蛾眉得非仙人所告乎)
不死草(鬼谷先生姓王名詡秦時多枉死者有鳥銜草/覆人面遂活始皇以問先生先生曰巨海中有)
(十洲此乃祖洲丨丨丨也/生瓊田中一株可活千人)
澤葵(苔謂之丨丨又名重錢亦/呼為宣蘚南人呼為垢草)
活人草(漢武帝時西方月氏國有獻丨丨/丨三莖有人死者将草覆面即生)
睡草(桂林有丨丨見之則令人睡/一名醉草亦呼為嬾婦箴)
蘭射干(易通卦騐曰十一月廣莫風至則丨丨丨生射/  即今之烏翣也陳寵奏曰冬至之節陽氣始)
(萌故十一月有丨/丨丨芸茘之應)
相思草(秦趙間有丨丨丨狀似石竹而節/節相續一名㫁腸草一名愁婦草)
垣衣(小華山其原有薜茘其狀如烏韭而生于石上食/之止心痛注云亦縁木生與韮相似在屋者曰昔)
(耶在墻者曰丨丨山海/經丨丨本草一名天韭)
神芝(唐末處州道士封尊師嘗遇張天師授一劍治于/逆旅望見北山上有黒雲一片凝然不散師命徃)
(視之曰下有菌大如笠令取之如常菌法煑熟與弟子/六人同餐是夕店中有光髙出屋脊照人如晝迨曉尊)
(師與食菌者俱斃此乃/丨丨亦尸解之一法也)
唐婆鏡(玉芝葉一名瓊田草俗號丨丨丨山谷瓊芝/軒詩憧憧來問此何草但告渠是丨丨丨)
辟芷(香草生幽辟/處故云丨丨)
留夷掲車(並香/草名)
胡䋲(香草有莖葉/可作䋲索)
宿莽(草冬生不死楚/人名之曰丨丨)
江離(香草生江中/説文蘼蕪也)
仙茒(抱朴子唐堯觀蓂莢以知月注云堯時有/草夾堦而生隨月開落名蓂莢又曰丨丨)
縈蒲(殷芸小説歴城東有蒲臺世傳秦始皇常過/此丨丨以繫馬至今蒲生猶縈歴城一作鬲)
重錢(任昉述異記苔/之别名丨丨)
蓴龜(酉陽襍俎丨根/甚美名丨丨)
天何生(談助唐巢縣令楊日華膳/夫經以芋頭為丨丨丨)
芝卜(酉陽襍俎屋柱無故生芝者白為喪赤為血黒為/賊黄為喜其形如人面者亡財如牛馬者逺役如)
(龜虵之類/者田蠶耗)
昔耶(酉陽襍俎博雅云在屋曰丨丨在垣曰垣衣廣志/又謂蘭香生于乆屋瓦上俗謂之瓦松魏明帝愛)
(之命於長安故宫殿擇取并瓦松栽入洛陽以覆/屋梁簡文帝薔薇詩曰緑堦覆碧倚依簷映丨丨)
甘草苦草惡草旱草(諸集拾遺大戴禮師曠曰嵗欲豐/丨丨先生謂薺也嵗欲歉丨丨先)
(生謂葶藶也嵗惡則丨丨先生謂水藻也惡謂潦/也嵗旱則丨丨先生謂蒺藜也皆以孟春占之)
七明九光(諸集拾遺七孔者為丨丨/九孔者為丨丨石芝名也)
威喜樊桃獨搖牛角龍仙(諸集拾遺丨丨丨丨木芝名/丨丨丨丨丨丨皆草芝名也)
　　　木
交讓樹(潯陽記黄金山有木一年東邉榮西邉枯次年/西邉榮東邉枯年年如此張華曰此丨丨丨也)
(乃楠樹/述異記)
相思樹(齊州圖經曰鄆城南有青陵臺韓慿冢按捜神/記云宋康王取韓慿妻使慿運土築此臺慿死)
(妻自殺王聽合葬其冢相望各有樹生其上旬日合拱/根交於下枝錯於上後稱為丨丨丨又有鴛鴦雌雄交)
(頸飛其/上焉)
娑羅樹(天寳初安西進狀言丨丨丨不庇凡草不止惡/禽聳幹無慙于松栝成隂不愧于桃李如得托)
(根長樂擢穎建章布葉垂條鄰月中之丹桂連枝接影/對天上之白榆酉陽襍俎又楊素建都城嫌樗木名惡)
(號娑婆/羅樹)
桐有汗(長安興善寺前庭有桐四株皆素和尚手植元/和中卿相多逰此寺丨至夏丨丨汗入衣如輠)
(脂不可浣人惡之素戯祝樹曰來嵗復有汗我必薪之/自是無汗素不出院轉法華經三萬七千部夜有狢子)
(聽經時有烏/鵲就掌取食)
庭列植嘉樹(顧憲之仕齊後遷吏部郎中宋時其祖覬/之嘗為吏部於丨丨丨丨丨謂人曰吾乃)
(為憲之植爾至/是憲之果此職)
列植桐栁(㑹稽孔珪家起園丨丨丨丨多搆山泉殆窮/真趣鈞徃逰之珪曰殿下處朱門逰紫闥詎)
(得與山人交耶荅曰身處朱門而情逰江海/形入紫闥而意在青雲鈞齊髙帝之子也)
盗砍樹(范喬字伯孫邑人臘夕丨丨其丨有告者喬佯/不聞邑人愧而歸之喬徃喻之曰卿節取薪欲)
(為父母相歡娯/爾何以愧焉)
金城栁(桓温北征經丨丨見少為琅琊時所種丨皆已/十圍慨然曰木猶如此人何以堪攀枝執條泫)
(然流/涕)
栁藏經(薛𢎞機隠士也營蝸舍東都漕河之隈忽有柳/客造門自稱丨丨丨能歌吟談論明年五月又)
(來贈薛詩曰誰謂三才貴予觀萬化同虚心嫌蠧食内/年老怯狂風是夜魏王池畔有大枯栁為風所折其)
(不知誰人藏經百餘卷漫/壞𢎞機曰其藏經之謂乎)
栁似張緒(劉悛之為益州獻蜀栁數株枝條甚長狀若/絲縷齊武帝以植于太昌靈和殿前常賞翫)
(咨嗟曰此楊栁風流可愛似/張緒當年時其見賞愛如此)
聽事前古栁(劉瓛字子珪篤志好學丹陽尹袁粲指丨/丨丨丨丨樹謂瓛曰人謂此是劉尹時樹)
(每想髙風今復見卿/清徳可謂不衰矣)
槐下聽事(髙熲毎坐朝堂北槐樹下以聽事其樹不依/行列有司将伐之隋文特命勿去以示後人)
(其見重/如此)
堂柱生槐(孫偓字龍光第進士歴顯官始家第/丨丨丨丨枝朞而茂既而偓柄政)
種梓漆(樊重營理産業物无所棄常欲作器物先丨丨/丨時人嗤之然積以嵗月皆禆其用向之笑者)
(咸求/假焉)
射朽木(王方翼常夜行見長人丈/餘引弓丨仆之乃丨丨也)
女珊瑚(光武時南海獻珊瑚婦人帝命植於殿前謂之/丨丨丨一旦柯葉甚茂至靈帝時樹死咸以為)
(漢室将亡/之兆述異)
賜嘉樹(姜皎為殿中監𤣥宗素愛之帝在殿廷翫/一嘉樹皎盛賛之帝遂令徙植其家云)
貝多樹(一説少室山有丨丨丨與衆/木異一年三放花其花香美)
苗氏松檟(丨晉卿嘗自為父碑文有鵲巢碑上史思明/亂賊入上黨焚蕩畧盡而丨丨丨丨獨無傷)
登第皂莢(泉州文宣王廟庭植皂莢樹每州人将登第/則生一莢梁貞明中忽生一莢有半人莫喻)
(其祥是年州人陳逖進士及第黄仁穎學究及第仁潁/恥之復應進士舉至同光中半莢之中忽生全莢其年)
(仁穎果/登第)
扶桑國(丨丨丨在中國之東其上多丨丨葉似桐初生/如筍國人食之實如梨而赤績其皮為布以為)
(衣亦為綿兩兩同/根偶生故名扶桑)
常春樹(燕昭王種丨丨丨葉如蓮花樹身似桂樹花隨/四時之色春生碧花春盡則落夏生紅花夏末)
(則凋秋生白花秋殘則萎冬生/紫花遇雪則謝故號為丨丨丨)
丹青樹(辰州嵩溪有丨丨丨枝葉茂盛直上籠其下無/枝條上有五色葉圓如華葢故號為丨丨丨俗)
(謂之五采樹/今在辰陽縣)
榆樹為籬(魏志鄭渾字文公為山陽魏郡太守以郡下/百姓苦乏材木乃課丨丨丨丨並益五果榆)
(皆成藩五/果豐實)
植槐代堠(韋叔裕字孝寛為雍州刺史先是路側一里/置一土堠經雨頹毁每須修之自孝寛臨州)
(仍勒部内當堠處植槐樹代之既免修復行旅又得庇/䕃周文後見怪問知之曰豈得一州獨爾當令天下同)
(之於是令諸州夾道一里種一/樹十里種三樹百里種五樹焉)
蒲葵(蘇子容云椶/櫚出廣州)
菩薩線(其木如檜枝葉長垂欲及水下/紛如散絲線色翠而清香可愛)
仙人燭(其木如梧桐其皮多枯剥如筒桂大可/盈握長亦尺餘每燭一枝可延數十刻)
仙掌扇(朱瑞生葉三四大於扇色翠可愛生/于嵓洞之前兩兩相合如掌扇相對)
飛仙葢(髙枝無他枝木末樛然下/垂敷條散葉圓宻如葢)
玉女幢(葉細長而清澤葉稍如丹經霜不凋/髙一二丈自根而上層級如幢節)
羅漢縧(其木如檜聳之髙數丈翠葉間/垂心白色長尺餘作結成縧狀)
竹實(天復甲子嵗隴西亢陽民相食是年忽山中竹無/巨細皆放花細子饑民採之樁米而食珍於黍稷)
(粳糯所謂百萬圓/顱活之貞筠之下)
青士(竹也見樊/宗師園記)
申椒(木實之香者/申或地名)
麴塵絲(栁也古今詩江/邉楊栁丨丨丨)
十里香(任昉述異記松千/年則香聞丨丨)
玉枝(洞㝠記東方朔得西那國丨丨以進武帝賜近臣/年髙者云病者枝汗死者枝折老耼得之七百年)
(不汗偓佺得之/三千年不折)
桂腦芸英(續仙傳謝𤣥卿遇仙山/中設瓊􁏩酒丨丨丨丨)
八月春(談助竹根曰鞭賛寧竹譜云鞭多西行故諺云/東家種竹西家理地以鞭行時丨丨為丨二月)
(三月為秋凡百榖皆以/始生為春成熟為秋)
煑簀(談助陸雲笑竹云漢人至呉呉人設筍問何/物曰竹也歸煑其簀不熟曰呉人豈欺我哉)
楓脂(酉陽襍俎丨丨/入地為琥珀)
聲風木(李濟翁資暇録云從西那國得丨丨丨長九尺/大如指其實如細珠風吹枝如玉聲因以為名)
兔目䑕耳(諸集拾遺博物志槐生五/日曰丨丨十日曰丨丨)
招搖桂(山海經丨/丨山多丨)
五衢花(山海經少室山有木其/花丨丨五出如衢路也)
竹約(設文/節為)
聖筍(諸集拾遺嶺南諸山谷茅地中潤生筍/甚大籜皆竹而根皆茅人食之名丨丨)
雲界(宋武帝桐賛曰捎/星丨丨衍葉炎㕓)
　　　花
旌節花(唐王處囘侍中一日有道士王桃枝奉謂攜種/之曰此則仙家丨丨丨後王公果除二節鎮方)
(致/仕)
劚牡丹(長安貴㳺尚牡丹三十餘年矣每春暮車馬若/狂以不就翫為恥種一本有直數萬者元和末)
(韓令始至長安私第有之遽/命劚去曰吾豈效兒女子也)
玉蘂花(曽慥端伯髙擠詩注云唐人有題唐昌觀丨丨/丨詩云一樹玲瓏玉刻成飄廊㸃地色輕輕今)
(瑒花即丨丨丨介甫以比瑒葢瑒玉名/取其白山谷更名山礬謂可以染也)
陸凱寄梅(丨丨與范曄善自江南丨丨花一枝詣長安/與曄其詩曰折梅逢驛使寄與隴頭人江南)
(無所有聊/贈一枝春)
栽桃杏(王棲霞寓江陵所居手植桃/杏四藩其宇時人比之董奉)
蜀州紅梅(丨丨有丨丨數本花之殊品也郡侯構閣環/墻以固之一日梅已芳郡侯未至俄有兩婦)
(人往騐既扃鑰閴不見人惟於門東壁上有詩一首曰/南枝向暖北枝寒一種春風有㡬般慿仗髙樓莫吹笛)
(大家留取倚/欄干摭遺)
金步搖(叢生條布其花四出皆偶對/于枝葉間無風亦常搖動)
玉纓絡(其花圓潔如真珠散綴柯/條疎宻無異四時不衰)
莎羅花(其葉如枇杷毎七葉九葉叢生苞如人面其開/收若牡丹數朶相倚色類拒霜香如菡蓞夏初)
(始開惟天柱雙蓮/峯絶頂有此花)
鉢囊花(木髙丈餘葉細長翠色光彩其花生於葉上色/深黄如葵英萼極長清香聞於數里金地藏逰)
(食南臺花落於鉢/並出九華録中)
白蓮女(蘇昌逺居蘇臺有小莊呉中水鄉率多芰荷有/一女郎素衣紅臉容質麗絶閲其明悟若神仙)
(中人自是與之相狎以莊為幽㑹之所蘇生嘗以玉環/贈之結慇懃或日見檻前白蓮花開敷榮殊異見花房)
(中有物細視之乃玉環也因折之其妖遂/絶鬼神無形必慿於物豈菡蓞之能哉)
種青蓮(韓愈之甥有種花之異聞於小説杜給事孺林/典湖州有染户家生青蓮花刺史收蓮子歸京)
(種于池沼或變紅蓮因異之驛致書問染工曰我家有/三世治靛甕常以蓮子浸甕底俟經嵗年然後種之若)
(以所丨丨丨為種即為紅矣葢還本質又何足怪乃以/所浸蓮子寄奉之愚見人以鷄屎和土培芍藥花叢其)
(淡紅者悉成深紅/染工所言益信矣)
蓮房如笠(詩僧齊已與塑工蔡蟠曽於廬山瀑布中/見一丨丨已乾大丨丨葢其花大可知矣)
水照(晏元憲蘋花詩序云蘋葉圓而小如荷之始生者盛/俗謂之丨丨以其類鑑之形其花五出黄潤而香)
(于中夏日熾而開日/晐而萎無飄零者)
荆州菊潭(丨丨有丨丨其中皆乾菊潭旁/民家飲之皆至上夀十洲記)
蘭菊叢生(羅含為長沙相年老致仕加中散大夫初含/在官舍有一白鶴棲集堂宇及致仕還家階)
(庭忽丨丨丨丨以為/徳行之感年七十七)
文客(木/犀)
淡客(梨/花)
芳友(蘭/)
清友(梅/)
仙友(嵓/桂)
名友(海/棠)
韵友(酴/醿)
禪友(薝/蔔)
竒友(蠟/梅)
殊友(瑞/香)
净友(蓮並曽/瑞伯撰)
菊婢(金鳯花也張文潛詩云金/鳯汝婢妾紅紫徒相輝)
梅兄(山谷水仙花詩云/山礬是弟丨是丨)
花王花后(魏花又有數其葉至七百葉錢思公嘗曰人/謂牡丹花王今姚黄真為王而魏花乃其后)
(也/)
夀客(菊本草一/名延年)
幽客(蘭/)
清客(梅/)
仙客(桂/)
逺客(茉/莉)
佳客(瑞/香)
素客(丁/香)
雅客(酴/醿)
貴客(牡/丹)
净客(芰/蓮)
野客(薔薇張景修/撰諸客銘)
近客(芍/藥)
燕草(蕙也見/南越志)
海仙花(晏元憲錦帶花詩云異名傳丨/丨注云王禹偁名之為海仙)
簇蝶花(晏元憲玉蝴蝶詩序云李衞公平泉果木記/有永嘉丨丨今此花來於浙東四布如蝶)
林蘭(梔子花謝靈運賦丨丨近/雪而楊倚注丨丨梔子也)
紫冠(鷄/冠)
黄鈿(菊山谷簡田子平/詩丨丨網絲窠)
花中神仙(沈立海棠記曰唐相賈耽著/百花譜以海棠為丨丨丨丨)
雪培堆(荆公詩華髮尋春始見梅一枝臨路丨丨/丨鳯城南陌他年憶杳杳難隨驛使來)
百兩金(諸集拾遺本草牡丹/名丨丨丨又名䑕姑)
　　　果
蒲萄何如橘柚(俗言蒲萄蔓好引於西南庾信謂魏使/尉瑾曰我在鄴遂得大丨丨陳昭曰其)
(味丨丨丨丨信曰津液勝之芬芳减之瑾曰/金衣素裏見苞作貢向齒自消良應不及)
紫花梨(唐武宗不豫青城道人進太白南溪丨丨丨食/之大愈煩熱帝疾即平今亦有此梨耳目記)
柿有七絶(酉陽云丨丨丨丨一夀二多隂三無鳥巢/四無蟲五霜葉可翫六嘉實七葉落肥大)
茘枝詩(梁劉得丨丨丨曰叔師貴其珍武仲/稱其美良田自逺至含滋不留齒)
獻橘(後漢楊由為郡文學掾有風吹削柹太守以問由/由對曰方當有薦木實者其色黄頃之五官掾丨)
(丨數包/柹  廢)
桓礹繫橘(東觀漢記丨丨到揚州止從事舍庭有橘株/風吹落兩實以䋲繫著枝上其志介如此)
天寳甘子(天寳中宫中甘子結實一百五十顆宰臣賀/曰雨露所均混天區而齊被草木有性慿地)
(氣而/潛通)
東府三寸甘(宋彭城王義康輔政専權時四方獻饋皆/以上品薦義康而以次者供御上嘗冬月)
(啖甘嘆其形味並劣義康在坐曰今年甘/殊有佳者遣還丨丨取大甘供御者丨丨)
白橘青柑縹杏(出勾/漏傳)
安期食棗(漢武帝時李少君見上曰臣逰海上見/丨丨生丨巨丨大如𤓰安期生仙者也)
和嶠家好李(丨丨丨有丨丨帝求之不過數十王濟候/其上直率少年詣園共啖畢伐樹而去)
髙聰梨(丨丨被廢于家唯修營園果/世稱丨丨丨以為珍果北史)
雪桃(家語孔子侍坐于哀公公賜之桃與黍/仲尼先飯黍而啖桃公曰黍以丨丨也)
鵝肪(椰子山谷以椰子冠送王子予詩漿成乳酒醺/人醉肉截丨丨上客盤退之詩丨丨截珮璜)
味諫果(餘甘子也戎州蔡次律家軒外有餘甘山谷名/曰丨丨丨嘗作謝子予送橄㰖詩云方懐丨丨)
(軒中/丨)
昆流素蓮(周穆王時西王母進丨丨/丨丨一房百子凌冬而茂)
雲臺桃實(張天師弟子趙昇就學於天師與弟子登丨/丨絶崖有丨丨樹大如臂曰得桃實者教以)
(道弟子無敢視者昇/從上自擲正中樹)
韓終李(洞冥記琳園生玉李韓/終嘗食號曰丨丨丨)
橘籍(任昉述異記越多橘/柚有税户名丨丨)
六出杏仙人杏(任昉述異記天台有仙/杏六出五色號丨丨丨)
金李(任昉述異記杜陵有丨丨/其大如拳一李有二色)
橘一帶三十子(王僧辯嘗為荆州得丨丨/丨丨丨丨以獻梁元帝)
楊梅隆冬三實(王虚之遭父母喪二十五年鹽酢不入/口庭中丨丨丨丨丨丨墓上橘樹一冬)
(再食時人咸/謂孝感所致)
紫石榴紅縹李(瀨鄉老子祠有丨丨/丨丨丨丨一李二色)
嚼青梅(前蜀王建不識文字而好議下節判官馮涓大/夫好戯時鳯翔請判官結歡好畧同張郎中也)
(來晨宴接王慮馮公先語而張子乗之或致失機乃令/客将傳達且請緘黙坐既安而賓主寂然無敢發其語)
(端者馮公乃取盤中青梅繿然/一嚼之四坐流涎因成大笑)
散棗栗(王泰字仲通㓜敏悟年數嵗時祖母集諸孫姪/丨丨丨於牀群兒競取之泰獨不取問其故對)
(曰不取自當得/由是中表異之)
道士與栗(王可交華亭人因棹漁舟一葉舫丨丨丨丨/青赤色乆之食方盡及歸已半年遂絶穀動)
(静若有/神助)
擲栗入柱穿(南史劉秀之字道寳穆之從父兄子秀之/嘗從穆之為丹陽尹與子弟宴于㕔㕔柱)
(有一穿穆之謂子弟及秀之汝等試以栗遙擲之入穿/者後必得此郡惟秀之獨入焉後果徙丹陽尹言遂驗)
擲栗中上面(蕭琛歴尚書侍中梁武帝每朝讌接琛以/舊恩嘗預御筵醉快上以棗投琛琛仍取)
(栗擲上正中面御史中丞在坐帝動色曰此中有人不/得如此豈有説耶琛即對曰陛下投臣以赤心臣敢)
(不報以戰/栗上笑悦)
𤓰惡香(丨丨丨尤忌麝香唐鄭注太和初赴職河中姬/妾數百盡騎香聞數里是嵗自京至河中所過)
(路𤓰/盡死)
以𤓰鎮心(鄭灼家貧常蔬食講授多苦心熱若𤓰時/甫偃臥丨丨丨丨起便讀誦其篤志如此)
龍肝𤓰(丨丨丨長盈尺花紅葉素生於/氷谷所謂氷谷素葉之𤓰也)
削皮𤓰(王羆與客食𤓰客削𤓰皮侵皮稍厚羆意嫌愧/之及𤓰皮落地乃引手就地取而食之客甚)
(色/)
折腰菱(樂天罷蘇州刺史時/得白蓮丨丨丨以歸)
飜雞芰(𤣥都有翠水水有碧色芰如/雞飛名丨丨丨仙人多食之)
芋魁(丨根也漢/翟方進傳)
冬李(王僧孺五嵗便機警人有饋其父丨丨先以/一與之僧孺不受曰大人未見不敢先嘗)
縹李(任昉述異記中山丨/丨大如拳一李六色)
𤓰葵輩(雞跖集齊民要術𤓰早晚及中/三輩又葵三搯更生嵗中得輩)
湖目(酉陽雜俎袁翻常於歴城蓮子湖上宴集膳夫告/以作血羮不成乃令從它所汲水乃成時王在坐)
(問之公曰可思丨丨王不諭歸問其主房叔/通房曰藕能散血所謂丨丨蓮子即是也)
水栗(酉陽雜俎武陵記兩角曰菱三/角四角曰芰通謂之丨丨焉)
鴻頭(諸集拾遺/芡别名)
黄㼐宻筩金义貍首虎蟠𤣥􁀙素腕(諸集拾遺陸機嘗/作𤓰之賦云其種)
(有丨丨丨丨丨丨丨/丨丨丨丨丨丨丨名)
木威(酉陽雜俎朱崖橄㰖獨枝/東向曰丨丨南向曰橄㰖)
　
　
　
　
　六帖補卷十
欽定四庫全書
　六帖補卷十一　　　　　宋　楊伯嵒　撰
　　鳥獸蟲魚
　　　飛鳥
鸞歌鳯舞(南海中有軒轅丘丨自丨/丨自丨古云天帝樂也)
鳯見天下康寧(丹穴之山有鳥焉其狀如雞五彩而文/曰鳯鳥首文曰徳翼文曰順背文曰義)
(膺文曰仁腹文曰信是鳥也飲/則自歌自舞丨則丨丨大丨丨)
摯鈞(䃌山有鳥狀如鳬䑕毛善登木名/曰丨丨見則其國多殁䃌音員)
跂踵(復州之山有鳥焉狀如鶚而一足彘/毛名曰丨丨見則其國大疫跂音企)
鳷鵲(王子年拾遺記漢永康初條支國來獻異鳥/名丨丨髙七尺解人語國太平則群翔鳴)
白燕(南史馬樞字要理有丨丨一雙/巢庭木馴几案凡三十餘年亡)
縷繫燕脚(衛敬瑜妻年十六而夫亡父母舅姑咸欲嫁/之乃截耳置盤中為誓乃止户有燕巢常雙)
(飛來去後忽孤飛女感其獨栖乃以丨丨丨丨為誌後/嵗果復更來猶帶前縷女復為詩曰昔年無偶去今春)
(猶獨歸故人恩義重不忍復雙飛雍州刺史西昌/侯藻嘉其美節乃起樓於門題曰貞義衛婦之閭)
金蠶玉鷰(闔閭夫人墓中周迴八里别館洞房邐迤相/屬漆燈照爛如日月焉尤異者丨丨丨丨各)
(千餘/雙)
鷓鴣(丨丨似雌鷄飛但南不北交州異物志云/鳥象雌鷄名丨丨其志懐南不思北徂)
彈鵠(桓榮祖字華先善彈登西樓見翔鵠雲中謂左右/當生取之於是彈其兩翅毛脱盡墜地無傷養毛)
(生後飛去其/神妙如此)
聚鸛(拾遺記麋竺冨擬王家權傾蜀國家内廐中有伏/尸竺命埋之經二年有婦人語曰君財寳可支一)
(世應遭火厄今遺君青蘆杖長九尺感先恩耳仍云冝/多丨丨以禳火灾鸛能聚水於巢上故也竺歸後鄰家)
(常見青氣如龍狀竺内有方諸盆以大珠散庭中謂之/寳庭後旬日火從庫内起珠玉十分之二皆隨陽燧火)
(盛之時見有青氣如雲覆火上火即/滅乃嘆人生運財有限竟恨而死)
羊公鶴(劉爽字遵祖少為殷中軍所知稱之于庾公公/甚忺然便取為佐既見坐之獨榻上與語是日)
(殊不稱庾小失望遂名為丨丨丨昔羊叔子有鶴/能舞嘗向客稱之容試驅來氃氋而不肯舞矣)
能歌鸚鵡(梁武帝時交州獻/丨丨丨丨詔不納)
雀集庫樓(楊由字哀侯為郡文學掾時有大雀夜丨於/丨丨上太守廉范以問由由曰此占郡内當)
(有小兵然不為害後二十餘日廣柔縣/蠻夷反殺傷長吏郡乃發庫兵擊之)
鳩鬭社木(楊由嘗從人飲酒三行便趋去後主人舍有/鬭相殺者人請問何以知之曰向社中木上)
(有鳩鬬此兵/賊之象也)
祝鷄翁(李徳裕到崖州遺段成式書曰自到崖州幸且/頑健居人多養雞徃徃飛入舍今且作丨丨丨)
(爾/)
金鷄鳴玉犬吠(濟陽山有麻姑登仙處俗/説山上有丨丨丨丨丨丨)
天鷄(棗南有桃都山上有大樹名曰桃都枝相去三千/里上有天鷄日初出照此木丨丨即鳴天下鷄皆)
(隨之/鳴矣)
海鳬毛(惠帝時人有得此鳥毛長三尺以示張華華/見慘然曰此謂丨丨丨也出則天下亂矣)
紅蝙蝠(出瀧洲多雙伏紅蕉花/間若獲其一則一不去)
白蝙蝠(荆州清溪秀壁諸山山洞往往有乳窟窟中多/玉泉交流中有丨丨丨大如鵶按山海經云蝙)
(蝠一名仙䑕千嵗之後艶色如銀/棲則倒懸葢飲乳水而長生也)
鳥賊(李客師致仕居昆明池長善騎射喜馳獵雖老猶/未衰自京南屬山西際灃水鳥鵲皆識每出從之)
(翔噪人謂/之丨丨)
鳥卜(東女國以女為君居康延川岩險四繚有弱水南/流犍革為船王號賓就官曰髙霸黎猶言宰相也)
(俗輕男子女貴者咸有侍男被髮以青塗面唯務耕戰/而已子從母姓地寒宜麥以十一月為正巫者以十月)
(詣山中布糟麥呪呼群鳥俄有鳥來如雞狀剖/視之有穀者嵗豐否即有灾名曰丨丨西域傳)
吐綬鳥(丨丨丨其身大如雀五色出巴東山中毛色可/愛若天晴淑景即吐綬長一尺須臾還吞之)
潄金鳥(三國時昆明國貢魏丨丨丨鳥形如雀色常翔/揚海上吐金屑如粟至於此鳥即畏寒雪霜帝)
(乃作温室以處之名曰辟寒/臺故謂吐此金為辟寒金也)
撲漉(鷗/)
櫜􁏙(山海經羭次山有梟/名丨丨食之不畏雷)
黄鴦(幽州謂黄鳥/曰丨丨詩疏)
　　　獸
石麟(丹陽天姑陵陵下有丨丨二枚不知年代/相傳云泰漢間公卿墓則為丨麒丨以鎮)
獬豸(丨丨一角之羊性知人有罪臯陶/治獄其罪有疑者即令羊觸之)
怒毛獸(封微山中有丨丨丨若不嗔/毛短三寸若嗔毛長三寸)
白鵠(王子年拾遺記魏武討董卓夜失馬曹洪以所乗/馬上帝足似不踐地數百里瞬息而至諺曰慿空)
(虚躍曹/家丨丨)
遺馬(王義方舉明經詣京師有徒步疲于道者自言父/官逺方病且革欲往省困不能前義方哀之解所)
(乗馬以遺不告姓名/去由是譽振一時)
解牛(竇建徳世為農材力絶人少重然諾善俠節鄉人/喪親貧無以葬建徳方耕聞之太息遽命丨丨與)
(給喪事鄉/黨異之)
聞父叱耕牛(趙至字景真詣師受業丨丨丨丨丨聲投/書而泣師怪問之至曰我小不能榮養使)
(老父不免勤/苦師甚異之)
果下牛(日南郡出丨/丨丨髙三尺)
虎生角(漢中山有丨丨丨道家云/虎千年則牙脱而角生)
封使君(漢宣城郡守封邵一旦化為虎食郡民呼之曰/丨丨丨因去不復來故時語曰無作丨丨丨生)
(不治民/死食民)
燃犀照水族(温嶠字太真旋于武昌至牛渚磯水深不/可測世云其下多怪物嶠遂丨丨角而丨)
(之須臾見丨丨覆火竒形異狀或乗馬車著赤衣者/嶠其夜夢人謂已曰與君幽明道别何意相照也)
射鹿吹管(江陵人丨丨者率以淘河鳥脛骨為管以鹿/心上脂膜為簧吹作鹿聲有大號小號呦呦)
(之異或作麀鹿聲則麚鹿畢集葢為牝聲所誘人得彀/矢而注之又比中以雌雉為媒亦作雌聲以誘之而雄)
(者以妬媢其雌接翼而至人得張機而射之嗚鹿/呼一以貪色一以妬色而就死無異也麚  牡)
𤣥鹿(鹿千年化為蒼又五百年化為白又五百年化為/𤣥漢成帝時中山人得𤣥鹿烹而食之骨皆黒色)
(仙者説丨丨為脯/食之壽二千嵗)
白鹿(餘干縣有丨丨土人皆傳千年矣昔成帝遣捕得/銅牌在左角後書云漢元鼎二年臨江所獻丨丨)
鹿救石勒(石勒嘗傭于臨水為㳺軍所囚㑹有群鹿傍/過軍人共逐之勒乃獲免俄而又有一父老)
(謂勒曰向來群鹿者我也/君應為中州主故相救耳)
羊跪拜(王固字子堅清虚寡欲又信佛法書聘魏國宴/饗之際諸停殺一羊羊於固前跪拜又宴昆明)
(池魏人以南人嗜魚大設罟/網固以佛法呪之一鱗不獲)
胡髯郎(古説羊一/名丨丨丨)
猫相乳(司徒北平王馬燧家丨有生子同日者其一母/死焉有二猫飲于死母母且死其鳴吚吚其一)
(方乳已子若聞之起而若聽之走而若救之銜其一置/于其栖又往如之反而乳若其子然噫亦異之大者夫)
(猫人畜也非性于仁義者也其感于所畜者乎哉此北/平王牧人以康罸罪以平理隂陽以得其宜國事既畢)
(家道乃行云云夫如是其所/感應召致亦可知矣退之集)
犬豕同乳(鄴中銅駞鄉魏帝陵下丨丨丨丨各/二古詩云石犬不可吠銅駞徒爾為)
狼狽(或言是兩物狽前足絶短每行常駕兩狼/失狼則不能動故後世言事乖者稱丨丨)
猩猩(國史補或畫而賛之曰爾形惟猿爾面唯人言不/忝面智不逾身淮隂佐漢李斯相秦曷若箕山髙)
(臥養/真)
肥􁃄(渾夕之山有虵一首兩身/名曰丨丨見則其國大旱)
長右(丨丨之山多水有獸如禺而四耳因名曰/丨丨其音如吟見則郡大水禺音魚猴屬)
山􁘠(獄法之山獸狀如犬而人面見人則笑名曰丨/丨其行如風見則天下大風􁘠音暉又胡昆切)
軡(空桑之山獸狀如牛虎文音如/鈸其名曰丨見則天下大水)
當庚(欽山有獸如豕而有介名/曰丨丨見則天下大穣)
蜚(東山之東曰大山有獸其狀如牛而白首一目而蛇/尾名曰丨行水則竭行草則死見則天下大疫銘曰)
(丨之名體似無害所經祜竭甚于鴆/厲萬物斯摧思爾遐逝蜚狀貴切)
長借馬(翰林志學士初入院賜/馬一匹謂之丨丨丨)
白元通(酉陽襍俎開元中長安東市人喪父乗驢入市/欲易之以辦喪驢忽作人語曰我姓丨名丨丨)
(負君家分已足惟欠錢四千五百可於某家易之如其/言而往果酬此數易之後數日往問之則驢已死矣)
蒙貴(襍俎猫一名丨丨二名烏員其目睛旦/暮圓日午則如線洗面過耳則客至)
尺木(酉陽襍俎龍頭有一物如博山形/名丨丨故曰龍無丨丨不得升天)
野賓(王仁裕畜/猿號丨丨)
蘭株豐岳垂星力柱(諸集拾遺甯戚相牛經曰丨丨欲/大謂尾株丨丨欲髙謂膝骨丨丨)
(欲高謂蹄上肉丨/丨欲大謂車骨)
　　　蟲
鏡中蛇(前定録袁孝叔遇一老父遺一編書曰君壽與/位盡具于此慎勿預視受一命即開一幅孝叔)
(跪受五轉臨晉令時當秩滿歸閿鄉晨起欲就巾櫛忽/有物墮鏡中類蛇而有足孝叔數日卒妻閲其書惟畫)
(一蛇蟠/丨丨)
𤣥蛇食鹿(熒山有丨/丨丨丨)
蜘蛛大如栗(朝野僉載唐張文成為鴻臚丞帽帶及緑/袍並被䑕囓有丨丨丨丨丨當寢門縁絲)
(上數日加/階授五品)
辟魚(張揚少年聞丨丨入道經函中因蠧食神仙字身/有五色人取丨丨吞之以致上昇張子惑之乃書)
(神仙字碎剪置于瓶中取丨丨以投/之冀其蠧蝕亦欲吞之遂成心疾)
殺䑕藥(野人閑語賣丨丨丨李客云亦能療人人少有/服斯者有賣書張賛因䑕嚙文字買藥以飼䑕)
(燈下見大䑕數頭出争食之俄皆/有羽翼望門飛去李從此遁去)
􁁊䑕(南曰之山有鳥狀鷂䑕尾名曰/丨丨見則其邑大旱􁁊子移切)
手不驅蚊(呉猛有孝行夏日常丨丨/丨丨懼其去已而噬親也)
蜂螫指(皇甫湜字持正卞急使酒嘗為/丨丨丨購小兒斂蜂擣取其液)
顛當(段成式書齋前雨後多窠深如蚓穴網絲其中形/如蜘蛛爾雅謂之王蛈蜴鬼谷謂之蛛母秦中兒)
(戯曰丨丨丨丨牢守門蠮螉㓂汝无處奔爾雅蛈/音耋蜴音亦丨丨一名螲蟷上丁結反下丁郎反)
䖺䗤(獨山多丨丨狀如黄蛇魚鬛出入有/光見則其邑大旱䖺音條䗤音容)
禁蛙聲(沈僧昭少事天師道士中年為山隂縣梁武陵/王紀為㑹稽太守宴坐池亭蛙鳴聒耳王曰殊)
(廢絲竹之聽僧昭咒厭十許口便息及日晚王又曰/欲其復鳴僧昭曰王歡已闌今恣汝鳴即便喧聒)
蠶嵗四熟(尹思貞為青州刺史治州有績丨至丨丨丨/黜陟使路敬潛至部嘆曰是非善政致祥乎)
(表言/之)
白鳥(金樓子齊桓公寢曰一物失所寡人悒悒今也/日丨丨營營是必饑爾開紗厨進之丨丨蚊)
蠅虎舞(續山傳韓志和有道術以蠅虎子數/十枚分隊舞梁州曲皆齊中樂節)
飯蜂(續山傳葛𤣥食畢□飯成蜂飛/行有聲良久張口復入成飯粒)
虱卜(襍俎嶺南人有病以丨丨/之向身為吉背身為㐫)
數丸(襍俎生江岸如蟛蜞取土作丸數至/三百則潮至土人以為候呼為丨丨)
率然(山海經常有巨蛇首尾猶大物或觸之中首則尾/至中尾則首至中腰則首尾俱至名曰丨丨孫子)
(兵法云丨/丨者是也)
　　　魚
魚腹得書(説苑吕望釣于渭濱獲一鯉/魚剖腹得書曰呂望封于齊)
燒尾(三秦記龍門山在河東龍門之下每嵗有黄鯉二/魚自海及諸川争來赴之一嵗登龍門者不過七)
(十二初登時即有雲雨隨之/天火自丨其丨乃化為龍焉)
宜暑鮒(神異經曰東南海中有温/湖鮒魚生馬食之丨丨)
印頰魚(城陽縣城南有堯慶都墓廟前一池魚頰間/有印文謂之丨丨丨若非祠者捕而不得)
到河伯(高道傳葛仙翁名𤣥字孝先嘗于水濱見鬻大/魚者謂魚主曰欲假此魚丨丨丨魚主曰此已)
(死矣曰可以丹書紙納口/中投之於水則躍之而去)
鯉飛(丨魚滿三百六十嵗蛟龍輙率而丨去一/年置一神守之則不能去矣神則鼈也)
丹魚(龍巢山下有丹水水中有丨丨欲捕其魚伺魚之/浮出水有赤光如火網取割其血塗足可涉水如)
(履平/地)
䱻(梓桐山梓桐之水出焉其中多丨狀如魚鳥翼/出入有光音如鴛鴦見則天下大旱䱻音滑)
巨魚數見(漢武帝永始元年春北海出大魚長六丈高/一丈四枚哀帝建平三年東萊平度出大魚)
(長八丈高一丈一尺七枚皆京房易/傳曰海數見巨魚邪人進賢人疎)
龍腦(冀州鵠山傳龍千年則於山中/蜕骨今有龍岡岡中出)
魚腦減蠃礲瞧(淮南天文訓云月虚而丨丨丨月死而/丨丨丨礲音蚌瞧肉不滿應隂氣也)
九江長(搢紳録江南軍吏宋嘗至星子水濱見漁人得/一大黿黿見宋屢顧之宋以錢贖之放于江後)
(數年舟泊龍沙忽有人至云元長史奉召恍然至一官/府出迎與坐曰身即所放黿也今得為丨丨丨願以奉)
(報君兒當溺死名籍在是有一人名姓正同亦當/溺死吾取以代之君兒宜速登岸避之宋謝而出)
河伯從事(烏賊舊説名為丨丨/丨丨以其含墨也)
且食蛤蜊(王融字元長少警慧齊武帝芳林園禊宴使/融為曲水詩序當時稱之初為司空法曹詣)
(王僧祐因遇沈昭畧未相識昭畧屢頋盼謂主人曰是/何年少融殊不平謂曰㒒出扶桑入于𤾉谷昭曜天下)
(誰云不知而卿此問昭畧曰不知許事丨丨丨丨融曰/物以群分方以類聚君生長東隅居然應嗜此族其高)
(自標致/如此)
鰒魚(禇彦囘元徽中授中書舍人時淮北屬江南無復/丨丨或有間關得至者一枚直錢數千有餉彦囘)
(丨丨三十枚彦囘時即貴而貧薄過甚門生有獻計賣之/云可得十萬錢彦囘變色曰我謂此是食物非曰財貨)
(且不知堪賣錢聊爾受之雖復儉乏/寧可賣餉取錢也悉與親友噉之)
龜厯(陶唐之世越裳國獻千嵗神龜方三尺餘背上/有科斗書記開闢以來帝令録之謂之丨丨)
老桑呼龜(東陽郡永康縣呉時人入山逢大龜擔之未/至家遇夜䌫舟於岸見丨丨丨丨曰元緒汝)
(當死矣龜呼老桑曰子明無苦也雖然盡南山之樵不/能潰我樹曰諸葛恪明敏禍必及於予明日其人将龜)
(獻呉主命煮之三日三夜不死遂問恪恪曰此龜有精/須得多載老桑為薪煮之立爛遂命求老桑斫之為薪)
(即然/即爛)
石龜(東北巖海畔有大丨丨俗云魯般所作夏則入海/冬復止於山上陸機詩云丨丨尚懐海我寧忘故)
(鄉/)
螺亭(在南康郡昔有正女採螺為業曽宿此亭夜聞空/中風雨聲乃見衆螺張口而至便亂噉其肉明日)
(惟有骨在焉故/號此亭為丨丨)
蝦鬚(王隠交廣記曰呉後復置廣州以南陽滕修為刺/史或語修曰丨丨長一丈修不信其人後故至東)
(海取丨丨長四丈四尺封以示/修乃服之見異書呂岱傳注云)
撥剌(魚剌/音辣)
鰲光(紀文譚于頔在南海夜忽曉如日初出移時却暗/後海客言某日海中大金鰲浮出目光照曜如白)
(晝後徐復驗其日/正同方知丨丨)
蟹朝魁(雞柘集陸龜蒙蟹志云江東稻初熟蟹率執一/穗早夜詣江而行名丨丨丨漁人以蕭葦承流)
(取之名/蟹籪)
蟹籪(同前/注)
輸芒(酉陽襍俎八月蟹腹有真稻芒長寸/許向東輸與海神未丨丨不可食也)
千人提(酉陽襍俎人面蟹無/螯極堅硬號丨丨丨)
先知君(諸集拾/遺龜)
扈業(諸集拾遺呉都江州記江濱漁者挿竹䋲編之/名扈潮來即没潮去即見以取魚謂之丨丨)
　
　
　
　
　
　
　
　
　
　
　
　
　
　六帖補卷十一
欽定四庫全書
　六帖補卷十二　　　　　宋　楊伯嵒　撰
　　文房四寳(香棋投/壺附)
　　　筆
麟角管(遼西國所獻/出拾遺記)
牙管(南史范岫每所居官恒以㢘潔著稱/在晉陵惟作丨丨筆一雙猶以為貴)
斷大事(黄碣初為閩小將喜學問軒然有志向同列有/假筆者碣怒曰是筆他日丨丨丨不可假後以)
(軍功拜節度副使/後為董昌所殺)
胎髮為心(南朝有老姥善作筆以丨丨/丨丨蕭子雲常用之見雜用)
精筆(裴行儉每曰褚遂良非丨丨佳墨未嘗輙書不擇/筆墨而妍捷者余與虞世南爾所譔選譜草字雜)
(體數/萬言)
五兄弟(本朝錢次權以墨四丸以筆五枝贈楊時可楊/戲曰顧安得硯乎次權曰不難須一詩楊即應)
(口曰尖頭奴有丨丨丨十八公生四客/卿過我書齋無一事似應終日待陶泓)
大牢筆(談助京師語曰丨丨丨少牢口南北東/西無處走大牢牛僧孺少牢楊虞卿)
鼠鬚筆繭紙(拾遺王羲之蘭亭記用丨丨丨書丨丨晉/宋間有一種紙長丈餘就船抄之世云繭)
(紙/)
弗筆(拾遺秦曰筆吳曰不/律燕曰丨楚曰丨)
　　　硯
青鐵硯(于闐國帝所獻/鑄鐵出拾遺)
帝鴻氏硯(四譜黄帝得玉一鈕治為墨/海其上篆文曰丨丨丨丨)
成穴(商文圭幼聰悟能屬/文所用硯為之丨丨)
抵硯(盧相攜姿陋而語不正與鄭相畋俱李翺甥同在/中書黄巢亂論議不協至相詬罵攜怒拂衣去裙)
(衊於硯因抵之帝以大臣爭/口語無以示百官乃俱罷)
翔鳳葢(梁武帝時有司奏吴令唐傭鑄盤/龍火爐丨丨硯丨詔禁錮終身)
　　　墨
犀紋(文房四譜李超易水人造墨妙甚其堅如玉其紋/如犀李超乃廷珪父唐末墨工本姓奚江南賜姓)
(李/)
神女贈别(王肅居㑹稽郡齋夜半忽一女從地而出與/肅語將曉贈别得一墨丸時肅注周易凡有)
(疑滯用此墨/則才思開敏)
魚胞熟萬杵犀角蟠雙龍(坡詩作孫/莘老詩墨)
松身鏡面(陳后山徃秦少游家見裕陵所賜李廷珪墨/不為文理質如金石有詩云秦郎百好俱第)
(一烏丸如漆堅如石巧作丨/丨與丨丨借美于外稱良質)
佳墨(見精/筆下)
仲將墨(雞跖集蕭子良與王僧䖍書曰左伯之紙妍/好輝光仲將之墨一㸃如漆左伯人名也)
　　　紙
堂溪廢牋(後漢延篤少従堂溪典受左氏傳篤欲冩傳/無紙典以廢牋記與之篤以牋記昏不可冩)
(傳乃借本諷之糧盡辭歸典曰卿欲冩傳何乃辭歸篤/曰已諷之矣典聞之嘆曰嗟乎延生雖復端木聞一知)
(二未足為喻若使尼父更生起於洙泗/君當編名七十與游夏爭匹也篤傳注)
側理(南越所獻南人莓苔為紙其理料側因名焉出拾/遺記又張華上博物志晉武嫌繁命削之賜華丨)
(丨紙萬張一云陟釐紙/也溪人語訛謂之丨丨)
左伯紙(丨丨字子邑能為丨時蔡倫亦為之而伯尤為/精妙蕭子良與王僧䖍書曰左伯之紙妍妙輝)
(光仲將之墨/一㸃如漆)
謝公乞牋(王羲之為㑹稽太守丨丨/丨丨紙庫有九萬悉與之)
葛洪乏紙(文房譜曰丨丨家貧常/丨丨所寫反復有字)
東陽魚卵(書訣墨藪王逸少云紙取/丨丨丨丨墨取廬阜松烟)
雲藍紙(雞跖集段成式與温庭筠詩序云子在九江造/丨丨丨輒送五十幅詩云三十六鱗充使時數)
(畨猶得/裹相思)
良田(文房四譜劉氏小説蔡洪赴洛人問吳中舊業曰/筆為耡耒紙為丨丨墨為稼穡義理為豐年也)
　　　香
瑞龍腦(雜俎云交趾貢龍腦禁中呼為丨丨/丨上惟賜貴妃十枚香氣徹十餘步)
一國香(諸蕃行記赤土國在海南出異香/每燒一丸香聞數里號丨丨丨)
生熟速(伐木而取香者謂之生速樹仆於地木腐而/香存者謂之熟速生速氣味長熟速氣味短)
蘅蕪(拾遺記云漢武帝夢李夫人授此香/夢中驚起香氣猶在衣枕歴月不散)
意可香(又初名宜愛或云此江南宫中香有美人字宜/愛此香故名宜愛山谷曰香殊不凡而名乃有)
(脂粉氣故易/名丨丨丨)
金脚腦(連腦之次者/謂之丨丨丨)
詹糖香(本草云出晉安岑州及交廣以南樹似橘煎枝/葉為之似糖而黒多以其皮蠧糞雜之難得淳)
(正者惟/軟乃佳)
亞濕香(出占城國其香非自然乃土人以十種香搗/和而成體濕而氣黒和而長焚勝于他香)
艾蒳香(廣志云出西國似細艾又云松樹皮綠衣亦/名丨丨以合諸香燒之能聚其烟青白不散)
兠末香(漢武帝故事曰西王母降上燒是香兠渠國所/獻如大豆塗宫門香聞百里闗中大疫死者相)
(枕燒此香/疫即止)
茵墀香(拾遺記靈帝初平三年西域/獻煮湯辟癘宫人以沐髮)
百濯香(拾遺記云孫亮寵姬數人合四氣香皆殊方異/國所獻凢經踐踏安息之所香氣在衣彌年不)
(歇因名丨丨丨復目其室曰恩香媚寢一名思香/媚室一云孫為四姬造香百浣不歇號丨丨丨)
罽賓國香(盧氏雜説楊牧嘗召崔安石食盤前置香一/爐出如樓臺之狀崔别聞一香非似爐烟崔)
(思之顧左右取白角揲子盛一漆毬子/呈崔曰此丨丨丨丨所聞即此香也)
郁夷香(出鈎影山狀如棗核食一片則經月飽人按洞/冥記丨丨丨如棗核食一顆厯月不饑或投水)
(中俄滿/大盂)
沈榆香(方子通言項有好事人刻意仙術聞施翁遺跡/故徃訪臨歸但聞妙香不絶云丨丨之丨王子)
(年拾遺記又封禪記黄帝列珪玉于蘭蒲席上然沈榆/香舂雜寳為屑以沈榆和之若泥以分尊卑華戎之位)
螺甲(本草曰螺生雲南中大如掌青黄色/取黶燒灰合香多用之謂能發香)
崑崙耳鷓鴣斑(黄山谷詩螺甲割丨丨丨香茶屑丨丨/丨甲香火者如丨丨丨香結為斑㸃名)
(丨丨/丨)
　　　碁
坐隱(王郎以圍/碁為丨丨)
手談(支公以圍/碁為丨丨)
投局於地(南史謝密字𢎞微性寛博無喜愠末年與友/人碁友人西南碁有死勢後一着客曰西南)
(風急或有覆舟者友悟乃救之𢎞微大怒丨/丨丨丨識者知其暮年之事果以此嵗終)
七嵗入髙品(吳郡褚𦙍丨丨便丨丨丨及長名冠絶當/時𦙍父榮期與臧質同逆𦙍應従誅何尚)
(之云𦙍奕碁之妙超古冠今乞與其微/命使異術天下不絶不許時人惜之)
飛碁(宋明帝好園碁甚拙去格七八道物議共欺為第/三品與第一品王抗圍碁依品賭覷抗饒借帝曰)
(皇帝丨丨臣抗不能斷帝終不覺以為信然好之愈篤/虞愿曰堯以此教丹朱非人主所宜好也雖數忤㫖而)
(蒙賞/賜)
破荻為局(武陵昭王曄字宣昭齊高帝第五子高帝雖/為方伯而居處甚貧曄少時無碁局乃破荻)
(為片縦横以為碁局/指㸃行勢遂成名品)
爭先(一行禪師本不解奕碁因㑹張燕公宅觀積薪一/局遂與敵手謂燕公曰術爾若念貧道四句乗除)
(便可人/人敵手)
如楸局冷暖子(大中中日本國王子來朝王子善碁上/敕待詔顧師言對手王子出丨丨玉碁)
(丨丨丨玉碁丨云本國之東三萬里有集賢島島上有/凝霞臺臺下有手談池池中出玉子不由制度自分黒)
(白冬温夏冷故謂冷暖玉更産如楸玉狀類楸木琢之/為碁局光潔可鑒及師言與敵手至三十三下勝負未)
(決師言懼辱君命而停手凝思方敢落指即謂之鎮神/頭乃是觧兩征勢也王子瞪目縮臂曰伏不勝回語鴻)
(臚曰顧待詔第幾手耶對曰第三手也師言實國手王/子曰願見第一曰王子勝第三方見第二勝第二方得)
(見第一王子掩局曰小國之/第一不如大國之第三信矣)
賜局子(何承天宋文帝丨丨丨承天/表謝帝曰非張武之金何謝)
　　　投壺
激矢(漢武帝郭舍人善投壺竹為矢不用棘也古之投/壺取中而不求還故壺實小豆惡其矢躍而出也)
(郭舍人則丨丨一矢百餘反謂之驍言如博/之豎碁于輩中為驍傑中也帝每賜金帛)
　
　
　
　
　
　
　
　
　
　
　
　
　
　六帖補卷十二
欽定四庫全書
　六帖補卷十三　　　　　宋　楊伯嵒　撰
　　文儒書畫
　　　文
七子(魏文典論曰今之文人魯國孔融廣陵陳琳山陽/王粲北海徐幹陳留阮瑀汝南應瑒東平劉楨斯)
(七子者學/無所遺)
西江文石(五代史王仁裕少夢顧西江水見/水沙石皆篆文其後文思日進焉)
吞文石(五鹿充宗受學于𢎞成子少時嘗有人過已授/以文石大如燕卵成子吞之遂大明悟為世通)
(儒及後病吐出此石以/授充宗又為碩學雜記)
凌顏轢謝(北史王暉素器重温子昇嘗云江左文人宋/有顏謝梁有任沈子昇丨丨丨丨含任吐沈)
(乃顏延之謝靈/運沈約任昉)
王有養炬謝有覽舉(王泰為黄門侍郎每預朝宴刻燭/賦詩文不加㸃梁武帝深贊歎沈)
(約常曰丨丨丨丨丨丨丨丨養/泰小字炬筠小字南史王泰傳)
魏使欲見王融曲水詩(魏使房景高謂王融曰在北聞/主客曲水詩序勝延年願一見)
(後日朱异又謂融曰覽王生詩序用見齊/王之盛初齊武帝以融才辯乃使兼主客)
吳富體(唐富嘉謨先是文士撰碑頌皆以徐庾為宗氣/調漸劣嘉謨與呉少微屬詞皆以經典為本文)
(體一變稱為丨丨丨嘉謨作雙龍泉/頌少微撰崇福鍾銘作者推重之)
字中挾風霜(淮南王安著鴻烈二十卷號淮南子自云/丨丨皆丨丨丨揚子雲以為一出一入)
為文法古(裴子野字幾原為文典而速不尚靡麗制多/法古典今文體異當時或有詆訶者及其末)
(翕然重之或問其為文速者答/云人皆成于手我獨成于心)
呉均體(呉均字叔庠文體清拔有古/氣好事者效之謂為丨丨丨)
疑倩(陳思王植字子建善屬文太祖嘗曰汝倩人邪植/曰言出為論下筆成章顧當面試奈何倩人時銅)
(雀臺新成太祖悉將諸子登臺使/各為賦植援筆立成太祖甚異之)
下筆不休(傅毅字武仲為蘭臺令史/能屬文丨丨丨能自丨)
夢青鏤管筆(紀少瑜字幼㻛十三能文嘗丨陸倕以一/束丨丨丨丨授之云我以此筆猶可用卿)
(自擇取其善其文/由此遂進見南史)
夢大筆如椽(王珣轉左僕射領太子詹事丨人以丨丨/丨丨與之既覺語人云此當有大手筆事)
(俄帝崩哀册諡議/皆珣所草見注)
典論評文(王仲宣長于詞賦徐偉長時有逸氣然非粲/匹也如粲之初征登樓槐賦征思幹之𤣥猿)
(漏巵圓扇橘賦雖張蔡不過也然於他文未能稱是陳/孔璋阮元瑜之章表書記今之雋匹也應徳連和而不)
(壯劉公幹壯而不密孔文舉文氣高妙有過人者然不/能持論理不勝詞至於雜以嘲戲及其所善揚班之儔)
(也災又文帝為太子嘗與呉質書曰昔年疾疫親故罹/其  徐陳應劉一時俱逝觀古今文人類不䕶細行鮮)
(能以名節自立而偉長獨懐文抱質恬淡寡欲有箕山/之志可謂彬彬君子矣著中論二十餘篇辭義典雅足)
(傳於後徳連常斐然有述作意其才學足以著書美志/不遂良可痛惜孔璋章表殊健微為繁富公幹有逸氣)
(但未遒耳至五言詩妙絶當時元瑜書記翩翩致足樂/也仲宣獨自善於詞賦惜體弱不起其文至於所善古)
(人無以逺過/也王粲傳)
紫微降光(抱朴子仲尼春/秋成丨丨丨丨)
塗歸(盧𤣥雜説詔勅有不便於/事塗却進之謂之丨丨)
露板(封氏見聞記丨丨/乃露布之别名)
批風(坡詩但知/抹月丨丨)
　　　儒
江東儒宗(賀循字彥先經學/第一為丨丨丨丨)
閲書觀(三國遺錄魏文帝為丨丨丨云為當代所/宗讀書滿五千卷者登此觀登者六人)
十八文星(唐太宗既平寇亂留意儒學乃起文學館以/待四方之士于時房𤣥齡杜如晦于志寜蘓)
(世長薛收褚亮姚思㢘陸徳明孔穎達李元道李守素/虞世南蔡允恭顏相時許敬宗薛元敬葢文逹蘓勉及)
(薛收卒復以劉孝基代之並圖其狀貌題名字爵里命/褚亮為賛號十八學士並給珍膳分為三畨更宿於閣)
(下時人慕為登瀛洲賛/曰丨丨丨丨連暉炳耀)
得父膏腴(齊武帝問王儉當今誰能為五言/儉曰謝朏丨丨丨丨朏莊之子)
署戸(北齊崔㢘字岐叔少與盧思道善自恃才/地大署其戸曰不讀五千書無入此室)
江右潘陸江左顏謝(議者以顏延之謝靈運自潘岳陸/機之後文士莫及丨丨稱丨丨丨)
(丨稱/丨丨)
姆指之無二字(白樂天其始生七月能展書丨丨丨丨/丨丨試百數不差九嵗暗識聲律其篤)
(于文章葢/天禀然)
間氣布衣(皮日休傲誕自/號丨丨丨丨)
周禮庫(李培博學禮樂之事/人多咨之號丨丨丨)
呵叱木偶(王弼注周易刻木為鄭𤣥/象見其所誤輒丨丨之)
魏使欲見王錫張纉(梁武帝普通初魏始連和使劉善/明來聘敕中書舍人朱异接之善)
(明氣調甚高酒酣謂异曰南國辯學如中書者幾人异/曰异所以得接賓宴乃職是司若以才辯相尚則不容)
(見使善明乃曰王錫張纉比間所聞者何可見异具啟/聞敕即使南苑設宴錫與纉异四人而已善明造席徧)
(論經史兼以嘲㖸錫纉随方酬對無所稽考疑滯善明/甚相歎挹他日謂异曰一日之間得見二賢實副所望)
　　　書籍
石倉(曹曾收元下書積石為/倉以藏書謂之丨丨)
班固真本(蕭琛字彥瑜為宣城太守有北僧南渡唯齎/一瓢中有漢書序僧云三輔舊書相傳以為)
(丨丨丨丨琛固求得之其書多有異今者而紙/異亦古文字如龍舉之例非𨽻非篆琛秘之)
班史質錢(謝僑字國美僑素貧嘗一朝無食其子啟欲/以丨丨丨丨答曰寧餓死豈可以此充食乎)
好抄書(王筠自叙云余少好抄書老而彌篤習與性成/不覺筆倦愛左氏春秋吟諷常為口食廣畧去)
(取凡三過五抄餘經及周官儀禮國語爾雅山海經本/草並再抄子史諸集皆一遍未嘗倩人假手躬自抄錄)
(大小百餘卷不足傳之/好事葢以備遺忘而已)
竊所著書(郗紹作晉中興書數以示何法盛法盛有意/欲圖之謂紹曰卿名位貴逹不復俟有此延)
(譽我寒士無聞于時賴有注述流聲于後宜以為意紹/不與至書成在齋内厨中法盛詣紹紹不在直入竊書)
(去紹還失之無復兼/本于是遂行何書)
巾箱五經(齊高帝第十一子鈎常手自細書冩五經部/為一卷置于丨丨中以備遺忘侍讀賀玠曰)
(殿下家自有墳索復何須蠅頭細書别藏巾箱中答曰/丨丨中有丨丨於檢閲既易且一經手冩則永不忘諸)
(王聞而争效焉丨丨/丨丨自此而始也)
周官為羣經源本(沈峻宇士嵩愽通五經尤長三經陸/倕與徐勉書薦峻曰凡聖賢所講之)
(書必以周官立義則丨丨書實丨丨丨丨丨峻特精此/書時聞講肄劉嵓沈宏之徒北面受業人無間言勉奏)
(峻兼五/經博士)
以被覆書(虞龢少時好學居貧屋漏恐濕墳典乃丨/丨丨丨書獲全而被沾濕時人以和比高)
鬻異書(麴昭好書有丨丨丨者母顧笥中金歎曰何愛/此不使子有異聞乎盡持易之昭厯司膳卿頗)
(能辭章昭本高昌五弟智/湛之子也出西域高昌傳)
給紙墨筆材(𤣥宗時創集賢書院學士通籍出入既而/太府月給蜀郡麻紙五十畨季給上谷墨)
(三百六十六丸嵗給河間景城清河博平四郡兔一千/五百皮為筆材兩都皆聚書四部以甲乙丙丁為次列)
(經史子集四庫其本乃有正有/副軸帶帙籤皆異色以别之)
殺青冩書(吳祐字季英父恢為南海太守祐年十二随/役到官恢欲丨丨簡以丨經丨祐諫曰大人)
(逾越五嶺逺在海濱其俗誠陋然舊多珍怪上為國家/所疑下為權戚所望此書若成則載之兼兩昔馬援以)
(薏苡興謗王陽以衣囊激名嫌/疑之間誠先賢所慎恢乃止)
酉陽逸典(梁湘東王訪丨丨之丨丨荆州記小酉山上/石穴中有書千卷相傳秦人于此學因留之)
鐡筩九徑(諸集拾遺令狐綯以四寸丨丨經不及/寸中藏小卷書丨丨並足字極精細)
　　　讀書博記
對聖賢(狄仁傑為兒時門人有被害者吏就詰衆争辯/對仁傑誦書不置吏誚之答曰黄卷中方與聖)
(賢對何暇偶/俗吏語耶)
不觀閲武(晉虞溥字允源専心墳籍時疆/塲閲武人争視之溥末嘗寓目)
嗜漢書(郝處晉丨丨/丨崔畧暗誦)
讀未見書(章帝詔黄香詣/觀丨所丨丨丨)
行秘書(國朝雜事唐太宗嘗出行有司諸載副書以從/帝曰不須世南丨丨丨也薨哭之慟曰石渠東)
(觀之中無/復人矣)
好讀書(南史徐廣性丨丨丨年過八十猶/嵗讀五經一遍撰晉紀表上之)
暗冩漢書五行志(陸倕字佐公少勤學所讀一遍必誦/於口嘗借人漢書失五行志四卷暗)
(冩還之畧/無遺脱)
皮裏晉書(劉諒字求信好學有文才尤悉/晉代故事時人號曰丨丨丨丨)
黄嬭(金樓子梁人呼書卷丨丨/言其怡神養性如乳媪也)
編樹(王子年拾遺記蘓秦張儀丨丨/假食於遒剥樹皮編為書帙)
書股掌(王子年拾遺記張儀蘓秦同志好學造翦髮而/鬻之以相養或傭力冩書遇見墳典行逢所題)
(記以墨丨丨及/丨夜還而冩之)
　　　性不好
不好讀史(劉敏元字道充厲已修學?心易太𤣥丨丨/丨丨常謂同志曰誦書當味義根何為費功)
(於浮辭之文易者義之源太𤣥/理之門能明此者即吾師也)
言談不嘗及老莊(晉范宣博綜衆書丨丨丨丨丨丨丨/客有問人生與憂俱生不知此語何)
(出宣云出莊子至樂篇客曰君言不讀老莊/何由識此宣笑曰小時嘗一覽時人莫測也)
　　　不學
酒甕飯囊(金樓子禰衡云荀彧可/强與言餘皆丨丨丨丨)
行尸走肉(王子年拾遺任來臨終誡曰夫人好學/雖死若存不學者雖存謂丨丨丨丨)
　　　謬誤
陶隂(劉歆七畧曰古文多誤/以見為典以丨為丨)
杖杜(李林甫謂韋陟曰此云丨丨何也韋俯/首不敢言葢誤以毛詩杕杜為丨丨)
各字卜殺(友㑹叢談知晉州焦敏謂國子監印九經/不真曰只如周易丨丨為甚却總丨丨)
　　　賦
集遊士為賦(梁孝王遊忘憂之舘丨諸丨丨各使丨丨/枚乗為栁賦路喬如為鶴賦公孫詭為文)
(鶴賦鄒陽為酒賦公孫乗為月賦羊勝為屏賦韓安國/為几賦不成鄒陽代作鄒陽安國罰酒三升枚乗路喬)
(如絹人五/匹雜記)
賦枯魚(南史卞彬字士蔚有才擯廢/不得仕為丨丨之丨以喻意)
夾蛇龜賦(皮日休曾謁歸融尚書不見因譔丨丨丨丨/譏其不出頭也歸氏子亦譔皮􁀙鞋遞相譏)
(謗皮後為湖南倅甚/傲誕自號閒氣布衣)
芍藥賦(王筠年十六作/丨丨丨甚美)
鸚鵡賦(黄祖大㑹賓客人有獻丨丨者祖舉巵于禰衡/曰願先生丨之以娯佳賓衡攬筆而成詞甚佳)
(麗/)
螢火賦(呉宗室孫柏之孫名臣字顯世文士傳/曰丞相學有文章作丨丨丨行於世)
一片宫商(前進士沈光有洞庭樂府韋八座/岫謂賢曰此賦乃丨丨丨丨也)
不道鹽(王融字思光作海賦字詞詭激獨與衆異後以/示顧愷之愷之曰卿此賦足超𤣥虛但恨丨丨)
(丨耳融即求筆注曰漉沙掃白熬波出/素積雪中春飛霜署路此四句後所足)
夢黄衣翁(司馬相如將獻賦未知所為丨一丨丨丨謂/之曰可為大人賦遂作大人賦言神仙之事)
(以獻之賜錦四疋/注見西京雜記)
著蚤蝨蝸蟲蝦蟇等賦(卞彬險拔有才而與物多忤仕/既不遂乃丨丨丨丨丨丨丨丨)
(丨皆大有指斥其蚤蝨賦序曰余居貧布衣十年不製/一袍之緼兼攝性懈惰懶事皮膚澡刷不謹澣沐失時)
(四體㲰㲰加以臭穢故葦蓆蓬纓之間蚤蝨猥流淫癢/渭濩無時恕肉探探攫撮日不替手有諺言朝生暮孫)
(若吾之蝨者无湯沐之慮絶相弔之憂晏聚乎乆袴爛/布之裳復不勤之討捕孫孫子子三十五嵗馬其畧言)
(皆實錄也蟇賦云紆青拖紫/名為蛤魚世謂此令僕也)
　　　詩
草木十詠(沈約嘗於郊居宅閣齋請王筠丨丨丨丨書/之壁皆直冩文詞不加篇題約謂人曰此詩)
(指物程形無假題/署並見筠本傳)
敗船詠(南史江祿字彥遐/撰丨丨丨以自喻)
初發芙蓉(顏延之與謝靈運以辭采齊名延之嘗問鮑/照已與靈運優劣照曰謝五言如丨丨丨丨)
(自然可愛君詩若鋪/錦列綉亦雕繢滿眼)
譏劉詩(薛許州能以詩道為已任還劉徳仁卷有詩云/百首如一首卷初如卷終丨丨不能變態陸之)
(比/也)
灞橋風雪中(鄭綮雖有詩名本无廊廟之望昭宗時登/庸中外驚駭或曰近有新詩否曰詩思在)
(丨丨丨丨丨驢子上此何處以/得之葢言平生苦心也瑣言)
盧延讓詩(丨丨丨業丨二十五學究登第卷中有句云/狐衝官道過狗刺店門開張相賞之又有餓)
(猫臨䑕穴嚵犬䑛魚砧之句為中丞公見賞又有栗爆/燒氊破猫跳觸鼎翻為蜀王建所賞公謂人曰平生得)
(謁公卿不意得力於猫兒狗/子盧後入翰林閣筆數日罷)
老僧贈句(本寺志宋之問至江南遊靈隠寺夜月極明/長廊行吟曰鷲嶺鬱岧嶤龍宫鏁寂寥第二)
(捜奇覃思終不如意有丨丨㸃長明燈坐大禪座曰何/不云樓觀滄海日門對浙江潮之問愕然捫蘿登塔逺)
(刳木取泉遥霜薄花更發氷輕葉未雕待入天台路看/予渡石橋僧所丨丨乃為一篇警䇿遲明訪之則不復)
(見寺僧有知者/曰此駱賓王也)
沈三兄詩(國史纂異沈佺期以工詩著名張/説嘗曰丨丨丨丨直須還他第一)
䨥聲疊韻(王元謨問謝莊何者為之丨丨何者為之丨/丨答曰互䕶為丨丨磝碻為丨丨其捷速若)
(此/)
日限一篇(張率字士簡常丨丨為詩丨丨或數日不作/則追補之年十六向作二千餘首有虞作則)
(名訥見而詆之率乃一旦焚之更為詩示焉託云沈/約訥便句句嗟稱无字不善率曰此吾作訥慙而退)
書壁扇(栁惲少工篇什為詩云庭臯木葉下隴首秋雲/飛王融見而嗟賞因丨齋丨及所執白團丨)
追步惠連(謝貞字元正年七嵗嘗為春日閒居詩従舅/王筠見之謂所親曰至如風定花猶落乃丨)
(丨丨/丨矣)
詩人韓翃(韓翃拜待制有兩韓翃其一為刺史/宰臣請孰與徳宗曰與丨丨丨丨)
絶去翰墨畦逕(李賀七嵗能詞章韓愈皇甫湜始聞未/信過其家使賀賦詩援筆輒就如素搆)
(自目曰高軒過二人大驚自是有名辭尚奇詭所得皆/警邁丨丨丨丨丨丨當時無能效者樂府數十篇雲韶)
(諸工皆合/之管絃)
詩人冠冕(𤣥宗朝嘗登朝元閣賦詩羣臣屬和帝/以席豫詩最工詔曰丨丨之丨丨也)
上官體(上官儀工詩其詞綺錯婉媚及貴/顯之後人多效之謂其為丨丨丨)
劉洞獻詩(丨丨世居建陽遊學入廬山師事陳貺學詩/長於五言江南後主立以詩百餘篇因左右)
(獻之後主素聞其名喜而覽之其首篇乃石城懐古之/句云石城古岸頭一望思悠悠幾許六朝事不禁江水)
(流後主掩卷為之改容遂不復讀其餘者洞羇旅二年/俟召對不報遂南還廬陵與夏寳松相善為倡和儔侣)
(然洞之詩格清而意古語新而理粹常自謂得閬仙之/遺態但恨不與同時言詩也開寳中卒於吉陽山有遺)
(集行/於世)
觀畫山水圖書(沈彬少好讀書能詩唐末離亂客游湘/湖隠雲陽山十年尋歸鄉里訪名山洞)
(府慕松喬之道先主移鎮金陵旁捜隠逸彬赴辟命彬/知其欲取揚氏獻丨丨丨丨丨丨云須知手筆安排定)
(不怕山河整頓難先主/覽之而喜授校書郎)
三刻(梁武帝燕筆光殿命羣臣賦詩獨詔沆為二百字/丨丨便成沆於坐立奏之其文甚美南史劉沆傳)
用彊韻(王筠作詩能丨丨丨每公宴並作詞必妍/靡沈約嘗啟上言晚来名家無先筠者)
罰酒(南史蕭介字茂鏡初武帝總延進二十餘人置酒/賦詩臧質以詩不成罰酒一斗質飲盡顏色自若)
(談笑怡然介染翰便成文無加㸃帝兩美/之曰臧質之飲蕭介之文即席之美也)
許洞(北夢瑣言唐許崇有洞/庭詩甚美人謂丨丨)
詩中虎(北夢瑣言錄羅鄴牡丹詩買來池舘恐/無地開到子孫能幾家人謂丨丨丨)
撲凸奇(翰林志宋白和易簡詩曰勞君/贈我古風詩逋翁所謂丨丨丨)
野狐落(詩話宋次道為丨丨丨詩以丨丨丨對/五鳳樓丨丨丨唐宫名宫人所聚也)
玉匣子(南唐野史劉昭禹常論詩曰五言如四十箇賢/人亂著一字如屠沽不得覓句如掘得丨丨丨)
(有底必有葢但/精心必獲其寳)
朱絲欄(李白嘗召入賦宫體詩下筆醉/甚上令宫人張丨丨以丨筆)
　　　碑刻
斷私碑(裴松之字世斯晉義熙初為尚書祠部郎松之/以世立私碑有乖事寶上表陳之以為諸欲立)
(碑者宜悉令言上為朝議所評然後聴/之庶可防无徴顯彰茂實由是普丨之)
闇誦(王粲與人共行讀道邊碑人問曰卿能/丨丨乎曰能因使背而誦之不失一字)
讀蔡邕碑(黄祖常與衡俱遊共丨丨丨所作丨文祖愛/其詞還恨不繕冩衡曰吾雖一覽猶能識之)
(唯其中右缺一字為不明爾因書出之/祖馳使冩碑還校如衡所書莫不歎服)
塟玉埋香(法書苑玉谿篇事王蜀時秦州節度使王承/休築城獲瓦棺中有石刻曰隋開皇三年渭)
(州刺史張崇妻王氏銘云云/有深深丨丨鬰鬰丨丨之語)
　　　書翰
赴急(張伯英所造蔡邕云秦作/丨丨之書今之草書是也)
八分(秦羽人上谷王次仲所作以/𨽻草作楷法字字方丨丨也)
婉約(劉徳升字君嗣桓靈世造/行書擅名風流丨丨獨步)
行書(後漢潁川劉徳升所作魏鍾元常善行/押書是也後王羲之獻之並造其極焉)
倒薤(周顒少従外氏臧質家得衛恒散𨽻書法學之甚/工何胤以丨丨書求得顒換之顒笑答云天下有)
(道丘不與易/南史本傳)
草賢(崔瑗書如危峯阻日孤松一/枝善章草王隠謂之丨丨)
雕羽(袁昻評師宜官書如丨丨/未息翩翩自逝漢靈時人)
亞聖(伯英弟張昶字文舒草/類伯英時人謂之丨丨)
卧畫穿被(鍾繇問韋誕求蔡邕筆法不與之乃自搥胸/嘔血太祖以五靈丹救之誕死使人盜掘其)
(墓遂得之丨丨丨丨善三色書最好八分真書絶筆剛/柔備焉㸃畫多竒趣古雅有餘秦漢以來一人而已)
入木三分(羲之晉帝時祭北邙文羲之書已而欲改易/命工人削之丨丨丨丨三十三書蘭亭三十)
(七書/黄庭)
庾翼效羲之(羲之自書表與穆帝丨丨丨冩一毫不異/乃題復答羲之羲之初不覺更詳看乃曰)
(小人亂真與孫綽四十人遊山隂用蠶繭/紙鼠鬚筆遒媚勁健絶代所無法書要録)
聖三昧(長沙僧懐素好草/書自言丨丨丨)
二寳(謝靈運詩書兼獨絶每文竟/手自冩之文帝稱為丨丨)
　　　書問
鄭大穆致于頔書(雲溪友議鄭大穆郎中判金州致書/于司徒頔鄭傲睨自若曰分千樹一)
(葉之影即為濃隂減四/海數滴之泉便為膏澤)
勿報小紙書(何曽性奢豪人以小/紙為書勅記室勿報)
閒慢緘題(蔣堂侍郎告老姑蘓有僧將游錢塘求吕濟/叔書公作詩曰告老于君惟掩戸年來無事)
(老江干吾師莫訝無書法丨丨丨丨必/不看濟叔見詩厚遇其僧且以書謝焉)
字字有委曲(李白詩行數雖不/多丨丨丨丨丨)
裹相思(段成式送紙温庭筠詩云三十/六鱗充使時數番猶得丨丨丨)
　　　畫
雲漢北風圖(愽物志曰劉褒漢桓帝時人曽畫丨丨丨/人見之覺熱又盡丨丨丨人見之覺寒)
張志和善丹青(丨丨丨丨丨丨翦素冩景須臾五本花/木禽鳥山水景象竒絶蹤跡顔真卿與)
(諸客傳玩歎服後真卿東遊平望驛志和酒酣水戯鋪/蓆水上獨坐飲酌有𤣥鶴隨處其上尋於水濱揮手以)
(謝真卿/而去)
畫鰡魚得獺(魏明帝遊洛水見白獺不可得徐邈曰獺/嗜鰡魚不避死乃畫之懸於岸羣獺競來)
(皆捕之/齊諧記)
畫龍不㸃睛(張僧繇梁吴人於金陵安樂寺畫四龍不/㸃睛云㸃之即飛去人以為妄固請㸃之)
(須臾雷電破壁二龍乗雲/騰上天二龍未㸃者在)
畫馬蹄齧(北齊楊子華丨丨壁上夜聞丨丨長鳴如索/水草圖龍於壁雲氣縈集號為畫聖名畫記)
水聲(李思訓開元中諸衛将軍得山水之妙𤣥宗召畫/大同殿兼畫掩障異日詔曰卿所畫掩障夜聞丨)
(丨通神/之妙)
　
　
　
　
　
　
　六帖補卷十三
欽定四庫全書
　六帖補卷十四　　　　　宋　楊伯嵒　撰
　　武勇器械
　　　武勇
一身都是膽(趙子龍射曹瞞軍死者甚衆引去先主/明日自來視戰處曰子龍丨丨丨丨丨)
劉胡止兒啼(劉胡討罰諸蠻討無不捷蠻甚畏/憚之小兒啼語云劉胡來便止)
名怖兒形愈瘧(南史桓康膂力絶人恣行暴害江南人/畏之以其名怖小兒病瘧者冩形帖床)
(壁無不/立愈)
李鵶兒(李克用少驍勇軍中號曰丨丨丨其一/目眇及其貴也號獨眼龍威名葢代北)
鐡小兒(魏長孫承業宣武時假鎮南大將軍諸子/驍勇果梁將裴邃頗難之號曰丨丨丨)
立馬上與人角騁(傅叔偉膂力過人彎弓三百斤左右/馳射能丨丨丨丨丨丨丨見者以為)
(得永武而不得永/文北史傅永傳)
與霹靂鬭(薛孤延少驍勇嘗従神武閲馬於北牧道逢/大雨雷震地火燒浮屠神武令延視之延案)
(矟直前大呼繞浮屠走火遂滅延還鬚及馬尾/俱焦神武歎其勇决曰延乃能與丨丨丨北史)
著翅人(韓果嘗破稽胡北山稽胡懼果勁勇趫捷為號/曰丨丨丨周文聞之笑曰著翅之名寧減飛將)
(北/史)
肉飛仙(沈光少驍勇初建禪定寺其中幡竿高十餘丈/適值繩絶人反力難之光謂僧曰當為上繩僧)
(驚喜光取索口銜拍竿而上直至龍頭繫繩畢手足皆/放透空而下以手掌拓地倒行十餘步觀者目駭時人)
(號丨/丨丨)
鐡猛獸(周文嘗與齊神武遇於芒山蔡祐時著光明鎧/甲所向無敵齊人咸曰此丨丨丨也咸避之)
血染甲裳(耿豪少粗獷有武藝沙苑之戰豪殺甚多丨/丨丨丨盡赤周文嘆曰觀其鎧甲足以驗之)
(不須論級數也進/爵為公北史本傳)
自請滅賊(馬隆字孝興少而智勇好立名節武帝有西/顧之憂臨朝而嘆曰誰能為我討此虜通涼)
(州者乎朝臣莫對隆進陛下若能任臣即能平之必/能滅賊何謂不任顧卿方畧何如爾後果滅涼州焉)
撲殺健胡(庾東以勇力聞晉武帝時有西域健胡矯捷/無敵晉人莫敢與校帝募勇士惟東應選遂)
(丨丨之名震殊/俗其子庾䦨)
紫旗團(蜀先主起自利閬號親騎軍皆拳勇之士四百/人分為十團皆執紫旗凡遇戰前軍敗麾丨丨)
(丨以赴之莫不/披靡未嘗挫衂)
黑雲都(楊行密有鋭士五千衣/以黑繒黑甲號丨丨丨)
飛燕黒山(張燕常山人黄巾起燕合聚少年為群盜萬/人本姓楮改名張燕慄將捷速過人軍中號)
(為丨丨衆至百萬號為丨丨後助公/孫瓚與袁紹争冀州見臧洪傳注)
曳落河(回鶻傳同羅貞觀中遣使入朝乆之請内屬安/禄山反劫其兵用之號丨丨丨猶言健兒云)
虎癡(魏志許褚字仲康長八尺餘腰十圍容貌雄毅勇/力絶人常逆拽牛尾倒行百餘步遷武衛中郎將)
(因軍中以褚力如虎而癡故號曰丨丨/是以馬超問曹操曰公有丨丨者安在)
　　　器械
兩刄刀(闞稜貌魁雄善用丨丨丨其長文/名曰拍刀一揮殺數人前無堅對)
三百觔弓(祭彤有勇力能貫丨丨丨/丨虜每犯塞常為士卒鋒)
雙㦸八十斤(魏典韋形貌魁梧膂力絶人每戰鬬常先/登陷陣好持大丨丨每長刀等軍中為之)
(語曰悵下壯士有典/君提一丨丨丨丨丨)
向日金鱗開(李賀詩云甲光/丨丨丨丨丨)
蘭錡(漢書兵/器架也)
甲鱗下(尚書大傳曰武王伐紂戰於牧野紂/之車九裂紂之丨丨丨賀於武王也)
鑄兔腎(昆吾山有獸如兔食銅鐡膽腎皆如鐡吴國武/庫中兵刄俱盡而封署如故得雙兔殺之有鐡)
(腎膽方知兵器為兔所食鑄腎/為二劍雄曰干將雌曰鏌鎁)
弓聲如霹靂(長孫晟隋文時為秦州行軍總管取王廣/節度出討逹頭斬首千餘級王大喜引晟)
(入内同宴極懽有突厥逹官來降亦預坐説言突厥之/内大畏長孫總管聞其丨丨就丨丨丨見其走馬稱為)
(電閃王笑曰將軍震怒威行域外遂與雷電為/比一何壯哉師旋授上開府儀同三司北史)
綉質(武庫賦曰弓則烏號越棘繁/弱角端象弭丨丨晢附文身)
谿子弩(淮南子烏號之弓丨丨/之丨不能無弦而射)
鶴膝(吴郡賦家有丨丨戸有犀渠/丨丨矛也牙服有丨丨者)
勁矛雄劒(史記趙良曰屈盧之/丨丨干將之丨丨)
寒骨白(雜俎單雄信幼植一棗年十八斷/為鎗桿堅重無與比者號丨丨丨)
善勝寳勝(陶貞白二刀名徃/徃飛螣如二蛇)
龍虎吟(拾遺記顓頊有曳影之劍騰空而行若四方有/兵此劍飛起指其方則尅未用之常於匣中如)
(丨丨/之丨)
警惡刀(楊元琰有此刀出入佩之前/有猛獸賊盜則鏗然有聲)
　
　
　
　
　
　
　
　六帖補卷十四
欽定四庫全書
　六帖補卷十五　　　　　宋　楊伯嵒　撰
　　服用器皿
　　　巾帽
白綸巾(晉簡文作相謝萬為従事萬著丨/丨丨鶴􁑵裘共談移日晉謝萬傳)
側帽(隋獨狐信為秦州刺史因獵日暮入城風/吹帽簷側及旦人争丨丨效之北史本傳)
加琪(通典隋制冠通用烏漆紗帽上安金梁上丨丨天/子十二以珠為之一品九琪二品八琪下六品各)
(殺其一以/玉為之)
武家様(唐武徳初始用巾子初尚平頭小様至武/后内宴賜羣臣高頭巾呼丨丨諸王丨)
翼善冠(貞觀中太宗服丨丨/丨貴臣服進徳冠)
鹿皮巾(梁武帝與何㸃有舊及踐祚手詔論舊賜以丨/丨丨等召之㸃以巾褐引入華林園帝贈以詩)
(後徴為侍中捋帝鬚曰乃欲/臣老子辭疾不起何㸃傳)
角巾東路(羊祜與従弟琇書曰既定邊事乃丨丨丨丨/歸故里為容棺之墟以白士而居重位何能)
(不以盛滿受責乎/踈廣吾師乎祜傳)
垂雲笠(唐洪崖先生/張氳所製)
拒風冠(南齊永明中高麗使至/冠丨丨丨曰古弁遺像)
重戴(春明退朝錄國朝兩省并尚書省郎並出入丨丨/初兩制亦然王黄門罷内翰知滁州謝表臣有丨)
(丨在首朝章被身是也又類説云丨丨者大裁帽也本/野夫田叟之服以皂為之後魏孝文帝自雲中徙代以)
(賜百竂五代以來惟御史服之淳/化初宰臣學士臺省官皆令服之)
　　　衣
三褚衣(漢文帝使陸賈遺南越尉佗上褚五十衣中褚/五十衣下褚五十衣注以綿裝曰褚上中下者)
(綿之多寡/厚薄也)
齊三服官(漢書詔罷三服官注丨有丨丨丨/春獻冠夏獻綃冬紈素元帝紀)
五銖衣(岑文本山亭避署午時忽報上清童子至則衣/服纎異細密如霞云此上清丨丨之丨文本曰)
(聞六銖者天人之衣何丨/丨丨童子曰五銖其輕者)
冬初尚衣葛衫(袁充少警悟年十餘嵗其父黨至門時/丨丨袁丨丨丨丨客戯充曰袁郎子絺)
(兮綌兮凄其以風充答曰惟絺與綌服/之無斁以是大見嗟賞隋袁充傳注)
著百戲衣(魏樂良王名萬夀曽孫忠孝武汎舟天泉池/命宗室諸王陪宴忠性好衣服遂著紅羅襦)
(綉作領碧袖袴錦為緣帝謂曰朝廷衣冠乃有常式何/為丨丨丨丨忠曰臣少來所好情存綺羅儛服是臣所)
(願帝曰人之無/良乃至此乎)
須捷(揚雄方言曰南楚人貧衣被醜弊謂之/丨丨后山詩貧可留丨丨恩當記扊扅)
心織(翰林志曰王勃能文諸貴遺之金帛/盈積人謂勃筆耕而食丨丨而衣)
絞了(拾遺漁總具曰笭/箵漁服曰丨丨)
龍頷髯所織(樹萱錄李贏遇神女遺以疋素云蛟鬚所/織後胡人以三百萬易之曰此丨丨丨丨)
(丨三十小劫/方斷一綜)
齊桓紫衣(天監中䇿秀才文云紫衣賤服猶化齊風長/纓鄙好且變鄒俗注齊桓公好服紫一國好)
(之公患之管仲曰君何不自誡勿衣也公曰諾其明日/國中莫有衣者鄒君好長纓一國人好之公患之因自)
(斷之國人亦/不服文選)
　　　袍
青霜袍(漢武内傳上元夫人見王母/服丨丨丨鳳文華林之綬)
八字袍(武后内出綉袍以賜文武三品以上官其袍紋/各有戒諸王則飾以磐石宰相飾以鳳池尚書)
(飾以對雁左右衛將軍飾以對麒麟以襟/各為八字回文曰忠直貞正崇慶榮職)
還取遺袍(張允濟仕齊為武陽令有行人夜發遺袍道/中行十餘里乃悟人曰吾境未曽拾遺可還)
(取之既而得袍舉政尤異/遷高陽郡丞唐循吏傳)
宫錦袍(李白懇求還山帝賜金放還白浮游四方嘗乗/月與崔宗之自采石至金陵著丨丨丨坐舟中)
(旁若無人後代宗立以左/拾遺召而白已卒唐本傳)
　　　帶
金犀毗(漢文帝遺匈奴黄金飾具帶一黄丨丨丨一注/犀毗胡帶鈎也又班固與竇憲牋云丨丨丨復)
(賜固犀毗金帶/此將軍所服也)
海西(漢陽嘉三年疎勒王/獻丨丨青石金魏畧)
金校(吴陸遜破曺休上/以丨丨帶賜之)
十三環珮(戰國䇿魯仲連謂田單曰將軍丨/丨丨丨金𢃄而馳乎淄澠之間)
鉤絡(吴錄曰丨丨者革/帶世名為鈎帶)
玉帶(李勣為并州長史入朝張文瓘與僚屬二人皆餞/勣贈二人以佩刀丨丨而不及文瓘文瓘以疑請)
(勣曰子無為嫌某猶豫少決故贈以刀欲其果於斷某/放誕少檢故贈以帶俾其守約若子才無施不可焉用)
(贈見文/瓘傳)
金鈎(梁吉士瞻浚荆州庫池得金革鈎隠起篆象文曰/錫爾丨丨既公且侯士瞻妻夏侯詳女乃竊與詳)
(詳佩之至湘州/刺史南史本傳)
正緳(莊子山木篇莊子衣大布而補之丨丨係履而遇/魏王王曰何先生之憊也莊子曰貧也非憊也緳)
(賢節反/帶也)
　　　印綬魚袋
紫艾綬(魏畧太祖調尉安帝/留飲賜丨丨丨注)
印綬易餅(太祖調丁裴曰丨丨/何在曰丨丨已矣)
詔賜緋魚(鄭裔綽自給事中貶商州刺史時猶衣綠因/丨丨丨丨後由祕書監遷浙江觀察使終太)
(子少保/本傳)
玉佩(摯虞決疑妙注漢末喪亂絶無丨丨魏王/粲識舊珮始復作今之玉佩受法于粲)
纍纍若若(漢書石顯傳顯與中書僕牢梁少府五鹿充/宗結為黨友諸附倚者皆得寵位民歌曰牢)
(耶石耶五鹿客耶印/何丨丨綬丨丨耶)
玉符(酉陽雜俎古者安平用璧興事用圭成功用璋邊/鄙用􁀙戰鬬用璩圍城用環灾旱用㻽大旱用龍)
(龍節也大/喪則用琮)
　　　釵
玉燕釵(武帝起招仙閣中夜有神女乗黒鶴集于閣上/將曙留一玉釵而去帝賜趙婕妤至元鳳中宫)
(人猶見此釵共謀碎之及視釵匣中惟見白燕自匣中/出直上天後宫人作玉釵者因名丨丨丨言其吉祥也)
琥珀釧(齊東昏潘妃丨丨丨一/隻直百七十萬見本紀)
　　　履
紋履(曺植冬至/獻丨丨)
登山屐(謝靈運在㑹稽登山陟嶺著木屐/上山則去前齒下山則去後齒)
緑絲屩(齊東昏宫人皆/著丨丨丨屩)
六合鞾(隋制皇帝貴臣多服黄文紋綾袍烏紗帽九環/帶烏皮丨丨丨天子亦如之惟帶加十三環以)
(為差異/見唐志)
鄰人認屐(沈麟字嘗行路丨丨丨其所著丨麟曰自卿/屐耶即跣而返鄰人得屐送前者還之麟曰)
(非卿屐耶笑而/受之南史本傳)
二儀履(本仲尼者唐侍御史郭/翰以贈洪崖先生張氲)
　　　裙
裙如羊腸(皇甫隆為燉煌太守燉煌俗婦人作丨攣縮/丨丨丨用布一疋隆禁改之其所省不貲魏)
(志/)
紫羅香囊(謝𤣥少好佩丨丨丨丨叔父安患之/而不欲傷其意因戲賭取即焚之)
　　　袴
償袴(陳重同舍郎有告寜者悞持同舍郎袴以去主疑/重所取重不自鳴竟買袴以償之後寧者歸以袴)
(還主其事/乃得顯)
刺文袴(謝尚脱畧細行不為流俗之事好衣/丨丨丨諸父責之而自改遂知名)
弊袴(韓昭俟有丨丨命蔵/之曰吾必待有功者)
窮袴(古樂府詩䕶惜加丨丨隄防托守宫二/字漢時語今襠袴是也見冷齋夜話)
　　　枕席簟褥衾
豹頭白澤宜男枕(韋庶人妹七姨嫁將軍馮太和常為/丨丨枕以避邪丨丨枕以避鬼伏熊)
(枕以/丨丨)
蔗心席(唐潁川郡/貢丨丨丨)
蘓薫席(南賓郡忠州普安郡劍州貢/丨丨丨廣陵郡揚州貢莞席)
文犀簟(漢時跋勒國獻丨丨四頭角表有光名曰明犀/暗中亦有光曰暗犀織皮為簟如錦綉之紋謂)
(之丨/丨丨)
雲茵霓蓐(武夷記武夷君殿中/鋪丨丨紫丨丨)
夢褥席(南史栁慶逺従父兄世隆嘗謂逺曰吾昔丨太/尉以丨丨見賜吾遂亞台司適又夢以吾褥席)
(與汝汝必光我宗族世隆拜光/禄大夫侍中慶逺累遷侍中)
紅線毯(唐貞元中宣州進開様加絲毯白樂天樂府諷/諭詞云披香殿廣十丈餘紅線織成可殿鋪綵)
(絲茸茸香拂拂線軟花虛不勝物美人踏上歌舞來羅/襪綉鞋随步没太原毯澁毳縷硬蜀都褥薄錦花冷不)
(如此毯温且柔年年十月來宣州宣城太守加様織自/謂為臣能竭力百夫同擔進宫中線厚絲多卷不得宣)
(城太守知不知一丈紅毯千兩絲地/不知寒人要暖少奪人衣作地衣)
百幅被(裴之横嘗嘆曰大丈夫富貴必作丨/丨丨後為吴興太守乃作焉南史)
　　　簾帳屏几杖拂扇
夏侯妓衣(梁夏侯亶性儉率晚年頗好音樂有妓妾無/衣每客至隔簾奏樂世謂簾為丨丨丨丨)
却寒簾(丨丨丨類玳瑁有紫色/云丨丨烏骨所為廣記)
紫茸雲帳(成帝開逺條舘令趙飛燕居/之賜丨丨丨氣丨飛燕外傳)
青毯帳(樂天有丨丨/丨可以禦寒)
清防(顔延年詩注/丨丨屏也)
棐几(王羲之嘗詣門人家見卓丨丨滑净/因書之父誤刮去門生驚懊晉本傳)
延年杖(魏文帝引太尉楊彪待以客禮/賜公丨丨丨及憑几見彪傳注)
木上座(佛印出遊或問誰伴/舉杖曰丨丨丨傳燈)
龍髯拂(元載有丨丨丨色如爛椹可長三尺削水精以/為柄刻紅玉以為環紐或風雨晦冥臨流沾濕)
(則光鱗之屬悉俯伏而至引水於空中/成瀑布未嘗輒斷上甚異之載遂進焉)
白鷺羽扇(南史張融弱冠道士陸修靖以丨丨丨/塵尾丨遺之曰此既異物以奉異人)
龜甲屏(郭子横洞冥記漢武起神明臺/上設金牀象席雜玉為丨丨丨)
麟鬚拂(漢武帝神壇上以丨丨之/丨霜蛾赴火者洞冥記)
　　　舟車
艓子(音葉杜詩富豪有錢駕/大舸貧窮取給行丨丨)
追鋒車(司馬仲逹為魏有詔召三日之間詔五至/乃乗丨丨丨注云丨丨傳丨取其急遽)
金鳳轄(北堂書鈔漢宣帝/賜霍光丨丨丨)
下澤車(馬援従容謂官屬曰吾従弟少游嘗哀吾慷慨/多大志曰士生一世但取衣食裁足乗丨丨丨)
(騎欵段馬為郡掾吏守墳墓鄉里稱善人斯可/矣注周禮車人為車行澤者短轂後漢本傳)
百裝鳳輦(漢成帝以丨丨丨毛步/丨迎趙合徳雞跖集)
　　　杯盤
鴛鴦杯(張易之與李迥同飲以丨丨丨/共飲取其常相逐也雞跖集)
鸂鶒卮(李存朂克用長子年十一従克用破王行瑜遣/獻捷于京師昭宗異其狀貌賜以丨丨丨翡翠)
(盤而撫其背曰兒有竒表/後當富貴五代唐本紀)
舞胡子(朝野僉載北齊蘭陵/王有巧思為丨丨丨)
竹罌(襄陽耆舊傳南雍州辛居士名宜仲截丨為/丨酌酒曰吾性甚愛竹及酒遂令二物並耳)
成徳器(諸集拾遺有人自稱丨丨丨従/人求酒或擊之乃一破酒瓮也)
伯雅仲雅季雅(拾遺典論劉表貴驕好酒為三爵大曰/丨丨受七升次曰丨丨受五升小曰丨)
(丨受三升又見侯鯖/集閬州三雅集池説)
青田壺(崔豹古今注曰丨丨丨出烏孫國/大如五六升以盛水俄頃成酒)
　　　雜
奉熨斗(李渾起家周左侍上士尉遲迥反於鄴時李穆/在并州隋文慮其為迥之所誘遣渾乗驛徃諭)
(心腹穆遽令渾入京丨丨丨曰/願執柄以熨天下也帝大悦)
仲尼車與履(魯國孔子尚有丨丨丨/冠明徳盛者先靈逺也)
巾机之法盤盂之誡衣銘鏡銘觴銘(黄帝作丨丨丨丨/太甲有丨丨丨丨)
(太公隂謀曰武王丨之丨曰桑蠶女工難得新捐故後/必有寒丨丨曰以鏡自照者見形容以人自照者見吉)
(㓙丨丨曰樂極則悲沈湎/致非社稷為危朱穆傳注)
香童(王元寳刻檀香為童子/捧香篆于賓客之前)
照袋(先人談錄以烏為衣四/方有盖五代士人用之)
箕舌(金樓子倨齒榼/耳丨丨屩鼻)
　
　
　
　
　
　
　
　
　
　
　六帖補卷十五
欽定四庫全書
　六帖補卷十六　　　　宋　楊伯嵒　撰
　　酒茗肴蔬
　　　酒
碧筩酒(歴城北有使君林魏正始中鄭公慤三伏之際/率賓僚避暑于此取大蓮葉以簮刺通其莖通)
(上菌輪如象鼻持噏之/名丨丨丨歴下人争倣)
青田酒(烏孫國有樹其核大如五六升瓢名丨丨丨空/之以盛水俄頃成酒劉章得三核歸集賓設之)
(常供二十人飲一核盡二核復成但/不可乆乆則苦不可飲名丨丨丨)
湘東酃(吴錄丨丨縣有􁥀水/以水為酒號丨丨丨)
崑崙觴(雜俎魏賈􁭀家有蒼頭善别水常令乗艇/于黄河中接河源水以釀酒名丨丨丨)
酒樹(頓遜國有丨丨似安石榴採其花汁/停瓮中數日成酒南史扶南國傳)
抱甕(羊琇為散騎侍郎家冬月/作酒令人丨丨須㬰易人)
酒瓿布(孔羣字敬休歴中丞性嗜酒王導戒之曰卿恒/飲不見丨家覆丨丨日月久糜爛耶答曰公不)
(見肉糟淹更堪久耶嘗與親友書曰今年田米七/百石秫米不足以了麯糵事其耽酒如此晉書)
據鞍索酒(顔延年好飲酒不䕶細行好騎馬遇知/舊輙丨丨丨丨得必傾盡欣然自得)
銅鐺化酒(漢末有人患腹腵晝夜痛楚臨終勅其子曰/吾氣絶可剖視之其子如戒剖之得一丨丨)
(容數合許後華佗聞之因出/藥投鐺鐺即成酒出志怪)
蘸甲(杜牧詩為君/丨丨十分酒)
射酒徒(時苗字徳胄為人疾惡為夀春令令行風靡揚/州治在其縣蔣濟為治中苗徃謁濟濟素嗜酒)
(適㑹其醉不能見苗苗恚恨還刻木為人署曰蔣濟酒/徒置之牆下旦夕射之州郡雖知以其履行過人無若)
(之/何)
化土為壺(鄭泉字清之臨卒謂同輩曰必塟我陶家之/側庶百嵗之後丨而成丨幸見取丨酒丨寳)
(獲我心/見下)
換酒(李白在金陵江上遇蓬池隠者/詩云解我紫綬裘且丨金陵丨)
貰酒(相如與文君還成都居貧愁懣以所著鷫鸘/裘就市人陽昌丨丨與文君為懽西京雜記)
質酒李(李元忠嘗言作僕射不勝飲酒樂孫騰馬相如/嘗詣元忠方逢其坐樹下獨酌使婢卷兩褥以)
(丨丨肉二公相視歎/息而去北史本傳)
一月二十九日醉(孔顗字思逺少骨鯁有風力性使酒/仗義毎醉輙彌日不醒為府長史史)
(典籤咨事不呼前不敢前不全去不敢去雖醉日居多/而明曉政事醒時判決未嘗有壅衆咸曰孔公丨丨丨)
(丨丨丨丨勝世人丨/丨丨丨丨丨醒也)
三日僕射(周顗為左僕射常飲酒醉三日/不醒時人謂之丨丨丨丨晉書)
詣隣婦飲(阮籍隣家少婦有美色當壚籍嘗詣飲醉便/卧婦之側籍不自嫌其夫察之亦不疑也)
紫琳腴(醋坡/詩)
酒清隨日轉(淮南子曰東風至而酒汎溢許愼曰東風/震方也酒汎清酒也百味酸相感故也李)
(淳風又按今丨初熟甕上澄丨時常丨丨丨在旦/則清者在東畔午時在南日落在西夜半在北)
鐵鐺(孟信為趙平太守政尚寛和山中老人曽以㹠酒/饋之信和顔接引慇懃勞問乃自出酒以丨丨温)
(之素木盤盛蕪菁葅惟此而已又以一鐺借老人但執/一杯自各斟酌申酬酢之意謂老人曰吾至郡來無人)
(以一物見遺今卿獨有此餉且食菜已久欲為卿受一/㹠髆耳酒既有不能費老人大悦再拜擘㹠進之酒盡)
(方别北/史本傳)
分杯(隋煬帝宴諸葛穎于觀文殿帝丨丨以賜穎是法/起於籌禪師以衆藥於竹筒内取帽簮插筒中七)
(日乃拔取之對客飲酒杯至取簮畫酒中斷飲/之一邊以盡一邊尚滿觀者莫不嘆其神妙云)
速營糟丘(陳暄嗜酒過差非度兄子秀致書于何胥冀/以諷諫暄聞之與秀書曰昔張長公亦稱耽)
(嗜吾見張時伊已六十自言引滿大勝少年時吾今所/進亦多於徃日老而彌篤惟吾與張季舒爾汝以飲酒)
(為非吾以不飲為過周伯仁渡江惟三醒吾不以為少/鄭康成一飲三百杯吾不以為多然洪醉之後有得有)
(失常譬之水可以濟舟亦可以覆舟故江諮議有言酒/猶兵也兵可千日而不用不可一日而不備酒可千日)
(而不飲不可一飲而不醉美哉江公可與共論酒矣何/水曺眼不識杯鐺吾口不離瓢杓汝寧與何同月而醒)
(與吾同日而醉乎政言其醒可及其醉不可及也丨/丨丨丨吾將老焉爾無多言非爾所及南史陳暄傳)
廢人飲美酒(韓晉明好酒誕縱招引賓客一席之費動/至萬錢猶言儉率朝廷欲處之貴要地必)
(以疾辭告人曰丨丨丨丨丨對名勝安/能作刀筆吏披反故紙乎北史韓執傳)
五百斛船(孫權傳注鄭泉字文淵博學有竒志性嗜酒/其閒居毎日願得美酒丨丨丨丨以四時甘)
(脆置兩頭反覆沒飲之憊即住而啖肴膳酒/有斗升減隨而即益之不亦快乎三國志)
陸源(文房寳飾毛重教授于導江春日主人宴乃賦散/語曰蟣肝之奉何堪龍首之板可望主人大喜勸)
(以丨丨酒賞/以栁綿肝)
碧麥酒(洞㝠記瑶琨山有碧草如麥釀/酒一飲三旬不醒古今注云)
歡伯(諸集拾遺焦貢易林坎卦之/兊曰酒為丨丨除憂求樂)
卷白波(李濟翁資暇錄飲酒謂之丨丨丨義起東漢平/白波賊戮之如卷席故酒食效之以快人情意)
　　　茗
碧澗明月白露黄芽(唐史曰風俗貴茶名品益象劍南/有蒙項石苑或散芽號為第一湖)
(州有顧渚之紫筍東川有神泉昌明峽州有丨丨丨丨/福州有方山之生芽䕫州有香山江陵南水湖南有衡)
(山岳州有㴩湖之含膏常州有義興之紫筍婺州有東/白睦州有鳩坑洪州有西山之丨丨夀州有霍山之丨)
(丨蘄州有蘄門而浮/梁之商貨不在焉)
花泛雲騰(謝曰此丹丘之仙茶勝烏程之御荈不止味/同露液白况霜華豈可為酪蒼頭但令代酒)
(従事因熾藥挑遂揖錫泉候蟾背之芳香觀鰕目/之沸湧細漚丨丨浮馞丨丨昏塵俗勞一歠而散)
乳花散雪(王禹偁康王谷水序云丨丨丨丨/之狀與井泉殊絶康王谷在廬山)
緑昌明(樂天春盡日詩云渇嘗一碗丨丨丨蜀茶/名也侯鯖錄云康茶東川有神泉昌明)
滌煩消渇(常暮使西蕃烹茶帳中蕃人問曰何為者暮/曰丨丨丨丨所謂茶也蕃人曰我亦有之命)
(取出以指曰此夀州者/此顧渚者此蘄門者)
金釵候湯眼(坡詩云丨丨丨丨/丨魚蟹亦應訣)
茶磨銘(山谷作丨丨丨云楚雲散盡燕/山雪飛江湖歸夢従此祛機)
妖邪頑礦(坡詩高者丨/丨次丨丨)
三沸(茶錄載茶經凡候湯丨丨如魚日微有聲為一/沸四邊如湧泉連珠為二沸騰波鼓浪為三沸)
祕水(茶錄載茶經唐祕省中/井水最佳名曰丨丨)
火前火後(茶錄載茶經蜀雅州蒙頂山丨丨茶最/佳謂禁火以前採者後者謂之丨丨)
文火長泉(茶錄載茶經顧况論茶云/煎以丨丨細烟小鼎丨丨)
茗粥(茶錄載茶經茶古不聞晉宋/以降吴人採葉煑之號丨丨)
瑠璃眼(南楚新聞唐徳宗為奉節郡王好煎茶加酥椒/之類求詩於李泌戲作詩云旋沬翻成碧玉池)
(添酥散出/丨丨丨)
　　　肴
鄴中鹿尾(梁劉孝儀曰丨丨丨丨食肴之最魏使崔劼/曰生魚熊掌孟子所稱雞跖猩唇吕氏所尚)
(鹿尾奇味不載/書集酉陽雜俎)
鴞肝(鴞甚美漢供御食物肉/則稱丨丨古人亦尚之)
安成食(南朝安成公何朂無忌之子臨汝公孟靈休昶/之子並奢豪以肴饌器服車馬相尚都下語曰)
(丨丨丨臨汝飾/南史徐湛之傳)
高陽食(魏高陽王雍性侈富一食以萬錢為限陳留/侯李崇性儉嘗謂之曰丨丨一丨敵我千日)
血􁀙(梁䉮文好食丨丨庖人誤削藕皮在血中悉化/為水自是方知藕皮破血􁀙音勘羊血凝也)
雪鱠(水母亦名海目上/人為鱠謂之丨丨)
取焦粥(尹吉甫家富食口數百人曽遭饑餓鼎鑊/作粥食訖失三十人覓之在鑊中丨丨丨)
寒具(尚書故事晉中書有飲食名丨丨者無注解處後/于齊民要術中檢得之所謂環餅桓𤣥嘗盛陳法)
(書名畫者請客觀之客有食丨丨不濯手/而汚書畫者𤣥不懌自是㑹客不設丨丨)
十字畫裹蒸(齊明帝太官進御食有裹蒸帝十字畫之/曰可四片破之餘充晚食其儉約如此南)
(史本/紀)
獻羊羮得太官令(南史毛修之嘗為丨丨薦魏尚書尚/書以為絶味獻之太武大悦以為太)
(官令/本傳)
何𦙍侈味(丨丨丨于丨食必方丈後稍欲去其甚者猶/食白魚䱇脯糖蟹以為非見生物疑食蚶蠣)
(使門人議之學生鍾𡵻曰䱇之就脯驟于屈伸蟹之將/糖蹂擾彌甚仁人用意深懐如怛至于車螯蚶蠣眉目)
(内闕慙渾沌之竒礦殻外緘非金人之慎不悴不榮曽/草木之不若無馨無臭與瓦礫其何算故宜常充庖厨)
(永為口食竟陵王子良見𡵻議大怒周顒與𦙍書/勸令食菜云云故𦙍末年遂絶味南史何𦙍傳)
以人乳蒸肫(王濟字武子帝嘗幸其宅供饌甚豐悉置/琉璃器中蒸肫甚美帝問其故答曰以丨)
(丨丨之帝色甚不平食/未畢而去晉書本傳)
窮治差饌(韋陟終吏部尚書性豪侈喜飾服馬侍兒門/童列左右常數十侔於王官主第丨丨丨丨)
(擇膏腴地蓺穀麥以鳥羽擇米毎食視庖中其直猶/不減萬錢宴公侯家雖極水陸曾不下筯唐本傳)
不減堂食(張文瓘為侍中初同列以堂饌豐餘欲少損/文瓘曰此天子所以重樞務待賢才也吾等)
(若不任職當自引避不宜節/減以自取名衆乃止唐本傳)
窮滋極珍(夏侯湛族為盛門性頗奢侈/侯服玉食丨丨丨丨晉本傳)
臑酒炙車螯(劉湛字𢎞仁廬陵王義真出為南豫州刺/史湛為長史義真時居武帝憂使帳下備)
(膳湛禁之義真乃使左右買魚肉珍羞于齊内别立厨/帳㑹湛入因命丨丨丨丨丨湛正色曰公當今不宜有)
(此設義真曰旦甚寒杯酒亦何傷長史事同一家望不/為異酒至湛起曰既不能以禮自處又不能以禮處人)
(南史/本傳)
待賓惟豚魚(鄧景山清約子弟饌不過草具用器止烏/漆丨上丨丨丨丨而已取倉粟紅腐者食)
(之唐/本傳)
約食(楚王負芻好細腰/宫人為之丨丨)
桮酒臠肉(鄭義性嗇恡人有禮餉者不與丨丨丨丨/而西門受羊酒東門沽費之北史鄭義傳)
豆粥(石崇為客作豆粥咄嗟便辦毎冬得韭蓱韲嘗與/王愷出遊争入洛城崇牛迅若飛鳥愷絶不能及)
(愷毎以此三事為恨乃宻貨崇帳下問其所以答云豆/至難煮豫作熟末客來但作白粥以投之韮蓱韲是搗)
(韭根雜以麥苗耳牛奔不遲良由馭者遂不及反制之/可聴蹁轅則駃矣於是悉従之遂争長焉崇後知之因)
(殺所告者/晉石崇傳)
方丈盈前(王湛字處沖初有隠徳宗族皆以為癡其父/昶獨異焉兄子濟輕之所食丨丨丨丨不以)
(及湛湛命取菜蔬對/而食之晉王湛傳)
䱥魚鰕鮓(虞嘯父虞潭孫也少歴顯位至侍中為孝武/帝所親愛常侍飲宴帝従容問曰卿在門下)
(初不聞有所獻替耶嘯父家近海謂帝有所求對曰天/時尚濕丨丨丨丨未可致尋當上獻帝大笑晉書本傳)
遺餅一甌(王悦之字少明少勵清操亮直有風檢為吏/部郎鄰省有㑹同者丨悦之丨丨丨辭不受)
(曰此費誠少然少明/不願當之南史本傳)
姆饋孺子餅(楊瑒字瑶光歴沔綏二州刺史丨丨丨丨/以丨妻偽受而棄之坦外人咨其㢘唐本)
(傳/)
裂去薄餅縁(王羆性儉率不事邊幅嘗有臺使至羆為/設食使乃丨丨丨丨丨羆曰耕種收穫其)
(功已深舂爨造成用力不少爾之選擇當是未/饑命左右撤去之使者愕然大慙北史本傳)
貧家好食(南史朱修之字恭祖孝武初為荆州刺史立/身清約去鎮之日秋豪無犯計在州以來然)
(油及私牛馬食官榖草以私錢六十萬償之而儉刻無/潤薄於㤙情姊在郷里饑寒不立修之貴為刺史未嘗)
(供贍徃姊家姊為設菜羮粗飯以激之/修之曰此是丨丨丨丨進之致飽本傳)
未嘗獨食(裴安祖年八九嵗就師講詩至鹿鳴篇語諸/兄云鹿得食相呼而况人乎自此丨丨丨丨)
(北史/本傳)
膳無鮮腴(梁武帝晚溺信佛道日止一食丨丨丨丨惟/豆羮糲飯而已或遇事擁日儻移中便嗽口)
(以過南/史本紀)
不以口腹累安邑(閔仲叔徴辟不徃客居安邑老病貧/不能得肉日買猪肝一片屠者或不)
(肯與安邑令聞勅吏常給焉仲叔怪而問之乃嘆曰仲/叔豈以口腹累安邑耶遂去客市以夀終後漢本傳)
抱芋羮(南楚新聞百粤國先釡中置小芋俟湯/沸投蟆蝦皆抱芋而熟謂之丨丨丨)
諸王修事(盧𤣥雜説賜翰林學士食有物若/畢羅大而味美謂之丨丨丨丨)
糁熬將軍油蒸校尉臛州刺史(酉陽雜俎後梁韋琳作/䱇表云伏覩除書以臣)
(為丨丨丨丨丨丨丨丨/丨丨丨丨糁一云粽)
猊糖(諸集拾遺後漢顯宗/紀注以糖作狻猊形)
九飣盤(諸集拾遺唐御厨進饌/用九盤裝累名丨丨丨)
牢丸薄持起溲(諸集拾遺束晳餅賦春饅頭夏薄持/秋起溲冬湯餅四時皆宜惟牢丸乎)
　　　蔬
晉圃三蔬(晉咸寧中立若圃于金墉城多種異菜名曰/雲薇又曰雲芝其種三紫色者上黄者中青)
(者下謂之三蔬皆以進御及供宗廟祭/祀宫中插其莖葉其香經月不歇拾遺)
銀條(膳夫經曰萬苣/其類有丨丨)
早韮晚菘(齊周顒隠鍾山文恵太子問顒食菜/何味最勝顒曰春初丨丨秋末丨丨)
雉尾蓴(菜蓴為第一四月蓴生/莖而未葉名作丨丨丨)
白莧紫茄(南史蔡樽字景節為吴興守自種丨/丨丨丨以為常餌詔褒其清本傳)
蒜韲(續仙傳宋𤣥白為道士嗜酒或食彘肉五斤以丨/丨一盆人有求得一片蒜食者言不作蒜氣味有)
(異香終日在齒舌間香不歇又身/無病夀皆八九十後白日昇天)
二韭(洛陽伽藍記後魏李崇為儀同三司富傾天下而/食常無肉止有韮茹韮葅崇客李元祐語人曰李)
(令公一食十八種/丨丨十八種也)
不嘗食薑(南史裴子野言従來丨丨丨丨周捨/應聲曰孔稱不撤裴乃不嘗周捨傳)
擇蕨菜(一日普請丨丨丨南泉拈起一莖云遮箇大好/供養師云但遮過百味珍羞他亦不顧南泉云)
(雖亦如此箇箇須嘗他/始得師謂杉山智堅師)
霜根風葉(坡詩丨丨一蕃/滋丨丨漸俯仰)
白菘類美豚(坡詩丨丨丨丨/丨冐土出蹯掌)
肥牛肚嫩馬蹄(唐詩晚菘細切丨丨丨/新笋初嘗丨丨丨音注)
菜不食心(江泌母亡丨丨丨丨以其有生/意唯食老葉而已南史本傳)
不食熟苦(邱傑十四遭母喪以熟菜有味不嘗於口嵗/餘忽夢見母曰死止是分别爾何事乃爾徒)
(苦南史/本傳)
不茹葱韮(郭曜居喪以禮疾甚或勸茹葱薤/終不屬口子儀長子也唐史本傳)
生蒜作煩(閔貢字仲叔世稱節士雖周黨之潔清自以/不及也黨見其含荈飲水遺以丨丨受而不)
(食出後漢序傳又高士傳曰黨見仲叔良無菜遺/之丨丨仲叔曰我欲省繁耳今更受之受而不食)
赤米白鹽緑葵紫蓼(周顒字彦倫清貧寡欲終日長蔬/雖有妻子獨處山舎王儉謂顒曰)
(卿山中何所食顒曰丨丨/丨丨丨丨丨丨南史本傳)
崑山紫𤓰(隋煬帝謂茄子為丨/丨丨丨酉陽雜俎)
草鍾乳(養生訣録云韭/性暖號丨丨丨)
氷壺先生(蘇易簡曰憶一夕寒甚擁爐火乗興痛飲大/醉就寢四皷始醒以重衾所擁咽吻渇時中)
(庭月明殘雪中覆一虀盎不暇呼童披衣掬雪以兩手/掬數缶連沃渇咀虀數莖粲若金脆此時自謂上界仙)
(厨鸞脯鷺腊殆恐不及欲作丨/丨丨丨傳以紀其事因循未暇)
　　　鹽
九種鹽(魏太武嘗遣李孝伯賜宋江夏王義恭鹽九種/白鹽食鹽主上所用黒鹽療腹脹氣滿用每六)
(銖以酒而服胡鹽療目戎鹽療諸瘡赤/鹽臭鹽駁鹽馬齒鹽四種並非食鹽)
水精鹽(北史崔浩與魏太武語至中夜帝賜縹醪酒丨/丨戎鹽一兩曰朕味卿言若此鹽酒故與卿同)
(其味/也)
昆吾月鹽(雜俎丨丨陸鹽周十里餘月滿如積/雪月虧如薄霜月晦則無見酉陽注)
　　　醬
榆人醬(本草丨丨丨辛/美利大小便)
蕪荑醬(本草丨丨丨大美殺三/蟲雖有少臭亦辛好也)
　
　
　
　
　
　
　
　
　
　
　六帖補卷十六
欽定四庫全書卷
　六帖補卷十七　　　　　宋　楊伯嵒　撰
　　寶貨米穀
　　　寶
寶母(原化記魏生得一美石後有胡人見之曰此丨/丨也每月朢設壇海濱置石其上可得美珠)
青甆椀(祕閣閒談歸州巴東縣下巖穴院主僧臨江閒/步見沙際有丨丨丨光潔攜歸置佛像前折花)
(於中明日花滿其中明日以米及金銀置之皆然自是/寺宇佛像宏麗置常住荘田一日率弟子過江視田荘)
(取椀擲水中弟子驚問之師曰今寺中百事全傋伏臘/無闕爾等守此足矣吾故棄之不欲使爾肆意増罪累)
(也/)
紫金液(宣室志韋思元求鍊金之術一日有居士辛鋭/来謁病癰潰血且甚韋方會食居士溺筵上客)
(怒皆起鋭亦去視其溺乃丨丨丨客有/解者曰居士金精也驗其名氏信矣)
紫磨金(林邑記上金/為丨丨丨)
金鹿銀麕(穆天子傳天子北征曹奴之人觴/天子於泮水之上賜丨丨丨丨)
朱提銀(丨丨丨重八兩為一流地理志犍/為郡丨丨出丨朱音銖提音時)
唾金(任昉述異記鄠縣渡口有黄衣丨/人登舟及岸連丨舟中皆成精)
辱金(酉陽雜俎金曽在丘墓及為釵釧/者謂之丨丨不可合煉陶隠居説)
烽火樹(雜俎漢宫有珊瑚髙一丈二尺三/柯四百餘枝夜有光焰號丨丨丨)
　　　玉
昌城蘂長安英(漢武内傳王母云丨丨玉丨又丨丨一/名青丘仙草靈藥甘液玉丨靡所不有)
餐玉法(李預羨古人丨丨丨乃採訪藍田得若環璧雜/器形者大小百餘皆光潤可愛預七十椎為屑)
(食之經年云有效驗及死體色不變其妻以玉珠二枚/含之口間謂曰君自云餐玉有騐何不受含言訖齒啟)
(内珠因噓之口/無穢氣北史)
　　　珠
摩尼(珠也子美曰唯有丨丨珠可照濁/水源法苑珠林兠率天雨丨丨珠)
消暑珠(務成子於寒山之員水之中得黑蚌於髙崖之/上至燕昭王時其國進之王以瑤璋之水洗其)
(泥得其珠此則千年一生王每懐之/當隆暑自涼名曰丨丨丨亦名招涼)
紅珠(琥珀别名/見博物志)
淚珠(洞㝠記跋勒國人常有鮫人宿其/舎既去泣别所□丨皆成丨)
磥砢珠税珠(拾遺沈懐逺南越志珠一寸謂之大品珠/大底而平如覆釡謂之璫珠次曰走珠次)
(曰滑珠次曰丨/丨丨次曰丨丨)
　　　水晶
水玉(相如賦丨丨/磊砢水晶也)
瑪瑙鍾(梁王蕭詧曽獻丨丨丨周文執之顧丞郎曰能/執摴蒱頭得盧者便與鍾已經數人不得頃至)
(薛端乃執摴蒱頭而言曰非為此鍾但思露其誠/耳便擲之五子皆黒文帝大悦即以賜之北史)
瑪瑙(王子年拾遺記石類也今善别馬者死則破其腦/視之其色如血者日行萬里黄者千里青者嘶聞)
(數百里黒者五百/里白者多力而駑)
　　　玻璃
千嵗積氷(酉陽雜俎丨丨/丨丨結為玻璃)
　　　錢
阿堵物(王衍妻郭氏聚斂無厭衍疾郭之貪鄙故口未/嘗言錢郭欲試之令婢以錢繞床使不得行衍)
(晨起見錢謂左右之/婢曰舉丨丨丨耶)
風浮水飄(漢公孫述始作鐵錢魏文帝穀帛相貿劉備/以一當百孫權以一當千治道陵夷則有鵞)
(眼綖環之别王綱解紐又有丨丨/丨丨之異名目繁雜不能徧舉)
富錢男錢(梁武帝時有豐貨錢徑一寸重四銖代人謂/之丨丨藏之令人富也布泉錢徑一寸重四)
(銖半代人謂之丨丨云/婦人佩之即生男也)
裁皮糊紙(隋大業以後錢轉惡薄每千輕至一斤/或翦鐵葉丨丨丨丨以為錢相雜用之)
未嘗語財利(崔遊字子相恬靜謙退自少及長/口丨丨丨及丨丨晉儒林傳記)
萊子荇葉(宋廢帝景和中鑄二銖錢文曰景和形式轉/細官錢每出人間即模效之而大小厚薄皆)
(不及也無輪郭不模剪鑿者謂之丨丨尤薄輕者謂之/丨丨市井通用之先是沈慶之啟通私鑄由是錢貨亂)
(敗一干長不盈三寸大小稱此為鵞眼錢劣於此者謂/之綖環錢入水不沈隨手破碎市井不復料數十萬錢)
(不盈掬斗米一/萬商貨不行)
　　　富
富窟(王元寶好客宅中起堂甚壮榜/曰禮賢時呼其宅為王氏丨丨)
以縑繫樹(獨異志明皇問富人王元寶家財多少對曰/丨一丨丨陛下南山一丨南山樹盡臣縑未)
(窮/)
天子南庫(市舶録金山珠/海丨丨丨丨)
　　　貧
貧在膏肓(幽恠録杜子春落魄資産蕩盡有老/人屢與錢曰此而不痊丨丨丨丨矣)
家具少於車(孟郊詩借車載家/具丨丨丨丨丨)
須捷(見/前)
　　　絲帛
鏡花綾(魯郡兖/州貢)
獨窠綾(傅陵郡定州貢丨丨丨/又貢兩窠細綾瑞綾)
龜子綾(澧陽郡/澧州貢)
水紋綾(丹陽郡潤州/貢丨丨丨)
重連綾(閬州/貢)
白編綾(餘杭郡杭州貢丨/丨越州亦貢此物)
遺綿一斤(郭元平字長恭稟至行許瑤之罷建安郡丞/還家以綿一斤遺之不受瑤乃自往曰今嵗)
(遇寒而建綿好以此奉尊/上耳元平乃拜而受之)
受絲不啟封(袁毅嘗為鬲令貪濁而多賂遺公卿求虚/譽亦遺山濤絲百斤濤不欲異於時流乃)
(受而置於閣上後毅事露凡所受賂皆見/推撿濤乃取絲付吏積年塵埃封印如初)
鵞溪絹(蜀東川丨/丨出畫丨)
兩手持絹(魏靈太后幸左藏王公嬪主従者百餘人皆/令任力負布絹即以賜之多者二百匹少者)
(百餘唯長樂公主丨丨丨丨二十疋而出示不異衆而/巳時陳留公李崇章武王融以所負多顛仆於地至傷)
(腰折股見/官政門)
木貝(林邑國出吉貝吉貝者樹名其花盛時如鵞/毛抽其緒紡之作布亦染成五色織為斑布)
香全布(堅宻如氷紈握之一片滿身皆香/婦人帶之彌為芬馥見草木部)
　　　米穀
長腰米(丨丨糯丨釀酒極佳坡詩勸君/多揀丨丨丨消破亭中百斛泉)
通腸米(南楚新聞荆南孫孺之亂米斗四十千持金寳/換易才得一撮一合謂之丨丨丨言飢不可食)
(他物惟煎米飲之/可以稍通膓胃)
香稻紅蓮(陸魯望詩遙為晚花吟/白菊近炊丨丨識丨丨)
雀鼠耗(張率為新安太守遣家童載米三千石還吳及/至耗大半率問故答曰丨丨丨率笑而言曰壮)
(哉鼠雀竟/不研問)
散穀(北史李士謙家富以賑施/為務凶年丨丨至萬石)
穀父蠶母(續仙傳三川饑青衣童語人曰可/相率祈謝丨丨丨丨當致豐穫)
八穗書(韋續云神農因/嘉禾作丨丨丨)
稻孫(穫再生者名/丨丨見稻經)
吳中稻色(上品為九里香青齊頭上稈青齊頭白早珠/兒晚珠兒早撒晚撒丁錢撒丁錢二家種其)
(下金成同早黄皮晚黄皮師姑秔紅蓮有上下色次則/籼音仙餘杭西多鵞兒黄下馬看其下則八月烏泰州)
(紅白金成赤金成吳興山中謂之箭子宜早赤口烏口/秤駭此二字疑䆉稏之誤也其早則候蟬鳴占城稻六)
(十日子七十日子自占城而下必多蒸穀始成米晚則/冷水結霜下青雪裡搤此種至十月後始刈入春方礱)
(治初刈時粒粒中斷積乆始堅混為一糯則金釵黄皮/早晚及光頭與矮雲九里香婺州為多專供御炊金釵)
(長腰於釀酒最宜/雲墅談雋注)
聚穀給宗族(廖扶字文起明天文識緯逆知嵗荒為丨/丨數千斛悉用丨丨丨斂塟遭疫死亡不)
(能自収者號/北郭先生)
　　　粟
野生(宗髙祖之初年當晉饑之後即位/以来江表二千餘里丨粟丨焉)
粟千斛(樂天罷刑部侍郎時/有丨丨丨書一車)
夢西籬粟(劉殷夜丨人謂之曰丨丨有丨寤而掘之得/粟十五鍾銘曰七年粟百石以賜孝子劉殷)
(自是食之七載方盡/時人嘉其至性通感)
黄金易粟(王莽末年天下旱蝗丨丨一斤丨丨一斛至/建武二年野穀旅生麻麥尤盛野蠶成繭被)
(於山阜人/収其利)
　　　豆
豆逼(顔氏家訓曰吾見地上小光問何物有蜀豎就視/答是丨丨耳乃小豆也蜀土呼粒為逼時莫之解)
(按三蒼説文此字白下為皆訓粒通/俗文者方力反觀書未徧勿妄雌黄)
　　　麻
通明麻(食者行不待燭歴代寶/櫝曰宣帝時外國貢)
　　　田
廣収八方園田(王戎性好興利丨丨丨丨丨丨水碓周/徧天下積寔聚庫不知紀極每自執牙)
(籌晝夜算記恒若不足而又吝/儉不自奉養人謂之膏肓之疾)
職田(北史蘓孝慈隋文時為工部尚書先是以百僚供/費不足臺省府寺咸置廨錢収息取給孝慈以為)
(官與百姓争利非宜表請公卿/以下給丨丨各有差上並納焉)
續命田(宋元嘉末青州饑荒人相食劉善明有粟開/倉救鄉里多全濟百姓呼其家田為丨丨丨)
雄田(南越志交趾田/膏腴號丨丨)
潮田(番禺雜記以丨/水溉丨名丨丨)
　
　
　
　
　
　
　
　
　
　
　
　六帖補卷十七
欽定四庫全書卷
　六帖補卷十八　　　　　宋　楊伯嵒　撰
　　道釋隱卜
　　　道
老子(三皇時為𤣥中法師下三皇時為金闕帝君伏羲/時為鬱華子神農時為九靈丨丨祝融時為廣夀)
(子黄帝時為廣成子顓帝時為赤睛子嚳帝時為録圖/子堯時為務成子舜時為尸夀子禹時為貢行子湯時)
(為錫成子文王時為支邑先生一曰守藏吏或曰在越/為范蠡在齊為鴟夷子在吳為陶朱公皆見於羣書不)
(出神/仙傳)
隔兩塵(續仙傳異人丁約謂韋子威曰郎君得道尚丨/丨丨問其故曰儒謂之世釋謂之刼道謂之塵)
(注/)
金門羽客(廬山記保大中道士譚/紫霄賜號丨丨丨丨)
心拜(仙誌曰凡修行太乙之事真人之道/不得有所拜但丨丨而已不形屈也)
玉札金文(真誥受扶桑太帝君/丨丨丨丨出瓊言)
紅篆書(北夢瑣言李衮醮詩云一/封丨丨丨為奏塵寰事)
北山君(仙傳拾遺顔真卿年十八九時臥病百餘日有/道士過其家自稱丨丨丨出丹砂救之頃刻即)
(愈/)
　　　仙
神仙宗伯(王曇母晝寢夢鳳集其身因而娠又聞/腹中啼聲寶誌曰生子當為丨丨丨丨)
茅君九錫(漢地節中咸陽茅盈字叔申受黄金九錫之/命為東嶽上卿司命真君是時五帝君受册)
(畢各升天而去茅君之師王君與上元夫/人降句曲之山華陽天宫以宴茅君焉)
武夷曽孫(武夷山記武夷山干雲直上可五百仭非清/秋爽日不見巖表丨丨君自秦漢始列於郊)
(祀自後仙人結宇山上與鄰俗往来悉呼村人為丨丨/有少年謾之一夕山心悉生毛竹如刺中者成疾人莫)
(敢犯遂不與村俗往来/但望之可見蹊徑遂絶)
昇雲飛去(續仙傳許碏自稱髙陽人多遊廬江嘗醉吟/曰閬苑花前是醉鄉淊翻王母九霞漿羣仙)
(拍手嫌輕薄謫向人間作酒狂或詰之曰我天仙也/方崑崙就宴失儀見謫後丨丨丨丨淊以冉反音揜)
三彭仇(季氏子遇捀子到一仙都謁稚川真君訊曰爾/絶丨丨之丨乎不能對捀子曰彭者三尸之姓)
(常居人中伺察其罪每至庚申日籍於上帝故學仙者/先絶三尸則神仙可得而致也捀音奉即荷竹槖而販)
(者/)
睡仙(神仙拾遺夏侯隠者獨居一室或露宿草間樹下/人窺覘之但見雲氣蓊鬰不見其身每登山渡水)
(而閉目美睡同行者聞其鼻鼾之聲/而步不蹉跌至所止即覺時號丨丨)
白石先生(丨丨丨丨煮白石為糧不修昇天之術但取/不死而已不失人間之樂彭祖問之答曰天)
(上多至尊相奉甚難不若於人間時/呼為隱仙以不汲於仙官也神仙傳)
含棗核不食(孟節能丨丨丨丨丨可至五年十年又能/結氣不息身不動搖状若死人可至百日)
(半年亦/有家室)
陽九百六(神仙傳太真夫人王母小女也名琬羅字敷/遂安期生問丨丨丨丨之期曰夫天地有大)
(陽九小陽九大百六小百六天危謂之丨丨地虧謂之/丨丨此二灾是天地否泰隂陽九世之孛蝕也大期九)
(千九百年小期三千三十年此運所鍾聖王不能禳/丨丨者天旱海湧而陸燋丨丨者海竭而陸自填)
太清領書(漢順帝時琅琊宫崇詣闕上其師于吉於曲/陽泉上所得神書皆縹白素介青首朱目號)
(曰丨丨/丨丨)
五圖九籥(鮑昭昇天行曰丨丨發金匱丨丨隠丹經註/采芝法有五故云丨丨出太清金匱記丨丨)
(仙經有九轉金液丹/法籥者所以盛書也)
蠧魚食仙字(舊説丨丨在道經中因丨丨丨後身有五/色人取蠧魚吞之以致神仙能上昇雞跖)
(集/)
洗髓伐毛(漢武故事東方朔生三日父母皆亡後遇老/婦採桑自言是朔之母有一黄睂至曰此吾)
(兒也吾却食服氣三千年一反骨丨丨二千/年一剥皮丨丨吾生已三丨丨五丨丨矣)
八景輿(真誥仙人有玉佩金璫以登太/清有丨丨之丨以遊行上清界)
服日月芒(真誥日有九芒月有十芒方諸宫有丨/丨丨丨法方諸宫天仙上真之宫室也)
服霧(真誥霧者金石之盈氣山澤者水/火之精華女真張儼子丨丨得仙)
闈編郎(酉陽雜俎太極真仙/中荘周為丨丨丨)
　　　女仙
西王母(集仙録丨丨丨所居宫闕在龜山春山西那之/都崑崙之圃閬風之苑曽城千里有玉樓十二)
(瓊華之闕光碧之堂九層𤣥室紫翠丹房左帶瑤池右/環翠水其山之下弱水洪濤非飈車羽輪不可到也所)
(謂玉闕暨天緑臺承霄青琳之宇朱紫之房戴華勝佩/虎章軒砌之下植以白環之樹丹岡之林空青萬條瑤)
(幹千尋無風而神籟自韻/琅琅然奏八㑹之音也)
召麻姑(神仙記王逺乗羽車駕五龍前後麾節旗旛導/従須臾丨丨丨是好女子衣冇文綵世之所無)
(坐定各進行厨皆金盤玉桮餚饍多是花木而香氣達/於内外擘脯而行之云是麟脯麻姑曰接侍以来見東)
(海三為桑田向到蓬萊水又淺於往者會時畧半耳豈/復為陵陸乎逺笑曰聖人皆言海中行復揚塵也麻姑)
(手爪如鳥有蔡經者亦尸解仙心中念曰背太癢得此/爪以爬背當佳也逺心知經所思使人鞭之曰麻姑神)
(人汝何敢忽謂/其爪可爬背耶)
南溟夫人(傳竒元和初有元徹栁實越海飄扺孤島下/見道士曰汝可謁丨丨丨丨當有歸期二子)
(受教至帳前夫人曰昔有劉阮今有元栁命侍女送之/二子拜别夫人贈以玉壺詩曰来時一葉舟中来去向)
(百花橋/上去)
許飛瓊(逸史唐開成初進士許瀍游河中得重病不知/人至三日蹷然而起取筆書於壁曰曉入瑤臺)
(露氣清坐中唯有丨丨丨塵心未斷俗緣在十里下山/空月明書畢復寢及明日又驚起改第二句曰天風飛)
(下步虚聲書訖兀然如醉良乆漸言曰昨夢到瑤臺有/仙女三百餘人一人云是丨丨丨遣賦詩及成令改曰)
(不欲世間知有我也既畢甚被賞嘆曰君/終當至此且歸若有人導引者遂得回耳)
　　　釋
鑄佛像(自漢世始有佛像形製未工戴逵特善其事其/子顒亦㕘焉宋世子丨丈六銅丨丨於瓦官寺)
(既成面恨瘦工人不能改乃迎顒看之顒曰/乃臂胛肥耳及減臂胛瘦患即除無不嘆服)
灌佛(南史劉敬宣字萬夀八嵗喪母晝夜號泣四月八/日見衆人丨丨乃下頭上金鏡為母灌像因悲泣)
(不自/勝)
白足(魏武帝時有一僧足白名思/如甚有神異號丨丨禪師)
青眼紺睂(髙僧傳有一比丘丨丨丨丨手垂/過膝得水光即入定時滿房惟水)
方袍平叔(髙僧傳肇法師製四論呈劉遺民遺/民嘆曰不意丨丨乃復有丨丨也)
鄙紫衣僧(唐狄歸昌右丞愛與僧遊每誦前輩詩曰因/過竹院逢僧話又得浮生半日閒有服紫袈)
(裟者乃疎之鄭谷亦丨之/有詩云愛僧不愛丨丨丨)
以僧比蜀茶(鄭谷郎中亦愛僧用比蜀茶曰蜀/茶與僧未必皆美不欲舎之也)
波若眼(沙門曇嬰秃髪倅檀時従河南来持錫杖令人/跪曰此是丨丨丨奉之可以得道時人異之或)
(遺以衣服受而投之於河後日以還其主衣無所汙行/步如風雲言人死生貴賤無毫釐之差人或藏其錫杖)
(即大哭數聲閉目須叟起/而取之或竒其神異莫測)
寶志(南史云被髮跣足語黙不倫或被錦袍飲啖同於/凡俗常以鏡銅翦刀鑷屬掛杖負之而趨或徴索)
(酒肴或累日不食預言来兆識他心智一日中分身易/所逺近驚赴所居噂沓齊武帝忿其惑衆収付建康獄)
(旦日咸見游行里市既而㸃檢猶在獄中帝乃迎入華/林園又梁武問何以治煩惑未除荅云十二識者以為)
(十二因緣治煩惑藥也又問十二文㫖答云在/書字時節刻漏中識者以為書之在十二時中)
懶殘(甘澤謠天寶初衡嶽寺執役僧性丨而食丨故號/焉李泌讀書寺中夜聞梵唱察非凢物往謁之大)
(詬徐曰勿多言/領取十年宰相)
一行(明皇雜録丨丨鉅鹿人姓張師事普寂於嵩山師/嘗設食大會羣僧有盧鴻者道髙學富因請鴻為)
(文讃歎其會召丨丨一覽抗音典裁一無遺忘窮大衍/求訪師資至天台國清寺見古松數十步門有流水丨)
(丨聞其院有布算聲簌簌僧謂其徒曰今日當有弟子/求吾算法門前水合却西流弟子當至丨丨承言而入)
(盡授其術而門前水舊東流忽改為西流矣嘗詣道士/尹崇借揚雄太𤣥經數日還其書曰究其義矣尹嘆服)
(曰此後生顔子一日見寂焚香端坐丨丨詣寂作禮禮/訖附耳宻語寂但頷云無不可者如是者三寂徐命弟)
(子云聲鐘丨丨和尚滅/度矣左右走視如其言)
南頓北漸(達磨宻傳心印於黄梅𢎞忍禪師忍之付衣/法時告衆曰正法難得汝等各示心偈若語)
(意㝠符則衣法皆付時有上座神秀者乃題偈於廊壁/忍見之大加讃必付衣傳法也惠能洎嶺南至復於廊)
(下題一偈忍見之乃宻召惠能付衣法故惠能為南宗/神秀為北宗法雖一而開導有頓漸之異故曰丨丨丨)
(丨/)
戒舟(夫羣生所以乆流轉於生死海者良由無丨法之/丨楫也若乘丨丨鼓慈棹而不能横截風濤逺登)
(彼岸者決/無此理也)
魚山梵音(内典云陳思王子建遊於丨丨聞空/中丨丨嘹喨乃教人倣之傳至於今)
讀一藏經(姚察初欲丨丨丨丨並已究竟將終曽無痛/惱但西向坐正念云一切空寂其後身體柔)
(軟顔色如恒/兩宫悼惜)
笞虧戒律僧(張孝秀專精釋典僧有虧戒律者集衆佛/前作羯磨石以笞之因是多能自改其過)
松枝談柄(南朝栖霞寺大朗太法師/談論手執丨丨以為丨丨)
不信因果(范縝字子貞嘗侍竟陵王子良子良精信釋/教而縝稱無佛子良曰君丨丨丨丨何得有)
(富貴貧賤縝答曰人生如樹花同發隨風而散自有拂/簾幌墜於茵席之上自有闕牆籬落於糞溷之中墜於)
(茵席者殿下是也落於糞溷者下官是也富/貴雖復殊途因果竟在何處子良不能屈)
去浮屠舉進士(賈島初為浮屠名無本時洛陽令禁僧/午後不得出島為詩自傷韓愈憐之因)
(教其為文丨/丨丨丨丨丨)
為道士不終更為浮屠已而復冠(韋渠牟少敏悟工為/詩李白異之去丨丨)
(丨丨丨丨丨丨丨丨丨丨丨韓滉表請校書郎官至四/門博士徳宗誕日詔給事中徐岱兵部郎中趙需禮部)
(郎中許孟容與渠牟及佛老二師並對麟徳殿質問大/趣渠牟口辯雖於三家未究解然答問鋒生帝聴之動)
(意遷祕書郎嵗中至諫議大夫為人佻躁/特用險巧中帝意非有嘉謨正辭得君也)
般若臺(諸集拾遺法苑珠林陳文達誦金剛經有/人入㝠見築臺云此丨丨丨待陳文達)
法施(維摩經語言當為丨丨/之會何用是財施會)
純淑(維摩經乆於佛/道心已丨丨)
王霸器(李濟翁資暇録僧秀至京師張説執弟子之禮/謂人曰禪身長八尺龎睂秀耳威徳巍巍丨丨)
(之丨/也)
南能北秀(李濟翁資暇録惠能住韶州廣果/寺謂神秀為北宗惠能為南宗)
一指頭禪(資暇録俱眡和尚被兩尼勘云道得下笠子/道不得不下俱㫝無語後問天龍天龍舉一)
(指示之遂大悟自後凢有問者只/舉一指自云得天龍丨丨丨丨)
　　　隱
離垢先生(劉慧斐字宣文嘗遊巨山遇處士張孝秀相/得甚懽遂有終焉之志於山北構園一所號)
(曰離垢園時人仍謂為丨丨丨丨論者云/自逺法師沒後將二百年始有張劉之盛)
進松米衣薜蘿(宗測字敬㣲少靜退不樂人間齊豫章/工嶷辟為㕘軍測答曰性同鱗羽愛止)
(山壑眷戀松雲輕迷人路縱宕巖流有若狂者忽不知/老至而今鬢白豈容課虚責有限魚鳥慕哉遂往廬山)
(止祖少文宅魚復侯子響為江州厚遣贈遺測曰少有/狂疾尋山采藥逺来到此量腹而丨丨丨度形而丨丨)
(丨淡然已足豈/容當此横施)
寧極室(盧鴻字顥然𤣥宗累召後至東都謁見不拜宰/相遣通事舎人問状答曰禮者忠信所薄臣敢)
(以忠信見帝召升内殿置酒拜諫議大夫固辭復下制/許還每嵗給米絹將行贈隠居服官菅草堂恩禮殊渥)
(鴻到山中廣其廬聚徒五/百人所居室自號丨丨丨)
南山南北山北(法真字髙卿好學而無常家博通内外/圖典為闗西大儒太守請見之真乃幅)
(巾詣謁太守曰欲以功曹相屈光賛本朝何如真曰以/明府見倚有禮故敢自同賓末若欲吏之真将在丨丨)
(之丨丨丨/之丨矣)
朝隱市隱(鄧粲少以髙潔著名與劉驎之劉尚公同志/相善並不應州郡辟命荆州刺史桓沖卑辭)
(厚禮請粲為别駕粲嘉其好賢乃起應召二劉謂粲曰/卿道廣學髙衆所推懐忽然改節誠失所望粲笑答曰)
(足下可為冇志於隠而未知隠夫隠之為道丨亦可丨/丨亦可丨初在我不在於物二劉無以難之然粲亦於)
(此名譽/減半矣)
掛檄於樹(劉許字竒度張稷辟為主簿許丨丨丨丨而/逃陳留阮孝緒博學隠居不交當世族兄欹)
(又履髙操三人日夕招攜故都下謂之三隠族祖孝標/與書稱之曰許超超越俗如天半朱霞欹矯矯出塵如)
(雲中白鶴皆儉嵗之粱稷/寒年之纎纊也見雜記)
被山相賺(幽閒鼓吹任轂有經學居伊洛望徵命而蒲/輪不至自入京訪問知己有朝士嘲曰雲林)
(應訝鶴書遲自入京来訪事宜従/此見山須合眼丨丨丨丨已多時)
蜘蛛隠(金樓子龔舎初仕楚見飛蟲觸蜘蛛網而死嘆/曰仕宦亦人之網羅也掛冠而退時人曰丨丨)
(丨/)
　　　方術
算術(曹元理神於丨丨友人陳廣漢曰吾有二囷米忘/其石數子為計之元理以食筯十餘轉曰東囷七)
(百四十九石二斗七合又十餘轉曰西囷六百九十七/石八斗遂大署囷門後米西囷欠一升中有死鼠大堪)
(一升東囷不差圭合元理後嵗復過廣漢廣漢以米數/告之元理以手擊床曰遂不知鼠之耗米不如剥面皮)
(矣廣漢為之取酒鹿脯數片元理復算曰甘蔗三十五/區應収一千五百三十六枚蹲䲭三十七畆應収六百)
(七十三石千牛産二百犢萬雞将五萬雛羊豕鵞鴨皆/道其數果蓏肴蔬悉如所言乃曰此資産之廣何供具)
(之薄耶廣漢慚曰有倉卒客無倉卒主人元理曰俎上/蒸豚一頭厨中茘枝一柈皆可為設廣漢再拜謝罪自)
(入取之盡日為歡其術後傳南季南季傳項/滔項滔傳子陸皆得其分數而失其𤣥妙焉)
徐登趙炳(丨丨閩中人本女子化為丈夫善巫術丨丨/字公阿東陽人能為越方時遭兵亂疾疫大)
(起二人遇於烏傷溪水之上遂約言共以其術療病各/相謂曰今既同志且可各試所能登乃禁溪水水為不)
(流炳復次禁枯樹即生荑二人相視而笑共行其道登/年長炳師事之貴尚清儉禮神唯以東流水為酌削桑)
(皮為脯但行禁戒所療皆除登死炳東入章安百姓未/之知也炳乃故升茅屋梧鼎而炊主人見之驚懼炳笑)
(不應既而爨熟屋無損壊又嘗臨水求渡船人不知之/炳乃張盖坐其中長嘯呼風亂流而濟於是百姓神服)
(従者如歸章安令惡其惑衆収殺之人為立祠室於永/康至今蚊蚋不能入注云抱朴子曰道士趙炳以氣禁)
(人人不能行禁虎虎伏地低頭閉日便可執縛以大釘/釘柱入尺許以氣吹之釘即躍出射去如弩箭之發異)
(苑云趙侯以盆盛水吹氣作禁魚龍立見越方善禁呪/也烏傷溪注云酈道元注水經曰吳寧溪出吳寧縣經)
(烏傷謂之烏傷溪在婺寧縣義寧東也禁咒即禁術也/炳故祠在婺州永康縣東俗呼為趙侯祠至今蚊蚋不)
(入祠所今江南猶傳/趙侯禁法以療疾云)
西州智士(任文公父文孫明曉天官風角祕要文公少/修父術州辟従事以占術馳名王莽簒後知)
(當大亂後兵起與家人大小負糧捷步奔于公山十餘/年不被兵革公孫述時蜀武擔石折文公曰噫丨丨丨)
(丨死我乃當/之後三月卒)
遁甲(丨丨推六甲之/隂而隱遁也)
逢占(前漢書東方朔之丨丨覆/射謂丨人所問而丨之也)
日者(卜筮掌日之術也史/記司馬季主為丨丨)
筳篿(楚辭索瓊茅以丨丨注云筳八段竹/也楚人名結草折竹卜曰篿音廷專)
六日七分(易稽覽圖曰甲子卦氣起中孚六日八十日/分之七鄭𤣥注云六日候也八十分為一日)
(之七者一卦/丨丨丨丨也)
占鼎乘舟(殷芸小説孔子使子貢出乆之不返丨卦得/丨而无足弟子輩皆以為不來矣顔淵曰鼎)
(无足其丨丨而/来乎已而果然)
　　　神
威雄將軍(五代時唐明宗長興中不豫淄州進藥僧召/見因言於泰山見嶽帝曰吾第三子有威靈)
(可愛而未有爵秩假以為請遂/封東嶽第三子為丨丨丨丨)
檄項羽廟(唐垂拱中狄仁傑為大使檄告西楚霸王項/羽畧曰君潛游澤國嘯聚水鄉不知厯數之)
(有歸莫測天符之所會遂奮闗中之翼竟垂垓下之翅/當匿魄東峯収魂北極豈合虚承廟食枉費牲牢君宜)
(逺遷勿為民患害檄到奉行如律令遂除項羽廟/餘小祀並盡惟禹廟存焉出朝野僉載見廣記)
白馬廟(顧琛字𢎞偉為吳郡太守初琛宋景平中為朝/請假還東日晚至方山於時商旅數十船俱泊)
(岸側有一人𤣥衣介幘執鞭屏諸船云顧吳郡部伍尋/至應泊此岸於是諸船各東西俄有一假裝至事力甚)
(寡仍泊向處人問顧吳郡早晚至船人答無顧吳郡又/問何船曰顧朝請爾莫不驚怪琛意竊知為善徴因誓)
(之曰若得郡當於此立廟至是果為/呉郡守乃立廟方山號丨丨丨)
郡神迎路(張開為荆州刺史至郡界風雨暝晦不辨面/目惟聞空中有殿喝之聲相次雲中有衣紫)
(被甲胄者十數人開問故對曰某荆州内外所主之神/乆仰使君令名故相率迎引到任謁廟各祭謝及建飾)
(廟貌自此政譽/益善見遺事)
俞兒(齊桓公北征孤竹見人長尺而人物具焉冠帶袪/衣走馬前管仲曰登山之神也名曰丨丨霸王之)
(君興則/見也)
　　　鬼
江􁬄(丨河邊有丨鬼往往呼人姓名應之者必溺死蘇/訥居江陵自親知家深夜歸月明中見一女人被)
(髮而著裙殆似水濕蘇生戲云莫是􁬄否婦人曰喚我/作鬼奔而逐之蘇生長走遇巡吏乃止見婦人却返所)
(来之路/志怪)
白衣人吟詩(本事集馬植罷南都䕶又除黔南殊不得/意維舟峡中古寺前堤長夜月甚明見丨)
(丨丨丨丨曰截竹為筒作笛吹鳯凰池上鳳凰飛勞君/更向黔南去即是陶鎔萬類時遣人問已失之後植自)
(黔南入為大理遷/刑部侍郎拜相)
　
　
　
　
　
　
　
　
　
　
　
　
　六帖補卷十八
欽定四庫全書卷
　六帖補卷十九　　　　　宋　楊伯嵒　撰
　　養生療病
　　　養生
夘時酒申後食避風避色(莫飲丨丨丨莫食丨丨丨丨/丨如避箭丨丨如避賊國初)
(有人作座右銘曰避色如避讎避風/如避箭莫喫空心茶少餐申後飯)
鉛鼎河車(坡詩注道家修養有丨汞之丨仙經云鉛絶/丨丨空所作必無功鉛失河車絶萬事無所)
(出黄庭經云北方正氣名河/車輓水乃道家搬運之説)
寸田結初果(坡詩丨丨道家/所謂丹田也)
不如獨卧(彭祖經云上士别床中士/異被服藥百顆丨丨丨丨)
鳴天鼓飲玉漿蕩華池叩金梁(漢武/帝傳)
以手捫心欲心清淨以手上下欲氣升降(劉卞功子民/濵州招升人)
(見賓/退録)
龍従火裏出虎向水中生(東坡志林人能瞑目調息以/乆為功則丹田濕而水上行)
(火為水妃熱必従之則所謂丨丨丨丨丨也龍出於火/則龍不飛而水不乾旬日之外腦滿而腰足輕常捲舌)
(上䑛懸齶乆則水下入口嚥送至丹田/乆則化為鉛凡此所謂丨丨丨丨丨也)
五禽戲(華佗云吾有一術名丨丨丨一曰虎二曰鹿三/曰熊四曰猨五曰烏體有不快作一禽之戯)
容成公法(列仙傳曰丨丨丨丨者能善補𨗳之術取精/於𤣥機其要谷神不死守生養氣者也髮白)
(反黑齒落復生御婦人之術/為之握固不泄還精補腦也)
屈頸􁀙息(冷夀光年可百五六十嵗行容成公御婦人/法常丨丨丨丨鬚髮盡白而色理如三四十)
(時死於/江陵)
　　　病
襲逆結轖越渫(乆耽安樂日夜無極邪氣丨丨中若丨/丨惕惕怵怵卧不得瞑虚中重聴惡聞)
(人聲精神丨丨百病咸生轖音色/説文車籍交革也越散渫發也)
四支委隨筋骨挺解血脈淫濯(濯過/也)
手足惰窳(窳弱也/餘乳切)
伸傴起躄發瞽披聾涊然汗出霍然病已(涊乃顯切並/枚乘七發)
舊雨来人不到門(杜子美卧病長安旅次多雨青苔及/榻常時車馬之客舊雨来今雨不來)
(坡詩云丨丨/丨丨丨丨丨)
伯强(楚詞丨丨何處惠氣安在丨丨大/癘疫鬼也所至傷人惠氣和氣也)
大陵(後漢魯恭傳人傷於疫注/丨丨之氣為害丨丨星名)
李益疾(丨丨少癡而忌克防閑/妻妾苛嚴世謂如丨)
　　　醫
五分之熨八減之齊(虢太子疾扁鵲使于豹為丨丨丨/丨以丨丨丨丨和煮之以更熨兩)
(脇不二旬而復故天下盡知以扁鵲為能生死人鵲曰/越人非能生死人也此自當生者越人能使之起爾越)
(人扁/鵲名)
善醫術(禇澄字彦通彦回之弟也丨丨丨建元中為呉/郡太守百姓李道念以公事到郡澄見之謂曰)
(汝有重病答曰舊有冷疾至今五年衆醫不差澄診脈/曰汝病非冷非熱當是食甲瀹雞子過多所致令取蘇)
(子一升煮之始一服即吐出一物如升涎裹之動開看/是雞雛羽翅爪距具足能行走澄曰此未盡使服所餘)
(藥又吐得如向者雞十三/頭而病都差當時稱妙)
砭石(南史王僧孺多識古事金元起欲注素問訪以丨/丨僧孺答曰古人當以石為針必不用鐵説文有)
(此砭字許慎云以石刺病也季/世無復佳石故以鐵代之爾)
扁鵲鏡經(濮陽太守徐熈好黄老隱於泰望山有道士/過求飲留一瓢蘆與之曰君子孫宜以道術)
(救世當得二千石熈開視之乃丨丨丨丨一卷因精心/學之遂名震海内生子秋夫彌工其術嘗夜有鬼呻吟)
(聲甚悽愴秋夫問何須答斛斯家在東陽患腰痛死雖/為鬼痛猶難忍請療之秋夫曰云何措治鬼請為芻人)
(案孔穴針之秋夫如言為針四處又針肩背三處設/祭埋之明日見一人謝恩忽然不見當世服其神通)
治病不以湯液醴灑鑱石橋引案杌毒熨(史記上古之/時醫有俞跗)
(丨丨丨丨丨丨丨丨/丨丨丨丨丨丨丨丨)
熱風(國史補鄭雲逵與王彦伯鄰居嘗有客求醫誤謁/雲逵雲逵為診候曰丨丨頗甚客求藥雲逵曰藥)
(則不如東家王供奉客驚慚而/退自是京師有乖議者云丨丨)
半夏毒(北夢瑣言有富商暴亡醫巫梁新診之曰尋常/嗜何物僕曰好食竹雞新曰竹雞食半夏必丨)
(丨丨也𢷬薑/汁灌之方蘇)
餌雲母(杜伏威好神仙長年/術丨丨丨被毒暴卒)
光鑑人(坡詩地黄飼老馬可使丨丨丨吾聞樂天喻肥/馬施之身樂天採地黄詩與君啖肥馬可使照)
(地/光)
紫衣童子(紫參也駱瓊採藥北山月夜見丨丨丨丨歌/曰山悄悄月朦朦明月秋兮當夜空烟蘿宻)
(兮乗枯松瓊於古松下得紫參/一本如丨丨丨丨食之而夀)
苓龜(坡公和陶詩云丨丨亦晨吸/注茯丨有丨亦能晨吸日氣)
太㣲紫麻
圓丘紫柰
𤣥郭綺葱
神吾黄藻
滄浪青錢
八天赤薤(酉陽雜俎云/並仙藥也)
却形丸(梁武帝每嵗旦/賜羣臣丨丨丨)
辟惡散(武帝賜羣/臣丨丨丨)
君臣佐使(本草按用藥猶如立人之制若多君少臣臣/多佐少則氣力不周也而撿仙經世俗諸方)
(亦不必皆爾大扺養命之藥則多君養性之藥則多臣/療病之藥則多佐又恐上品君中復有貴賤譬如列國)
(諸侯雖並得稱制而猶歸宗周臣佐之中亦當如此所/以門冬逺志别有君臣甘草國老大黄將軍明其優劣)
(皆不同秩領畧輕/重為其分劑也)
隂陽配合(凡天地萬物隂陽小大各有色類尋究其理/並有法象故毛羽之類皆生於陽而屬於隂)
(鱗介之類皆生於隂而屬於陽所以空青法木故色青/而主肝丹砂法火故色赤而主心雲母法金故色白而)
(主肺雌黄法土故色黄而主脾磁石法/水故色黒而主腎以此推之例可知也)
子母兄弟(若榆皮為母厚/朴為子之類也)
相須相畏(藥有隂陽配合子母兄弟根莖花實草石骨/肉有單行者有丨丨者有相使者有丨丨者)
(有相惡者有相反者有相殺者凡此七情合和視之當/用丨丨相使者良勿用相惡相反者若毒宜制可用丨)
(丨相殺者不/爾勿合用也)
杞如狗(千嵗枸丨其根丨丨形白樂天枸花詩云不知/靈藥根成狗怪得時聞吠夜聲續仙傳朱孺子)
(一日見二犬相趁入枸杞叢下異之尋掘得二枸杞根/形状如犬坡詩千年枸杞常夜吠又中有千嵗質靈尨)
(或夜/吠)
天蘇(毛澤民謝琳老送白术詩云溪寺/破雨遺丨丨注云白术一名丨丨)
丁公藤(談藪齊解叔母病風空中語曰得丨丨丨為酒/便差後至宜都見老父伐木云此丨丨丨療風)
(以四段與之并示以/漬酒之法母病果安)
鮑姑艾(鮑靜女葛洪妻有越/井岡艾善灸贅疣)
人參賛(髙麗人作文丨丨丨曰三椏五葉背陽向隂欲/来求我椵樹相尋椵音賈葉似桐人參生其下)
黄昏湯(陳無已詩云探囊一試丨丨丨按圖經本草曰/合歡夜合也一名合昏韋宙獨行方胷心甲錯)
(是為肺癰丨丨丨治之取/夜合皮掌大一枚水煮服)
真术(神仙傳劉商君山有鬻术者善價得之後/遇異人曰劉君已賜丨丨矣服之得仙)
風實雲子(漢武故事丨丨/丨丨皆仙藥名)
眼明囊(續齊諧記鄧紹八月旦夕入華山採藥見童子/執五綵盛栢葉露滿囊如珠云赤松先生取以)
(明眼今世俗八月一/日作丨丨丨以此)
反魂榆(十洲記以玉/釡煮丨丨丨)
氷丸霜散(諸集拾遺記立夏日服六壬六癸符或/𤣥丨丨飛丨丨暑不能侵又見抱朴子)
朱山(士林紀實鬼呼朱砂為/丨丨云熱人不可近)
北帝𤣥珠(消/石)
靈黄(疏黄並酉/陽雜俎)
玉􁏩金漿(諸集拾遺抱朴子消/丨為丨潰丨為丨)
東華童子(青木/香)
草鍾乳(養生訣録云韭性暖號/為丨丨丨諸集拾遺)
　　　丹
知命丹(岳麓寺僧有合丨丨丨者云服此藥後或大期/將至即脇下㣲痛此丹自下便須指揮家事以)
(俟終焉有鍾大夫者服此面/色紅潤强飲啗似得藥力也)
杏丹(僕僕先生餌丨丨以術/授王弁餌之却老聞異)
飛丹(天監中陶隱居獻丹於武帝注云𢎞景既得神符/祕訣以為神丹可成而苦無藥物帝給黄金硃砂)
(曾青雄黄等後合丨丨色如/霜金服之體輕帝服有驗)
龍夀丹(一丸指端大紫色重如金乃鴈蕩山老人以/授嘉僧道清使持獻天子云人臣不可服)
碧霞丹(二儀顔真卿早遇道士陶八/百授刀圭丨丨丨至老不衰)
鍊雪丹(二儀鍒㺯玉感蕭史降與穆公丨丨丨第一轉/與㺯玉塗之名曰粉郎即今水銀粉是也)
神丹半劑(列仙傳馬明生従安期先生受金液丨/丨明生不樂升天但服丨丨為地仙)
碧雲腴(諸集拾遺仙丹九品/第四曰丨丨丨)
　
　六帖補卷十九
欽定四庫全書卷
　六帖補卷二十　　　　　宋　楊伯嵒　撰
　　伶樂婢皁
　　　伶樂
單鵠寡鳬之㺯(齊人劉道强善彈琴能作丨丨丨丨/丨丨聴者皆悲不能自攝西京雜記)
擊琴(栁惲父世隆善琴為士流第一惲每奏其父曲常/感思後變體備寫古曲嘗賦詩未就以筆搖琴坐)
(客過以筯和之揮驚其哀韻乃/製為雅音後傳丨丨自於此)
胡琴歌(纂異記四絃攏撚三四聲喚起邊風駐寒月大/聲嘈嘈奔淈淈浪感波翻倒溟渤小絃切切怨)
(颸颸鬼泣神悲低蟋率側腕斜挑掣流電當心直/戛騰秋鶻時看漢月望漢天怨氣衝星成彗孛)
琵琶槽(異記李衛公嘗有老叟獻巨桑之木中有異寶/洛邑有匠能攻玉公訪於匠解為二丨丨丨自)
(然有白鴿羽足巨/細畢備匠料之徴)
　　　歌
凌波曲(唐新豐女伶謝阿蠻善舞丨丨丨貴妃寵之上/自蜀還至華清宫復令召焉因出金臂環曰此)
(貴妃所賜上持之凄然左右従之無不嗚咽明皇别録/又楊妃外紀明皇夢豔女曰妾是陛下凌波池中龍女)
(衛䕶有功陛下洞曉鈞天之音乞賜一曲夢中為鼓胡/琴為丨丨丨後於丨丨宫奏新丨池中波湧復有神女)
(出池心乃夢/中女子也)
鬱輪袍(集異王維文章得名性嫻琵琶遊諸貴間岐王/眷重時方應舉求庇於王王曰録子舊詩清越)
(者十餘篇琵琶新聲怨切者可度一曲同至九公主第/既張筵維奏曲公主詢曲名維曰號丨丨丨公主大竒)
(之王曰此生非止音律詩學無出其右出詩/卷主尤稱賞許於京兆致力遂作解頭登第)
豆記拍(樂工撰新詩未進先印可於韋青青令姬張紅/聴於屏後以小丨數合丨其丨歌罷青入問之)
(云已得矣青出紿曰某有女弟子乆曾唱此新曲/也隔屏唱之不失一聲敬宗召入號記曲娘子)
　　　樂
四調(樂府雜録筝只有宫商角羽/丨丨臨時移注應二十四器)
笛聲入雲(李謩吹笛天下第一嘗秋夜吹笛於瓜州㣲/風䬃至舟子賈子皆有怨嘆悲泣之聲出國)
(史補又逸史云李謩嘗至越州時州客十人邀李生湖/上吹笛有獨孤生乆處田野請到會所取丨吹之發丨)
(丨丨四座震悚吹涼州入破笛遂裂不終/曲而散明旦往候茒舎尚在生不見矣)
許雲封(丨丨丨樂工之笛者韋應物為和州牧夜泊靈/壁聞雲封笛聲謂其酷似天寶中梨園弟子法)
(曲李謩所吹者召問之乃謩外孫也言生十年外祖教/以横笛值梨園法部置小部音聲天寶十四年六月驪)
(山駐蹕是貴妃誕辰上命小部音樂奏新曲未/有名會南海進茘枝因名茘枝香出甘澤謠)
噪悲慄(諸山管師黄次姑/丨丨丨即觱栗也)
朝雲吹篪(伽藍記後魏河間王琛有婢丨丨善丨丨能/為團扇歌隴上聲為秦州刺史諸羌外叛累)
(討之不降琛令丨丨假為貧女丨丨諸羌聞之流涕曰/何棄墳井在山谷為寇耶相率歸降秦民語曰快馬健)
(兒不如老/嫗吹篪)
細腰鼓(南史蕭思話十年許時未知書好騎屋棟作丨/丨丨侵暴鄰曲莫不患毒之自此折節數年中)
(遂著令譽善彈琴嘗従文帝登鍾山北嶺中道有盤石/清泉上使於石上彈琴因賜以銀鍾酒謂曰相賞有松)
(石間意思話外戚令望歴/十二州仗節監督者九焉)
漁陽摻撾(世説禰衡為曹操謫為鼓吏衡為丨丨丨丨/李義山詩云欲問漁陽撾時無禰正平)
樂句(摭言韓愈皇甫湜一代龍門牛僧孺攜所業謁之/首篇説樂韓見樂即掩卷問曰且以拍板為什麽)
(僧孺曰丨丨二公大稱賞俟其他適訪之大書其門曰/韓愈皇甫湜同訪翌日遺闕以下咸往投刺因此名振)
八琅之璈(續仙傳謝𤣥卿遇仙彈丨丨丨丨又漢武/内傳王母命侍女王子登彈丨丨丨丨)
璠璵之樂(殷芸小説琴以七寶飾之曰丨丨丨丨又西/京雜記秦咸陽宫中有琴長六尺按十三位)
(二十六徽皆七寶飾/之銘曰丨丨丨丨)
聒帳(春明退朝録太宗嘗謂侍臣曰後唐荘宗湛飲/以鄭與胡部合奏謂之丨丨自昏達旦不息)
　　　舞
縈塵(拾遺記燕昭王時廣延國獻二舞女其舞曲一名/丨丨言體輕與塵相亂也其次則曰集羽之曲)
北里(紂使師涓作新涇之聲/丨丨之舞靡靡之樂)
紅蕖裊烟嫩栁拂水(傳竒薛昭遇張雲容曰嘗舞霓裳/貴妃贈詩羅袖動香香不已紅蕖)
(裊裊秋烟裏輕雲嶺上乍/搖風嫩栁池邊初拂水)
代面舞(傳記北齊蘭陵王長恭白晳而美丰儀乃著假/面以對敵數立竒功齊人作舞以效之號丨丨)
(丨/)
　　　婢
驅放婢妾(王敦荒於色體為之弊左右諌之敦曰此甚/易耳乃開後闇丨丨諸丨丨數十人時人嘆)
(異/焉)
厠上列婢(石崇丨丨常丨十餘丨皆有容色置甲煎粉/沈香色有如厠者皆易新而後出客多羞脱)
(衣而王敦脱故著新意色無怍/羣婢相謂曰此客必能作賊)
暖手(岐王少惑女色每久寒手冷不近火惟於妙/妓中懐揣其肌膚稱為丨丨常日如是遺事)
雪兒(李宻之愛姬能謌舞賓僚文章入/意者宻即付丨丨叶音律以歌之)
君盧屋妾(荀子富國篇云譬之猶處女嬰寶珠負戴黄/金而遇中山之盜雖為之逄䝉視詘要撓胭)
(丨丨丨丨猶將不足以免之逄䝉古善射者言如逄䝉/之視物㣲眇不敢正視也丨丨丨丨盧當作廬自稱是)
(君廬屋之妾猶言箕/帚妾卑下之辭也)
蹇脩(騷注云似是下/女之能為媒者)
鼎娥(饌婢也/沈亞之)
傅婢(傅猶附也言/近幸見西漢)
明珠(開元傳信丨/丨楊慎矜妾)
　　　皁
典琴(北齊王元景有奴/名丨丨啟顔録)
奴星(韓昌黎送窮文主人/使丨丨結栁作車)
語僮文(楊文公億之奴張守節公病張遂辭去公/弟倚作書與黄鑑作丨丨丨以布于談者)
銀鹿(國史補丨丨顔峴家童/名後事魯公終其身)
湩姆(諸集拾遺屬之/乳姐傳之丨丨)
便了(諸集拾遺蜀王子泉貫奴/名丨丨立券具如百役)
邦(李濟翁資暇録呼奴為丨者盖僮僕未冠曰豎東魏/髙歡諱樹因以奴為丨取丨君樹塞門句有樹字義)
　
　
　
　
　
　
　
　六帖補卷二十
唐世類書傳於今者有徐常侍初學記白少傅六帖記
所遺者帖采綴甚富然自六經諸子逮秦漢魏晉而止
耳本朝名儒纂輯如晏元獻公類要等書可謂浩博特
未聞有繼六帖而作者炎紹中興乃有孔侯六帖新書
隋唐五代咸著於篇而白傅所未取者不敢過而問焉
今泳齋楊先生復成六帖補二十卷然後向之軼於二
公者燦然在目先生博覽古今見聞該洽雖治郡叢劇
而手不釋卷石渠玉府盈溢胷襟隨取而充其用畢具
非假是以夸涉獵備遺亡者其志固在於續古也白傅
之後歴三百年而後有新書孔侯絶筆又百年而後有
是補可不謂之有志於續古歟此仕禮之所敬嘆也因
刻梓於學宫以廣其傳俞仕禮跋
　
　
　
　六帖補跋
