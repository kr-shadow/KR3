#+TITLE: 中星譜-清-胡亶
#+DATE: 2016-06-11 12:23:18
#+SOURCE: github.com/kanripo/KR3f0022 master d8e8a6c2                
欽定四庫全書　　　　　子部六
　中星譜　　　　　　　　天文算法類一(推步之/屬)
　　提要
　　　　(臣/)等謹案中星譜一卷
　　　國朝胡亶撰亶號勵齋仁和人王晫今世説稱
　　　　其博綜羣書尤精天官家言日月薄蝕星辰
　　　　躔度推測毫髪無遺在長安與監中西洋専
　　　　家反覆辨論羣皆嘆伏所著有中星譜周天
　　　　現界圖歩天歌行世今所見者惟是編所訂
　　　　經星凡四十有五乃於二十八舍之外益以
　　　　大角貫索天市帝座織女河鼔天津北落師
　　　　門土司空天囷五車参左肩参右足天狼南
　　　　北河軒轅大星太㣲帝座等十八星用以較
　　　　午中遲早綴諸時刻首京師附浙江其餘以
　　　　類而推所論晝夜永短寒暑循環地殊勢異
　　　　與所引經𫝊記載考定嵗差釐分昏旦皆簡
　　　　明詳切與今儀象考成中星更録頗能表裏
　　　　觀其自序撰自康熙八年是此書在
　欽定算書以前前明徐光啟新法算書以後存其度
　　　　數以備校証恒星嵗差之行亦不為無所禆
　　　　矣乾隆四十六年二月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
中星譜原序
易曰仰以觀於天文俯以察於地理是二者固皆儒者
讀書窮理之所有事也顧地理似易而較難天文似難
而較易蓋地之延袤既非轍迹所能周亦非瞻望所可
悉按圖志以求索所見與所傳聞多殊何從一一證之
故曰難也歩天則不然當夕仰觀則地平以上半周天
之星悉燦然在目矣向晨再一仰觀則平地以下半周
天之星又悉旋轉於上燦然在目矣其間即有近日之
星光揜未能全見晝永之夜見星不滿天周然遲旬月
而更一再起視則日右旋而星左出曩所不見者又無
不燦然在目矣故曰易也惟是星數本繁學有造始亶
以為莫要於先審中星中星者恒星之見於正南午位
者也其指肇自堯典所謂星鳥星火星虛星昴各以昏
時測其正中以定二分二至此古聖人敬授民時之宏
規也三代因以加詳如詩稱定之方中作於楚宫七月
流火九月授衣春秋傳云龍見而雩水昏正而栽火中
成軍之屬皆壹以候星為考時出政之本其重如此逮
月令一書顯於周秦之間以十二月别昏旦中星敘次
尤晰論者謂雖出吕覽周公之遺書故載之禮經良有
以也漢唐至今厯術加密皆附節氣以記中星載在史
志可考然節氣古與今同中星今與古異如堯時冬至
昏昴中今時冬至昏壁中四千年之間己移五十餘度
其故云何蓋緣恒星與七政各有東西二行其隨赤道
而西也大約晝夜一周其隨黃道而東也各有遲速不
等惟恒星之東行最遲閲七十年方漸移一度即厯家
所云歲差也既有歲差則中星當非一定然一歲之差
纔周天三萬六千分(平度三百六/十每度百分)之一分有半弱則數
十年之内暌離非遠且即中星以驗知歲差因歲差以
修改中星易簡之理也亶素好覽厯代史中天官厯志
等書後據時憲厯書粗窺大畧顧自慚謭陋無能有所
發揮今幸䝉
恩予養閒居稍暇竊不自揆爰就成書中酌其簡要易
曉者釐為中星譜一卷其目於凡例詳之又取舊本星
宿小圖展為大圖經緯度數備具圖譜互稽庶幾中星
一覽無遺矣既識中星因按圖以推左右上下諸星即
周天無一不可漸識既識周星可以審時候可以定方
隅可以察分野可以測知五緯行留順逆及日躔月離
之所在因以悟天行之不息感時序之如馳兢兢焉各
有進徳修業之思無玩嵗愒日之志其亦有小補矣乎
况識星實為治厯根本
朝廷方旁求諳曉厯法之人是譜也雖不足以就正博
雅抑亦可為始學津逮云爾
皇清康熈八年正月仁和後學胡亶謹撰
中星譜發凡
一晝夜循環無刻不有中星晝則太陽光盛星不可見
　故不備錄今以日入至日出為限通夜中星依次順
　列較古法止記昏旦者為詳若欲並知晝時中星苐
　檢隔半年後對待節氣譜内於各星下時刻數其相
　衝時刻即半年前節氣之晝時星中也所以然者半
　年後節氣之夜與半年前節氣之晝長短數同此正
　星囘於天適半周之候故也(假如欲知立春晝星檢/對待之立秋譜内視心)
　(宿在酉正三刻三分中卯酉為衝即知立春心宿在/卯正三刻三分中也室宿在丑初二刻七分中丑未)
　(為衝即知立春室宿在未初二刻七分中/也餘星倣此雨水檢處暑之類亦倣此)
一月令以十二月記中星月之氣朔不齊法難分畫故
　註家皆主其月中氣為説今既錄中氣兼錄節氣共
　為二十四譜亦漢唐以來舊術
一古法以日入後二刻半為昏所謂初昏也以日出前二
　刻半為旦所謂平旦也今時憲新法以太陽在地平下
　十八度定為昏旦時刻但此十八度内太陽升降有正
　有斜故各省各節之定昏定旦時刻小異然刻數大約
　倍於初昏平旦者於時星體全見經緯較明故也若
　欲知古旦昏時刻苐於譜内日入時刻加二刻六分
　日出時刻減二刻六分即得蓋古法百刻之二刻五
　十分即今九十六刻之二刻又十五分刻之六故也
一古法每日百刻每刻百分授時厯所謂日法一萬者
　也但以百刻配十二時無法可均如俗傳子午各多
　二刻或云子午卯酉各多一刻皆非厯家所用考授
　時(元/厯)大統(明/厯)所用者每一時凡八大刻二小刻其前
　四大刻曰初初曰初一曰初二曰初三俱各百分間
　以一小刻曰初四止一十六分六十六秒不盡其後
　四大刻曰正初曰正一曰正二曰正三俱各百分再
　間以一小刻曰正四亦止一十六分六十六秒不盡
　合十二時總為九十六大刻二十四小刻其小刻以
　六準一故名百刻共足萬分之數雖為傳習有據民
　間頗似難知(宋人有以大刻為各六十分小刻為各/一十分者又古語云每時八刻零三分)
　(刻之一其/理並同)今時憲斯法每時止整八刻(初初初一初/二初三正初)
　(正一正/二正三)刪去二小刻總共九十六刻較為簡㨗易曉
　蓋刻數雖省而時不異譬有匹帛於此以小尺量得
　四丈大尺量為三丈六尺其於匹帛無加損也
一古法每刻百分者時憲止用每刻十五分蓋計時至
　刻巳近矣刻下之分簡則易考也若運算則不嫌遞
　以百計以便乗除所謂並行不悖也若欲據新法刻
　分考知古法刻分自有㑹通算法先除後乘即自可
　知
一古法中星止記二十八宿内如井斗度廣候之不免
　移時今於列宿外增益十七大星共為四十五座大
　星庶接續易明凡此大星各有經緯度分另於譜後
　備錄用以按圖比對若合符節其餘衆星皆有中時
　譜雖不著可以類推
一大星四十五座皆係近黃赤道者每座星數多寡不
　等譜内止拈各座之一星為言如增益十七座明書
　某大星某南星之類是也其二十八宿專指距星如
　角宿以南星為距亢宿以南第二星為距之類按圖
　檢之凡距星皆有經線為界并横書宿名於其端甚
　易識别
一星宿出入地平皆有定時但各省各節刻數不同惟
　正中之時刻無二亦如日出日入各處時刻不同惟
　日中皆為午正初刻也
一中星既云正南午位如五車天津織女等星實在人
　頂之北葢以北極視之不嫌為南也
一譜内所錄中星時刻皆指其節氣中氣之第一日也
　若次日則星行天一周而又西逾約一度即須於本
　星時刻内減十五分刻之四弱以驗其中從此遞日
　減之以至次節(如立春首日胃宿酉初初刻十三分/中若第二日須減四分為酉初初刻)
　(九分中第三日再減四/分為五分中餘星倣此)
一日出入及昏旦晝夜長短各省計時大同較刻小異
　今譜前所列者一依時憲所頒順天府時刻尊京師
　也他省時刻具在厯前可檢故不復贅惟末附記浙
　省以備參考
一各節氣昏旦時刻不必適遇星中今考其距宿之幾
　度幾分中附錄於大星經緯度分後以合古法而驗
　同異第大星經緯係錄平度距宿度分係錄日度其
　説見星圖發凡中
一星宿西行經一晝夜九十六刻每刻十五分共一千
　四百四十分行天一周按譜内係用平度計周天三
　萬六千分(三百六十度/每度百分)每刻之一分行天之二十五
　分每一刻行三百七十五分(即三度七/十五分)每一時行三
　千分(即三/十度)如用日度計周天三萬六千五百二十五
　分(三百六十五度四分/度之一每度百分)每刻之一分行天之二十五
　分三十六秒四十五微零(每分百秒/每秒百微)每一刻行三百
　八十分四十六秒八十七微零每一時行三千四十
　三分三十七秒四十二微零(此與前述節氣次日遞/減四分皆是論其大較)
　(其間尚小有加減别書詳/之然要自大體不遠也)
欽定四庫全書
　中星譜
　　　　　　　　　　　　　　　胡　亶　撰
　
　
　
　
　
　
　　　　　　　晝四十二刻十二分　夜五十三刻○三分
雨水正月中　　晝四十二刻十○分　夜五十三刻○五分
　　　　日入酉初一刻○五分　　昏酉正三刻十一分
　　　　日出卯正二刻十○分　　旦卯初初刻○四分

驚蟄二月節　　晝四十五刻○五分　夜五十○刻十○分
　　　　日入酉初二刻十○分　　昏戌初初刻十四分
　　　　日出卯正一刻○五分　　旦寅正三刻○一分

春分二月中　晝四十八刻　　夜四十八刻
　　　日入酉正初刻　　　　昏戌初二刻○五分
　　　日出卯正初刻　　　　旦寅正一刻十○分

清明三月節　晝五十○刻十○分　夜四十五刻○五分
　　　　日入酉正一刻○五分　昏戌初三刻十三分
　　　　日出卯初二刻十○分　旦寅正初刻○二分

穀雨三月中　　晝五十三刻○三分　夜四十二刻十二分
　　　　日入酉正二刻○九分　　昏戌正一刻○七分
　　　　日出卯初一刻○六分　　旦寅初二刻○八分
立夏四月節　　晝五十五刻○九分　夜四十○刻○六分
　　　　日入酉正三刻十二分　　昏戌正三刻○二分
　　　　日出卯初初刻○三分　　旦寅初初刻十三分
小滿四月中　　晝五十七刻○九分　夜三十八刻○六分
　　　　日入戌初初刻十二分　　昏亥初初刻十二分
　　　　日出寅正三刻○三分　　旦丑正三刻○三分
芒種五月節　　晝五十八刻十四分　夜三十七刻○一分
　　　　日入戌初一刻○七分　　昏亥初一刻十二分
　　　　日出寅正二刻○八分　　旦丑正二刻○三分
夏至五月中　　晝五十九刻○七分　夜三十六刻○八分
　　　　日入戌初一刻十一分　　昏亥初二刻○五分
　　　　日出寅正二刻○四分　　旦丑正一刻十○分
小暑六月節　　晝五十八刻十四分　夜三十七刻○一分
　　　　日入戌初一刻○七分　　昏亥初一刻十二分
　　　　日出寅正二刻○八分　　旦丑正二刻○三分
大暑六月中　　晝五十七刻○九分　夜三十八刻○六分
　　　　日入戌初初刻十二分　　昏亥初初刻十二分
　　　　日出寅正三刻○三分　　旦丑正三刻○三分
立秋七月節　　晝五十五刻○九分　夜四十○刻○六分
　　　　日入酉正三刻十二分　　昏戌正三刻○二分
　　　　日出卯初初刻○三分　　旦寅初初刻十三分
處暑七月中　　晝五十三刻○三分　夜四十二刻十二分
　　　　日入酉正二刻○九分　　昏戌正一刻○七分
　　　　日出卯初一刻○六分　　旦寅初二刻○八分
白露八月節　　晝五十○刻十○分　夜四十五刻○五分
　　　　日入酉正一刻○五分　　昏戌初三刻十三分
　　　　日出卯初二刻十○分　　旦寅正初刻○二分
秋分八月中　晝四十八刻　　　夜四十八刻
　　　日入酉正初刻　　　　昏戌初二刻○五分
　　　日出卯正初刻　　　　旦寅正一刻十○分

寒露九月節　　晝四十五刻○五分　夜五十○刻十○分
　　　　日入酉初二刻十○分　　昏戌初初刻十四分
　　　　日出卯正一刻○五分　　旦寅正三刻○一分

霜降九月中　　晝四十二刻十○分　夜五十三刻○五分
　　　　日入酉初一刻○五分　　昏酉正三刻十一分
　　　　日出卯正二刻十○分　　旦卯初初刻○四分

立冬十月節　　晝四十○刻○六分　夜五十五刻○九分
　　　　日入酉初初刻○三分　　昏酉正二刻十○分
　　　　日出卯正三刻十二分　　旦卯初一刻○五分

小雪十月中　　晝三十八刻○六分　夜五十七刻○九分
　　　　日入申正三刻○三分　　昏酉正一刻十三分
　　　　日出辰初初刻十二分　　旦卯初二刻○二分

大雪十一月節　　晝三十七刻○一分　夜五十八刻十四分
　　　　日入申正二刻○八分　　昏酉正一刻○五分
　　　　日出辰初一刻○七分　　旦卯初二刻十○分

冬至十一月中　晝三十六刻○八分　夜五十九刻○七分
　　　　日入申正二刻○四分　　昏酉正一刻○二分
　　　　日出辰初一刻十一分　　旦卯初二刻十三分

小寒十二月節　晝三十七刻○一分　夜五十八刻十四分
　　　　日入申正二刻○八分　　昏酉正一刻○五分
　　　　日出辰初一刻○七分　　旦卯初二刻十○分

大寒十二月中　晝三十八刻○六分　夜五十七刻○九分
　　　　日入申正三刻○三分　　昏酉正一刻十三分
　　　　日出辰初初刻十二分　　旦卯初二刻○二分

大星經緯度分
　
　
　
　
　
　
　
　
　右十二宫者經度也赤道南北者緯度也俱以平度三百六
　十度每度百分計算(説見星圖發凡○此係戊辰嵗監局測/定距今四十年經度約應東移半度强)
　(緯度亦應稍有所移苐圖譜所據者赤道而星之東移乃循/黄道須憑儀器方可測確記此以備考驗)
昏旦中宿度分

　
　
　
　
　右分註首行京師宿度也次行附記浙省宿度也俱以日度
　三百六十五度四分度之一每度百分計算○按各節氣所
　厯中宿度分多寡懸殊此縁日出入遲早及昏旦參差所生
　天運自然但以仰觀不忒為宻合不可强齊也數有竒零厯
　家約分二名不及度者謂之弱過度者謂之强或以過度分
　三名過未及半曰少過半曰太適半曰半皆約略之辭也少
　字俱去聲
星圖發凡
一圖内近紫微垣之圏常見界圏也距北極三十六度次大腰
　圏赤道圏也距北極九十度距常見圏五十四度又大腰圏
　斜絡赤道者黄道圏也半在赤道外相距最逺處二十三度
　半强半在赤道内相距最逺處亦二十三度半强次邉大圏
　常隐界圏也北距赤道五十四度南距南極亦三十六度繞
　南極諸星既屬常隐不見又赤道向南極與向北極同理形
　勢皆宜漸狹而入平面之圖不能不漸濶故愈南愈不可圖
　止及與常見圏對待之五十四度而止(常見常隐度數就中/州言之亦係厯代相)
　(沿舊法葢北極出地各處不同如順天出地四十度常見亦/四十度浙省出地三十度常見亦三十度南極入地理同)
一古法分周天為三百六十五度四分度之一蓋依太陽右旋
　行天一周為三百六十五日四分日之一是為一嵗故即以
　日行之度為天度也苐拘此數則以分象分宫測太隂測五
　星處處皆有竒零紛糅難算况四分日之一自古迄今分數
　漸減又非定論乎新法簡㨗周天止畫三百六十度名曰平
　度仍存古法名曰日度一切起算皆用平度若欲兼考日度
　者以乘除法通之一算即得今遵而兩用之其記二十八宿
　度分用日度三百六十五度二十五分列於内圍其記十二
　宫次度分用平度三百六十度列於外圍二法㑹通算法附
　載於後握算即可互知
一圖内分二十八經線(直線/為經)者二十八宿之距線也十二宫次
　亦應有十二經線慮渉繁雜止於各圏際用短界線識之亦
　自可明
一天體渾圎經度三百六十緯度亦三百六十(如經度有五度/四分度之一即)
　(緯度亦須有之/故知平度為簡)今將緯線(横線為緯凡/圍圏皆緯也)寄畫井宿經線之上
　以便稽考此緯線近北較數向南較疏者縁入圖南面經度
　漸濶不得不小疏其緯以應之不然即撱形成扁不相肖似
　矣在天度實係平均非有疏數也
一常見圏内有十字線子午卯酉線也
一本法經度從春分戌宫初度起自一度右旋以至三百六十
　度為亥宫之末今每宫各註一十二十三十度理亦同也
一緯度俱從赤道起算向北自一十二十以至九十(即本圖/中心)向
　南自一十二十以至五十四(即常隐/界圏)
一欲考各星經度分用長界尺(長線/亦可)從圖心引貫本星中央視
　界尺末端切某宫度分即本星之經度分欲考緯度分亦如
　前法用長尺或線從心引抵本星中央視本星離赤道或南
　或北若干分寸識之即用所識之分寸為度移向緯線依南
　北量之即本星緯度分
一圖内恒星有古志有而今無者如器府天籥之屬有古志多
　而今少者如羽林積卒之屬厯指稱㨿今實測如此然測星
　時或遇夜氣有明暗應俟更加詳驗(内有星不分明仍存聯/線者亦備查補之意)
一恒星有古志無而新增者厯指稱經緯分明不得不為附益
　今亦不能悉載止載四等以上大星凡圖内無名并無聯線
　者是也間亦有并載小星者如女宿東南二星天乳北星之
　屬查别圖有作正者并存以備考
一各星悉依圖表惟八魁九星撿晉隋二志及歩天歌宋靈臺
　秘苑位置實當在此厯指以為不類譯從火鳥名色今寜從
　舊又南門西星厯指譯入馬尾而以赤道南五十九度在常
　隐界内之星作南門查五十九度中土所不能見何縁厯代
　誌之亦為釐正自餘即小有較訂皆據古今厯圖不敢憑臆
　進退毫末
一古志以列宿分四象所謂東方蒼龍七宿之類葢昔賢所定
　先天方位也天行不息毎日必有適當方位之一刻瞬息即
　移求其昏時如方位者一嵗止有一夕(次日即/移一度)按堯典日中
　星鳥以殷仲春是其時矣(朱鳥既在南蒼龍必在東白/虎必在西元武必在北也)昔賢
　似據此定之今時則星鳥以季春昏中其象設不變而時令
　浸移故尊其説為先天方位可也實則東南西北刻刻運旋
　在某星左即為東在某星右即為西而主北辰為言則常見
　界外衆星皆可謂之南也
一本圖名總圖者以别南北兩分圖也按分圖一以北極為心
　一以南極為心皆以赤道為邉界在總圖赤道以内諸星與
　北圖形體無異若赤道以外諸星則宜狹反廣不如南圖之
　合天象也今另繪周天經緯度二小圖又將南圖尾箕斗相
　連三宿形模并繪於後以明其意然跨赤道各星在分圖剖
　開為二頗煩比擬總圖則聯屬無間葢二法各有所宜也
一本圖分宫分宿俱依赤道為主葢所考者恒星與七政循赤
　道西行度分以審其中也與時憲七政躔度厯過宫移宿不
　能皆同葢七政厯依黄道為主所考者七政循黄道東行度
　分故也赤道宫次從赤極(即本圖/中心)出經線黄道宫次從黄極
　(距赤極二十/三度半强)出經線惟二至同一線二分惟交處同線本末
　亦異其餘宫次悉參差非一欲因此知彼須用句股算法并
　從黄道圖察之
一天左旋(即西/行)日月五星右旋(即東/行)從來厯家定説自晉虞喜
　覺有嵗差而厯術漸宻然嵗差縁於恒星東行則實自時憲
　厯指發之足擴前賢之己悟而未備也苐厯家舊説皆云天
　無體即以恒星為天左旋之體今恒星既有東行則孰為主
　左旋者曰此在恒星天之表非人瞻矚所及厯指名之曰宗
　動天宋儒云從太虛空裏觀那天理亦符也
一圖内恒星約三百座總計一千一百五十七星内第一大者
　十四星第二五十一星第三一百八十四星第四三百九十
　三星第五二百二十二星第六二百九十三星外又新增無
　名一百二十六星(大星在羣星中光燦不同晚先見晨後隐/語云落落如晨星大抵一二三等星也)
一天度廣逺難以道里數計苐就人目而論如兩星相距一度
　在圖鱗接者仰視在天相離亦不盈尺古法以月與五星行
　近恒星七寸以内始名曰犯亦謂同在一度之内故也(此指/周天)
　(均度言其經度與緯度同理不主分/宫分宿中間廣而兩端鋭之度也)
一以上各説止從本圖及中星譜所及者述其大畧圖譜之外
　為説尚繁不遑縷述
　　附平度日度會通算法
如先有平度分欲知日度分以日度三百六十五度二十五分
為實以平度三百六十度為法除之得日度一度○一分四十
五秒八十三微零準平度一度凡遇各宫宿之平度分以一○
一四五八三乘之即得日度分如先有日度分欲知平度分以
平度三百六十度為實以日度三百六十五度二十五分為法
除之得平度九十八分五十六秒二十六微零準日度一度凡
遇各宫宿之日度分以九八五六二六乘之即得平度分其理
同也(如新法度下之分秒微等遞以六十計即須先將/分秒微等數俱通六為十次併入度下總乗之)
　
　
　
　
　
　
　
　
渾球不可圖於平面故剖為二以圖之朱子云天如圓匣赤道
是圓匣合縫處是矣圖雖有二應作一渾圖觀斯經緯曉然也
　
　
　
　
　
　
　
　
　
　
　
　
　
　
　
　中星譜
