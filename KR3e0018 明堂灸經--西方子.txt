#+TITLE: 明堂灸經--西方子
#+DATE: 2016-06-11 12:23:02
#+SOURCE: github.com/kanripo/KR3e0018 master fd65d20d                
欽定四庫全書　　　　　子部五
　明堂灸經　　　　　　　醫家類
　　提要
　　　　(臣/)等謹案明堂灸經八卷題曰西方子撰不
　　　　知何許人與銅人針灸經俱刋于山西平陽
　　　　府其書専論灸法銅人惟有正背左右人形
　　　　此則兼及側伏較更詳宻考唐志有黄帝十
　　　　二經明堂偃側人圖十二卷兹或其遺法歟
　　　　其曰明堂者錢曾讀書敏求記曰昔黄帝問
　　　　岐伯以人之經絡盡書其言蔵于靈臺之室
　　　　洎雷公請問乃坐明堂授之後世言明堂者
　　　　以此今醫家記鍼灸之穴為偶人㸃志其處
　　　　名明堂非也今考舊唐書經籍志以明堂經
　　　　脉别為一類則曽之説信矣古法多鍼灸並
　　　　言或惟言鍼或言鍼以該灸靈樞稱鍼經是
　　　　也自王燾外臺秘要始力言誤鍼之害凡鍼
　　　　法鍼穴俱刪不録惟立灸法為一門此書言
　　　　灸不言鍼葢猶燾志也乾隆四十六年十二
　　　　月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
欽定四庫全書
　明堂灸經卷一
　
　
　
　
　
　
　正人頭面三十六穴
　　頭部中行四穴
上星在顱上直鼻中央入髪際一寸陷容豆日灸三壯
　至百五壯止多灸拔氣令人眼闇主頭風頭腫皮腫
　面虚鼻塞頭痛面赤腫目眩痰瘧振寒熱汗不出目
　睛痛不能逺視
𩕄㑹在上星後一寸陷者中日灸二七壯七日停初灸
　之即痛五十壯不痛主療鼻塞不聞香臭頭風痛白
　屑起多睡驚癎戴目上不識人目眩面腫
前頂在𩕄㑹後一寸半骨陷中主頭風熱痛頭腫風癎
　小兒驚癎面赤腫鼻多清涕項痛目眩
百㑹在前頂後一寸半頂中心灸百五壯即停三五日
　訖繞四畔以三稜針刺令出血以井花水淋之令宣
　氣通頻灸拔氣上令眼闇主脱肛風癎青風心風角
　弓反張羊鳴多哭言語不擇發時即死吐沫心中熱
　悶頭風多睡心煩驚悸無心力忘前失後喫食無味
　頭重飲酒面赤鼻塞目泣出耳鳴聾
　　頭第二行三穴
五處二穴在頭上去上星傍一寸灸五壯止主目不明
　頭風目眩脊強反折瘈瘲癲疾頭痛
承光二穴在五處後一寸明堂云二寸不灸
通天二穴在承光後一寸半灸三壯主項痛重暫起仆
　僵鼻塞喘息不利口喎僻多涕鼽衂有瘡
　　頭第三行三穴
臨泣二穴在目上眥直入髪際五分陷者中主風不識
　人風眩鼻塞腋下腫喜齧頰胷痺心痛不得反側瘧
　日西發脇下痛胷痺目翳多淚
目窻二穴在臨泣後一寸灸五壯主諸陽之熱逆頭痛
　寒熱汗出不惡寒目眩瞑唇吻强上齒齲痛目外眥
　赤􁀙􁀙逺視不明
正營二穴在目窻後一寸灸五壯主諸陽之熱
　　正面部中行七穴
神庭在髪際直鼻上督脈上一寸髪際灸二七壯至百
　壯主腫氣風癎癲風不識人羊鳴角弓反張披髪而
　上歌下哭多學人言語驚悸不得安寢頭痛喘渴目
　不可視目泣出鼻清涕出
素髎在鼻柱端不宜灸
水溝在鼻柱下人中灸三壯主消渴飲水無多少水氣
　徧身腫失笑無時節癲癎語不識尊卑乍喜乍笑牙
　關不開面腫唇動葉葉肺風狀如蟲行寒熱頭痛喘
　渴目不可視鼻不聞香臭口喎僻不能開水漿不禁
　瘖不能言寒熱卒中惡風水面腫
兑端在唇上端灸三壯主唇吻强上齒齲痛主癲疾吐
　沫小便黄舌乾消渴衂血不止
齗交在唇内齒上齗縫灸三壯主鼻窒喘息不利鼻喎
　僻多涕鼽衂有瘡鼻息肉鼻頭額頞中痛鼻中蝕瘡
　口不能禁水漿喎僻口噤不開項如拔不可左右顧
　面赤頰中痛心煩痛頸項急小兒面瘡久不可
承漿在頥前下唇之下宛宛中灸四十九壯停四五日
　灸多則恐傷陽明脈斷令風不差此艾炷止一分半
　大主癢偏風口喎面腫消渴面風口不開口中生瘡
　目眩瞑小便黄或不禁消渴嗜飲及暴啞不能言
廉泉在頷下結喉上舌本間灸三壯主舌下腫難言舌
　瘲涎多欬嗽少氣喘息嘔沫口禁舌根急縮下食難
　　面部第二行六穴
曲差二穴俠神庭傍一寸半在髪際灸七壯主心中煩
　滿汗不出頭項痛身熱目視不明
攅竹二穴在眉頭陷中不灸
精明二穴在目内眥外頭畔陷者宛宛中不灸
巨髎二穴夾鼻傍八分直瞳子蹻脈灸七壯主療風寒
　鼻凖上腫癕痛招搖視占瘈瘲口僻目淚出多赤痛
　癢生白翳覆瞳子
迎香二穴在禾髎上一寸鼻孔傍五分不灸
禾髎二穴直鼻孔下夾水溝傍五分主鼻窒口僻鼻多
　清涕出不可止鼽衂有瘡口噤不開
　　面部第三行五穴
腸白二穴在眉上一寸直瞳子主目瞳子痛癢逺視昏>
　昏>昏夜無所見目系急目上挿頭目痛目眵背腠寒
　慄
承泣二穴在目下七分直瞳子不灸
四白二穴在目下一寸灸七壯主頭痛目眩目眴淚出
　多䁾内眥赤痛癢生白膚翳目瞤動不息
地倉二穴俠口傍四分外如近下有脈微動者是日灸
　二七壯在肝七七壯艾炷如二分若大令人口轉喎
　如欲治灸承漿七七壯忌房事毒食主偏風口喎失
　音不言不得飲水漿食漏落脈瞤動
大迎二穴在曲頷前一寸二分骨陷中動脈灸三壯主
　口噤不開引鼻中口緩不收不能言口失欠下牙齒
　痛惡寒寒熱頭痛瘰癧口喎數欠氣風癧口噤牙疼
　頰頷腫惡寒風壅面浮腫目不閉唇瞤動
　　面部第四行三穴
本神二穴在曲差傍一寸半髪際一云直耳上入髪際
　四分主痛癲疾嘔吐涎沫小兒驚癎
絲竹空二穴在眉後陷中不灸
瞳子髎二穴在目外去眥五分(又名太陽又名前關/)銅
　人云可灸二壯西方子曰不可灸
　　面部第五行五穴
頭維二穴在額角髪際本神傍一寸半不灸
顴髎二穴在面顴骨下下亷陷中主目赤黃口喎僻不
　能言及口僻痛惡風寒不可以嚼齒痛惡寒面赤眼
　瞤動不止頻腫
上闗二穴在耳前上亷起骨開口取(又名客主人/)灸三
　壯主青盲無所見耳痛鳴聾口喎僻不能言唇吻強
　瘈瘲口沫出目眩牙車不開口噤
下關二穴在客主人下耳前動脈下空下亷合口有空
　張口則閉灸三壯主耳痛鳴聾下牙齒痛齒齲痛耳
　有濃汁口喎
頰車二穴在耳下曲頰端陷者中灸三壯主口癖痛惡
　風寒不可以嚼失瘖牙車疼頷頰腫頸強不得迴顧
　　胷部中央直下七穴
天突在頸結喉下五寸宛宛中陰維任脈之㑹主欬𠻳
　上氣噎胷中氣喉内狀如水雞聲肺癰唾膿血氣壅
　不通喉中熱瘡不得下食夾舌本脈青暴怖氣哽喉
　痺咽乾急欬逆喘暴及肩背痛及漏頸痛
旋璣在天突一寸陷者中仰頭取之任脈氣之所發灸
　五壯主胷皮滿痛喉痺咽水漿不下
華蓋在璇璣下一寸陷中仰而取之任脈氣之所發灸
　五壯主胷脇肢滿痛引胷中欬逆上氣喘不能言
紫宫在華蓋下一寸六分陷中仰而取之亦任脈氣之
　所發灸五壯主胷脇肢滿痛膺骨疼飲食不下嘔逆
　上氣煩心
玉堂在紫宫下一寸六分陷中(又名玉英/)任脈氣之所
　發灸五壯主胷滿不得喘息膺疼骨疼嘔逆上氣煩
　心主吐寒痰
膻中在玉堂下一寸六分陷中(又名元兒/)橫直兩乳間
　任脈氣之所發灸七壯至七七壯止主肺癰欬𠻳上
　氣唾膿不得下食胷中氣滿如塞
中庭在膻中下一寸六分陷中任脈氣之所發灸五壯
　主胷脇肢滿心下滿食飲不下嘔逆吐食還出
　　胷部第二行
腧府二穴在巨骨下去璇璣傍各二寸陷中仰而取之
　灸五壯主欬逆上氣嘔吐胷滿不得食
或中二穴在腧府下一寸六分陷中仰卧取之灸五壯
　主胷脇肢滿欬逆喘不能食飲上氣涎出多唾呼吸
　喘悸坐不安席
神藏二穴在或中下一寸六分陷中仰而取之灸五壯
　主胸脇肢滿欬𠻳不得息嘔吐胷滿不得食
靈墟二穴在神藏下一寸六分陷中仰而取之灸五壯
　主胷脇肢滿引胷不得息嘔吐胷滿不得食
神封二穴在靈墟下一寸六分灸五壯主胷滿不得息
　欬逆乳癰洒淅惡寒
步郎二穴在神封下一寸六分仰而取之灸五壯主胷
　脇支滿鼻不通呼吸少氣喘息不得舉臂
　　胷部第三行
氣户二穴在巨骨下夾腧府兩旁各二寸陷中仰而取
　之灸五壯主胷脇注滿喘逆上氣呼吸有息不知食
　味
庫房二穴在氣户下一寸六分仰而取之灸五壯主胷
　脇支滿欬逆上氣呼吸不至息及肺寒欬喘唾膿血
屋翳二穴在庫房下一寸六分陷中仰而取之灸五壯
　主身腫皮痛不可近衣淫濼瘈瘲不仁主欬逆上氣
　呼吸多唾濁沫膿血
膺窗二穴在屋翳下一寸六分陷中灸五壯主胷脇癰
　腫及腸鳴泄注及乳癰寒熱短氣卧睡不安
乳中二穴禁不灸
乳根二穴在乳下一寸六分陷中仰而取之灸五壯主
　胷中滿痛及膺腫乳癰悽索寒熱痛不可安仰
　　胷部第四行
雲門二穴在巨骨下夾氣户兩傍各二寸陷中灸五壯
　主嘔逆上氣胷脇徹背痛主喉痺胷中煩滿欬喘不
　得息不得舉臂胷脇短氣上衝心
中府二穴在雲門下一寸六分乳上三肋間動脈應手
　陷中灸五壯又名膺中腧主喉痺胷滿塞寒熱胷中
　滿痛面腹腫及膈寒食不下嘔吐還出及肺系急欬
　輒胷痛主上氣欬唾濁涕肩背痛風汗出腹脹食飲
　不下憡憡詹熱
周榮二穴在中府下一寸六分陷中仰而取之灸五壯
　主胷脇支滿不得俛仰欬唾膿欬逆上氣呼吸多唾
　澤沫膿血飲食不下
胷卿二穴在周榮下一寸六分陷中仰而取之灸五壯
　主胷脇肢滿引胷背痛卧不得轉側
天谿二穴在胷卿下一寸六分陷中仰而取之灸五壯
　主乳腫癰潰主胷中滿痛欬逆上氣喉中作聲主乳
　腫賁膺
食竇二穴在天谿下一寸六分舉臂取之灸五壯主胷
　脇肢滿膈間雷鳴滀陸常有水聲
　
　
　
　
　
　　腹中第一行
鳩尾在臆前敝骨下五分禁不灸
巨闕下鳩尾下一寸日灸七壯至七七壯主心中煩悶
　熱病胷中痰飲息賁唾血風癲浪言或作鳥鳴聲不
　能食無心力凡心痛有數種冷痛蛔虫心痛蠱毒霍
　亂不識人及腹中滿暴痛汗出及手清臂不舉
上管在巨闕下一寸去鳩骨三寸日灸二七壯至一百壯止
　不差更倍之主心中熱煩賁豚氣脹滿不能食霍亂心
　痛不可眠卧吐利心中驚悸心中悶發噦伏梁氣狀如覆
　杯及風癎熱痛宜可瀉之主身熱汗不出主三蟲多涎
中管在上管下一寸(又名大倉上紀/)胃之幕日灸二七
　壯至四百壯止主心匿不能食反胃霍亂心痛熱(缺/)
　痎瘧天行傷寒因讀書得奔豚氣心悶伏梁氣如覆
　杯冷氣腹中熱喜渇涎出是蛔以手聚而按之堅將
　及腹脹不通厓大便堅憂思損傷氣積聚腹中甚痛
　作膿腫往來上下及脇下堅痛及鼻聞焦臭頭熱鼻
　鼽衂及主寒中傷飽食飲不化及目黃振寒及衝疝
　冒死不知人事背與心相控而痛飲水過多喘脹
建里在中管下一寸二分不通灸
下管在建里下一寸日灸二七壯至二百壯止主腹胃
　不調腹内刺不能食腸堅腹痛胃脹癖塊脈厥厥動
　日漸瘦羸六腑氣寒穀食不轉
水分在下管下一寸臍上一寸若是水病灸之大良日
　灸七壯至四百壯主腹腫不能食腸堅腹痛胃脹不
　調堅硬主水腫主痛繞臍衝胷不得息
臍中(又名神闕/)主洩利不止小兒乳痢不絶灸百壯小
　兒五壯至七壯主腹大繞臍痛水腫鼓脹腸中鳴狀
　如水聲久冷傷憊
陰交在臍下一寸日灸三七壯至七百壯止(又名橫户/)
　主臍下熱小便赤氣痛狀如刀攪作塊狀如覆杯婦
　人㫁緒月事不調帶下崩中因産後惡露不止繞臍
　冷痛五藏下氣主臍下疞痛寒疝
氣海在臍下一寸半(又名脖朠/)主藏氣虚憊一切氣疾主少
　腹疝氣遊行五藏腹中切痛及驚不得卧主冷氣衝心
　女婦惡露不止繞臍痛氣結成塊狀如覆杯小便赤澀
石門在臍下二寸女子不灸又名利機精露丹田命門
　端田灸二七壯至一百壯主腹痛堅硬婦人因産惡
　露不止遂成結塊崩中㫁緒灸之良大便難并大便
　閉塞氣結心堅滿及小腹堅痛卧陰中不得小便并
　小腹中拘急及腹中滿暴痛汗出并水脹水氣行皮
　中小腹皮敦敦然小便黄氣滿不欲食穀入不化及
　嘔吐并賁豚上氣小腹疝氣遊行五藏疝繞臍衝胷
　不得息疝積及二丸
闗元在臍下三寸灸三十壯十日灸三百壯止(又名次/)
　(闗下紀/)至臍下㽲痛小便赤淋不覺遺瀝小便處痛
　狀如散火尿如血色臍下結血狀如覆杯婦人帯下
　因産惡露不止斷緒産道及脇下脹及小腹熱而偏
　痛寒氣入腹及石淋臍下三十六疾不得小便及腸
　中尿血胞轉氣淋又主小便數及泄痢不止小便滿
　石水及賁豚氣入小腹暴疝痛身熱頭痛進退往來
中極在臍下四寸(又名玉泉氣源/)日灸三七壯至三百
　壯止主淋小便赤尿道痛臍下結塊如覆杯婦人因
　産得惡露不止遂成疝瘕或因月事不調血結成塊
　拘攣腹疝月水不下乳餘疾絶子陰癢子門不端小
　腹苦寒賁豚搶心饑不能食腹脹經閉不通小便不
　利及失精及主恍惚及厥煩痛及主小腹積聚堅之
　如石及饑不能食
曲骨在横骨之上中極下一寸毛際陷中(又名屈骨/)主
　小便脹血癃小便難主㿗疝小腹痛婦人赤白𢃄下
㑹隂在大便前小便後兩隂間(又名屏翳/)主隂頭寒主
　痔與隂相通者死隂中諸病前後相引痛不得大小
　便女子經不通男子隂端寒衝心佷佷
　　腹第二行
幽門在巨闕傍半寸陷中黄帝明堂云在巨門各二寸
　半灸五壯主善吐食飲不下兼唾多吐涎乾噦嘔沫
　及洩有膿血主胷中引痛煩悶健忘少腹脹滿及心
　中氣逆
通谷一穴在幽門下一寸灸五壯主頭痛寒熱汗出不
　惡寒主項如拔不可左右顧目昏>昏>不明風寒及鼻
　鼽清涕出及結積留飲癖囊胷滿飲主喜嘔及心中
　煩悶數欠癲心下悸咽中澹澹然主失欠口喎食飲
　善嘔暴啞不能言
隂都二穴在通谷下一寸(又名食宫/)灸三壯主多唾嘔
　沫大便難及婦人無子藏有惡血腹厥痛絞刺不可
　忍及身熱瘧病主心滿氣逆腸鳴
石闗二穴在隂都下二寸(又名石門/)灸五壯主多嘔主
　脊强不舒主大便閉塞氣結心堅滿及脊戾反折主
　婦人子藏中有惡血内逆滿痛
商曲二穴在石闗下二寸灸五壯主腹中積聚時切痛
　不嗜食
肓腧二穴在商曲下一寸直臍傍灸五壯主大便乾腹
　中切痛及大腹寒疝小腹有熱
中注二穴在肓腧下五分灸五壯銅人經云在肓腧下
　一寸主小腹熱大便堅燥不利
四滿二穴在中注下一寸婦人藏中或胞中有惡血内
　逆滿痛疝(又名髓府/)主大腹石小腹中切痛主奔豚
　上下及臍下疝積婦人諸向惡血㽲痛
氣穴二穴在四滿下一寸(千金婦人方上卷云在闗元/)
　(左邊三寸是右三寸名子戸/)灸五壯主月水不通奔
　泄氣上下引腰脊痛主洩利不止
太赫二穴在氣穴下一寸(千金腎藏卷云在屈骨端三/)
　(寸/)灸五壯(又名隂維隂闗/)主男子虛勞失精隂上縮
　莖中痛灸三十壯女子赤沃
横骨在太赫下一寸(千金一名屈骨在隂上横骨中央/)
　(宛曲如却月中央是西方子云亦名曲骨/)灸三壯主
　失精五藏虚竭主腹脹小便難隂氣縱伸痛
　　腹第三行
不容二穴在幽門傍各一寸五分去任脈二寸直四肋
　端相去四寸灸五壯主腹内痃急不得食腹痛如刀
　刺兩脇積氣膨膨然主胷背相引痛嘔吐喘欬口乾
　痰癖脇下痛重肋疝瘕
承滿二穴在不容下一寸灸五壯主脇下堅痛及腸鳴
　腹脹上喘氣逆及脈氣食飲不下
梁門二穴在承滿下一寸灸五壯主胷脇下積氣食飲
　不思大腸滑泄穀不化
闗門二穴在梁門下一寸灸五壯主遺牙及身腹重主
　積氣腸鳴卒痛洩利不欲食腹中氣遊走夾臍急痰
　瘧振寒
太乙二穴在闗門下一寸灸五壯主癲疾狂吐舌心煩悶
滑肉二穴在太乙下一寸(又名一謂滑幽門/)灸五壯主
　癲疾狂吐舌主嘔逆
天樞二穴去肓腧一寸半直臍傍二寸(又名長谿長谷/)
　(循際谷門/)灸百壯主久積冷氣繞臍切痛時上衝心
　女子漏下赤白及腹大堅食不化面色蒼蒼主冬月
　重感於寒則泄當臍痛腸胃間遊氣切痛主腹脹腸
　鳴氣上衝胷腹中盡痛主面浮腫唾血吐血主痁振
　寒熱盛狂言語嘔吐霍亂泄利食不化
外陵二穴在天樞下半寸灸五壯主腹中盡痛心如懸
　下引臍腹痛
大巨二穴在臍下一寸兩傍各二寸長谿下二寸灸五
　壯主小腹滿小便難隂下縱主善驚及癲疝偏枯煩
　渴四肢不舉
水道在大巨下三寸灸五壯主三焦結熱大小便不利
　主肩背痛小腹滿引隂中痛腰背强急膀胱寒
歸來二穴在水道下二寸灸五壯主賁豚卵上入引莖
　痛婦人血藏積冷
氣衝二穴在歸來下一寸鼠􁀙上一寸(素問刺熱論注/)
　(云在腹臍下横骨兩端鼠􁀙上一寸動脈應手/)灸五
　壯又名氣衝主㿗隂腫痛隂痿莖中痛兩丸騫痛不
　可仰卧及大氣石水及腹中滿熱淋閉不得尿主腹中
　大熱不安腹有天氣正攻心暴腹脹滿癃淫濼臍下堅
　痛疝婦人月水不通無子或暴閉塞腹脹滿癃淫濼
　乳難子上搶心若胞不出众氣盡亂絞痛不得反息
　　腹第四行
期門二穴在第二肋端不容傍一寸半上直兩乳灸五
　壯主目青而嘔主胷中熱主脇下脹心痛氣短喜障
　酸主腹大堅不得息脹痺滿少腹尤大及小腹滿小
　便難隂下縱主飲食不下賁豚上下傷食腹滿及霍
　亂泄注大喘不得安卧及婦人産餘疾
日月二穴在期門下五分灸五壯主少腹熱欲走太息
　喜怒不常多言語唾不出四肢不收
腹哀二穴在日月下一寸半不灸
大横二穴在腹哀下二寸直臍傍甲乙經云三寸五分
　灸五壯主腹熱欲走大息四肢不可動多汗洞利大
　風逆氣多寒善愁
腹結二穴在大横下一寸三分又名臨窟灸五壯主縍
　臍痛搶心腹寒泄利欬逆
府舍二穴在腹結下三寸灸五壯主疝痛脾中急痛循
　脅上下搶心腹滿積聚厥氣霍亂
衝門二穴上去大横五寸在府舍下横骨兩端約中灸
　五壯主寒氣滿腹積痛疼淫濼隂疝難乳子上衝心
　不得息
　
　
　
　
　
　
　
　
　
　
　
　
　
　
　
　明堂灸經卷一
欽定四庫全書
　明堂灸經卷二
　
　
　
　
　
　
　　手太陰肺經十穴
少商二穴在手大指端内側去爪甲如韭葉灸三壯(銅/)
　(人不灸/)主痎瘧主喉中鳴主嘔吐主手不仁振慄鼔
　頷主欬逆喘主脇下脹主耳前痛主煩心善噦心下
　滿汗出而寒
魚際二穴在手大指本節後内側散脈中灸三壯主胃
　逆霍亂主唾血吐血主痺走胷背不得息喉中焦乾
　舌黃主肘攣注滿主痓痙氣失瘖不能言主狂言主
　熱病振慄鼓頷鼔滿陰痿色不變頭痛不汗出洒淅
　惡風寒目眩腹痛不下食欬引尻痛
太泉二穴在手掌後陷者中又名太淵灸三壯主胷痺
　逆氣寒厥善噦嘔飲水欬嗽煩怨不得卧肺膨脹臂
　内亷痛目生白翳眼眥赤筋缺盆中引痛掌中熱數
　欠喘不得息噫氣上逆心痛唾血振寒咽乾狂言
經渠二穴在寸口陷者中不灸
列缺二穴在踠上一寸半灸三壯主偏風半身不舉口
　喎肘臂痛腕勞及痎瘧主汗出四肢腫小便熱痛主
　手臂身熱主肩背寒慄少氣不足以息寒厥交無故
　而驚凡實則肩背汗出四肢暴腫虚則肩寒慄氣不
　足以息四肢厥喜笑身􁀙搖時時寒主熱癎驚而有
　所見主熱病煩心悶悶先手擘身熱瘈瘲唇口聚鼻
　張目下汗出如珠寒熱掌中熱主瘧寒熱及喉痺欬
　𠻳不止又瘧甚熱口噤不開
孔最二穴在腕上七寸灸五灸主熱病汗不出肘擘厥
　痛伸難手不及頭不握
天澤二穴在肘中約上動脈灸三壯甄權云不宜灸小
　兒慢驚灸一壯主舌乾脇痛主短氣心煩主腹脹喘
　振慄主嘔泄下上出兩脅下痛主癲病不可向手擘
　不得上頭喉痺欬逆上氣呼吸多唾澤沫膿血主掣
　痛手不可伸主肘痛時寒肩背寒痓肩甲内亷痛氣
　膈喜嘔鼓頷不得汗煩心身痛四肢暴腫
狹白二穴在天府下去肘五寸動脈灸五壯主欬乾嘔
　煩滿主心痛氣短
天府二穴在腋下三寸灸五壯主身脹逆息不得卧風
　汗身腫喘息多唾主上息喘不得息主喘逆上氣呼
　吸肩息不知食味卒中惡風邪氣飛尸惡鬼語遁尸
　瘧病瘤癭氣咽腫泣出盲目眩逺視昏>昏>
臑㑹二穴在臂前亷去眉頭三寸主瘤癭氣咽腫主寒
　熱頭瘰厯癲疾􁀙氣肘節痺臂酸重腋急痛肘難屈
　伸臂痛不能舉
　
　
　
　
　
　　手厥陰心主經八穴
中衝二穴在手中主指去爪甲如韭葉陷者中主肘中
　痛主舌本痛主熱病煩心心悶而汗不出掌中心熱
　心痛身熱如火浸淫煩滿頭痛如破主神氣不足失
　忘
勞宫二穴在掌中央動脈灸三灸主喉嗌痛主大便血
　不止尿血及赤主渇食不下主嘔吐主風熱善怒心
　中悲喜思慕歔欷喜笑不主手痺主熱病三日已往
　不得汗怵惕胷脅不可反側欬溺溺赤小便血衂不
　止嘔吐血氣逆噫不止嗌中痛食不下善渇口中爛
　掌中熱欲嘔主黃疸目黃主熱㽲
大陵二穴在掌後兩骨間灸二壯主喉痺嗌乾主心痛
　主目赤小便如血欬逆寒熱發主手掣手攣及肘攣
　腋腫主風熱善怒心中悲喜思慕歔欷喜笑不止主
　心下澹澹喜驚主熱病煩心心悶悶汗不出掌中熱
　頭痛身熱如火浸淫煩滿舌本痛主瘧乍寒乍熱主
　欬喘主嘔血主胷中痛主痂疥
内關二穴在掌後二寸去腕手心主面赤熱主目昏>昏>
　昏夜無所見主目赤支滿中風肘攣實心暴痛虚則
　心煩惕惕
間使二穴在掌後二寸兩筋間灸七寸主心胷痺背相
　引主心懸如飢主嗌中如扼主肘内亷痛主熱病煩
　心喜噦胷中澹澹喜動為熱惡風寒嘔吐怵惕寒中
　少氣掌中熱多驚瘖不得語腋腫肘攣卒心痛
郄門二穴在掌後去腕五寸灸五壯主心痛主衂血嘔
　血主驚恐畏人神氣不足
曲澤二穴在肘内亷下陷者中屈肘得之灸三壯主心
　痛主逆氣嘔涎或血主掣痛手不可伸主心下澹澹
　喜驚主傷寒温病身心熱口乾肘瘈善搖頭顔清
天泉二穴在腋下二寸舉腋取之灸三壯主欬逆主心
　病胷脅肢滿膺背脾間臂内亷動
　
　
　
　
　
　　手少陰心經八穴
少衝二穴在手小指内亷之端去爪甲如韭葉灸三壯
　又名經始主胷痛口熱咽酸乍寒乍熱主咽酸主太
　息煩滿痰冷少氣悲驚主熱病煩心心悶而汗不出
　掌中熱主上氣平心痛悲恐畏人善驚手拳不得伸
　引肘腋痛主身熱如火浸淫煩滿舌本痛主驚癎吐
　舌沫出
少府二穴在手小指大節後陷者宫直勞中(大節又作/)
　(本節/)灸十壯主嗌中有氣如息肉狀主小便不利癃
　主數噫恐悸氣不足主陰痛實時挺長寒熱陰暴痛
　遺尿偏虚則暴癢氣逆及主煩滿少氣悲恐畏人掌
　中熱肘腋攣急胷中痛手拳不能伸
神門二穴在掌後鋭骨端陷者中灸七壯主笑若狂主
　手掣肘攣主遺尿主喉痺心痛數噫恐怖少氣不足
　主瘧心熱甚欲得飲冷惡寒則欲處温中咽乾不嗜
　食手臂寒喘逆身熱狂悲哭大小人五癎
陰郄二穴在掌後動脈中去腕半寸灸七壯主氣驚心
　痛主失瘖不能言洒淅振寒厥逆霍亂胷中滿衂血
　驚恐
通理二穴在腕後一寸灸三壯主頭眩痛目眩面赤而
　熱心悸肘腕酸重及暴瘂不能言少氣熱病煩心心
　中懊憹數欠頻伸心下悸悲恐主遺溺主熱病先不
　樂數日主臂臑痛實則支腫虚則不能言
靈道二穴在掌後一寸半灸三壯主心痛悲恐相引瘈
　瘲主肘攣榰滿主暴瘖不能語言
少海二穴在肘内亷節後陷中灸三壯主頭痛汗出寒
　熱不惡寒主肩臂不舉不能帶衣項強急痛不可以
　顧主齲齒主氣逆呼吸噫噦嘔羊癲疾羊癎吐舌羊
　鳴戾頸主手臂攣主瘧振寒項痛引肘腋痛引少腹
　中四肢不舉主目眩發狂目黃脇痛
極泉二穴在腋下筋間動脈入胷灸七壯主心痛乾嘔
　四肢不收咽乾煩渇臂肘厥寒目黃脇下滿
　
　
　
　
　
　
　明堂灸經卷二
欽定四庫全書
　明堂灸經卷三
　
　
　
　
　
　
　　足太陰脾經一十二穴
隠白二穴在足大指端内側去爪甲如韭葉灸三壯主
　腹滿喜嘔吐主腹中寒冷氣脹喘不得安卧主飲渇
　主脛中寒熱足寒不能温主卒尸厥不知人脈動如
　故胷中痛食不下暴洩衂血
大都二穴在足大指内本節後陷中灸三壯主目眩暴
　泄心痛腹脹熱病汗出足清厥逆霍亂目上插手足
　逆冷腹滿喜嘔煩熱悶亂吐逆
太白二穴在足大指内側核骨下陷中灸三壯主頭痛
　寒熱汗出不惡寒胷脇脹衂痛身熱煩滿腹脹食不
　化氣脹腸鳴嘔吐泄有膿血腰痛不可俯仰熱病頭
　重項痛煩悶身熱熱争大便難氣逆霍亂腹痛
公孫二穴在足大指本節後一寸灸三壯主頭面腫腫
　脹食不化鼓脹腹内氣大滿寒瘧不嗜食心煩狂言
商丘二穴在足内踝下微前陷中灸三壯主心下有寒
　脾痛脾熱脾虚令火病不樂好太息心悲氣逆腹脹
　滿不得息一嘔心煩滿骨痺癲疾癎病寒瘧痛中痛痎
　瘧主痔血泄後重痔骨蝕絶子喜魘夢股内痛痛氣癰
　狐疝走上下引小腹痛不可俛仰小腹堅痛下引陰中
三陰交二穴在内踝上三寸灸三壯主膝内亷痛小便
　不利身重足痿不能行痃癖腹寒氣逆脾病四肢不
　舉腹脹腸鳴溏泄食不化女子漏下不止
漏谷二穴在内踝上六寸骨下陷中灸三壯主腸鳴強
　欠心悲氣逆腹填滿急小便不利失精久濕痺不能
　行足熱痛腿冷不能久立麻痺不仁痃癖冷氣心腹
　脹滿食飲不為肌膚
乾機二穴在膝下五寸又名神舍伸足取之灸三壯主
　溏瘕腹中痛氣脹水腫腹堅不嗜食小便不利藏痺
　腰痛不可俛仰足痺痛屈伸難癲疝精不足女子血
　瘕按之如湯沃股膝皆痛
隂陵泉二穴在膝下内側輔骨下陷者中伸足取之灸
　三壯主心下滿寒中小便不利腹中脹不嗜食脇下
　滿腹中盛水脹喘逆不得卧足痺痛霍亂失禁遺尿
　胷中熱暴泄脹滿不得息氣淋寒熱不節腎病不可
　俛仰氣隆尿黄婦人疝瘕按之如以湯沃股膝飱洩
　隂痛小腹堅急重下濕不嗜食腰痛
血海二穴在膝臏上内亷白肉際二寸中(又作二寸/)灸
　五壯主漏下若血閉不通逆氣脹月水不調
箕門二穴在魚腹上筋門動應手隂市内主隂跳遺小
　便難主淋鼠鼷腫痛
　
　
　
　
　
　
厲兊二穴在足大指次指之端去爪甲如韭葉灸一壯
　主鼻不利涕黃齲齒喉痺哽咽寒熱脛寒不得卧好
　驚寒瘧不嗜食惡寒心痛脹滿不得息熱病汗不出
　吐舌戾頸喜驚尸厥口噤氣絶狀如中惡面腫惡風
　鼻不利
内庭二穴在足大指次指外間陷者中灸三壯主四肢
　厥逆僻噤齒齲痛腹脹滿不得息不嗜食喜頻伸數
　欠惡聞人音振寒咽中痛口喎
陷谷二穴在足大指次指外間本節後去内庭二寸灸
　三壯主胷脇肢滿腹大滿喜噫腸鳴而痛面目癰腫
　浮腫水病熱病汗不出振寒瘧疾
衝陽二穴在足跗上五寸骨間去陷谷一寸(一云二寸/)灸三
　壯主面浮腫足痿失履不收主熱病汗不出振寒而戰
　欠先寒洗淅甚久而熱熱去汗去之瘧瘧從足起腹
　大不嗜食偏風口眼喎登高而歌棄衣而走齒齲痛
解谿二穴在衡陽後一寸半灸三壯主口齒痛膝股腫
　胻酸轉筋霍亂頭風面目赤癲疾瘈瘲驚濕痺腹大
　下腫厥氣上榰風水面浮腫顔黑刺瘧口痛齧舌目
　眩頭痛癲疾煩悲
豐陰二穴在外踝上八寸灸三壯主頭痛寒熱汗出不
　惡寒大小便澀難主胷痛如刺腹若刀切痛四肢腫
　身濕不能食狂妄行登高而歌弃衣而走厥逆手卒
　青痛如刺煩心狂見鬼好笑卒面四肢腫喉痺不能
　言面浮腫
下亷二穴在上亷下三寸又名巨虚灸三壯主小腹痛
　飱洩次指間痛唇乾涎出不覺狂言非常寒濕下注
　小便難黄不得汗出毛髪焦脱肉少氣胃中熱不嗜
　食洩膿血胷脇少腹痛暴驚狂女子乳癰喉痺䯒痛
　足跗不收
條口二穴在下亷上一寸主脛寒不得卧足下熱不能
　久立膝䯒酸寒痛足緩履不收濕痺
巨虚上亷二穴在三里下三寸舉足取之灸三壯主藏
　氣不足偏風腲腿手足不仁小便難黄風水膝腫飱
　洩腹脇支滿走俠臍腹痛食不化喘息不能行
三里二穴在膝下三寸䯒骨外灸三壯主喉痺不能言
　脇中暴逆腹脹滿不得息咳嗽多唾主肘痛時寒腰
　痛不可以顧足痿失履不收足下熱不能久立主瘧
　少氣腸鳴腹痛胷腹中瘀血水腫腹脹隂氣不足小
　腹堅熱病汗不出喜嘔口苦壯熱身反折口噤鼓領
　腰痛不可以顧視而有所見喜悲上下求之口僻乳
　腫目不明胃氣不足聞食臭久泄利食不化脇下脹
　滿膝痿寒熱中消穀善饑腹熱身煩狂言乳癰狂歌
　妄笑恐怒大罵霍亂遺尿失氣陽厥悽悽惡寒頭痛
　小便不利食氣水氣蠱毒痃廦四肢腫滿五勞(缺/)
　七傷虚乏凡此等疾皆灸之多至五百壯少至二三
　百壯
犢鼻二穴在膝臏干骭上俠解大筋中主膝中痛不仁
　難跪起膝臏癕潰者不可治不潰者可療
梁丘二穴在膝上二寸兩筋間(或云三寸/)灸三壯主筋
　攣膝不得屈伸不可以行主大驚乳痛寒痺
隂市二穴在膝上三寸伏兔下陷者宛宛中若拜而取
　之不可灸(又名隂鼎/)主腹中滿痿厥少氣腰痛不可
　以顧主膝上伏兔中寒寒疝小腹痛力痿氣少腰如
　氷水
伏兔二穴在膝上六寸不灸
髀闗二穴在膝上伏兔後交分中主黄疸膽寒不仁痿
　痺不得屈伸厥股内筋絡急
　明堂灸經卷三
欽定四庫全書
　明堂灸經卷四
　
　
　
　
　
　
　　伏人頭上第一行五穴
後頂在百㑹後一寸半枕骨上(又名交衡/)灸五壯主風
　眩目視昏>昏>額顱上痛頂惡風寒諸陽之熱逆癲疾
　嘔
強間在頂後一寸半(又名大羽/)灸七壯主頭如鍼刺不
　可以動項如抜癲疾嘔癎發瘈瘲狂走不得卧心煩
　吐涎沫發無時
腦户在枕骨上強間後一寸半(又名仰風㑹顱/)不灸
風府在頂後入髪際一寸大筋内宛宛中不灸
瘖門在頂後髪際宛宛中不灸
　　伏人頭上第二行
胳却二穴在通天後一寸半(又名腦蓋/)主癲疾嘔狂走
　瘈瘲恍惚不樂目盲内障無一見腹脹滿不得息主
　暫起僵仆頭旋耳鳴
玉枕二穴在胳却後一寸半夾腦户傍一寸三分起肉
　枕骨上入髪三寸灸三壯主目内目系急痛失枕頭
　重項痛風眩目痛不能視頭寒多汗耳聾鼻盲頭半
　寒痛項如抜不可左右顧目上插卒起僵仆惡見風
　寒汗不出悽厥惡寒腦風不可忍
天柱二穴夾項後髪際大筋外亷陷中日灸七壯至百
　五十壯止主頭痛目不明目如脫目淚出鼻不知香
　臭風眩卒暴癎眩狂言不休目上及項如抜項疼急
　煩滿汗不出足不仁身肩背痛欲折頭旋腦痛
　　伏人頭上第三行
承靈二穴在正營後一寸半主鼻衂窒喘息不通腦風
　頭痛惡風寒
腦空二穴在承靈後一寸半夾玉枕傍枕骨下陷中(又/)
　(名顳顬/)灸三灸主鼻管疸發為厲鼻勞癲疾失溲頭
　痛頭目瞑癲疾及寒熱引項強急鼻衂不止耳蝉鳴
　聾腦風頭痛不可忍心悸目眩癲疾羸疾體熱項强不
　得回顧魏武患頭風發即心悶亂目眩華佗灸而立愈
風池二穴在顳顬後髪際陷中與風府正相當即是側
　相去各二寸為定穴灸七壯至一百五壯止主肺風
　面赤目視昏>昏>項痛強不得迴顧面腫皮軟腦疼吹
　氣多鼻衂窒喘息不通喉咽僂引項攣不收寒熱癲
　仆煩滿汗不出痎瘧熱洒淅惡寒熱温病汗不出目眩
　頭痛淚出欠氣多眥皆赤痛氣發耳塞口僻項皆傴僂
　　伏人耳後六穴
顱息二穴在耳後青脈間灸七壯主身熱頭重脇痛風
　聾耳痛塞耳痛鳴聾胷脇相引不得俛仰及發癎風
　瘈瘲嘔吐及治目昏眩精視不明
瘈脈二穴在耳本雞足青(又名體脈/)灸三壯亦云不灸
完骨二穴在耳後入髪際四分灸七壯主喉痺頸項腫
　不可俛仰頰腫引耳後頭面氣肘腫足痿失履不收
　風頭耳後痛煩心及足不收口喎僻頭項搖瘈痛牙
　車急癲疾强仆狂瘧項強急痛牙齒齲痛小便黃赤
　陰二穴在完骨上枕骨下搖有空空灸七壯主頭痛如
　錐刀刺不可以動主頷痛引耳嘈嘈耳鳴無所聞舌本
　出血及主舌寒心乾口煩臂外持節痺不及頭鼻管疸
　發為病鼻衂頭痛及四肢轉筋癰疸頭痛風惡引頭目
浮白二穴在耳後入髪際一寸灸七壯主癭氣肩背不
　能伸屈氣痺欬逆痰沫牙齒疼痛手縱足緩不收中
　滿不得喘息耳中嘈嘈無所聞頸項癰
翳風二穴在耳後陷中按之引耳中灸七壯主耳痛鳴
　聾主口噤不開引鼻中口失欠下牙齒痛口眼喎斜
　失欠脫頷口噤不能言頰腫牙車急痛
　
　
　
　
　
　
　
　
　　脊中第一行十一穴
大椎在第一椎上陷中宛宛中灸一壯至四十九壯止
　主五癆七傷温瘧痎瘧痓背膊悶項強不得迴顧主
　傷寒熱盛煩嘔主風勞食氣
陶道在大椎節下間俛而取之灸五壯主頭重目眩洒
　淅寒熱脊強引頭汗不出頭項如拔痛不可左右顧
　目不明如脫
身柱在第三椎下灸三壯主癲疾瘈瘲怒欲殺人身熱
　狂走譫言見鬼恍惚不樂胷熱口乾煩渴喘息頭痛
　吐而不出
神道在第五椎節下間俛而取之灸三壯主腰脊急强
　痎瘧恍惚悲愁健忘驚悸主寒熱頭疼進退往來熱
　喘目痛視物無明
靈臺在第六椎節下間俛而取之主熱病脾熱温瘧汗
　不出(出素問/)
至陽在第七椎節下間俛而取之灸三壯主寒熱解懶
　淫濼脛痠四肢重痛怒氣難言
筋縮在第九椎下間俛而取之灸三壯主驚癎狂走癲
　疾脊急强目轉上垂
脊腧在第十一椎(又名神宗脊中/)不灸
懸樞在第十三椎下節間灸三壯主腰脊不得屈伸强
　腹中上下積氣水穀不化下痢
命門在第十四椎節下俛而取之灸三壯(又名屬累/)主
　頭痛如破身熱如火汗不出瘈瘲裏急腰腹相引痛
陽闗在第十六椎下節間伏而取之灸三壯主脛痺不
　仁
腰腧在二十一椎節下陷中(又名背解髓孔腰柱腰戸/)
　挺身腹地舒身兩手相重支額縱四體然後乃取之
　灸七壯四十九壯止忌房事主腰髖疼腰脊强不得
　迴轉温瘧痎瘧
長彊在脊骶端為窮骨下宛宛中(又名胷之隂郄龜尾/)
　其穴趺地取之乃得日灸三十壯至二百壯慎房事
　此痔根本忌冷主心痛氣短腸風下血五痔疳蝕小
　兒脱肛瀉血秋深不較驚癎瘈瘲多吐主驚恐失精
　瞻視不明眵䁾頭重洞泄腰脊急僵脊痛寒痓反折
　主癲疾
　　脊中第二行二十一穴
大杼二穴在頂後第一椎下兩傍各一寸半陷中不灸
　(又名本神/)
風門在第二椎下兩傍各一寸半灸五壯主傷寒項强
　目瞑鼻塞風勞嘔逆上氣胷痛背痛氣短不安風眩
　頭痛鼻清涕出時時嚏不已鼻衂窒喘息不通欬逆
肺腧二穴在第三椎下兩傍各一寸半主癲癎癭氣吐
　逆上氣汗不出支滿脊强寒熱不食肉痛皮癢傳屍
　骨蒸肺嗽喘欬少氣百病胷中痛胷中氣滿背僂如龜
厥隂腧二穴在第四椎下兩傍各一寸半灸五壯(鳥山/)
　(胱經/)主理逆氣嘔逆牙痛留結胷悶
心腧二穴在第五椎下兩傍各一寸半(銅人不灸/)
督腧二穴在第六椎下兩傍相去一寸半(又名髙葢/)許
　灸主寒熱腹中痛雷鳴氣逆心痛
膈腧二穴在第七椎下兩傍相去各一寸半主胷脇相
　引不得傾側肩背安痙心痛痰飲吐逆汗出寒熱骨
　痛虚脹支滿痰瘧痃癖氣塊膈上痛喉痺身常濕不
　食切痛喉痺哽噎咽腫不得消食飲不下主吐食
肝腧二穴在第九椎下兩傍相去各一寸半灸三壯主
　口乾中風支滿短氣不食食不消吐血目不明閉塞
　腰痛肩疼寒疝主熱病差後食五辛多患眼闇如雀
　目鼻中酸兩脇急痛唾血嘔筋急手相引筋寒熱痓
膽腧二穴在第十椎下兩傍各相去一寸半主心脹滿
　吐逆短氣痰悶食難下不消舌乾食飲不下目黄胷
　脇不能轉側頭痛振寒汗不出腋下腫
脾腧二穴在第十一椎下兩傍各去一寸半灸三壯主
　腰身黄脹滿腹肚洩痢身重四肢不收黄喘邪氣痎
　癖積聚腹痛寒熱腹中氣脹引脊痛食飲多而身羸
　瘦腰脊强急熱痓引骨痛黄疸喜欠不下食脇下滿
　欲吐身重不欲動泄痢不食食不生肌膚痰瘧寒熱
胃腧二穴在第十二椎下兩傍各去一寸半灸三壯主
　煩滿吐食腹脹不能食腹滿而鳴胃中寒脹食多嘔
　吐筋攣急食不下胷脇滿羸瘦腸鳴腹痛脊痛
三焦腧二穴在十三椎下兩傍各一寸半灸三壯主水
　穀不消腹脹腰痛吐逆目眩頭痛食不下腸鳴臚脹
　腹中痛欲泄注主腹積聚如石肩背拘急腰脊强
腎腧二穴在十四椎下兩傍各一寸半與臍對是灸三
　壯主虚勞耳聾腎虚水藏脹攣急腰痛小便濁隂中
　疼血精出五勞七傷冷嘔脚膝拘急好獨卧身腫如
　水小腹痛主嘔吐寒中洞泄不化小便難赤濁骨寒
　熱兩脇引滿目昏>昏>不明惡風寒面赤熱心痛如懸
氣海腧二穴在第十五椎下兩傍各一寸半主腰痛痔病
大腸腧二穴在第十六椎下兩傍各一寸半灸三壯主
　腰痛腸鳴脹滿遶臍中痛大小便不利或洩痢食不
　化脊骨强主大小便利腸鳴腹脹腫暴洩食(缺/)喜飲
關元腧二穴在第十七椎下兩傍相去一寸半主風勞
　腰痛洩痢虚脹小便難婦人瘕聚諸疾
小腸腧二穴在第十八椎下各一寸半灸三壯主大便
　膿血出血痔疼痛婦人帶下大小便難淋癃小便黄
　赤泄痢膿血五色重下腫痛腰脊疝痛腰脊急强
膀胱腧二穴在第十九椎下兩傍各一寸半灸三壯主
　風勞腰痛洩痢腸痛大小便難尿赤隂生瘡少氣足
　脛冷拘急不得屈伸女人瘕聚煩滿汗不出小便赤
　黄腰脊急强堅結積聚足清不仁主熱痓引骨痛
中膂腧二穴在二十椎下兩傍各一寸半灸三壯(又名/)
　(脊内腧/)主赤白痢虚渴汗出腰不得俛仰腹脹脇痛
　腰疝寒熱痓反折
白環腧二穴在第二十一椎下兩傍各一寸半不宜灸
上窌二穴在第一空腰髁下一寸夾脊兩傍灸三壯主
　嘔逆寒熱腰痛婦人絶子瘧寒熱隂挺出不禁白瀝
　痓反折小便大便利主鼻衂
次窌二穴在夾脊第二空陷中灸三壯主腰下至足不
　仁主腰足痛惡寒婦人赤白瀝下心下積脹腰痛不
　可俛仰足清不仁大小便利疝氣下墜
中窌二穴在第三空夾脊陷中灸三壯主婦人赤淫時
　下氣癃月事少大便難大小便利腹脹飱泄丈夫五
　勞七傷六極腰痛
下窌二穴在第四空夾脊陷中灸三壯主腰痛婦人下
　蒼汁不禁赤瀝隂中癢痛引小腹控按不可以俛仰
　大小便利腸鳴臚脹欲泄注
㑹陽二穴在隂尾骨兩傍(又名利機/)主腹中有寒泄注
　腸僻便血久痔陽氣虚乏隂汗濕
　　脊中第三行十三穴
附分二穴在第二椎下附項内亷兩傍各二寸灸五壯
　正坐取之主背痛引頷引頭肩背拘急風冷客於腠
　頸項强痛不得回顧風勞臂肘不仁
魄戸二穴在第三椎下兩傍各三寸宛宛中正坐取之
　灸七壯主欬逆上氣肺寒熱呼吸不得卧嘔沫喘氣
　相追逐背胛悶無力勞損萎黄五尸走注項强不得
　回顧
膏肓腧二穴其取穴法有孫思邈王惟一石用之葉善
　潘琪僧仲之或用鈎股或抱栲栳或坐或卧或立或
　起或坐而卧手曲肘或坐而伸臂或揣顴骨定髙下
　或量臍心或量命門或坐點坐灸各有所長然而終
　未明大法以予平昔用此數十取十百取百一一無
　差者各各取之按其穴須得病人中指麻木則灸無
　不取效其要法在第四椎下第五椎上各去脊三寸
　宛宛中此穴無所不治主羸瘦虚損夢中失精上氣
　欬逆狂惑此二穴各一處灸六百壯多至一千壯當
　覺下氣礱礱然如流水狀當有所下出若無停痰宿
　疾則無所下灸訖後令人陽氣康强
神堂二穴在第五椎下兩傍各三寸陷中正坐取之灸
　五壯主肩痛胷腹滿洒淅反脊强急寒熱
譩譆二穴在肩膊内亷第六椎兩傍三寸其穴抱肘取
　之灸二七壯至一百止主温瘧寒瘧病瘧肩背痛悶
　氣滿腹脹氣痃肩背寒痓肩甲内亷痛腋拘攣暴脈
　急脇痛熱病汗不出目眩鼻衂喘逆不得俛仰風瘧
　小兒食晦頭痛及五心熱瘧久不愈胷中氣咽勞損
　虚乏不得睡欬逆上氣
鬲關二穴在第七椎下兩傍各三寸陷者中灸五壯主
　背痛惡寒脊强俛難食不下唾噦多涎唾
魂門二穴在第九椎下兩傍各三寸陷者中灸三壯主
　食飲不下腹中雷鳴大便不節赤黄嘔吐不住多涎
陽剛二穴在第十椎兩傍各三寸正坐取之灸三壯主
　食不下腹中雷鳴大小便不節黄水小便黄腸鳴泄
　注消渴身熱面黄怠惰目黄不嗜食
意舎二穴在第十一椎兩傍各三寸正坐取之灸三壯
　五十壯至一百壯止主腹滿虛脹大便洩滑消渴面
　黄嗜飲目赤
胃倉二穴在第十二椎下各三寸灸三壯主腹内虚脹
　水食不消惡寒不能俛仰水腫臚脹食飲不下
肓門二穴在第十三椎下兩傍各三寸與鳩尾相直灸
　二十壯主心下肓大堅婦人乳有餘疾
志室二穴在第十四椎下兩傍各三寸正坐取之灸三
　壯主腰脊痛急食不消腹中堅急隂痛下腫並療之
　脊强兩脇急痛失精小便淋瀝
胞肓二穴在第十九椎下兩傍各三寸陷者中伏而取
　之灸三壯主腰脊痛急食不消腹内堅急隂痛下腫
　並療之惡氣腰背卒痛
秩邊二穴在第二十一椎下兩傍各三寸伏而取之灸
　三壯主腰痛不能俛仰小便赤黄尻重不能舉五歲
　發腫
　
　
　
　
　
　
　
　
　
　明堂灸經卷四
欽定四庫全書
　明堂灸經卷五
　
　
　
　
　
　
　　手少陽三焦經十七穴
關衝二穴在手小指之端去爪甲角如韭葉灸三壯主
　風眩頭痛喉痺舌卷口乾心煩臂外亷痛手不及頭
　(左取左右取右/)主肘痛不能自帶衣主肩臂酸重面
　黑渇風熱病煩心心悶而汗不出掌中熱心痛心熱
　如火浸淫煩滿舌本痛寒熱悽索氣上不得卧霍亂
　肩中熱頭不可以顧胷中氣噎目生白翳
液門二穴在小指次指間陷者中灸三壯主呼吸短氣
　咽如息肉狀目眦目眩暴變耳聾手臂痛不能上下
　喜驚妄言面赤熱病先不樂頭痛面熱無寒風寒熱
　耳痛鳴聾牙齒痛咽外腫寒厥痎瘧
中渚二穴在小指次指本節後間陷中灸三壯主頭重
　頷顱熱痛面赤目昏>昏>不明惡風寒嗌痛寒熱耳痛
　聾嘈嘈主咽腫肘臂痛手指不得屈伸伸熱病汗不
　出目生翳膜久瘧
陽池在表腕上陷者灸三壯(又名别陽/)主熱病汗不出
　寒熱瘧或因折腹手腕捉物不得肩臂痛不得舉手
外關二穴在腕後二寸陷中主肘腕酸重屈伸難手十指盡痛
　不得握兼主耳淳淳渾渾聾無所聞臂痿不仁臂不及頭
支溝二穴在腕後三寸両骨間灸三壯主心痛如錐刺
　甚者手足寒至節不息者死主欬面赤而熱肘節痺
　臂酸腫腋熱病汗不出馬刀腫痿主漏主痂疥女人
　脊急目赤嗌痛暴瘖霍亂四肢不舉嘔吐口噤不開
　暴不不能言及腋脇痛
㑹宗二穴在腕後三寸空中灸三壯主耳渾渾淳淳聾
　無所聞肌膚痛風癎
三陽絡二穴在臂上大交脈支溝上一寸灸七壯主嗜
　卧四肢不欲動搖耳猝聾齒齲暴啞不能言
四瀆二穴在肘前五寸外亷陷中主呼吸短氣咽中如
　息肉狀耳暴聾不牙痛
天井二穴在肘後外大骨後一寸兩筋間陷者中屈肘
　得之灸三壯甄權云曲肘後一寸又手按膝頭取之
　主大風默默不知所痛悲傷不樂悲愁恍惚瘧疾時
　發心痛驚瘈主癲疾羊癎吐舌羊鳴戾頸肩痛痿痺
　不仁肩下不可屈伸肩肉麻木咳嗽上氣唾膿不嗜
　食風痺
清泠泉二穴在肘上三寸伸肘舉臂取之(又名清泠淵/)
　(青靈/)灸三壯主臑從肩不舉不能帶衣頭痛振寒目
　黄脇痛
消濼二穴在肩下臂外闗腋斜附分下行灸三壯主寒
　熱痺頭痛項如拔不可左右顧頸有大氣
天宗二穴在秉風後大骨下陷中主肩重臂痛肘後廉
　痛頰頷痛
臑腧二穴夾肩髎後大骨下胛上亷陷下灸三壯主寒
　熱肩腫引胛中痛臂酸無力
肩外腧二穴在胛上亷去肩三寸陷者中灸三壯主肩
　甲痛而寒至肘寒熱引項急强左右不顧
肩中腧二穴在肩胛内亷去脊二寸陷者中灸三壯主
　小兒妳􁡩目不明寒熱目視不明欬嗽上氣唾血
曲垣二穴在肩中央曲胛陷者中按之應手痛灸十壯
　主肩中周痺主氣注肩胛髀拘急疼悶
　
　
　
　
　明堂灸經卷五
欽定四庫全書
　明堂灸經卷六
　
　
　
　
　
　
　　手太陽小腸經九穴
少澤二穴在手小指端外側去爪甲一分陷中灸一壯
　主口熱口乾口中乾咽中乾口中熱唾如膠瘧寒汗
　不出主振寒小指不用頭痛喉痺舌強瘈瘲欬嗽頭
　項急不可顧目生翳覆瞳子
陽谷二穴在小指外側本節後陷中灸三壯主目泣出
　目急痛耳鳴咽偏腫不可咽臂重痛肘攣攣熱病汗
　不出目瞖臂不舉痎瘧熱目上插小便赤欬𠻳衂血
　頸項痛鼻塞
後谿二穴在小指外側本節後陷中灸一壯主目涙出
　眥爛有翳耳聾耳鳴鼻衂窒喘息不通肩臑痛臂肘
　攣急風身寒泣出而驚熱痛不出汗身熱惡寒胷滿
　頸項強不得迴顧癲病
腕骨二穴在手外側腕前起骨下陷中灸三壯主頸項
　痛不可顧目泣出生翳頷痛引耳嘈嘈耳鳴無所聞
　脇痛不可息肘節痺臂酸重腋急臂腕急外側痛腕
　如脫煩滿驚熱病汗不出五指掣不可屈伸乍寒乍
　熱瘧狂言臂肩疼頭痛煩悶驚風瘈瘲
陽谷二穴在手外側腕中兊骨之下陷中灸三壯主項
　強急痛不可以顧目痛赤頷疼引耳嘈嘈耳無所聞
　主自齧唇上牙齒痛下牙齒痛脇痛不得息肘痛時
　寒熱病振慄鼓頷腹滿痿色不變乍寒乍熱熱痛主
　笑若狂吐舌戻頸妄言痔痛腋下腫熱病汗不出臂
　腕外側痛不舉妄言左右顧瘈瘲目眩
養老二穴在手髁骨上一穴在後一寸陷者中灸三壯
　主手不得上下肩痛欲折目視不明
支正二穴在腕後五寸灸三壯主頸腫項痛不可顧頭
　痛目眩風虛驚恐狂言熱病先腰脛酸喜渇數飲食
　身熱項痛而強振寒寒熱
小海二穴在肘内大骨外去肘端五分灸五壯主項強
　急痛不可以顧齲齒齗腫四肢不舉癎發瘈瘲狂走
　不得卧心中煩癲疾羊癎吐舌羊鳴戾頸瘧背振寒
及風癲頭痛寒熱汗出不惡寒肘腋腫少腹痛風眩瘍腫
肩貞二穴在肩曲脾下兩骨解間肩􁀙後陷者中(外臺/)灸三壯主頷
痛引耳嘈嘈耳鳴無所聞肩中熱頭不可以顧風痺手臂臂不舉
　　足太陽膀胱經十七穴
至陰二穴在足小指外側去爪甲角如韭葉灸三壯主
　鼻鼽清涕出西方子主耳聾鳴胷脇痛無常處腰脇
　相引急痛小便不利失精風寒從足小指起脈痺上
　下目生翳頭風鼻塞轉筋寒瘧汗不出足下熱
通谷二穴在足小指外側本節前陷中灸三壯主頭重
　頭痛寒熱汗出不惡寒項如抜不可左右顧目眩目
　昏>昏>不明惡風寒胷脇支滿心中憤憤數欠癲心下
　悸咽中澹澹恐主結積留飲癖囊胷滿飲心痛鼻鼽
　清涕出善驚引鼽衂項痛胷滿食不化
束骨二穴在足小指外側本節後陷中灸三壯主腸
　泄癲疾互引善驚羊鳴主癲大便頭痛狂易多言不
　休瘧從脚胻起髀摳中痛不可舉腰痛如折腨如結
　寒熱目眩目風赤内眥赤爛耳聾惡風寒項不可迴
　顧
京骨二穴在足外側大骨下赤白肉際陷中灸三壯主
　目中白翳目反白從内眥始目眩主頭熱鼻衂鼻不
　利涕黃鼻中衂血不主淋濼自齧唇背惡寒痛脊頸
　項強難以俛仰脚攣足寒脊痓反折狂仆瘧寒熱善
　驚悸不欲食癲病狂走痰髀摳痛
申脈二穴在外踝下陷中容爪甲白肉際主目反主視
　若赤痛從内眥始腰痛不能舉脛中寒熱不能久立
　坐若下舟車中癲疾腠氣鼻衂血不止
金門二穴在足外踝下陷中(又名關梁/)灸三壯主癲疾
　馬癎屍厥暴死轉筋霍亂脚胻痠身戰不能久立小
　發癎張口搖頭身反折
僕參二穴在足跟骨下陷中(又名安耶/)拱足取之灸七
　壯主足跟下踝後痛足痿失履不收癲疾馬癎吐舌
　鼓頷狂言見鬼恍惚尸厥煩痛轉筋霍亂小兒馬癎
　張口搖頭身反折馬鳴
崑崙二穴在足外踝後跟骨上陷中細脈動應手灸十
　壯主目眩不明目如脫目昏>昏>不明惡風寒目急痛
　赤腫頭熱鼻鼽衂腹痛滿暴喘腹脹滿不得息不得
　大便洞泄體痛霍亂尻腰腫腨跟腫脚如結踝如裂
　不得履地狂易大風癎瘈口閉不得開瘧多汗瘧寒
　小兒陰腫頭眩痛脚痿轉筋屍厥中惡吐逆欬喘暴
　痛
承山二穴在腨腸下分肉間陷中者(又名魚腹楊山肉/)
　(柱/)灸三壯主頭熱鼻鼽衂大便難脚攣脚脛痠脚急
　跟痛脚筋急痛兢兢足下熱不能久立寒熱癲疾脚
　腨酸痛膝腰腨重起坐難小腹疝氣遊行五藏腹中
　切痛轉筋霍亂久痔腫痛
飛揚二穴在外踝上七寸(又名厥陽/)灸三壯主頸項疼
　厯節風足指不得屈伸汗出腰痛如折腨中痛寒瘧
　癲疾吐舌下部寒熱汗不出體重狂瘧頭目眩痛痓
　脊反折痔篡傷痛野雞痔逆氣頭熱鼻鼽衂足痿失
　履不收
承筋二穴在脛上從脚跟上七寸腨中央陷中(又名腨/)
　(腸直腸/)頭痛寒熱汗不出惡寒支腫大便難筋攣脚
　脛酸脚急跟痛脚筋急痛兢兢足下熱不能久立脛
　痺不仁轉筋霍亂瘈瘲脚酸腰痛如折脚腨痠痛重
　引小腹及腰脊痛惡寒痔痛指下腫鼻鼽
合陽二穴在膝約中央下三寸銅人云二寸灸五壯主
　腰脊強痛引腹膝股熱胻痠重㿗疝女子崩中腹上
　下痛腸澼陰侷暴敗痛
委中二穴在膕中央約文中動脈凡風痺腰脚重痛于
　此刺血久痼宿疹亦皆立已主小腹熱而偏痛陰跳
　遺小便難尿赤難衂血劇不止腰痛夾脊至頭皆痛
　筋急身熱痔痛腋下腫痛脚弱無力腰尻重不能舉
　曲䐐中筋急半身不遂小腹堅腫脊強反折瘈瘲癲
　疾頭痛熱病汗不出足熱不逆滿膝不得屈伸
委陽二穴乃三焦下輔輸也足太陽之前少陽之後出
　於膕中外亷兩筋間扶承下六寸灸三壯主陰跳乏
　小便難小腹堅痛引陰中不得小便淋漓腰痛不可
　俛仰脊強反折瘈瘲癲疾頭痛筋急腋下腫痛胷滿
　澎脹身熱飛尸遁注痿厥不仁
浮㕁二穴在委陽下一寸展足得之灸三壯主小腹熱
　大便堅大陽膀胱經熱大腸結股外經筋急
殷門二穴在肉郄下六寸主腰脊不可俛仰厥痿惡血
流注之股外腫
扶承二穴在尻臀下股陰下文中又云尻臀下橫文中
　(又云肉郄陰關皮部/)主小便不利失精腰脊尻臀股
　陰寒痛痔腋下腫尻下腫大便直出陰胞有寒腰脊
　相引如解尻腋腫大便難
　
　
　
　
　
　明堂灸經卷六
欽定四庫全書
　明堂灸經卷七
　
　
　
　
　
　
　　側人頭頸二十穴
頷厭二穴在曲周顳顬上亷灸三壯主風眩目無所見
　偏頭痛引目外眥急耳鳴好嚏頸痛
懸顱二穴在曲周顳顬中灸三壯主熱病偏頭痛引目
　内眥身熱煩滿汗不出齒痛面皮赤痛
懸釐二穴在曲周顳顬下亷灸三壯主面皮赤痛癲疾
　互引善驚羊鳴熱病偏頭痛引目外眥赤痛煩滿汗
　不出熱病
天衝二穴在耳如前三寸(乃天衝/)灸三壯主主頭痛癲
　疾風癎牙齗腫善驚恐
率谷二穴在耳上入髪際一寸半灸三壯主煩滿嘔吐
　醉傷酒風熱發兩目眩痛膈胃寒痰腦角弦痛不能
　飲食
曲鬢二穴在耳上髪際曲隅陷中鼓頷有空灸七壯主
　暴瘂不能言齒齲頰頷腫引牙車不得開急痛口噤
角孫二穴在耳郭中間開口有空灸三壯主頸腫項痛
　不可顧頸頷柱滿牙齒不能嚼齲痛腫目生膚翳
和髎二穴在耳前兊髪下橫動脈灸三壯主風頭重痛
　牙車引急耳中嘈嘈頷頰腫
耳門二穴在耳前起肉當耳缺灸三壯主耳痛鳴聾耳
　有膿汗出生瘡猝耳鳴如蟬齒齲痛
聽㑹二穴在耳前陷中張口得之上關下一寸動脈灸
　五壯主聾嘈嘈若蟬鳴齒痛惡食癲疾嘔吐骨痠眩
　狂瘈瘲口噤喉鳴牙車急痛牙車脫臼
聽宫二穴在耳中珠子大如赤小豆灸三壯主耳嘈嘈
　若蟬鳴骨痠眩狂瘈瘲口噤喉鳴耳聾如物填塞心
　腹痛滿臂痛失聲
天容二穴在耳下曲頰後(又名大容/)灸三壯主頸項癰
　不能言頸腫項痛不可顧耳嘈嘈若蟬鳴欬逆嘔沫
　主氣喘息齒禁喉痺寒熱咽如鯁
天牖二穴在頸筋缺盆上天容後天柱前完骨下髪際
　上一寸不灸
缺盆二穴在肩上横骨陷中(又名天蓋/)灸三壯至缺盆
　中痛汗出喉痺咳寒熱瘰癧缺盆中腫外潰則生(缺/)
　中熱及滿腹大水氣哽噎胷熱息賁脇下氣上衝
扶突二穴在氣舍後一寸半灸三壯主舌本出欬逆上
　氣咽中鳴喘多唾喘飲喉中如水雞鳴
天䆫二穴在頸大筋前曲頰下扶突後動脉應手䧟中灸
　三壯(又名䆫簧/)主耳鳴聾無所聞頰腫喉中痛暴瘖
　不能言主肩痛引項不得回顧耳痛及痛漏頸痛
天鼎二穴在頸缺盆直扶突曲頰下一寸人迎後炙三
　壯主暴瘖氣哽咽喉痺腫不得息飲食不下喉中鳴
人迎二穴在頸大脈應手夾結喉傍以侯五藏氣(又名/)
(為五舍/)炙之不善傷人
水突二穴在頸大筋前直人迎下氣舍上(又名水門/)炙
　三壯主欬逆上氣咽喉癰腫呼吸短氣喘息不得卧
氣舍二穴在頸直人迎夾天突陷中炙三壯主欬逆上
　氣瘤癭喉痺咽腫頸項强不得回顧肩腫哽咽食不下
　不下脅痛不得卧煩熱口乾不嗜食胷脅支滿喘息
　心痛不得轉側傷飽身黄羸瘦賁豚腹腫脊强四肢
　懈惰善恐少氣厥逆肩臂不舉欬逆吐食噦噫食入
　還出熱中苦吞而聞食臭寒中洞泄不化胷滿嘔無
　所出身潤石水身腫諸漏
京門二穴在監骨腰中季肋本俠脊(又名氣俞氣缺/)主
　腰痛不得俛仰寒熱腫脹引背不得息水道不利溺
　黄小腹急痛腫腸鳴洞洩髀樞引痛肩背寒痓肩甲
　内亷痛脊痓反折體痛
帶脈二穴在季肋一寸八分灸五壯主婦人小腹堅痛
　月脈不調帯下赤白裏急瘈瘲
五樞二穴在帶脈下三寸一云水道下一寸半灸五壯
　主男子寒疝隂卵上入小腹痛婦人赤白裏急瘈瘲
維道二穴在章門下五寸三分灸三壯主嘔逆不止三
　焦不調水腫不嗜食欬逆不止
居膠二穴在長平下八寸三分監骨上陷中灸三壯主
　腰小小腹痛肩引胷臂攣急手臂不得舉而至肩
泉腋二穴在腋下三寸宛宛中舉臂得之(又名淵腋/)不炙
大包二穴在泉腋下三寸脾之大絡布胷脅中出九肋
　閒炙三壯主腹有大氣氣不得息胷脅中痛内實則
　其身盡寒虚則百節皆縱
輒筋二穴在腋下三寸腹前一寸著脅炙三壯主胷中
　暴滿不得卧喘息
天池二穴在乳後一寸腋下著脅(又名天㑹/)炙三壯主
　寒熱胷膈煩滿頭痛四肢不舉腋下腫上氣胷中有
　聲喉中鳴
　　手陽明大腸經二十穴
商陽二穴在手大指次指内側去爪甲如韭葉(又名絶/)
　(陽/)主胷中氣滿喘欬支腫熱汗不出耳鳴耳聾寒熱
　(缺/)　　　　頷腦齒痛惡寒肩背急相引缺盆痛目
　青者可灸三壯左取右右取左如食頃立已胷脅支
　滿
二間二穴在手大指次指本節前内側陷中(又名聞谷/)
　灸三壯主喉痺頷腫肩背痛振寒鼻鼽衂血多驚口
　喎目眥傷寒熱
三間二穴在手大指次指本節之後内側陷中灸三壯
　又名少谷主喉痺咽中如鯁齒齲痛嗜卧胷滿腸鳴
　洞洩寒瘧唇焦口乾氣喘目眥急痛目上挿頭熱鼻
　齀衂血吐舌戾頸喜驚氣熱身熱喘瘧病
合谷二穴在大指次指岐骨陷中又名虎口灸三壯主
　寒熱瘧鼻衂熱病汗不出目視不明頭痛齒齲喉痺
　痿臂面腫唇吻不收瘖不能言口噤不開婦人妊娠
　不可刺損胎氣主風頭熱鼻清涕出
陽谿二穴在腕中上側兩筋間陷中又名中魁灸三壯
　主狂言喜笑見鬼熱病煩心目風赤爛有翳厥逆頭
　痛胷滿不得息寒熱瘧疾喉痺耳鳴齒痛驚掣肘臂
　不舉痂疥目痛耳痛鳴聾咽如硬吐舌戾頸妄言心
　悶而汗不出掌中熱心痛身熱浸淫煩滿舌本痛
偏歴二穴在腕後三寸灸三壯主寒熱瘧風汗不出目
　視昏>昏>癲疾多言耳鳴口喎齒齲喉痺嗌乾鼻齀衂
　血
温溜二穴在腕後約去五寸又云六寸(又名温溜蛇頭/)
　(又名逆缺蛇頭/)灸三壯主口喎腸鳴腹痛傷寒身熱
　頭痛噦逆肩不得舉癲疾吐涎狂言見鬼喉痺面(缺/)
　腫主狂仆主瘧面赤腫
下亷二穴在輔骨下去上亷一寸輔兊肉其分外斜灸
　三壯主頭風臂肘痛溺黄腸鳴相追逐
上亷二穴在三里下一寸灸五壯主腦風頭痛小便難
　黄赤腸鳴氣走注痛
三里在曲池下二寸按之肉起兊肉之端灸三壯二穴
　主手臂不仁肘攣不伸齒痛頰頷腫瘰癧
曲池二穴在肘外輔骨屈肘曲骨之中以手拱胷取之
　灸大良灸三壯主肘中痛時寒偏風半身不遂刺(缺/)
　癮疹喉痺不能言胷中煩滿筋緩捉物不得挽弓不
　開屈伸難風臂肘細而無力傷寒餘熱不盡皮膚乾
　燥頭痛手不可舉重腕急肘節痺痠重腋急痛腕外
　側痛脫如拔肩重痛不舉身濕搖時時寒瘈瘲癲疾
　寒熱渴
肘膠二穴在肘大骨外亷陷中灸三壯主肘節風痺臂
　痛不可舉屈伸攣急
五里二穴在肘上三寸行向裏大脈中央可灸十壯主
　風勞驚恐吐血肘臂痛嗜卧四肢不能動搖寒熱瘰
　癧欬嗽目視昏>昏>痎瘧心下脹滿而痛上氣
臂臑二穴在肘上七寸胭肉端灸三壯主寒熱頸項拘
　急瘰癧肩臂痛不得舉
肩髎二穴在肩端臑上斜舉取之灸三壯主臂重不可
　舉臂痛
秉風夾天髎外肩上小􁀙後舉臂有空灸三壯主肩痛
　不能舉
肩井二穴在肩上陷解中缺盆上大骨前一寸半以三
　指按取之當中指下陷中又名髆井灸三壯七壯主
　五勞七傷頸項不得回顧背髆悶兩手不得向頭或
　因撲傷腰髖疼脚氣上攻婦人墮胎後手足厥逆欬
　逆寒熱悽索氣不得卧
天髎二穴在肩缺盆中上毖骨之際陷中央灸三壯主
　肩肘痛引頸項急寒熱缺盆中痛汗不出胷中煩滿
　臂痛不舉
肩􁀙二穴在肩端兩骨間陷者宛宛中舉臂取之可灸
　七壯至二七壯以差為度若灸偏風不遂可七七壯
　不宜多灸恐臂細若風病筋骨無力不瘥當灸不(缺/)
　細主療偏風不遂熱風癮疹手臂攣急捉物不得臂
　細無力筋骨痠疼肩中熱頭不可以顧
巨骨二穴在肩端上行兩骨間陷中主背髆痛胷中瘀
　血肩臂不能屈伸而痛臂不得伸肩中痛不能動摇
　
　
　
　
　
　
　
　
　
　
　
　明堂灸經卷七
欽定四庫全書
　明堂灸經卷八
　
　
　
　
　
　
　　足少陽膽經十五穴
竅隂二穴在足小指次指之端去爪甲如韭葉炙三壯
　主脅痛欬逆不得息足煩熱汗不出四肢轉筋癰
　疽頭痛心煩喉痺舌强口乾肘不可舉猝聾不聞人
　語
俠谿二穴在足小指二岐骨間本節前陷中灸三壯主
　胷脅支滿寒熱汗不出目外眥赤目眩頰頷腫耳聾
　胷中痛不可轉側痛無常處目系急目下腫皆痛逆
　寒泣出目癢頷痛引耳嘈嘈無所聞瘧足痛腋下腫
　馬刀瘻婦人小腹堅痛月水不通乳腫潰胷中寒如
　風状頭眩兩頰痛
地五㑹二穴在足小指次指本節後䧟中去俠谿一寸
　不灸
臨泣二穴在足小指次指本節後間陷中去俠谿一寸
　五分灸三壯主胷中滿缺盆中腋下腫馬刀傷痿善
　齧頰(缺/)滿中腫淫濼䯒痠目眩枕骨領厭懸之痛洒
　淅振寒婦人月事不利季脅支滿乳癰心痛周痺痛
　無常處氣喘不能行痎瘧瘧日西發大風目痛痺中
　痛不得行足外使痛身痺洒淅振寒小兒驚癎反視
丘墟二穴在足外踝下如前陷中去臨泣三寸灸三壯
　主胷脅滿痛不得息久瘧振寒腋下痛痿厥坐不能
　起髀樞中痛目生翳膜腿胻痠轉筋猝疝少腹堅寒
　熱頭腫瘧振寒腕不收目不明
付陽二穴在外踝上三寸太陽前少陽後筋骨間主痿
　厥風痺頭重痛腨外廉骨痛四肢不舉瘈瘲風痺不
　仁時有寒熱
懸鍾二穴在足外踝上三寸動脉中灸五壯又名絶骨
　主心腹脹滿胃中熱不嗜食膝䯒痛筋攣足不收履
　坐不能起五淋濕痺流腫筋急瘈瘲脛痛小兒腹滿
　不能食飲四肢不舉風勞身重
陽輔二穴在足外踝上四寸輔骨前絶骨端如前二分
　去丘墟七寸灸三壯主腰溶溶如坐水中膝下膚腫
　筋瘛諸節盡痛痛無常處腋下腫瘻馬刀喉痺膝䯒
　痠風痺不仁腰痛不可以顧腰痛如錘居中腫痛不
　可欬欬則筋縮急諸節痛寒熱脅痛
光明二穴在足外踝上五寸灸五壯主身懈寒淫濼
　䯒痠不能久立與陽輔治病同法熱病汗不出猝
　狂虛則痠痺坐不能起實則足䯒熱膝痛身體不
　仁善齧頰腹足清寒熱膝痛經熱不能行手足偏
　小
外丘二穴在足外踝上六寸可灸三壯主膚痛痿痺胷
　脅脹滿頸項痛惡風寒癲疾
陽交二穴在足外踝上七寸斜屬足三陽肉分之間(又/)
　(名别陽/)主寒厥驚狂喉痺胷滿面腫寒痺膝䯒不收
　寒熱
陽陵泉二穴在膝下一寸外㢘陷中銅人云在外踝上
　七寸又以蹲坐取之日可灸七壯至七七壯主膝伸
　不能屈冷痺脚下不仁偏風半身不遂脚冷無血色
　頭痛寒熱口苦嗌中介介頭面腫胷脅柱滿心中怵
　惕恐如人捕
陽闗二穴在陽陵泉上三寸犢鼻外陷中不可灸
中瀆二穴在髀骨外膝上五寸分肉間陷中不可灸
環跳二穴在髀樞中側臥伸左足屈上足取之灸五十
　壯主風濕痺風胗偏風半身不遂腰胯痛不得轉側
　治胷脅痛無常處腰脅相引急痛髀樞中痛不可舉
　脛痛不可伸屈脛痺不仁
　
　
　
　
　
　
大訓二穴在足大指端去爪甲如韭葉及三毛中炙三
　壯主猝疝小便數遺溺隂頭中痛心痛汗出隂跳上
　入腹隂偏大腹臍中痛悒悒不樂病左取右右取左
　腹脹滿少腹痛中熱喜寐尸厥狀如死婦人血崩不
　止目不欲視太息五淋不得尿噦噫
行間二穴在足大指間動脉應手䧟中灸三壯主溺難白
　濁寒疝少腹腫欬逆嘔血腰痛不可俛仰腹中脹心痛
　色蒼蒼如死狀終日不得息口喎四肢逆冷嗌乾煩渇
　瞑不欲視目中淚出太息癲疾短氣不閉莖中痛面色
　蒼蒼黒短氣嘔血胷背痛心痛數數心悲不樂婦人月
　事不利見赤白而有身反敗隂寒振寒溲白尿難痛
大衝二穴在足大指本節後二寸或一寸半陷中灸三
　壯主腰引少腹痛小便不利狀如淋㿉疝少腹腫溏
　泄遺溺隂痛面蒼色胷脇支滿足寒大便難嘔血女
　子漏血不止小兒猝疝嘔逆發寒嗌乾肘腫内踝前
　淫濼䯒痠腋下腫馬刀痿脣腫善渇喉中鳴不得尿
　隂上痛溏泄泄血面陳黒
中封二穴在足内踝前一寸仰足取之陷中伸足乃得
　之灸三壯主瘧痎色蒼蒼振寒少腹腫食怏怏繞臍
　痛足逆冷不嗜食身體不仁寒疝引腰中痛或身微
　熱小腹痛振寒溲白尿難痛嗌乾善渇身黄有微熱
　少氣身重濕内踝前痛膝腫瘈厥身體不仁􁟆疝癃
　暴痛痿厥咽偏腫不可以咽
蠡溝二穴在足内踝上五寸灸三壯主暴疝少腹腫時
　少腹猝痛小便不利如癃閉數噫恐悸少氣不足腹
　中痛悒悒不樂咽中悶如有瘜肉狀背拘急不可俛
　仰女子赤白淫下時多時少暴腹痛刺
中都二穴在内踝上七寸䯒骨中與少隂相直(又名中/)
　(郄/)灸五壯主腸澼潰疝少腹痛婦人崩中因惡露不
　絶足下熱脛寒不能久立濕痺不能行
膝闗二穴在犢鼻下二寸陷中灸五壯主風痺膝内痛
　引臏不可屈伸喉咽中痛
曲泉二穴在膝輔骨下大筋上小筋下陷中屈膝乃得
　灸三壯又云在膝屈内外兩筋間宛宛中又云在膝
　曲横紋頭主治女子血瘕按之如湯浸股内少腹腫
　隂挺出丈夫㿉疝隂股痛小便難腹脇支滿癃閉少氣
　洩利四肢不舉實即身熱目眩痛汗不出目昏>昏>膝
　痛筋攣不可屈伸發狂衂血喘呼少腹痛引喉咽頭
　風勞失精身體極漏洩水下利膿血隂腫節痛
隂包二穴在膝上四寸股内㢘兩筋間灸三壯主腰尻
　引少腹痛氣溺不禁
五里二穴在氣衝下三寸隂股中動脈灸五壯主陽中
　滿熱閉不得溺主嗜卧四肢不得動摇
隂亷二穴在羊矢下去氣衝二寸動脈中炙三壯主婦
　人絶産若未經生産者炙三壯即有子
　
　
　
　
　
　　足少隂腎經十穴
湧泉二穴在足心陷中屈足捲指宛宛中又云在腳心
　大拇指下大筋炙二壯主腰痛大便黄心中結熱風
　胗風痛心痛不嗜食婦人無子短氣欬嗽身熱喉痺
　胷膈滿目眩男子如小女子如姙娠五指端盡痛足
　不得履地引入腹中痛喉痺哽噎寒熱咽中痛不可
　食
然谷二穴在足内踝前起骨下陷中炙三壯主咽内腫
　心恐懼如人將捕涎出喘呼少氣足跗腫不得履地
　寒疝小腹脹上搶胷脇欬唾血喉痺淋瀝女子不孕
　男子精溢䯒痠不能久立一足寒一足熱舌縱頰滿
　消渇初坐小兒臍風口噤痿厥洞洩胷中寒脈代時
　不至温瘧汗出隂上縮内腫氣咽喉而不能言舌下
　腫難言舌縱挺出不嗜食
太谿二穴在内踝後跟骨上動脈陷中灸三壯主久瘧
　欬逆心痛如錐刺其心手足寒至節喘息者死嘔吐
　口中如膠善噫寒疝熱病汗不出黙黙嗜臥溺黄消
　痺大便難咽腫唾血痃癖寒熱欬嗽不嗜食腹脇痛
　瘦弱手足逆冷久疝瘕積聚與隂相通及足清不仁
　熱病多汗黄疸多熱少寒腹中腫脹
大鍾二穴在足跟後衝中灸三壯主實則小便淋閉洒
　洒腰脊強痛大便秘澁嗜臥口中熱虛則嘔逆多寒
　欲閉戸而處少氣不足胷脹喘息舌乾咽中食噎不
　得下善驚恐不樂喉中鳴欬唾血腹滿便難多寒少
　熱
水泉二穴去太谿下一寸在内踝下灸五壯主月事不
　來來即多心下悶痛目昏>昏>不能逺視隂挺出小便
　淋瀝腹中痛
照海二穴在足内踝下灸三壯主嗌乾四肢懈怠惰善
　悲不樂久瘧猝疝少腹痛嘔吐嗜卧大風偏枯半身
　不遂女子淋瀝隂挺出隂暴起疝少腹熱而偏痛大
　風黙黙不知所痛視如不明
復溜二穴在足内踝上二寸陷中灸五壯(又名冒陽伏/)
　(白/)主腰脊十分痛不得俛仰起坐目昏>昏>視不明口
　舌乾涎自出足痿不能履䯒痠不自温腹中雷鳴腹
　脹如鼓四肢腫十水病溺青赤黄白青取井赤取榮
　黄取腧黒取合血氣洩後腫五淋小便如散火骨寒
　熱汗注不止脚後亷急不可前却足胕上痛風逆四
　肢癈
交信二穴在内踝上二寸少隂前太隂後㢘前筋骨間
　灸三壯主氣淋㿉疝隂急股引腨内㢘骨痛洩痢赤
　白女子漏血不止
築賔二穴在内踝上腨分中灸五壯主小兒胎疝痛不
　得乳癲疾狂言嘔吐沫足腨痛久疝絶子
隂谷二穴在膝内輔骨後大筋下小筋上按之應手屈
　膝中取之灸三壯主膝痛如錐不能久立痰涎下煩
　逆溺難言主舌下腫及股内㢘痛婦人漏下心腹脹
　滿不得息小便黄男子如女子如姙娠寒熱腹偏腫
　脊内㢘痛隂痿
　
　
　
　
　
　
　明堂灸經卷八
