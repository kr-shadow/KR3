#+TITLE: 人倫大統賦-金-張行簡
#+DATE: 2016-06-11 12:23:22
#+SOURCE: github.com/kanripo/KR3g0046 master b408ea0b                
欽定四庫全書　　　　　子部七
　提要
　　人倫大統賦一卷　　　術數類五(命書相書之/屬)
　　　　臣等謹案人倫大統賦一卷金張行簡撰行
　　　　簡字敬甫莒州日照人禮部侍郎暐之子大
　　　　定十九年進士累官禮部尚書翰林學士承
　　　　㫖太子太傅贈銀青榮禄大夫諡文正事蹟
　　　　具金史本傳行簡世為禮官於天文術數之
　　　　學皆所究心史稱其文章十五卷禮例纂一
　　　　百二十卷㑹同朝獻禘祫喪葬皆有記録及
　　　　清臺皇華戒嚴為善自公等記藏於家而獨
　　　　不載是書之目黄虞稷千頃堂書目有人倫
　　　　大統賦一冊亦不著撰人姓名惟永樂大典
　　　　所録皆題行簡所撰且有薛延年字夀之者
　　　　為之注序末稱皇慶二年皇慶乃元仁宗年
　　　　號與金時代相接所言當必不誤盖本傳偶
　　　　然脱漏也其書専言相法詞義頗為明簡延年
　　　　序謂提綱挈領不三二千言囊括相術殆盡
　　　　條目疏暢而有節良非虚譽惟意欲自神其
　　　　術中間不無語渉虚夸此亦五行家附㑹之
　　　　常不足為病至延年之注雖推闡詳盡而于
　　　　不待注而明者亦復槩行贅入冗蔓過甚轉
　　　　不免失之淺陋耳原本卷帙無多而檢勘首
　　　　尾完具當為足本金源著述傳世者稀今特
　　　　加釐訂著之于録庶考術數者尚得以窺見
　　　　崖畧云乾隆四十六年九月恭校上
　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　總　校　官(臣/)陸　費　墀
原序
夫閱人之道氣色難辨骨法易明骨法者四體之幹有
形象列部分一成而不可變欲識貴賤貧富賢愚夀夭
章章可驗矣至於氣色通於五臟之分心為身之君志
為氣之帥心志有動氣必從氣從則神知神知則色見如
蜂排沬蠶吐絲隠現無常欲别旺相定休咎于氣色則
見矣非老於是者不能若精是術必究是書是書蔓延
於世甚夥茍不抉擇而欲遍覽猶入海筭沙成功幾日
善乎金尚書張行簡人倫大統賦與芟諸家之冗繁撮
百世之機要提綱挈領不三二千言囊括相術殆盡條
目䟽暢而有節文辭華麗而中理其心亦勤矣是以初
入其門者未免鑽仰之勞僕觸僭竊之非以尠聞管見
附註音釋其下仍括諸家之善以解之目之曰音注集
解庶使學者有所依藉然而知靣之部分莫知適從亦
徒勞耳靣圖世傳者多指龜為鱉近獲郃陽簿李庭玊
所圖靣部凡六其部分行運氣色骨法紋痣至真且悉
其義愈明而意愈彰可為發蹤指示之標的也故弁諸
賦首庶學者披圖按賦相為表裏决人㓙吉如示諸掌
可謂胷中天眼不枯矣豈無補哉雖然獲兎魚必由筌
蹄能樂(五教/切)學必興其藝有心于是而欲齊唐舉之肩
接許負之踵諒亦不能不自此始爾皇慶二年蒼龍癸
丑端陽日秋潭薛(延/年)夀之序
欽定四庫全書
　人倫大統賦卷上　　　　金　張行簡　撰
　　　　　　　　　　　　元　薛延年　注
貴(尊也有/爵位也)賤(卑也無/爵位也)定於骨法(凡人之稟氣結胎賢愚/貴賤修短吉㓙皆定於)
(骨法也骨為君肉為臣骨肉欲其相輔為貴骨露肉薄/者主於下賤故貧賤冨貴以氣稟所致則鬼神不能移)
(聖賢莫能易也欲宋齊丘玉管照神云骨節象金石欲峻/不欲横欲圓不  麤肥者不欲帶肉瘦者不欲露骨骨)
(與肉相稱氣與色相和者福相也骨寒而縮不夭則貧/日角之左月角之右有骨起者名金城骨位至公卿印)
(堂有骨上至天庭名天柱骨從天庭貫頂名伏犀骨皆/至三公雖有其骨亦要形色相稱及諸位相配不然則)
(雖福夀而不貴顴骨相連入耳名玉梁骨主夀考自臂/至肘名龍骨象君欲長而大自肘至腕名虎骨象臣欲)
(短而細大凡骨欲峻而舒圓而堅直而應節緊而不麤/皆堅實之相也  清鑑云須知顴骨有四般入耳無過)
(夀數寛揷向天倉須兩府入鬢監司兼守土/云鼻聳顴豐正靣成言其顴豐者有正靣也)　(造神錄/通仙語)
(云顴骨成峯玉枕高必作廟堂賢輔弼碌成和子云祿/骨雖起而不聳正靣雖開而無肉故為  碌仕宦或眉)
(踈或眼秀氣稍清則為士或皮麤骨重氣濁則為農或/骨巧而肉薄則為工或骨麤肉厚則為商骨氣渾厚精)
(神閑暇者多歡樂骨秀肉薄精神露見者多憂惱聲靣/黒身白一貴靣麤身細二貴脚短手長三貴身小  大)
(四貴龍來吞虎五貴面短眼長六貴不臭而香七貴肉/角出頂八貴背如龜様九貴獨坐如山十貴反此為十)
(賤夫賤骨頂骨尖山根斷樑節骨横起凖頭尖無神無/色無聲者極賤  月波洞云玉枕兩耳上下為百會耳)
(前為額耳後為腦腦前為星堂腦後為玉枕其骨有二十/一般皆公侯富貴之相也今具骨法圖其象于後  ○)
(車軸枕靈臺秘語云主初因中榮老弱□仰月枕主性/剛貴□覆月枕主性和柔謹慎少决斷□背月枕□方)
(枕骨主少貴□一字枕主誠信貴性剛□十字枕主性/多急有口無心貴而不定□回環枕又名車輻枕父祖)
(子皆貴□左撒枕□右撒枕主夀得祖業少貴□三關/枕主一門有數貴○鷄子枕主性焦烈多自是□山字)
(枕主誠信性剛又名横山一字枕□連枕又名列環枕/與玉堂相侵主貴夀性不常□品字枕主文秀才俊名)
(高自貴□懸針枕□垂針枕又有王枕主夀□酒樽枕/主近貴有祿無官□丁字枕主性寛近貴□腰皷枕主)
(小貴無定多成敗反覆□如珠枕主近貴而不實□上/字枕志高膽大成敗小貴經曰凡人有玉枕者皆貴相)
(如僧道之人雖不貴有此玉枕者皆主夀命長逺凡人/玉枕但稍有骨微起者皆主祿夀平仄無者祿夀難逢)
(婦人有者皆主貴敬靈臺秘語云初限頭有貴骨一十/三華葢骨主清骨  神鬼奉僧道鳯池骨主文章性温)
(潤速峯骨主貴衡山骨主近貴清閒多僧道僮僕立小/名透頂骨主貴而不定左旋角骨主文中顯貴右旋角)
(骨主武中成名兩百會骨主食四方逺聚之財兩虎耳/骨主勇烈兩玉堂骨主夀不宜䧟額有三十二骨日角)
(主近貴祖貴月角主近貴母祖貴伏犀主大貴父塚主/山陵旺父祖有勢清凌主名高清閒多近僧道方靣房)
(心主好文章多顯耀内府主財祿貴顯兩闕門主决斷/性剛烈兩九綰主拗强窒迷兩邊地宜出入逺方兩山)
(林主塚墓丘陵事中正主母妻枝葉祖貴玉嶺主剛正/孤尅性决兩副眉主陰人財少清貴名高職小兩龍角)
(主近貴仗貴人龍宫主貴子兩剛骨主剛親人不和不/宜高兩戰堂骨主貴有武功性勇司空宜平䧟露則㓙)
(天中宜高近貴祖旺不宜䧟天庭此部宜高不宜䧟印/堂生印綬妻子心性之宫不宜破䧟中限山根骨主婚)
(姻財帛兩顴骨主職權命門骨在前髪後兩頰骨主邊/逺立身性剛决兩肩骨主貲財出入夀骨主夀宜直不)
(宜䧟露兩命門宜平濶明潤吉未限地閣主田宅兩肩/骨主出入生財旺吉兩虎耳骨在兩耳下起則主勇有)
(夀/)憂喜見於形容(憂喜乃未來之事人莫能知憂喜未/分則氣色朝夕發於靣部其吉者著)
(喜色凶者著凶氣夫氣色者青憂疑赤口舌白哭泣黒/死墓黄喜慶故吉凶表於形容夫氣色之發微如蠶吐)
(絲如蜂排沫非明眼妙視焉能盡之若夫所見之地其/應之遲速者量在相凖頭直上及天庭數部之間乃相)
(人中地閣之際與眼之上下眉之左右凡靣上有惡色/如垢痕而生災氣也如人中凖頭上天庭印堂之間則)
(五日之間須見災也歌曰色青屬木切湏知火紫兼紅/赤莫疑金色白兮明有證土黄水黑自相宜春要青兮)
(夏要紅冬看白黑喜重重秋間白色乗時旺若不相刑見/始終假如春有白色為相刑之氣黄為返逆黒為相生)
(青為比和也夏有黑色為相刑之氣白為返逆青為相/生紅為比和也秋有赤色為相刑之氣青為返逆黄為)
(相生白為比和也冬有黄色為相刑之氣赤為返逆白氣/為相生黒為比和也  龜鑑云夫憂喜怪異莫不見於)
(色色有大小應有賖促隨時變改其候不一潤澤或凶/枯燥或吉隨節為用與時消息氣色之起發自五臟朝)
(見於靣暮還於腑大者如髪小者如蠶絲其長者如飛/毫其短者如㸃粟或細小者如微塵或出於毛孔或見)
(乎脉理勢有盛衰形有休咎當以五行之氣候察之青/色主憂潤青主重憂軟青主憂末散青主憂散鮮白主)
(哭泣潤白主大喪浮白主輕喪散白主陳喪黒主兵死/色濃主刑死色黯黑主重病死色散主病瘥赤主驚憂)
(主有縣官口舌事潤澤主有牢獄厄細赤主口舌鞭笞/枯燥赤主家私口舌事夫色之中赤色最為難候或心)
(熱靣赤肉變而色揚嗔心卒暴或俄頃而歇忿深則經/日不消與夫疾病官事診候為殊所以不可備論唯在)
(意耳黄主喜慶潤光主大喜細小主内喜枯黄主喜解夫/氣暴見則主事速出久則應徐義曰出久謂漸漸從小而)
(大也深則應重浮則事輕散則聞而不果所事不成夫黄/氣之初起如蠶吐絲欲盛之時如蠒未繰或如馬尾欲去)
(之時如栁色之花摶聚斑駁之状赤色初起如火始盛其/盛之時炎炎如絳繒欲去之時如連珠累累然後去白色)
(初起如白塵拂柱將盛之時如膩粉所餙或如白紙之色/欲去之時如灰垢言淹爛而軟也黒色初起如烏鳥尾其)
(盛之時如黒髪得膏欲去之時如垢沬青色初起如銅青/其盛之時如草木初生欲去之時如碧雲之青言其霏霏)
(然浮散也凡氣雖微而鮮澤者則事之始也氣盛則事旺/氣衰則事休㣲若烟曲减似雲疊五色並以四時配判之)
(凡春三月青色旺赤色相白色死黄色囚黒色休夏三月/赤色旺黄色相黒色死白色囚青色休秋三月白色旺黒)
(色相青色囚赤色死黄色休冬三月黒色旺青色相黄色/死赤色囚白色休義曰黄色主土也旺在四季月又為胎)
(養之氣是以黄色多為喜慶也春氣欲横夏氣欲起秋氣/欲下冬氣欲藏此四氣與時乖者皆凶猶如時脉也起者)
(頭足動也横者直也下者低也其色縱圓以氣取之色玉/管照神論形五般帶殺火氣貫睛眼帶殺脉縷如火  如)
(昏醉神帶殺聲如破銅聲帶殺好行賊害性帶殺肢傷節/破體帶殺見形帶殺上下渉惡深者主兇賊惡死渉惡淺)
(者主屯滯論天羅滿靣黒色四起者為死氣天羅白者為/䘮哭天羅青者憂滯天羅黄者為疾病天羅如脂膏塗)
(抹者為酒食天羅如醉睡未醒者為牢獄天羅眼流而/急視者為姦滛天羅色焦如火者為破敗天羅語笑失)
(節者為鬼掩天羅辨五色所屬歌曰春青只向三陽取/夏赤須於卬内求秋白只看年夀上冬觀學舘黒光浮)
(占亨逹歌上陽紅紫隂位微黄凖頭明靜皆曰夀昌占/疾訣凖頭㸃血肺病兩耳烟生腎病年上赤色心病眼)
(裡色青肝病占喜百一歌黄色氣騰騰朝天禄位榮如/雲生日角旬日拜公卿凖頭明黄動榮華是吉昌進財)
(并進喜由㸔旺何方印上有微黄天中紫氣光龍頭横/鳯尾高甲占金章一㸃如絲髪微微在印堂離明兼有)
(應名譽滿朝揚宅喜占墻壁身榮廕子孫書來尋驛馬/邊地武功勲凖頭憂色動萦纒有訟文氣青尋口角)
(卒病號亡魂眼尾青連黒陰人為量憂入斜須見鬼赤/間定難留靄靄青漸起災來在夏秋忽然歸口角身患)
(卒難休白氣騰騰起中秋乃應時若纒眉額上長上見/雙悲憂氣聞還合悲時定冇災若還凝聚久猶可信徘)
(徊/)悔吝(悔恨也吝惜/也吝良刃切)生於動作之始(悔吝者吉凶未見/人情惟知喜利避)
(害莫知縁害而見利易曰吉㓙悔吝生乎動者也端玉/管論其行坐食卧貴人之相行若浮雲坐如定石  厚)
(謹言性情寛逸倫張景藏云獨坐巍巍如定石官崇位/顯子孫榮  人  羣鑑云背後接言身不轉龍奔虎驟)
(自飄然反魏祖聞司馬宣王有狼顧相欲驗之召使前/行復令  顧靣正向後而身不動謂太子丕曰司馬懿)
(非人臣也後成晉葉心鏡云虎驟龍驤位至公王鵝鴨/之歩家累金玉又云牛嚼羊吞祿自豐合口細嚼如牛)
(之飼端詳遲細祿豐之象眉踈有彩目藏神虎踞龍蟠/息不聞夫人之坐卧如虎之踞身不動而息不聞此貴)
(夀之相賤鄙之相飲食淋瀝起坐多欹睡中多語身如/仰屍氣麤頻轉未嘗安席言未及出延已先墜掉頭摇)
(臂嗟嘆頻作蜂腰速歩氣短聲乾故白雲子云蜂腰速/歩肩寒如風雨投林之鶴又云聲乾無財聲輕無權聲)
(焦細寒衣薄食即凖頭汗出行歩脚根不至地行如馬身/驟頭先去者皆非善相也  鼻長慳吝胸濶貪婪膝摇)
(動者薄劣之人也其貌不㳟其體不謹巧笑倩兮美目/盻兮不在於行可謂諂媚歌曰引臂如蛇行低頭作女)
(聲不惟多詐偽仍乃無人情胷中不正觀其眸子形外/漏邪心内隠不正之人也卧欲安靜恬然不動者福夀)
(反此者不今飲食失節性暴不和飲食詳緩者福夀也怒/歌曰不言不語心機重發語無私正直人最怕哭來嗔)
(責口唇尖/薄是非眞)成敗在乎决斷之中(成敗者得失之本也人/之所謀當剛斷而不可)
(狐疑古人云當斷不斷反招乎亂故舉動所謀能决則/必成稍疑則事亂  唐舉相蔡澤之惑鄭人視孔子不)
(明葢二人法術淺薄故曰閱人先欲看三停次察陰陽/氣與神萬象依稀求髣髴五行相化忌相刑耳聽目視)
(心須察色辨休囚淺與深部位虧盈須審實吉凶貴賤/自然明上相聽聲中相辨色下相看骨法臨時詳細斷)
(之百無/一失矣)氣清體羸(力為切/瘦也)雖才高而不久(氣清體羸者/謂之形神不)
(足常以不病似病雖有文學高才終無逺夀玉管照神/云石藴玉而山輝水懐珠而川媚此至精之寶見乎色)
(而發乎氣也夫形者質也氣以充乎質形因氣而宏神/由質而安神安則氣靜得失不足以暴其氣喜怒不足)
(以驚其神則於德為有容於量為有度乃厚重有福之/人形猶材有杞梓楩楠荆棘之異神猶工以治材為器)
(聽其聲然後知器之美惡氣猶馬馳之以適善惡之境/君子則善養其材善使其工善治其氣善御其馬小人)
(反此氣寛可以容物和可以養物剛可以制物清可以理/物正可以肅物不寛則隘不和則戻不剛則懦不清則濁)
(不正則偏視氣之淺深察色之靜躁則君子小人之辨/矣氣長而舒和不暴者為福夀之人急促不均暴然見)
(乎色者為細賤之人也識群品廣鑑云欲識人生速死/期山堂清氣號魂離    人論云黒氣四起曰死氣天)
(羅云管輅曰魂不守宅血不華色精爽烟浮容若槁木/此  鬼幽  白樂經曰形愛魁魁體怕肥魁主身榮肥)
(死期又曰肉緩筋寛色又嫩三十六前是去程少肥氣/短色光𦂳四十之人大可驚  神解云不醉看如醉非)
(愁却似愁休驚神不定榮華半塗休子陳圖南云眉長/交印堂中年必主亡不過四十歲尅  害妻房眉交印)
(破一曰無祿二曰無夀又曰氣色單寒祿夀皆難經陳/訓曰驛馬傾斜邊地削夀筭休言有逺期  洞源  曰)
(夫氣有二焉有内氣有外氣散如煙霧聚如毛髪見於/皮膚之上有青紅黄白黒五色外氣也大人之氣出於)
(丹田其息深深所養者逺所發者厚小人之氣出於肝/膈如猴呼䑕嘯其來疾其應淺不惟淺薄亦不夀也顔)
(子貌美聲弱玉樑夀骨短/薄五臟所虚不能夀也)神强骨壯保遐(音霞/逺也)筭(夀數/也)
以無窮(人之夀夭皆在神氣骨法所主也若神强骨壯/必享逺年之夀故曰無窮  肘後云骨肉相滋)
(不相反精神湛粹夀康寧株神解云虚化神神化氣神/為骨之苗裔骨為人之根  將全其形先須理神精實)
(氣固固則神安血枯氣散則神亡神亡則形容枯槁筋/骨離散此不夀之相也  三輔新書曰神無遷改氣有)
(旺衰方其混沌之初亘乎大氣之始神定則氣有所主/氣交則化而成形注曰神有所止神有所冥寤則神遊)
(於目寐則神舍於心變而有生神未嘗生變而為死神/未嘗死故古之有道之士不役人事不染塵垢悟神微)
(妙與太虛同體與造化同用學至於此可為大聖次為/大賢嗚呼神之在人周遍同靈藏於心腹見於眉目以)
(古為上以清次之秀又次之藏又次之媚又次之葢凝/然不動而有威曰古澄然瑩徹而正視曰清逈然洒落)
(愛之無厭曰秀廓然沉浄視之而變曰藏煥然光潔視/之不散曰媚然則獨媚雖貴必諂佞阿諛易進易退不)
(足尚矣其餘流散昏濁眇目斜視羊睛四白白赤貫瞳/似醉似癡如困如病者皆貧下凶惡禍亂官災俱無所)
(可若夫神者辨見於色著見於目人之美惡皆在於目/故孟子觀人察其眸子眊瞭其胷中之邪正辨焉王公)
(大人鑑而用之焉可廢哉白管輅曰精神怯弱如醉如/驚夀至四十事無一成    閣道者曰神者百關之秀)
(裔也如陽氣舒而山川秀發日月出而天地清明光謝/靈運云骨清神粹聲調逺必作朝廷輔弼臣  目  彩)
(射外骨大肉少外有聲音人中明長鼻凖端厚法令深/長松形鶴體五十之後夀相也歌曰昔聞何人年過百)
(耳内毛生眉半白頂上雙條成一條此是人間夀星魄/  甘吉云頭皮寛厚少疾多夀故有夀者背膞如龜聲)
(圓骨清人中髭滿手如綿囊鶴形龜息溝洫深長茸毫/盈耳九州相當裴行儉謂魚尾笏紋朝兩耳善歸七十)
(未為稀/帶主夀)　(心鏡云自蘭臺二部有紋委曲下過地閣曰夀/白閣道者曰陽忌輕陰忌狂有紋交加性不)
(常當中更少神和氣雖有官資不久長陳希夷所謂陽/形陽盡人須死陰體陰虚夀亦虧陰體清明陽重實陰)
(陽不返始延期是識人論曰伏犀骨在印堂司空之間/起如覆𤓰隠指  也自天中直起聳接入泥丸曰天梁)
(骨靈嶽經云伏犀直接天梁去直入泥丸夀考人若得/文星相佑助中年禄位至台臣靈秘論曰齒齊端正排)
(珂宻三甲三壬總夀鄉皆夀之/相也洞中記云蚕生頦一作眼)　顔如冠玉(冠去聲玉冠/玉者美  也)
(人顔色不以青黒為賤不以紅白為貴須要似美玉之温/潤靣部瑩然温潤若美玉無瑕乃貴然不欲嫩  陳希)
(夷云色如春華易盛易衰唯一時而可觀不久必反又/鬼谷子云色嫩氣嫩邪人也縱有成立亦不久長矣)
(云耳白過靣聲聞天下貴而有科甲之命如靣若脂膏/塗抹者沐浴天羅主滯  陳平顔如冠玉美色綘灌曰)
(平美丈夫如冠玉後為丞相靣貌太嫩者/主凶惡整整之容又怕氣色嫩極嫩者夭)聲若撞鍾(撞/擊)
(也音幢深鐘聲有餘韻良久不絶凡人之聲出發於元/氣貴乎  逺出於丹田之中若淺短蹇澁破散皆不夀)
(下賤之相也短玉管照神云人之有聲猶鐘鼓之響器大/則宏器小則  神清則和而聲温潤而圓陽也神濁而)
(氣促則聲焦急而輕嘶也故貴人之聲出於丹田之中/與心氣相通渾然而外達小人之聲發於舌端促急而)
(不逺男冇女聲者孤窮女有男聲者妨害然則身小音/大者吉身大音小者㓙或乾濕不齊者謂之羅網聲或)
(小大不均者謂之雌雄聲或先遲而後急或先急而後/遲或聲未止而氣先絶或聲未舉而色先變皆賤者之)
(象也夫人稟五行之形則其聲亦有五行之相土音沉/厚  復注沉則不賤厚則不薄渾然而發於喉咽之間)
(木音高暢猛復注嘹揚高暢激越而和火音焦烈火復/注發之火  如火之烈其或燥戾淺暴者謂之獨  聲)
(亦非善之表也金音和潤篁復注和則不戾潤則不枯/而堅者也擊之如銅如笙  奏曲若玉磬流音也水音)
(清圓語復注故歌曰木聲高暢火聲焦和潤金音性勿/嬌土  恰如深甕裏水聲圓急自然飄又曰貴人音韻)
(出丹田氣實雄寛響又堅貧薄不離唇舌上一生奔走/豈堪言又通仙經云身小聲大隔江聞千里看看騰羽)
(翼是也而龜鑑云夫聲之善逺而不散近而不已淺而/能壯深  能藏大而不濁小而能彰細而不亂幽而能)
(明餘響激徹似若笙篁宛轉流韻能明能長聲出處欲/得深而發欲得徹而圓此為好聲聲好者並保祿位其)
(聲惡者麤濁飛散細澁聊亂一聲則盡去則不逺嘖嘖/若狐鳴撥亂是聲淺亂澁細沉濁痿弊舌短唇强蹇急)
(無響淺而亂者此為惡聲議曰聲出於五臟總衆靈而/成響内以傳意外以接物開之為神不可不善不善聲)
(者亦為惡性人也必有厄難名刑獄厄有官多失男則/不能保其家女則不能保其房奴婢不能保其衣食不)
(善不惡無禍無福也且人之聲也又應五行配以宮商/推之以陰陽占察萬象以定吉凶得此術者而能識往)
(知來矣夫宫聲之善者能嚨嚨以和平其不善者濁紛/紛而痿弊商聲之善者韻鎗鎗以欵鳴其不善者碎潄)
(潄而無緒角聲之善者韻噋噋而調直其不善者動扎/扎而寥落徵聲之善者逸遥遥而流烈其不善者紆拂)
(拂而散慢羽聲之善者響喓喓而逺徹其不善者淺屑/屑而稍折夫宫聲重大沉壅商聲堅勁廣博角聲圓長)
(通徹徵聲抑揚流利羽聲奄藹低曵先曉此意然後可/以求聲之善惡也又宫商之聲平徵聲上羽聲去角聲)
(入問曰平聲何以辨乎宫商議曰收之入口謂之宫推人/之出口謂之商以此為異夫白色者商人金黄色者宫)
(土青色者角人木赤色者徵人火黑色者羽人水夫宫人/商聲之善者多子孫後代貴昌金為土子若商聲之不善)
(者子不孝獷惡之子或常痼疾或不宜子孫得角聲之善/者主職位髙遷木為土鬼得角聲之不善者有牢獄厄得)
(徵聲之善者木宜子孫保父母存火為母父尅金也得徵/聲之不善者少喪父母為母所酷也得羽聲之善者得賢)
(良之妻奴婢大富水為土財也得羽聲之不善者得不善/之妻也亦不宜財帛田宅或早喪其妻自得其聲之善者)
(大富貴長命安樂自得其聲之惡者其行惡人也或攣跛/贏殘常抱疾患畧舉一端以例推之盡可知也夫人鴿聲)
(者慈鵲聲者巧多智符書梟聲者慘毒不孝驢聲者淫水/牛聲者小心駝聲者高心富貴象聲者長命貴羊聲者貧)
(賤豺聲者忍人猪聲者貧亦淫馬聲者猛烈貴議曰夫隔/壁聽聲如覩其貎則可辨吉凶知其性靈者焉此乃測察)
(之纎徽占卜之幽隱也若能沉心潜慮始可超此途中情/意飛揚物務不淨者學難成也夫聲有長有短有低有昻)
(有飛有沉有深有淺有麤有細有𦂳有慢有散有破冇曲/有直有怡恱慘悽有圓實洪滿有虚怯摧折凡此數聲者)
(以定吉凶低沉麤屬宫慢破淺屬商直𦂳昻屬角飛揚散/屬徵短曲屬羽此以伐人之色聲怡懌者樂聲慘悽者悲)
(聲圓實洪滿者旺相聲虚怯摧折者廢囚死病聲求之萬/象亦可知也察此聲訖即以善惡量之假令宫人得商聲)
(之善者加之以樂聲即知有貴子商聲縱不善亦為多子/孫宫人得角之不善加之以悲聲即知黜官職矣宫人得)
(羽聲加之以囚聲即知其人妻死奴婢六畜死看聲劇易/以名之劇則妻死易則奴婢死或妻病若聞悲者即與妻)
(别離假令角人得角聲加之旺相之音即知其人長命/富貴無病且與遷官得旺相也且相類既多不可備舉)
(畧此紀綱/以意取之)四瀆(音獨溝也爾雅水注澮曰/瀆又四瀆江淮河濟也)須宜深且闊
(四瀆者耳為江口為河眼為淮鼻為濟四瀆須宜深闊/崖岸有川流之形不欲汗漫破缺在天地者江淮河濟)
(在人者眼鼻口耳耳竅大者聰明夀考眼大主才智經/營睛光者主權職短小者不令鼻竅大者仙庫俗庫明)
(主財帛秀主權職小者不令唇厚紅潤者/主財祿口能容拳者主將相小者不令)五嶽(嶽山高/而尊者)
(五嶽說文云東㤗南/衡西華北恒中嵩也)必要穹(音芎/高也)與隆(力中反豐大也/  五嶽者額為)
(南嶽衡山鼻為中嶽嵩山頦為北嶽恒山左顴為東嶽/㤗山右顴為西嶽華山五嶽俱要豐隆有峻極之勢)
(骨揷天倉起者監司守土命也鼻豐隆聳直凖頭不要/缺陷反者不令萬金秘語云南嶽如滿月㤗如雞卵華)
(如方銀嵩高發恒如倒提五嶽全者/及其餘皆好無尅陷者食祿主貴)五官(荀子注司主/也又識也)
欲其明而正(五官者一口二鼻三耳四目五人中欲其/明而端正不宜孤露偏斜  眼為監察官)
(耳為審聽官鼻為嗅臭官口為出納官人中為保夀官/眼有光威力主權職鼻梁貴重豐隆貫額主權職口有)
(稜角上唇如角弓下唇如仰月主權職人中/明主權職耳有輪廓垂城通亦主夀考)六府(周禮治/官府主)
(百官所居曰府又曰藏/史掌書也一曰聚也)欲其實而充(充滿也兩六府者/兩輔骨  顴骨兩)
(頥骨欲其充實相輔不欲枝離孤露至靈臺秘訣云上/二府自輔角至天倉中二府自命門  虎耳下二府自)
(肩骨至地閣六府充直無缺陷盤㡾者主財旺/天倉峻起多財祿地閣方停萬頃田缺者不令)一官成
十年貴顯(此五官中但一官/成就則享祿十年)一府就十載富豐(大也茂/也此六)
(府中若一府就則十載豐足左耳尖起至垂細排八年/右耳垂至尖七年計一十五年運反輪險小鄙薄者不)
(令天倉接額至天中十年運天倉滿者骨法吉反此者/不令眉踈目秀主十年吉左尾頭至尾二年右尾頭至)
(尾二年左眼大眥至神水小眥三年運右眼大眥至神水/及小眥三年運共十年運山根至凖頭梁節貴凖豐厚)
(主十五年吉運已上二十五年反此者不令人中海宂/承漿地閣頷滿人中明海宂正承漿寛地閣濶主二十)
(五年吉反此者不令眉毛老絛耳毫眉毛主五年/耳毫主十年老條主十年至百歳若無者不令)房𤣥
齡(字喬齊州臨淄人事唐髙祖/太宗官至中書令  齡音零)龍目鳳睛三台(星名共/六星兩)
(兩而居晉天文志曰一曰天柱三公之位也/在人曰三公在天曰三台主開徳宣符也)位列(唐房/𤣥齡)
(龍目鳯睛則三台顯貴察相云龍目鳯睛位及公卿雙/𤣥齡龍腦鳯睛有玉枕骨豐滿秀實腦後玉枕骨雙)
(必見榮近下大人貴近上小人亨鳯睛者前眥圓後/眥長若在黑白分明上有秀紋目若刀裁文章自來)班
仲昇(名超扶風平陵人事漢明帝章/帝和帝官至定逺侯封邑千户)鷰頷(頷也口上曰/臄口下曰頷)
虎頸(說文頭莖也/  頸經郢切)萬里侯(爾雅曰公侯君也/又五爵之次曰侯)封(漢班超/燕頷虎)
(頸許負相曰虎頸燕頷飛而食肉當封萬里之侯其後/果封漢定逺侯鎮撫萬里之侯  漢將班超頷平環滿)
(地閣濶頂方隆光瑩虎頭燕頷之形飛而食肉祿發/晩年頷滿頥豐末年之兆故相者曰當封侯萬里)英
眸兮掣電(音殿說文陰陽激耀也富英眸者瞻視儼然/目若掣電  眼如鷹視  有餘謂神彩射外)
(也/)豪氣兮吐虹(音紅螮蝀也程氏曰蝃蝀氣之交映而/光朝西暮東  豪傑者言辭磊落志氣)
(崢嶸若吐虹蜺在内如淵水之珠/如玉隠石如金  礦發乎在外)若賦性麤惡禍必及
(性别本作形惡凡人賦性凶惡禍必及身終當暴死天/賦人形體麤  眼無頭尾眉無逺近如蛇䑕之形狀豺)
(狼之聲神驚性暴骨傷節破白輝入眼赤縷貫睛/偷視浪語已上皆為凶惡夭死之命淺者迍否)如修
德惕(音逖恐/懼也)厲(危/也)祿永終(若人常能修身慎行則祿位/永保其終  術曰勸人為善)
(天祿歸於高德不可賜於/凶人故祿位永逺終身)上長下短兮萬里之雲霄騰
翼(别本之字在騰字上里凡人之身若腰長脚短如鵾/鵬飛騰霄漢摩空萬  之間往還無所滯也  胷中)
(藏萬事為神宫之庭/深廣神安而氣則和)下長上短兮一生之踪跡飄蓬(說文/篙菣)
(也陸佃云草之不理者葉散生遇風輙㧞而旋零别本/之字在飄字上人若脚長腰短則一生蹤跡飄  流落)
(老於他邑云胷短而薄偏而窄貧賤凸者夭坑者窮毒/  白猿經  下停短上停長學堂成就近君王  通仙)
(經云上長下短公侯相當/日孫權霸一方反此者賤)惟人禀陰陽之和肖(音笑/似也)天
地之狀(形也受命曰稟筆錦文葢天下萬有之物皆負/陰抱陽而長唯人為最靈獨禀陰陽正氣而生)
(誠與天地之形參矣玉管照神局曰夫人禀陰陽之氣肖天/地之形受五行之質為萬物之靈者也故頭圓象天足)
(方象地眼目象日月聲音象雷霆血氣象江河骨節象/金石鼻額象山嶽毛髮象草木天欲高逺地欲方厚日)
(月欲光明雷霆欲震響江河欲潤金石/欲堅山嶽欲峻草木欲秀此其大槩也)足方兮象地于
下(足軟而厚者/乃富貴之相)頭圓兮似天為上(天尊地卑乾坤定矣/故足方象地頭圓象)
(天天欲張地欲方天不張不能列萬象地不方不能載/萬物頭圓足方者富貴也頭小足薄者貧賤也  龜鑑)
(云頭高深足厚者富貴人也義曰高謂頂也深謂髮下/生近耳也唐生曰處身之上形體之標上無潤於空物)
(不能為之累矣無累於物而下㨿於身不自運力此謂/高貴之理自在之情也况乎居七竅之上聽統攝之情)
(故知頭有相者性自在而好凌人頭形卑弊者性隨宜/而細碎人也許負曰牛頭四方富貴吉昌虎頭高峙富)
(貴無比犬頭尖圓泣涕漣漣多折傷之厄鹿頭者則長豁/志氣雄强唐生曰兎頭蔑頡志氣頑劣獺頭横濶心意)
(達象頭長廣福祿厚享犀頭崒嵂富貴欎欎朱建曰駞頭/蒙洪福祿所鍾龜頭郁縮惟豐酒肉蛇頭平薄財物寥)
(落狐頭尖銳家厄無計又曰頭骨厚者貴而長命頭骨/厚而樂頭皮白色下賤青色聰明孝順有官祿長命黄)
(色貧賤赤色者兵死肉薄者貧頭小音銳瞳子白黒分/明見事疾其鋒不可當昔白起有此相果封為萬里侯)
(也/)音聲比雷霆(音廷疾雷也說/文雷餘聲也)之逺震(動也起也震音/振  夫雷霆者)
(天垂洪象驅駕雲雨使萬物各遂其生音聲者人之號/令可以及人故曰如雷霆之震  靈臺秘訣云夫聲音)
(者修五行之造化導六腑之苗因意與氣㑹心欲言聲/必隨之故貴人聲出於丹田有聲有韻有音優㳺淳和)
(不緩不急清清泠泠發言可畏甕鐘圓潤響亮此富貴/之相也故曰聲無宫則輕無商則乾無角則濁無徵則)
(緩無羽則低聲輕無財聲濁無文聲緩無權聲低無學/有聲無韻仕難進聲絶而音未絶謂之弱主多名失實)
(易盈易散聲與氣相爭出謂之躁噎主性急則祿不定/氣未發而色先變主不藏事難掌重權聲未鳴而氣先)
(出謂之汰溢主夀不足聲渾氣清者貴婦人聲清氣和/者貴聲在喉而深響者貴初響後破先富後貴無朋友)
(獨强初低後高不得祖力中年發旺前後均響者良聲/欲輕清響利潤緩則貴氣調而緩旺夫先高後低者妨)
(前夫淫先低後高破祖子貴重濁逺振者雖富妨夫木/音聲高而喨逺圓實均停水音連延低緩輕利而接續)
(火音焦烈圓直急躁土音重濁逺震如甕中之語語笑/靣赤不藏事跡語笑靣黒必多秘宻語笑無媚夀短語)
(笑如哭孤獨語笑淡薄無情心惡多病不樂語言急緩/不等失信無憑男雌聲妨婦女雄聲妨夫氣充唇則薄)
(充舌多訥充齒多剛充/牙多毒充上㬽多强)眼目如日月之相望(天之日月/能照萬物)
(人之眼目能知萬情故眼目猶天之日月也眼王管照神/曰眼者人身之日月也左眼為日父象也右  為月母)
(象也寐則神處于心寤則神依于眼是眼為神遊息之宫/也覩其眼之善惡可以見其人之清濁也眼長深光者大)
(貴黒如㸃漆者聰慧文筆含藏不露焯然精光者富貴細/而深長者夀考浮而露睛夭折大而凸圓而怒者促齡凶)
(暴流視者淫盗眊而偏視者為不正之人羊視愚狠赤縷/貫睛者惡死蛇眼者隂毒神定不怯其神壮側眼斜視者)
(毒害惡死短小者愚賤重者性凶急轉者小人之相眼下/有卧蠶者主貴後世出貴子女人黑白分明貞潔眼下赤)
(色必憂産危偷視者姦穢神定而不流者福夀大抵睛不/欲怒縷不欲赤白不欲多黒不欲少勢不欲堅視不欲偏)
(神不欲困眩不欲有光不欲流其或圓小短而深不令/之質也兩眼之間山根之際名子孫之宫欲得分明豐)
(滿或有缺䧟黒子者主不利妻子并外族袁天剛相眼/有五法一曰醉眼神昏如醉因酒失財二曰睡眼神昏)
(如睡多主貧賤三曰驚眼主夭折四曰病眼神困如病/主病疾五曰淫眼神流如淫主奸盗詩曰眼如日月要)
(分明鳳目龍睛切要清最怕黄睛兼脉赤一生凶害活/無成  月波洞中云鷹視彩多者主貴虎豹黒睛若帶)
(黄雖貴不善終眼神三兩㸃皆為貴白多黒少亦為徙/誅之軰上顧者神騫於上乃為自縊或髙處因墜馬而)
(亡也下顧者多投井落坑江河車馬而亡也三角者皆􁀙者/犯徒刑之相也  龜鑑曰凡人瞀睮上音茂下音俞䀹)
(嫉妬人也盱睢􁀙丁結切􁀙火彼切者惡性人也䂅呼/間切矘他郎切晃者憨人也䀡丁念切䁠罄謙切眠􁀙)
(時斤切者淫亂人也睢盱睒音閃爍者邪人也彌詞□/人言也矒䁬者姦詐人也應徵拗□故巧切者崛強人)
(也羊目􁀙烏江切瞳者毒害人也睛色雜而光浮淺者/心不定無信人也睛色光彩溢出者聰明人也睛色紫)
(黒而光彩端諦者好隱遁人也睛色黄瞻視端直者慕/道術人也睛多光而不溢散清澈而瞻視端直者直性)
(人也眼急眨則夾反者若不嫉妬即虚妄人也不露目睛/者此為智慧明瞭人也眼光不出臉者藏情人也加以)
(竊視必作偷盗義曰難目捲頭不淫則偷羊目直視能/殺妻子亦兵死猪目應懲刑禍相仍亦非貴相鷹視狼)
(顧常懐嫉妬昔司馬仲達並有此相牛顧虎視富貴無/已牛顧者視逺而意近虎視者視近而意逺俱為二品)
(狼顧蜂目常懐陰毒狼顧者所謂返廻顧靣當背身不上/轉也螻蛄者心難得知魚目多厄猴目窮寒眼㸃睛近)
(者志意下劣㸃睛近下者志意高上眼㸃睛近裏者自/收歛之人也㸃睛近外者傲慢憨人也目有大小有異)
(母兄弟目下有壅肉名曰卧蠶視子如金金猶難得也/有此相者子多繼嗣目大且明道流行目動開閉至老)
(乞索眼尾上臨覆下者似笑者多詐兩目昏黄者弱死/目下赤厲惡人目下黄白直視兵死目中多白光睛又)
(白多邪淫目中有赤理貫瞳子者兵死目深有青光者/貴人目偏視兵死目居首中小貴義曰兵死謂刑戮笞)
(杖刀刃損傷之類即是/兵死目中有守睛者夀)鼻額若山嶽之聳(音竦高也凡/鼻額必宜如)
(山獄之聳直高隆可為入格之相圓月波洞中記鼻者/為中嶽豐隆而起者山根不斷凖  仙庫俗庫又為庭)
(尉蘭臺是年夀二部豐滿與顴相接豐隆而起直而平/隴有骨法者上相也竅不圓空高而起如劒刀者顴勢)
(不接乃孤危無兄弟凶相也梁柱正直相應為人忠孝苗/如曲斜不相應者淫邪之徵  玉管照神曰鼻肺之靈)
(肺虚則鼻通肺實則鼻塞見肺之虛實也年上夀上二/部皆在於鼻主夀之長短也光澤豐起者不貴則富夀)
(黯黑及薄者不貧則夭隆起有梁者夀相也堅而有骨/者夀相弱而小者夭賤凖頭豐大與人無害凖頭尖細)
(好為巧計孔仰而露夭折苦寒鼻如鷹觜喫人心髓凖/頭無肉貪婪不足小而縱理養他姓子有横理者迍邅)
(裴行儉云凖頭赤色汗流濕碌碌無成到白頭又食即而/凖生汗非庸即苦三材歌曰鼻象中嶽一靣之表欲高)
(隆不要尖小光潤者吉昏黯者貧天斜曲不直者官災/纒繞  管輅曰額濶頂平得祖力頭圓項短足財豐)
(羅隠云頭尖頂削不得父母力邊地陷不宜出外山林/破一世無閒塚基削丘陵不備闕門陷無决少斷龍角)
(無威减貴牢獄破運臨憂獄玉嶺陷親人無力玉嶺露/親友不睦主剛性奏書一部又名朱雀不陷露白主文)
(章得力此/其大槩耳)血脉如江河之漾(餘亮切蕩漾浮㳺貌又水/摇動貌  人周身血脉晝)
(夜循環無窮故如江河/之漾  江河欲泛瀾)毛髪兮草木其秀(毛髪如山川/草木發生圖)
(南曰陽氣舒而山川秀日月出而天地明蠅月波洞中/記髪者踈而秀黑潤青長髻小此為上相  頭三稍黄)
(濃者此五逆之人鬢玉管照神云頭小髮長散走他鄉髪/黄而焦不貧則夭  髪如拳剛愎之性或赤或白至甚)
(貧薄髻成和子云鼻毛反露人貧賤鬈髪寅垂夀不長/纎長  小三公相麤澁三稍忤逆兒  龜鑑云夫髮細)
(長宻富貴麤索者妨父母也貧賤之相兼妨妻并妨父/母蓬頭貧亦妨妻年未三十而白者短命而樂潤澤者)
(夀而貴繁多妨妻亦性獰鈍貧賤許負曰不多髪宰相/大肚侍官髪例繁體馬多駿尾此之謂也鬢髪寥亂生)
(而無信人也額上髪左偏垂下先妨父右偏垂下先妨/母額前髪不整齊亦主妨害貧賤相髪為山林若不臨)
(大澤則學道不成義曰髪部不齊為不臨大澤筭髪者/短命髪澤如絲一代饒資髪麤索索早孤不樂髪黒而)
(澤多逹多能髪中赤理者多兵死髪鬚磔磔若寒毛貧/賤妨父母及妻鬢欲踈而麤欲細而宻鬢髪壯蝟毛者)
(為子不孝/為臣不忠)骨節兮金石之壯(彊盛也骨節宜若金石之/堅固  堅固如金石也群)
(品廣鑑云肉滑仍光膩筋藏骨更清不惟家道㤗名譽/達天庭歌曰貴人骨節細圓長骨上無筋滑又强君若)
(與臣相應付不/愁無位食天倉)欲察人倫先從額相(去聲天人禀三才/額為  頦為地鼻)
(為人天圓則可貴當先視額額主君位故為天也月龜/鑑云額如覆肝者富貴如枯髏形富貴二千石仰  文)
(二千石牛角文將軍左日右月文富貴一品為人方直/多妻之相從天中直下竪有一理至印堂名懸犀理封)
(侯龍犀理封侯額中兩脉直竪三寸以上者二千石額/上三横文者早妨父義曰乾者天也坤者地也居天中)
(故知早喪父額中亂文貧苦至老有一曲文逹者為蛇/理客死道路懸薄文餓死天中一文自鼻腦後玉枕應)
(者封侯天中横四理文方伯二千石額中連天中下及/司空有理及肉如環者名天城周匝無缺有缺若門者)
(三公門僻者方伯有二門猶為小郡太守額兩邊有直/上髮際者名銜璧二千石太守之相額中有田申字成)
(者富貴輔角骨起長者三品常在聖人左右亦得人提/擕女人為妃后天申縮如刀環者封侯天中端正者貴)
(而夀若髪下垂不見父母死狹小少子義曰促靣狹額/至老貧厄額大靣方富貴無殃頭額廣方富貴吉昌天)
(開早起少小位昌額角高聳職位復重天中滿洪仕宦/有功  靈臺秘訣云夫額者一體之府一身之天諸陽)
(之首形骸之先五嶽曰衡山五方曰南方三才曰天又/額作一身之主為百部之元上下有五部曰天中天庭)
(司空中正印堂各掌貴賤吉㐫形如熨斗狀有覆肝寛/濶平正有貴骨頂平無破陷瘢痕文靨者其形如熨斗)
(兩眉之上約一寸有骨曰天角主名位品祿眉上接連/不斷者謂之交眉主仗貴人榮顯左偏妨父右偏母喪)
(鬢髪生前㓜年疾苦尖短無官破露憂獄狹窄不孤而/即貧廣濶不官而有勢髪際烏潤厚而侵前有才而清)
(閒近貴而不富骸月波洞中記凡欲相人先視其頭頭/者五臟之主百  之宗四維八方並須停正左耳為東)
(方右耳為西方鼻為南方玉枕為北方左頰為東南角/右頰為西南角方維既正乃視其骨骨法有九為貴相)
(頭無異骨終難入貴所謂九骨者一曰顴骨二曰驛馬/骨三曰將軍骨四曰日角骨五曰月角骨六曰龍宫骨)
(七曰伏犀骨八曰巨鰲骨九曰龍角骨東西嶽高成為/顴骨勢入天倉為驛馬骨耳角為將軍骨左眉上隠起)
(者為日角右眉上隠起者為月角骨遶眼圓起者為龍/宫骨鼻上一骨起至腦者伏犀骨耳兩畔溝外遶腦骨)
(高者名巨鰲骨兩眉毛入邊地稍高似角者名龍角骨/亦名輔骨者已上九骨皆三品之相  白雲子云額尖)
(如削乳頭小男為奴僕女風塵曰時後歌云邊地欹危無一/指此生無福得榮華  宋齊丘  額之印堂上至天庭)
(有骨隠然而見者少達而榮邊地山林皆欲豐滿坑陷/則貧賤郭林宗觀人有四學堂一曰官學堂謂眼為官)
(學堂長而清為官貴二曰祿學堂額為祿學堂額廣濶/而豐者富貴三曰内學堂當門二齒周正而宻者主忠)
(信踈缺而小者主誑妄四曰文學堂右耳門之前豐滿/明潤文章聲譽昏塵者下愚  三輔新書曰額上昏昏)
(年災上迍太陰青黑眼以之側君子破財小人杖責博/士之陽宜紫宜黄青婦之孕黒亦災殃眼赤鼻赤謀事)
(難諧須防鞍馬手足之災力士要起兩顴青黑男憂官/災女憂産厄口邊黒氣如烟如霧五官絶命多有災殃)
(太歲臨門中正昏昏官守有分目下爭論眼下喪門白/如粉痕不唯哭泣亦主邅迍印堂紅黄一年吉祥若非)
(改革朝見君王左右驛馬紫貫天倉遷升之喜除拜不/廟堂黄幡豹尾鼻主兩邊色常清淨無禍安身災禍)
(一青黑貫之安分/順時吉無不利)偏(側/也)狹(胡夾反/隘也)兮賤夭(於兆反/短折也)足惡
(額骨偏斜窄狹侵天部當夭貧賤亦為足惡之人/日月骨缺陷者偏横狹者命夭賤薄促行兇惡)聳闊
兮富貴可尚(額若高聳廣濶/則富貴俱全)若見伏犀(音西徼外/獸角也)之骨
定作元臣(元大也大臣也際伏犀骨自印堂至天中隱/隱骨起直入髪  光澤無破必任公卿之位)
(伏犀者為兩眉夹玉柱天庭至髪際貫腦如釵股起天/綱曰見竇甄君伏犀貫玉枕輔角全起十年官名顯立)
(功在梁益閒後甄君/為益州行臺僕射)如有額道之紋左偏父喪(日月角/為父母)
(宫左為日角右為月角左為父位右為母位右偏主妨/母左偏主妨父左乃陽右乃陰缺陷天庭如削㓜年父)
(母須/妨)山林豐廣多逸豫(山林在天倉若此部豐廣主半/生多恱逸寛厚  謂兩倉滿驛)
(馬高輕/優之職)邊地缺陷足悽愴(音創悲痛也邊地在驛馬上/邊地驛馬為遷移宫若有缺)
(陷則破散成敗可悲也妻鬢脚生前/敗在幼年天倉缺主尅  晚立甇獨)　覆如肝而立如壁
夀福寔(時力反/實也)繁(額若覆肝而平或如立壁而直則夀/考福厚實多也額高圓無日月骨起)
(主道/高明)聳若角而圓若環食祿無量(凡人之額其聳若角/其圓若環主食天祿)
(以終天夀邊地骨起/龍虎骨高故多財祿)塵蒙而身無所資(貨也色額若無潤/澤之  如塵垢蒙)
(覆無甔石之儲甔音擔小􁁏也儲蓄也鬼眼相/曰少資之人塵土靣色不潤澤膚乾禄不饒也)玉潤而
名高先唱(額如美玉之温潤主聲聞去聲清/高而先顯早第  玉白名譽四方)豐(大/也)隆(高/也)
明者生必早達(額豐隆光潤色明而無破則早歲登科/謂五部骨起龍虎伏犀日月旺於初主)
卑薄暗者死無所葬(額小而窄狹其色昏暗或諸部又/無所輔則死無衣衾棺槨無天倉)
(無額為奴僕之/相無父母之力)福堂之上氣黯(乙减反/深黒也)慘(七减反/戚也)㓜歲
多迍(陟倫反年福堂部在眉上氣若黯慘不明如塵垢/者主㓜  迍滯  福堂印堂也其上色澤不明初)
(限滯/也)驛馬之前色黄光壯年受貺(音况賜也尾驛馬在/邊地下眉  後有紅)
(黄色者壯歲受君賜天倉運/滿後是驛馬肥一十六得)色貴恱(光潤/也)澤紋宜舒暢(額/色)
(貴恱澤不宜氣雜若有紋理可尚者宜乎/舒徐敷暢  玉白黄色紋少仰月貴相)貧薄孤獨曲
水漫浪(貧賤輕薄孤獨之人亂紋薄額縱横相交謂之曲/水漫浪横文多愁紋貫仰月為人平昔多憂主貧)
(賤孤/獨)居侯(五爵之次曰侯孔氏曰/侯候也斥候而服事)伯(長也周禮九命作伯/諸侯之長也  又)
(第三等/爵也)者偃月之勢(位居侯伯額如偃月勢謂額有/雙峰上如偃月主公侯伯子男)處
師(範也楊子曰教/人以道之稱)傅(相也傅之/德義也)者懸犀之象(師恭乃三/公位也言)
(處三公者額有懸犀其懸犀骨在福堂上高隆若角直/接山林  謂太師太傅太保懸針垂下過山根細如釵)
(股/)鼎足三峙(音痔峻峙也/山屹立也)列三公(太師太傅太保也又/大司馬大司徒大司)
(空也東漢太尉/司徒司空也)以何疑(鼎峙三足者額有伏犀日月角/俱起若鼎之三足定列三公)
(漢李固貌相有竒表頂角匿犀足履龜文後為太尉桓/温有奇骨虎骨龍骨伏犀骨三道骨法貫頂是也)牛
角八方厠(初吏反雜/也次也)八位而無妄(誣也有牛角八方者/葢額  八骨乃伏犀)
(日月骨邊地骨福堂骨龍角骨虎角骨牛角骨印堂骨/有此八骨者必登廊廟通達八方  顧思逺頭有肉角)
(長寸為散騎侍郎年百二十卒日/月揷腦上神色相副聲音相稱貴)觀夫眉宇寛廣心田
坦平(坦佗但反安也然眉為紫氣乃吉星也若眉宇長/平濶者則心坦  無私  靈臺秘訣云夫眉應山)
(林草木之秀掌妻妾昆仲財夀之宫頭屬紫氣之星尾/按羅計之宿前枕闕門後連九官上有四部曰凌雲紫)
(氣煩霞彩霞堯眉生八彩舜目長重瞳眉有陰陽陽昂/陰覆男得陽而陰得覆平生多樂反者賤陽人得重眉)
(必得陰人壘壘之財四十以旺眉上副骨是也上停母/衆眉散逆棄其前妻後就富妻如命長初子少覆下者)
(祖多積德男得陰眉散逆妨妻散在小角者二三箇不/定陰得陽眉妨夫陽眉高揭必為娼妻多者如柳葉有)
(角三五根成縷妻多兄弟顯眉毫早生者夭四十生者/夀眉骨露親人不和多夭眉細灣多文藝眉直頭昻多)
(雄勇眉生陣雲好殺軍伍立名踈散財不聚立文在眉/女必妨夫近鬢多不足眉濃髪厚損夀財清閒過目弟)
(兄多短於目兄弟少八字眉更有三文女再嫁而男重/婚眉中黒子懐藝術婆娑者男女多眉毛赤旋子必當)
(權眉連無祿眉中有三文躭酒賭錢人兩角向下如覆/月者有才少斷靈明難進取達則多為人師自不能行)
(長玉管照神曰眉欲踈而秀平而濶主智信仁義也秀而/  者性聰敏眉過眼主豐富左有旋文者妨父右有旋)
(紋者妨母一云主聰慧有長毫者一二寸高年之相毛/白者夀相也眉蹙而愁者孤獨短不覆眼乏財麤濃愚)
(而不貴壓眼者窮逼斜而卓者性豪急頭起尾下者性/懦弱眉頭交者窮薄一云少兄弟縱有不得力也骨稜)
(起者多迍否濶鬼眼云眉者膽之餘也踈而淡秀隠隠/如蠶印堂平  眉尾還入鬢眉頭逆生不見父母死眉)
(頭順生眉尾平立即主早發不妨父母讀書早得科名/當聲名聞天下眉重交不得賢妻眉尾卓越㓜而早亡)
(眉近眼睚不宜初子異窩重眉下復注眉上下有肉似/眉者是也在上得陽人之食在  得陰人之食眉毛早)
(秀不得長夀眉有三角於人不孝不義印堂交加冗亂/如麻印堂八字紋堅耐自長生印堂川字紋年近八十)
(春印堂懸劒紋惡疾禍纒身眉長於目有智信眉短於/目無親兄弟二十生毫三十死三十生毫四十亡四十)
(生毫命延長高洞微玉鑑云眉所以表飾衆體為金星/欲聳秀踈直  爽而露鋒鋩者貴若濃厚不清首尾逆)
(有旋毛尖而露肉者名為金帯煞志龜鑑云眉稜骨高/聳峻者皆為崛强人也眉無稜無  氣者眉頭交錯早)
(孤不樂妨妻眉直頭昻志氣雄强眉衝正平仁義令名/許負曰連眉蹙額不巾其活眉上多理貧苦相眉上各)
(一立理公卿相眉間有一立者别勑授官眉間有黒子/亦然眉間有月字公侯相年九十眉有王字封侯眉尾)
(毛起靣者無外氏縱有破敗眉尾秀四十五十死老生/者夀眉有三毫者長夀人眉之上為華葢骨眉乃宇宙)
(下葢日月横排二目兩天倉起/兩眉長印廣濶主心田安平)狠(下懇/反)愎(弼力反狠愎/剛傲自用也)
者低凹(木作窊/汙下也)其骨(性狠之人則眉骨低凹神眉逆眼/無頭天獄陷無尾堂露  深者陰)
(狠/也)狂狷(語曰必也狂狷乎朱氏解曰狂者志極/高而行不掩狷者志未及而守有餘)者陡(音/斗)
高其稜(凡人眉陡高者乃為狂狷之人故知進而不知/退知存而不知亡甚不可為友更恒有包藏之)
(志毛麤逆天/倉缺刑死)麤厚愚魯(眉毛麤濃濁厚者其性愚鈍多/滯  如抹墨頭交尾散目相近)
(本原難與同居眼下/眉高子父亦須别屋)秀濃慧明(濃别本作瑩慧眉踈秀/有彩者主聰  才智過)
(人謂月/様帶彩)短不及目者貧賤(眉短於目者主身貧下賤實/眉不覆目主財乏獨立不)
(管輅云眼長眉短不相/副骨肉之親如路人)長能過眼者寵榮(眉長而過目/者則身榮貴)
(顯本眉長而過眼者名譽四方天綱見岑/文  曰學堂瑩夷眉過目文章振天下)尾散者資財
難聚(尾散者謂眉尾毛脫落而踈稀主財物/破散主初運二十六至二十九財散)頭交者身
命早傾(印堂乃命宫也若眉頭相交如蚰蜒之形毛侵/印堂者短夀之相也命不至四旬傷妻子破財)
(紀信連眉死項兵夀金鎻經/云眉交為破印無  更無祿)中心直斷惠性少(眉中間/直斷或)
(文破者其性寡有仁慈/横立文多懸針破印)兩頭高仰壯氣横(眉尾為凌雲/主人之氣志)
(眉若兩頭高起則有貴/丈夫之志眉入鬢者)毛直性狠(下懇反狠戾也眉毛直/生者為人性狠亦主横)
(夭/)毛逆禍生(眉毛逆生者其人恒有災/害亦當尅祖父主兇惡也)覆目(一本/作月)軟柔
而少斷(眉八字軟柔壓眼終無/正性故為無斷之人)偃月高揭而好爭(眉若/偃月)
(髙揭者則必好鬭而多爭眉頭/低尾高眉逆者傷尊不貪酒色)扣(音/冦)促無閒傷蜉蝣(渠畧/也似)
(蛣蜣身狹而長角黄黑色朝生暮/死詩蜉蝣之羽衣裳楚楚是也)之短晷(音軌日景也/  蜉蝣乃陰)
(之物也喜陰而惡陽人若眉頭扣促鎻印堂終日不開/者謂之鬼形故嘆其若蜉蝣之影短也  眉頭交日影)
(相似朝菌不知晦朔蟪蛄不知/春秋眉頭交者命不至四旬)毛長及寸享龜鶴之遐
齡(眉長及寸者謂之夀毫二十生毫三十死三十生毫/四十亡四十已上生者得其夀考必享遐齡之慶眉)
(耳生毛白閑/居百歲庭)十字高品(兩眉門印堂上有文/如十字者主有髙貴)天文大亨
(若文理似天字者一生亨通縱有災咎自能消散部十/字者伏犀骨起下垂至山根者正天地相臨應上  反)
(此者/不令)作坤字(坤卦/☷)者祿二千石(印堂有文作坤卦者則/祿享千石  為兩眉平)
(兩眼平龍虎部平/九州有副者貴矣)成土字者将百萬兵(将去聲百成土字/者帥兵  萬  兩)
(眉兩目狹玉柱衡天起不/接至天庭盡將軍之命也)列土分茅(天子大社封五色/土為壇凡見諸侯)
(受天子大社之土各割其所封之方色土與之東方受/青土他如其方色加以白茅授之歸國以祀燾以黄土)
(苴以白茅茅取其潔黄取王者覆燾/四方等其爵位輕重而為之名數也)由玉田之高朗(明/也)
(有列土分茅之貴者謂印/堂中有文如玉山之字)紆朱(紆音迂縈也朱/六品七品服也)曵紫(五/品)
(四品至一/品服也)葢水鳥之圓成(紆朱曵紫之官葢印堂中文/如水鳥排列紫衫銀𢃄金章)
(紫綬乃眉根青翠踈秀/𢃄三彩水鳥者翠蟲也)欲察神氣先觀目睛(天之神在/日人之神)
(在目夜則神寤於心晝則神遊於目欲察神氣虚實心/術善惡必當先視其目故觀其外者則知其内  神者)
(一身之主百脉之根肺之靈苗骨者人之舍也副者貴/不副者薄骨不副者賤清無神寒秀無神薄古無神漏)
(怪無神麤有靈臺秘訣云夫目者乃人身之日月心神/之户牖上  三陽三陰乃六合之中左右各掌一十部)
(四時曰春主於目内應肝而通於心乃人之瞻視為神/之殿廷掌人賢愚貴賤巧拙勇怯邪正之宫孟子曰胷)
(中正則眸瞭矣及目貴者前角形曲鈎主機深智足多/規畫有籌筭能營運后尾平如刀裁主聰明多才俊文)
(章赫奕三陽平滿多福旺祖宗少災厄六合圓滿相副/主清閑近貴正直神光明顯主名譽超群文章顯赫睛)
(含光殿净主見事疾不疑惑交友平闊主喜朋友少貪/心性和緩奸門平濶而明主性耿潔少滛邪喜道路美)
(妾魚尾平滿明浄主易求妻宜陰財少奸盜得陰人見/喜林泉蠶囊平濶主子孫旺多財祿喜婚姻泪堂平滿)
(少悲泣多喜樂一生無牢獄之災瞻視有力貴顯聰明/下臉赤好鬬爭目后一紋充耳老有官職赤脉貫睛死)
(多血刃兩目不相似者異母目下有紋如一字正直分/明紋若卧蠶之形主子孫貴目光明媚才秀聰明積德)
(之人目無光彩短命牛虎視者貴黒睛大而端定有夀/目圓無角作事拙錯多後悔睛朝鼻凖主性謹慎和緩)
(目尾兩角垂下主親人離别不然則不和睦睛凸而不/宜道路睛垤睛懸並主獄亡黯睛向上下劣薄賤視逺)
(者智視下者毒視平者德視専者狠視反者賊視流者/奸視注者愚左目主父小則妨父右目主母小則損母)
(目疾病多毒多病少毒少病目大眉短中年災睛朝眼尾/輕浮奸詐單目謂之桃花殺好色眉目相連者嫉妬奸)
(猾首子難定婦人黒睛大温潤似懸下臉者寡婦何疑/三角者多嗔性剛四白者害子多淫又有三極貴瞻視)
(有力者如俊鷹離巢若怒虎出林重瞳相向目長一寸/自顧其耳黑白分明如鏡中㸃漆大抵斜視偷視神流)
(睛轉似驚如醉若睡皆淫賤之相也樂目中六流神□/神怒主怒惡不足之意□神安主喜  和合之情□神)
(離主意欲别離散之情□神流主姦淫之情□神怯主/驚恐怕怯弱之情□神弱主憂愁悲泣之意  鬼眼云)
(睛黄雜學孤兒少女目大膽小碧眼神仙睛青者水死/仰靣婦人多毒惡覷地男子好姦賊或人言談未盡觀)
(地者腑腹中有疾也眼中乍青者肝爛不治乍黄者脾/爛不治乍白者肺爛不治也  龜鑑云目無卒氣赤者)
(富有兇惡事目色白者折傷目色黒者當憂留連壅滯/或有疾患目色黄得財目色青者旺相吉有喜休廢有)
(憂父母及妻病或奴婢/六畜死水土墓在東也)賢良澄澈(音徹水/澄清也)豪俊精英(賢/良)
(之士眼神澄澈若水豪俊之流神和惠而黑白分明電/王戎為人短小裴楷見而目之曰戎眼爛爛如嵓下)
(官司/徒)性端正者平視無頗(音坡偏也若眼好則心好眼/惡則心惡  人秉心端正則)
(平視不側光白不欲多黑不欲少勢不欲竪視不欲困/盻不欲反  不欲流睛不欲露縷不欲赤乃善相也)
情流蕩者轉盻不寧(心情流蕩之徒則目睛往來轉盻/不息  下光慢偷視眼主淫濫也)
黄潤定至於黄髮(詩黄髪兒齒言其夀也可黄髪者為/黄髮仙也若瞳子黄潤  至於黄髪)
(之夀眼睛黄潤髪白/者稍復黄主夀考)白乾終至于白丁(走吏也劉禹錫/陋室銘云往來)
(無白丁/衣之士)　(眼若乾而不秀終作白/眼睛白乾多為走吏)顧下言徐叔向知其
必死(昭公十一年夏五月單子㑹韓宣子于戚視下言徐/叔向曰單子其將死乎朝有著定失則有缺今單)
(子為王官伯而命事於㑹視不登𢃄言不過/歩無守身之氣死將至矣此年冬單子果卒)視端趨疾
魏主(一作/王)見乎得情(智伯帥韓魏之兵而攻趙以水灌/之城不浸者三版城降有日智伯)
(之臣絺疵見桓子與康子俱無喜志而有憂色絺疵謂/智伯曰二子必反矣智伯不聽明日智伯以絺疵之言)
(告二子二子曰此夫讒臣使主信懈於攻趙也二子出/絺疵入曰主何以臣之言告二子智伯曰子何以知之)
(絺疵對曰臣適見二子視臣端趨疾知臣得其情故也/智伯不悛絺疵請使於齊後二子與趙襄子約定決水)
(反灌智伯之軍其軍大敗/殺智伯盡滅智氏之族)神陷短夀(神一本作目於人/之夭夀皆在  目)
(神氣所主若目神已陷而必當/夭死  黄巢蜂目眼青白無神)睛凸極刑(凸音迭高起/也  睛凸者)
(謂蜂目其人必至極刑相蜂目豺聲必不善終/  王莽䲭目兩眼射外白輝赤縷貫眼主惡死)斜盻者
人遭其毒(斜盻之人謂眼神側視必/遭毒而身亡或至兵死)癡視者自尅其形
(神癡不秀轉盻無力者雖靣部顯貴則/自尅無祿也  謂神彩不明傷自己)淫眼神蕩(淫亂/者則)
(眼神流蕩而不收神流/大眥殺身小眥主傷財)姦心内萌(狡佞姦邪之人則目/神若塵垢之蒙深不)
(可以為/交友)睡眼神濁而如睡(目神濁者謂神不清也如睡/者謂人困而無力神濁無力)
(終當/夭夀)驚眼神怯而如驚(怯乞業反愕也懾也驚眼者謂/視勿急而驚猛其人當至暴死)
病眼神困而如病未愈(病眼神困無力者謂轉盻情倦如/帶久病未痊其人終無逺夀相曰)
(不病似病終當病/如還得病恐難醫)醉眼神昏而如醉不醒(醉眼神昏者/謂神力昏迷)
(瞻視倦怠恒如帶酒之人必濁/至服毒而死  下光慢主淫)豁(䟽通/也)如視而有威名揚
四海(神藏於豁視威嚴而有力儼然人望而畏之主聲/名播揚於天下眼如鷹視富有餘如鏡中㸃漆名)
(振天/下)迥(户頂反/寥逺也)然驚而不瞬神耀三清(瞬音舜目開闔/數動摇也  人)
(若偶遇不測之驚眼神澄不瞬貌不變容葢神生於三/㸃不染塵俗之汚出於造化之外是謂大賢之相人之)
(所得者鮮矣陳瑩中嘗入朝已立班上遇晚景照耀莫/敢仰視唯蔡京注目久而不瞬  宋朱弁奉使於金見)
(留授以官托目疾卒然以錐刺之而不瞬於是得/免葢神識内定如道家所說超達三清之境也)眥(音/漬)
圓者其機深於城域(影逼反區域也邦也界局也莫眥/為眼葢圓成者言行深奥人  能)
(探測故可謂之機深於城域貴上有秀/文内有才學黑白分明主富  之相)堂露者厥子乃是
螟蛉(上音冥下音零螟蛉桑中之子蜾臝可以教而育/之言與人為義子也詩小雅小宛云螟蛉有子蜾)
(臝負之睛眼堂破露當養螟蛉之子神/舍寛眼  尖寄生之子出不正之男)犬羊鵝鴨何足
筭(犬眼荒淫羊眼招禍及鵝鴨之眼皆不善終又為至/賤至愚之相  犬目人多呌羊目人不慈白睛多黑)
(睛少鵝鴨/眼人無智)雞䑕猴蛇奚可評(人若似雞䑕猴蛇之目皆相/之賤也然而察各人形像)
(應本形者為吉當可細察而省玩之人雞眼人/多㓙猴眼人多盜䑕目人多疑蛇目  多毒)豕視心
圓而無定(豕為猪也猪眼朦朧黒白不明主心術不正馬囘/則心貪而多欲  魏安釐王問子順曰梗梗)
(亮直大夫之節吾欲以為相可乎答曰長目而豕視則/體方心圓每以其法相人萬不失一臣見回非不偉其)
(體幹然甚/疑其目)狼顧性狠而難名(狼顧者謂廻顧而身不轉/性狠常懐殺人害物之心)
(多為殘害之行絶不可交談召反鷹視後越王之相昔/曹撡聞司馬懿有狼顧相乃  使前行令回顧靣正向)
(後而身不動跡其情/葢有符於狼顧也)後尾有如刀裁文斯博雅(眼後魚/尾長逺)
(若刀裁之狀者主顯文學之貴性多/寛厚儒雅  目若刀裁文章自來)前眥似乎鈎曲智
足經營(眼前眥若曲鈎之人必為良賈深藏而能規運/大眥圓目如秋水富貴無比  趙平原君相秦)
(白起謂趙王曰武安君之為人也小頭銳上瞳子黑白/分明眂瞻不轉小頭銳上斷敢也瞳子黑白分明者見)
(事明也視瞻不轉知/志强也不可與爭鋒)
欽定四庫全書
　人倫大統賦卷下　　　　金　張行簡　撰
　　　　　　　　　　　　元　薛延年　注
惟女賦質與男異禎(音貞善也男惟女人所賦逺不與/男貌相同  子以剛為貴女人以)
(柔為禎圖南曰陰反於陽夫必損陽反於陰禍必當圓/靈臺秘訣云女中至貴謂威厚燕語聲和耳厚白額)
(鬢烏潤懐抱平肩削項長目澄淨視端嬌媚人中分明/腮顴隠隠有力懸壁正唇紅齒白骨肉相副手纎鼻狹)
(峻直女中至富謂耳慢厚唇相當紅潤懸壁正目美性/寛腮滿頦濶人中長食倉滿蠶囊平四倉俱滿蘭尉分)
(明井竈平細厨滿酒池平地閣濶犯金鴨玉霞女中至/賤謂耳急撮唇吹火口鼻凹目露蛇行雄聲體冷齒高)
(腰削臀高胷凸齦露膀窄背直聲重破龍唇鳳口頰高/神淺人中斷肌麤指短上有夭角女中至貞謂瞻視分)
(明剛骨有力顴夀隠顯有勢法令深目神澄黑白分明/目下斜視嬌有威媚而態行緩歩輕身柔性正耳厚額)
(圓鼻直髪踈潤而光聲清嚴不散者貴其下賤者反顧蛇/行雀躍耳反羊目神薄嬌而無威媚而不態剛中欠柔五)
(官不定犯日角天角龍角神流口濶舌長笑而不實掀/唇撮口眉偃月氣浮聲淺女中至惡謂口高齒露聲散)
(髪黄人中蹇鼻促下唇進前耳窄鼻曲竅露目深鼻梁/有節横靣黒黄髪麤索體硬無媚聲破無韻項短靣促)
(女中至孤謂三拳靣眉厚硬稜骨高下唇向前鼻準大/耳乍顧如立卵額尖削目長乏蓋聲雄靣黑黧蠅生班)
(靨生鬚羊目眼三角鼻勾文山根斷女中至夀頦擁肉/滿夀𢃄長人中深頰顴有力目神澄黒白分明語聲輕)
(細圓實法令過口項冇雙絛腹垂皮寛耳慢年夀高女/中夭命蠅靣頰高聲雄眉壓目耳窄人中短有靨雙絛)
(横匝目神怒低頭斜視睛大無光六合不葢口尖齒露/犯懸索之氣口邊長黒又曰女有九醜謂一雄聲主殺)
(夫害子多嗔二生鬚主貧賤乏財三胷凸愚魯下賤四/蛇行主淫五雀躍孤獨性不良六蠅靣少子妨夫夀夭)
(七羊目主淫不慈害子八腰削臀高主賤辛苦九結喉/妨夫好妖喜偽眉灣眼含笑聲賤韻低柔目神藏唇薄)
(小人多賤齒稀歸來陷顴夀孤神流散頭掉脚跳目歛/薄口唇不相當羊目妊孕男女論氣血正時稟眞氣而)
(成孕陽盛為男陰盛為女陽精太盛則必生偏指或胎/内生牙陰血有餘定髪白于腹内又看虎口筋紋而皆)
(暗生子必聯其暗青㸃㸃子必缺唇觔青而不正其子/髪稀青筋大現子骨堅而行早雙生則青筋雙牽不全)
(則浮筋不正主子難飬青紋不足子行遲紋筋相交虎/口子死右湧紋觔女病定兒女無差左青色至口是男)
(右青色至口是女鳳池水聚知生女土虎龍宫定是男/黯慘不明如濕土子難保肓母難安右看三陰赤色是)
(女如黒白灌子子母離隔夀上黄懐/孕平安人中有靨防産厄有紋難産)和媚有常者貴重
(上聲恒男子之目必要神旺婦人之目必要和恵若和/恵有  之婦必當貴重  嚴肅威力剛視乃富貴之相)
(也白不欲多黑不欲少視不欲偏光不/欲慢睛不欲露神不欲困乃善相也)圓凸不秀者賤
輕(婦人惟眼長為貴若圓小高凸麤俗/不秀者主其賤輕  猴目神流多淫)臉薄赤而少節
(臉者為目葢也若目葢薄而赤者主有不廉/之態少有貞潔之行  女𢃄桃花眼上胞紅)睛瑩澈而
多貞(清白守節曰貞睛澄澈湛/然若水者必有貴烈之性)眼下氣青夫必哭(一本/作喪)
(婦女有青氣冲眼者必哭其夫/  卧蠶青傷長男長女害夫)尾後色白男必憎(眉尾/後白)
(色者夫必憎嫌語日露四白/外人入宅露白  而不正)三角多嗔為妨夫之霜刃
(婦人眼三角者性狠而多/怒如殺夫之露鋒之刃)四白𢃄殺作害子之青萍(婦/人)
(眼露四白而神旺者謂之𢃄殺乃殺子之劒也青萍者/乃劒之名也  白多三角犯刑徒四白者目露四白𢃄)
(殺赤縷貫睛殺子尅/夫如青萍之劒矣)惟耳者主聲音之聽聞為心腎之
司牧(司主守也牧古者州長謂之牧取守養之義也牧/凡人所言善惡皆從耳傳於心故為心腎之司)
(也也玉管照神曰耳主聰貫腦而多通腎為心之司腎之/候  故腎氣實則清而聰腎氣虚則昏而濁所以主聲)
(譽與心行也耳厚而堅者夀考聳起過眉者主夀輪廓/分明聰悟垂珠朝口者主財與夀貼肉而生者富足耳)
(内生毫者夀耳内有黒子者生貴子主聰明耳門濶者/智慮逺其堅如木至死不哭長而聳者祿位厚而圓者)
(財食色紅潤者榮貴黄白者名譽青黑者貧薄輪廓不/分明者財祿多散薄而向前賣盡田園其薄如紙貧下)
(早死反而偏側居無屋室左右小大屯否妨害光明潤/澤則聲名逺播塵昏焦暗則貧薄愚魯大扺貴人有貴)
(眼或無貴耳賤人有貴耳而無貴眼形雖善而色不明/故善相耳者先相其色而復相其形  龜鑑云耳圓大)
(有智人耳孔小骨節曲戾者無智人也老䑕耳長命又/多作偷兩耳不相似有異母兄弟耳上大下小苦心人)
(也耳長頭短者貧賤短命耳後骨起名曰夀堂亦名輔/骨手中文長耳聳過眉必百歲不死耳垂齊口與財相)
(守耳長四寸世世封侯耳色不澤不得自從城郭不具/仕路不通兩耳顴垂至老獨炊耳孔生毛長命耳色白)
(有聲名耳垂與口齊者資財萬億此謂長耳非謂耳下/也猴耳難得心鹿耳貧耳如倚金佩刀環封公侯耳欲)
(城臨郭不用郭臨城耳後通中實者少子孫輪靈臺秘/訣云耳上分五部傍有四骨五部者一曰天  分明主)
(貴顯聰明得祖力二曰天城顯主後旺得子孫力歇心/早三曰天廓分明主夀冇財四曰風門濶主聰明記性)
(五曰匿犀尖顯方大主貴夀聰明四骨者皆㑹虎耳玉/堂命門女人左耳厚先生男右耳厚先生女耳一大一)
(小主飲二母之乳不然異母兄弟臺謝靈運云耳薄齒/踈唇畧綽孤寒妄語日荒忙  靈  秘訣耳如挈起名)
(播神耳窄上有城外有郭裏有輪扇寛竅大下過於凖/貼腦垂  紅潤足財帛主名譽黒主病疾儉有小反輪)
(者不夀耳反輪焦少避他鄉離故里李忠臣常朝帝/帝曰卿耳大貴兆對曰龍耳小驢耳大帝雅善之)觀
其形狀顔色見乎休(美譽/也)咎(惡/也)榮辱(耳主心腎又為祿/星觀其耳之形狀)
(顔色則人之休咎/榮辱皆可知也)垂珠朝海必延筭而餘財(四瀆耳為/江口為河)
(若耳珠朝於口者為朝海也必延夀而財有餘有耳垂/朝口耳尖貼腦垂窄必取延年筭數死之後必  餘財)
偃月貫輪終朝王而執玉(耳有城郭如新月偃仰光瑩/朝接者定朝拱天子而為執)
(玉之/臣)圓而成者和惠偏而缺者慘(七感反/酷毒也)酷(苦復反苛/虐也耳圓)
(成者主於情和而多惠偏缺者必為慘酷之/徒  謂不缺陷主中平偏缺者辛苦慇懃)其薄如紙
兮貧早死(耳小如紙者則貧寒而早/亡  丹田有病主不夀也)其堅如木兮老不
哭(耳硬者吉人古相云耳硬如/木至老不哭謂多吉少㓙也)白或過靣主聲聞之飛
騰(聞去聲相耳白過於靣者至聲譽/聞世古  云耳白過靣名揚四海)瑩(縈定反/潔也)且如輪
主信行之敦篤(耳輪廓如玉之光瑩/貫輪者主恩信篤厚)似猪者不聰而貪
婪(音嵐貪物也貴耳大有如猪者耳雖小有如龍耳者/耳不論大小  其輪廓分明其耳雖大無輪廓又無)
(垂珠謂之猪耳則人/多愚鈍性多貪婪)如䑕者好疑而積蓄(好去聲有䑕/耳本小  廓)
(無輪若似䑕耳之人作事多疑/而能積蓄  耳尖立窺小利)輪靨雖明假學則貴(耳/輪)
(有靨而明當假/其學而後顯貴)孔毛能長善持不覆(耳生毛者乃夀考/之相善持守而不)
(顚危平耳中金絲毛者/貴夀  生作事不反覆)性譎(音决權詐也謬/欺天下曰譎)詐而難測
葢為如猴(凡人譎詐奸猾不可測者葢耳如猴也猴耳/者尖而向前耳門窄小故人莫能測其心也)
糧匱(空竭/也)乏而靡充率有似鹿(糧饋殊乏尚能與朋友/同用而無憾者葢以耳)
(之似鹿由鹿有呼群之義故也詩云呦呦鹿/鳴食野之苹其鹿耳之形可如蓮瓣之狀)薄如向前
賣盡田園(耳之薄小而前向即為破家之/人鬼眼云耳薄向前賣盡田園)反而倒後居
無室屋(耳若反輪而後倒耳珠又不朝海者則/貧無所居之室耳小又離親妨傷父母)昏暗難
議乎登第(耳為祿星其耳昏暗者為祿位/星不明則當為寒士終無祿)焦枯屢嘆其空
軸(機具也窮耳主其腎若耳色焦枯者為腎氣不足/主遘貧    軸卷軸也空軸言腹中空洞無物也)夀
越眉兮貴噀血(噀音巽含水噴也鮮夀長者耳/過於眉位高其色  如噀血)聰明潤
兮富貼肉(聰明之人耳色明潤富/之人耳必為之貼肉)輪靨生乎黒子智足
經邦(其耳前輪靨生黑子者/則為興邦知畧之臣)門輔起乎匿犀功當剖竹
(漢制其竹使符分給郡守漢書音義曰皆以竹箭五枝/長五寸䥴刻篆書第一至第五與郡守為符各分其半)
(左留京師右以與之也察耳門骨藏豐滿者謂之匿犀/常為有勲封爵之臣    夀骨起天倉監司守土之相)
惟鼻者號嵩嶽以居中為天柱而高矗(初六反直聳上/貌相如賦崇山)
(矗矗夫鼻為嵩嶽以居中央為天柱而高接天庭知龜/鑑云  鼻者辨薰蕕者也吐納氣息之所積也故  鼻)
(好者有聲譽惡者無名聞鼻邊無媚憨惷人也鼻柱薄/而鼻陷者多病厄人鼻孔小縮凖頭低曲慳恡人也蜣)
(蜋鼻少意智鼻孔大如手指者短命亦貧鼻洪而長者/貴鼻小而仰促者貧賤鼻高而昻侍官休昌委曲局缺)
(志量下劣鼻高低垂至老獨炊鼻頭分妨妻子鼻頭如曲/懸膽二品鼻如截筒二千石鼻狹而高老無兄弟鼻左)
(先妨父鼻右曲先妨母鼻如鼈鼻貧而多淫虎鼻猛烈/將軍多兵死昔子路有此相也鼻長智長鼻短智短鼻)
(頭晃晃如老蠶富貴封侯審靈臺秘訣云凖者乃鼻之/主號嵩嶽以居其中又曰  辨官土星所居之位鼻總)
(屬金惟凖屬土上有三節二部屬金為土根金苖其準者/上冇夀部下臨人中勢貫臺尉二部左右勢狹兩權侵)
(連法令二部方圓一寸二分曰凖頭掌信義官祿學藝/之宫如截筒者信義若芟藕者多淫低小者膽小尖薄)
(者下劣凖圓如破彈者貴鷹觜者毒瘢者夀短分瑕者/無仁義露竅者不淫而必貧如懸膽者多財帛凖如蘭)
(尉皆大而方主聰明顯達長有黑紫子不得力仰天則/客亡凖高孤蘭尉小不相副一子之相毛出外好謗揚)
(是非低小無信忽然黑色者謂之肺絶百日中死其餘/氣色細言於别文如瘢痕瑕靨主短夀凖圓蘭方主晩)
(子旺左蘭臺為仙倉右廷尉為仙庫主收藏積聚之宫/完美者主聲譽分明者財旺缺露者財乏薄小者無財)
(端正無破理訟平中年鼻涕常垂末年萬事無依小玉潤/管照神云鼻象中嶽一靣之表欲高而隆不要尖  光)
(者吉昏黒貧夭斜/曲不直官災纒繞)梁貴乎豐隆貫額色貴乎瑩光溢目
(其鼻所貴惟在高隆貫額色之/所貴在乎瑩光温潤而能溢目)竅小慳(悋/也)劣(鄙也者鼻/孔小  為)
(自閉不通其/性多慳劣)頭低孤獨(凡人凖頭低者主終身無子孤/獨之相謂凖頭無仙庫及俗庫)
斜如芟(音衫/刈也)藕之狀困乏瓶儲(貯也狀其鼻昻露若芟/藕之  者則家貧窮衣)
(食不贍宿孔仰/家無隔  錢)圓若懸膽之形榮食鼎餗(鼎者烹煮之/器餗羮食也)
(鼎中之美食公侯之食也餗音速下鼻凖完美勢若懸/膽者則當榮食鼎祿  鼻如立劒  有三珠富貴之相)
(地玉管照神曰鼻如懸膽身須貴木曜當生得/  來若見山根連額起定知食祿至三台)青黒多㐫
黄明廣福(鼻乃身之主若氣色青黒者應遭不/測之禍如其色之黄明福自至也)柱缺終
身難薦鶚(鵰屬孟康曰大鵬也師古曰鷙擊之鳥鷹鸇/之屬大而鷙者耳兆鵰也  魏志禰衡字正)
(平三原人孔融薦禰衡云鷙鳥累百不如一鶚仕天/柱必要端正若有缺陷則終當困滯不得騰踏  進)梁
斷三十當畏鵩(音服鴞屬死鵩鳥乃不祥鳥也如人見/之必至於  漢賈誼三十而見此鳥誼)
(知必死故作鵩/賦方畢而死)大而滯者(大别本/作小)為賈(音古坐/販曰賈)旅(行旅/也其)
(鼻大而滯者則為商賈之人終身奔波流落商/金櫃藏仙庫顯俗庫明山根正主財帛而終)小而狹
者(小别本/作大)作僮僕(衛青傳注僮者婢妾之總名稱僕給/事從者  凡鼻小而狹者則早離父)
(母必作僮僕相曰山根斷而㓜年疾苦為僮僕怕曲玉管/照神曰鼻頭尖小人多賤孔仰家無隔宿財又    如鷹)
(嘴様一生奸/計不堪哀)極貴之色似老蠶之光明(相曰蠶将老自/頷而明然後通)
(於周體人将發自準而明然後通於諸部故人将貴著/見青龍之氣似老蠶黄明乃極貴之兆無不利也)下
愚之人若蜣蜋之局促(䠞小貎相下愚之人鼻短低凹若蜣/蜋局促  曰欲知貧賤之形貎鼻短)
(無梁露齒牙逺鼻短促/蘭臺尉相去  是也)完美宜官破露憂獄(其鼻完美/成就者宜)
(享官祿若破露無勢者則平生憂苦多致牢獄之囚宜/官鼻如懸膽巳身年夀上缺主巳身不旺又主凶惡死)
凖頭隆者誠信(夫凖者為靣部之標本凖頭高隆其人/誠懇而篤信鼻凖齊者主信義學堂也)
法令深而嚴肅(法令乃鼻之左右紋也若其紋理深長/者為人敦重嚴肅又有遐齡之夀如鐘)
(様者冨饒尖者貧/長者夀短者夭命)疾病尖薄慳悋小縮(短也一鼻尖而/薄者  生多病)
(蘭臺小縮者其性悋慳凖/尖鼻曲此人不可深交)蘭臺明兮庭旅實(庭宫中也/旅衆也實)
(者富也庶也言家産殷實也儲蘭臺庭尉福德宫也若/蘭臺豐明者家産殷實而多  積能贍百人  仙庫俗)
(庫/秀)井竈露兮厨無粟(井竈若破露不收者當庖厨困乏/恒無自贍之食相曰鼻露竅無歸)
(着横法令文内缺/骨  起乃厨無粟)骨如横起忌與結於交朋(鼻骨横起/者甚不可)
(相親為友起為/年夀上骨)紋若亂交慎勿為乎眷屬(鼻上紋理亂/交者必詭行)
(雖父子不同其心若女子者不可/為之眷屬  凖頭至年上立紋多)夫人中者溝洫之態
(說文水瀆廣四尺深四尺釋名曰田間之水曰溝洫音/恤說文十里為成成間廣八尺深八尺為之洫田間水)
(道也旱則瀦水潦則泄水也寛夫人中者若大川之溝云/洫通流四瀆潮接歸海宜其  深而長也  玉管照神)
(人中溝洫之象也䟽通則水流而不壅滯一名夀堂一/名子庭短而促及蹇者賤夭有黑紫者養他姓子縱横)
(理者俱不宜子其小如線者貧寒之人者月波洞中記/人中者亦名夀堂一名子庭上濶下窄  初顯榮而老)
(鰥下濶上窄者少無子而老有靨在左邊腹𢃄親子靨/在右邊暗抛女子又云人中理立主養他人之子  靈)
(臺秘訣云夫人中者乃人之溝壑上通𤣥牝下注海門/左右金甲二匱内屬季夏萬物結胎之月乃夀筭妻財)
(子孫之宫其應有九短而騫起尅妻害子慢淺不正財/不能足上大輕則女主孤獨男子性惡下窄主奸巧少)
(榮老孤失祖業上窄下寛主㓜困老榮上有横文輕則/女狐獨男子性惡重則女子産厄男子横亡不然老年)
(危困貧乏中深上下皆寛慢主為事多荒急不和睦鬚/歇其中主財聚散不常鬚亂逆旋其中主蹉跎鬚宻其)
(中末年財旺曲者男女多狡上有靨應在舌下女人防/産厄微如一線之絣死於途中形如破竹之仰貴顯後)
(旺深長者夀長短而深子晩尅妻或夀短立文主死他/鄉男子人中有靨舌有靨相應人多見喜財旺多酒食)
(交文多水災斜立文主無義妨子平長分明多正直宜/子曲淺多淫慾人中黑紫養他子異姓中高兩低子晚)
(中許負曰人中深長子孫盈堂人中短淺子孫易盡/  廣平子孫不成  唐生曰一寸二千石若蹇兵死)
深則踈導淺則滯延(若以人中深則必致亨/通若其淺則應當困滯)淺短絶嗣
而夭命深長宜子以遐年(遐逺也夀如其人中短淺者/絶嗣夭  若得深長者宜其)
(子孫又富夀考相曰/人中深長子孫滿堂)黒子難産乎蓐上(蓐音肉草也孛/凡人中者月)
(也若人中有黶者主其母/産難不正之黶女必欺夫)横紋殍卒於道邊(道一作塗/殍音標餓)
(死曰殍餓若有横紋截/斷必當  死於路途)上狹下廣兮多後旺(若人中上/窄下寛者)
(主晚年發禄/有子成群)下狹上廣兮屢孤眠(如下窄上廣者多為/孤鰥之人絶嗣之相)
深長者誠信著寛厚者功名先(若得深長者著有誠信/之行寛濶者早立功名)
微如一線之絣(補耕反人以/繩直物也)身填(音/田)溝壑(但人中微窄/如一線之絣)
(痕者主死填於溝澗人/中無形為僕猶損主)明猶破竹之仰家世貂蟬(董巴/輿服)
(貂蟬侍中冠金鐺附蟬為文貂尾為餙也若如破竹之/仰長逺有稜理者則祖庭高貴  如甓筒主榮祿高遷)
唯口者語言之鑰是非之關(鑰音藥則發言為開口之/鑰口開  是非無不至也)
(關玉管照神曰口為言語之門飲食之具萬物造化之/  又為心之外户賞罰之所出是非之㑹也端厚不妄)
(談謂之口德誹謗多言謂之口賊方廣有稜者主夀貴/形如角弓者官祿横濶而厚福富正而不偏厚而不薄)
(者衣食如四字足富尖而反偏而薄寒賤不言自動又/如馬口者主饑餓䑕口讒毁嫉妬如吹火者孤獨狗口)
(者貧下縱理入口者饑餓紫黑色多滯上唇長者毁謗/下唇長者破財口齒露者無機早夭有黒子者主酒食)
(口如含丹不被饑寒口如一撮者貧薄口能容拳者出/將入相口濶而豐祿食萬鍾無人獨語其賊如䑕唇為)
(口之城郭舌者口之鋒刃城郭欲厚鋒刃欲利厚則不/陷利則不鈍乃善相也舌欲紅不欲黒舌欲赤不欲白)
(舌紅如朱者赤如血者食祿舌至鼻者位至封侯舌上/有長理者位至公侯舌上多紋有馬成群舌大口小貧)
(薄折夭小而短者貧下舌紫而黯者貧厄舌出如蛇者/毒害夭口勢欲深形欲方口色欲紅口音欲亮口德欲)
(端口唇欲厚承靈臺秘訣曰夫口者人身之海門也上/通溝壑下連  漿左右井竈細厨二部五嶽曰恒山五)
(方曰北五臟内應於心乃水火既濟又為出納官乃水/星所居之位接飲食之户徑滋身體之根源為言語之)
(鑰是非之關夫海者受納百川口者受納百味滋養形/體夫口貴者稜角分明合勢欲小開勢欲寛上下二唇)
(相副形以角弓意如噙水勢若含環方城四字更色如/噀血狀若含丹者貴口雖如此唇薄不貴多好歌樂貴)
(人不擕如吹火者酸寒䑕口者讒妬二唇相副好文章/女人唇齒不相葢者産厄下唇過上者妨夫上唇過下)
(者多詐孕婦左青色入口是男右紅色至口是女遶口/黒色者子母難全口角下垂者賤主多悲啼不為妾必)
(作婢如含丹者貴笑露齒多無止尖無稜角不/歇心唇麤厚紫色者無夫語畧綽者少信難和)禍福之
所招利害之所詮(音痊擇言也惟口為禍福之根禍福/乃利害之本  其人之所招故言不)
(可不慎也聖人曰言悖而/出者亦悖而入此之謂也)端厚寡辭者定免乎辱(吉人/之辭)
(寡若能謹厚寡辭/者定免恥辱於身)誹(音非/議也)謗(補礦反/毁也)多言者必招其愆
(過也誹謗多言者謂其専談人之過/惡也如是之人必招其禍咎及身)肥馬輕裘由方成
於四域(乘肥馬衣輕裘/者由口若四字)出將入相葢大容乎一拳(出為/將帥)
(入為宰輔者葢口/大而能容其拳也)唇欲厚語欲端音欲朗色欲鮮(平聲/  唇)
(貴乎秀厚語貴乎端嚴音/貴乎高朗色貴乎明鮮)上下紋交子孫衆周匝稜利
仁信全(周匝稜利别本作周回稜鍔者唇上下紋交/者子孫甚衆如周廻有稜利  仁信皆全)噀
血餘資似括囊而貧薄(括結也括囊謂口如括結囊之/口也  唇如噀血者主有殷富)
(之資如括囊/者貧寒孤老)含丹多藝如吹火以酸寒(古相云唇若含/丹多技藝口如)
(吹火必/孤寒)合勢欲小開勢欲寛(口不欲收故合勢欲/其小開勢欲其大)狗貪
馬餒(弩罪反/饑也)䑕讒蜂單(薄也孤也馬凡人食物若似狗/之貪食饑  之喃單如䑕蜂之)
(偷食皆下賤之相也齒蜂口者主孤單歐公言/曰有僧相我唇不着  無事得謗其言頗當)大言寡
信者畧綽(謂上下不相當自如上下畧綽不收/唇無稜理言語  滿不謙㐫徒寡信)無機促
齡者偃蹇(唇若偃蹇者乃為無智之人又當/夭夀  如人中騫起下唇越上)青黒禍發
黄白病纒(口唇青黑者惡禍將至/色見黄白者大病臨身)左右紋麤定凶惡(其/口)
(之左右有麤紋者定是凶徒之士多遭刑憲有法令紋/外有美穴紋美穴紋外有貧薄紋貧薄紋外  縱理紋)
(侵斷法令紋/主餓死也)上下急蕩多迍邅(須連反行不進貌唇夫/急蕩者為不言而  自)
(動多孤苦之難禍唇薄/言語急疾不嗔  害)如鳥喙(許穢反/口喙也)者高人多難共
處(若口如鳥喙者與人難以為交/又不可與之同行  上唇尖也)同劒鐔(音尋又/音潭)者義
士可與交懽(鐔者劒之隔手同劒鐔者主/有信義宜與相結為親友)惟夀筭之前定
以牙齒之可觀(其於夀筭故為前定觀其牙齒而預可/知矣  齒者骨之餘筋血壯則齒堅衰)
(則齒落齒者筋骨盛衰之候也齒欲大而宻長而整又/欲排而堅不欲漏風而斜堅牢固宻者長年紅白者貴)
(牛齒者富䑕齒者貧色如榴錢布九州齒黒而細屯蹇/多滯踈漏短缺夭破折數至三十已上者終始富貴當)
(門齒内學堂齊大者主信行踈缺者不令之相也曰龜/鑑云鋸齒食肉齒平食菜取象於狼虎牛馬也義  鋸)
(齒非謂齒鋸也亦非前缺也上尖下濶狀如鋸齒齒麤/者性麤横齒宻性淳和齒白而長富貴齒如劒鋒三品)
(齒踈參差無信齒踈唇薄好逰不休齒一寸利将兵齒如/金玉二千石齒牙鋒畔齊宻者少病長  命齒撩亂主多)
(病亦短命齒二十四下賤二十六二十八貧賤三十二/貴夀三十四三十六已上者命長而貴齒短宻辨細小)
(者邪諂姦佞人也上齒葢下先妨/父亦破家後黑者多病短命人也)康寧(無患難也書洪/範三曰康寧)
者齊且宻賤夭者踈不連(康寜之人其牙齒齊固而/宻賤夭者則稀少而踈)上
覆下兮少困下掩上兮老鰥(孟子曰老而無妻曰鰥下/上覆下者則㓜年困滯)
(掩上者晚歲鰥寡謂上牙葢下牙/牙為䑕齒下掩上  下牙葢上)班馬文章白若瓠犀(詩/碩)
(人齒如瓠犀瓠中之子言其/方整潔白而比次整齊也)之美(愚謂班漢班固也字/孟堅扶風人後漢明)
(帝時人仕至中䕶軍撰漢書作司馬遷傳馬謂司馬遷/字子長左馮翊人漢武帝時為太史令撰史記百三十)
(篇可謂文章矣之班馬者為駿馬也為馬有班紋可尚/貴難得也如人  牙齒若瓠犀之美者亦為難得乃高)
(貴之/人也)喬松夀考瑩如崐玉之堅(愚謂喬乃王子喬也周/靈王太子晉也好吹笙)
(乘白鵠而去松乃赤松子也神農時雨師服水玉能入/火自燒皆出列仙傳可謂得其夀考矣  喬松者為高)
(松也若能享喬松之夀者其人/齒白瑩堅如崐山之美玉也)當門二齒缺則命蹇於
没世(當門二齒缺者其命蹇滯終身困窮長否/齒在後不齊運五十後貧薄缺落者屯)學堂一官
全則聲聞於普天(聞去聲而當門二齒為内學/堂若大  明者主多聞四海)焦黒困乏
鮮明足錢(若其牙齒焦黒者乏困貧/窮鮮明者錢財豐足)二十四兮命折三十
六兮夀延(二十四齒踈而不連者謂之鬼形/主其命夭三十六齒者主其長年)尖若立錐
必乏衣食之士(齒尖如錐者必為/闕衣乏食之人)齊如編貝優登廊廟之
賢(貝海介蟲也今雲南使用􁧍子也為編貝海物色白/而瑩枝枝相同齒若齊如編貝足  賢相以登廊廟)
惟舌者以短小薄鈍為下以長大方利為先(鈍音遁不/利也  舌)
(短小薄鈍者為下愚之人若其長大而方利者則為上/卿相曰舌到凖頭必作公侯龜鑑云夫舌以顔色厚薄)
(為占吐舌滿口者富貴位至公侯舌厚方上如錡文者/富貴舌赤如丹長命亦貴舌上紋通裏直者二千石上)
(横紋通達者富貴三公舌二理紋通達舌頭者封侯舌/狹長下賤舌薄貧賤舌白多妄語下賤舌無紋下賤舌)
(尖饒舌多少信舌上黑㸃/惡心人云云在口部下)方長者咳唾成玉(舌方長者/主有才德)
(文高四海出/語可為珠玉)短小者皂𨽻執鞭(短小者俗謂之舌禿則/皂𨽻執鞭之僕夫皂𨽻)
(者乃臣僕至下之/人言其賤之甚也)黑子凶惡粟粒榮遷(舌上有黒靨者/多為凶惡有粟)
(粒者則必/居官食祿)黯紫布衣而肘露(舌上色若黯紫之色者當/終世貧寒若能粗得布衣)
(遮身尚猶以露其/肘言其貧之甚也)鮮明金𢃄而腰懸(舌若鮮明廣瑩者/則有腰金之貴)
七星理明可享千鍾之祿(舌上有七星靨者/可享上卿之厚祿)三川紋足
必食萬户之田(舌上有紋如川者/必享萬户之食)允謂瘦人項短致災
殃(瘦人本宜項長而以項短者决致災禍則玉管照神云/肥人項欲短瘦人項欲長反此者不貧  夭項者一)
(身之旅所以安於體而扶於首也方隆光潤者大貴豐/圓堅實者大富側小而弱非梁棟之器也或太長如鵝)
(太短如豕或大如癭木小如酒罌者皆不令之相表也/項有結喉散走他州竹輪云瘦人結喉尚自可肥人結)
(喉逢災禍項後豐起者主後福/項下有皮如絛者上夀之相也)肥人項長必夭横(去聲/不順)
(理也非正命死也肥人本宜/項短而以項長者必當横夭)如罌如瓶總非吉(罌瓶皆/瓦器也)
(項下垂若器者非/為吉乃凶之兆也)似鵝似豕皆不令(去聲善也太鵝項/太長猪項  短咸)
(不得中也如是之人/皆主惡死不善終也)豐圓厚實多財産(項若豐圓厚實/與背相稱者財)
(産多而/富足)光隆温潤足權柄(其項光隆温潤者/足掌樞機重柄)夫背所貴者
豐隆身乃恃而安定(恃猶頼也上夫人之背貴於豐隆/必以體之  下安恃而為可稱)
(洞微玉鑑云背一身之基址也人不論肥瘦輕重皆欲/有背夫有背者號為上須得豐隆不俗如龜背而廣厚)
(平濶前看如昻後看如俯者福相也或屈而視下頭低/而陷者非也貴人無背名為借祿借禄者言其不久長)
(也貧玉管照神曰背欲長而不欲短欲厚不欲薄坑陷/者  賤凡欲前見如仰後見如俯不貴則富背者後主)
(子孫怯龜鑑曰夫背者負戴於後也亦强禦之情也背/薄則  弱厚濶則剛决高起者彌佳背如龜形富貴一)
(品凡言龜背者謂竦骨高起兩邊應之是也直而邊起/者非也許負曰胷背廣厚所為長久背成三晟者夀而)
(貴背如圓扇二品背後有渠道深者皆貧賤勞苦管輅/曰背有三甲肚無三壬額無主骨鼻無柱梁目無守睛)
(筋不束骨形不附/内此不夀證也)貧夭絶嗣者偏側欹斜(貧窮夀夭無/後者葢為背)
(之偏側欹/斜不正)富貴有後者濶厚平正(富貴有子者則背/濶澤潤堅厚而平)勢
若㨿山之蹲(别本作/坐字)虎利賓於王(易觀卦爻利用賓于/王注猶言宜利用以)
(賓禮於王國于背勢似山中坐虎有威/力者當利賓  王足為王佐賓友之臣)形如出水之伏
龜考終厥命(書洪範五曰考終命注成全終命之數而/不死於非命也  背如出水龜則夀考而)
(善終五/福全矣)龍骨欲長而充實虎骨欲短而堅硬(龍骨者臂/虎骨者膞)
(上為君下為臣上壯下細者/龍吞虎下壯上細虎吞龍也)鳶(音/縁)肩者騰上必速恐不
多時(鳶者䲭類也若如鳶鳥之肩者騰上迅速早而困/乏故馬周鳶肩火色任之要職壯歲辭閒故有急)
(流勇退/之人)犀膞(音/博)者為儒早亨優於從政(犀者犀牛也為/人犀膞豐而圓)
(厚則為文明之士/㓜逹長於從政)指節欲其纎直腕節欲其圓勁(音更/去聲)
(堅也柔手指欲纎而長腕節欲圓而勁肘玉管照神曰/手欲  而長脚欲堅而短膞欲平而厚  欲圓而低腕)
(節欲小指節欲細龍骨欲長虎骨欲短骨露而麤筋浮/而散皮𦂳生纇肉枯如削非美相其白如玉其直如符)
(其軟如綿其滑如/苔福夀之相也)厚而宻者謀必有得薄而踈者心多
不稱(去聲如掌中豐厚而柔指節瑩光而宻者則足知/多謀  其掌薄骨硬指節踈露者平生志多不遂)
勢若排竿(一作/筍)貴可羡色如噀血富可競(可别本作無/  凡人指節)
(若排筍者身必貴顯其/掌如噀血者家必殷富)身卑才薄渉中滿而起傾(别本/作渉)
(中滿之色起是也若掌中心澆薄周圍而起骨/謂之起傾如是之人主卑賤寡學由手心薄也)祿厚官
榮有駟馬之形勝(官祿榮高謂掌中有印旗之/形  謂掌厚背厚四節有穴)横紋下
愚縱理慧性(凡人掌中若有横紋而短者乃為下/愚如有紋縱者至聰明而多智慧)骨露
筋浮者主身殘皮堅骨枯者愁囊罄(空也主手若露骨/浮筋  身貧下賤)
(者皮堅硬肉乾澁者當愁/囊篋空乏亦貧窮相也)家殷而黒子斯明用足而横
紋乃亘(居鄧反竟也延袤也者若手心有黒子主家之/豪富如有横紋通直  為握刀之紋則可財豐)
(富/足)富貴之相若苔之滑而綿之軟(别本作柔滑富貴賢/明之士手  軟而若)
(苔若/綿)夀安之人如筍之直而玉之瑩(康寜遐齡之人則/手之端直如筍而)
(白如/玉)心宰視聽内主魄魂帥六府之氣統五臟之神(心/乃)
(身之主也掌其視聽運行百脉帥主五臟六腑之神故五/内經曰心為君主之官神明生焉  玉管照神云心為)
(臟之主宅神魂宰視聽居形體内不可得而見也其可/得而見者心之外表也是知心乃人之宫室玉户金關)
(智慮之所居也心欲寛平博厚不欲坑陷窄狹寛博者/智慮深狹側者愚而賤心頭生毛其性剛豪心頭骨凸)
(貧賤下劣以鬼眼曰凡相之至理規戒未語凡學相者/先視其目  知其心目善則心善目惡則心惡眼神緩)
(慢平視性情不急不論善惡有恹廓大度心多賢哲目/視萬回偷眼覷人近視覩物側頭不正衆中小語微笑)
(薄談主姦多疑作事計較慳恡散財羡人財帛眼視白/多出逺方不顧父母不友昆弟聲焦散亂鼻光堯堯多)
(招是非輕薄無信自衒自長眉目陡起對人矜誇語喧/閙談吐荒虚記問淺詐强作聰明心狠如狼妬賢嫉能)
(小人之相也志心藏神肝藏魂腎藏智/肺藏魄脾藏  外六湊空者為府)顔色始變是非已
分(凡人顔色喜怒方有所變則/一心之明鑑而能預知之)惡則禍結善則福臻(至/也)
(禍人之所行善惡咸以發之于心若其舉而行惡則當/  結如能舉而行善其福應臻書曰作善降之百祥作)
(不善降之百殃斯/言可謂明鑑矣)胷凸者懆而多劣毛長者剛而好嗔
(胷膺骨高起者主性急懆而多劣若其生毛者主多輕/怒此皆不仁寡合之相也  胷堂上有毛主性急剛乳)
(上有毛三根之上十根之下/主足財祿乳頭像椹足財)坑陷淺窄愚暗而多居下
賤(凡人之胷膺貴其平濶若坑陷/淺窄者多為愚蠢下賤之人)寛平博厚賢明而早
厠縉紳(厠雜也縉揷也揷笏於紳大𢃄也縉音晉又音/箭若其寛平博厚者則㓜年而居官明賢而享)
(祿/)腹為水穀之海臍為筋脉之源包萬物而獨化總六
府以中輪(海為百谷王也無水不朝故海大而能容之/人以三時所食皆受於腹包萬物而制造化)
(以養其神故腹為水谷之海臍者總六府以居中以為/筋脉之源由是腹欲大而圓臍必廣而深相曰腹大垂)
(囊食祿無疆玉管照神云腹者身之爐冶所以包腸胃/而化萬物也欲圓而長厚而堅勢欲下而垂皮欲厚而)
(滑故曰腹圓向下富貴主夀長腹墜而垂智合天機腹/近上不賤則愚腹儉而短食不滿椀腹如抱兒四方聞)
(知臍為筋脉之含六腑總領之關也深濶者智而有福淺/窄者貧而薄向下者福智向上者貧愚低者思慮逺高)
(者無識量大能容李名播人耳其或凸出淺而小非令/相也  龜鑑曰牛肚貪婪財帛自淹馬腹籠籠玉帛豐)
(穠狗肚蹇縮恒衣食粥蝦䗫肚者懶敗鬼眼云喫食肚/不起富貴常常喜微食肚大財帛常  腹不容百粒聲)
(不逺/十歩)圓厚富安儉薄乏食(腹若圓大而厚者主家富安/閒如其腹薄而儉小者必至)
(乏/食)深寛貴富淺窄孤貧(腹寛厚者主能容物乃富貴之/相淺薄窄狹者謂之囊罄故主)
(孤/寒)勢若垂囊風雷四方之震(凡人之腹垂之若囊者主/聲名貫世如風雷震於四)
(方/)深能容李芝蘭千里之聞(臍深廣能容其李者主美/譽播於邦畿之外若蘭之)
(馨香聞于四逺言/其美德之盛盈也)足者枝之謂身者幹之云枝以蔽其
幹足以運諸身(枝以蔽其幹足為枝也身乃幹也枝當䕃/其幹足可運之身  玉管照神曰足厚而)
(正閒樂官榮横側小薄辛苦惡弱下有黒子二千石也/足下無紋愚賤之相也雖大而薄亦主貧下足則有根)
(富及子孫足下旋紋名譽出群脚心黒𦂳官/祿大扺貴人之足小而厚賤人之足薄而大)豐厚方正
者多閒暇薄澁横窄者必苦辛(足若豐厚方正者平生/聞樂其祿自至若以足)
(之薄窄枯澁者/必當辛苦終身)無紋身賤有毛家温(足底無紋者身必/貧賤若以足靣有)
(毛者家/必殷實)富累千金葢有弓刀之理(家積千金之富者葢/足底有弓刀之紋理)
官封一品由成魚鳥之紋(官高一品之極者由/足底有魚鳥之成紋)短小精
悍(音旱悍急/强狠也)者形不足而神有餘長大孱(音山懦/弱也)懦(奴/亂)
(反弱/也)者形有餘而神不足(人身短小精悍者葢其形雖/不足神乃有餘若雖長大孱)
(懦無力者是形有餘而神不足也故形之不足未可為/慮若神之不足深可憂也  金書寶印云形有清竒古)
(怪者須得神與氣合若神氣不爽則露麤俗寒薄輕沉/非貴相也清如寒氷竒如美玉古如嵓松怪如盤石雜)
(千萬人中見而異之者乃清竒古怪之貴相也凡有此/者必須操修過人功業隆厚聲聞天下也形有五寛五)
(短五慢五露五急五藏何謂五寛曰器識曰行坐曰飲食/曰言語曰喜怒全此五者必逺大何謂五短曰頭曰項)
(曰手曰足曰腹全此五者中流之相何謂五慢曰神曰/氣曰性曰情曰行全此五者有夀發必遲何謂五露曰)
(眉曰鼻曰耳曰齒曰眼全此五者清烈孤貴異顯之相/也神更露必夭折何謂五急曰神氣曰言語曰行歩曰)
(飲食曰喜怒全此五者發早易喪也何謂五藏視藏神/聽藏氣貌藏色思藏息言藏聲全此五者清貴逺大之)
(相也前此六說中有可採宜更考思定有所得董正公/常論五惡殺曰眼中赤筋眊仄强視此名鬬亡殺兩眉)
(尖短眼常如泪此名卒暴殺鼻折凖直頭斜羊視此名/自吊殺肉横四起暴露不檢此名㐫暴殺目睛黄動睡)
(不合唇眼此名扛尸殺人有一焉定/不能善終余常以此言為克當也)伊形神而俱妙非
賢聖而孰得(形者發乎外神者藏於内其形/神俱妙者非賢聖孰能得之)藏於内者
如淵珠之粹(音祟純一不雜也之神藏於/内者如淵水驪珠  精粹)發乎外者若
焰光之燭(神發乎外者若清/夜焰燭之美光)善惡在人之憎愛清濁由
目之照矚(照一作瞻矚一作美則凡人之善惡皆已著/於目神美則人愛惡  人憎若分明清濁瞻)
(視則足/可知之)質以氣而宏充氣以神而化育(養也質者形也/人之以氣而養)
(形故以神/而主氣)質寛則氣宏而大神安則氣靜而覆(人形體/寛大則)
(心氣宏若其神之所/安則氣順而能靜)如是寵辱(寵丑勇反恩也尊榮也/也辱如欲反恥也僇)不
足驚喜怒不足觸(突也犯也後人之所養氣定而後形/固形固而  神全神全而後心正誠)
(能肓之至此則寵辱/不足驚喜怒不足觸)有氣無肉者譬若寒松有肉無氣者
譬若蠧(音/妬)木(人之形體雖臞瘦而有神氣者譬若寒松/之堅可享其夀如其形體雖肥而無神氣)
(者猶似蟲之蠧木故枯朽而速敗也故曰有肉不如有/骨有骨不如有氣有氣不如有神故神為人之主也)
李嶠耳息而享百齡(嶠渠妙反通嶠字渠山趙州贊皇宗/人年十五  五經有文辭事唐髙)
(武后中睿𤣥五朝官至特進同中書門下三品龜息者/氣自耳出故享其夀李嶠乃古之異人亦如靈龜耳中)
(出息故得享/遐齡之夀)孟軻内養而輕萬斛(音穀十斗曰斛公軻/字子輿鄒人魯  族)
(孟孫之後游事齊宣王不能用適梁亦不用退而作孟/子七篇  夫孟氏之養氣能以四十而不動其心故曰)
(氣者體之充也志者氣之帥也夫志至焉志為至要之/本氣次也氣能充其四體又曰我知言我善養吾浩然)
(之氣其為氣也至大至剛以直養而無害則貫通纎微/洽於神明為其養之以義無毫釐私欲之蒙故能塞乎)
(天地之間施德教於無窮之極雖齊宣王授以萬鍾之/祿為仁義之道未能格君心之非慮生民不能被至化)
(之澤辭去卿相之位終為萬世大賢配/祀先聖垂訓無窮可謂養氣之至者也)和柔剛正之謂
君子隘狹急暴之謂士卒(隘烏懈反狹音峽凡所養之/氣和寛剛正皆為君子若以)
(氣之隘狹急/暴咸為士卒)如龜之息兮保其逺大如馬之馭(音御使/馬也)兮
重其馳逐(息喘也又曰一呼一吸謂之一息者龜息之/細𣺌然不聞葢能惜其氣如龜息  可保長)
(年之氣若如馬馭駕者生平有馳逐之重勞可謂辛苦/百至相喘息條條緩而長者長命人也喘息急卒出入)
(不等短/命人也)身大音小禍所隠身小音大福所伏(身大音小/者謂形聲)
(之不相應故隠其禍而待其發身小音大/者乃神氣之足有餘故藏其福而待其時)夫聲音之所
發自元宫而乃臻於心氣以相續(夫聲音之發起於丹/田與心氣相續而出)
(也/)琅然其若擊石曠然其若呼谷斯乃内藴道德終應
戩(音/剪)穀(盡善也小雅天保章俾爾戩穀幽聲清則琅然/若擊磬之音聲濁則礦然如呼  谷之奥此謂)
(内外道德之人/終當享其厚祿)謂之羅網者乾濕不齊謂之雌雄者大
小相續或先急而後緩或先緩而後速是謂麤俗之卑
冗焉遂風雲之志欲(聞人之聲音有聲乾聲潤出而不/等謂身之羅網也若聲大聲小相)
(續而亂出者謂之雌雄不一也或先迅急而後緩慢或/先緩慢而後迅急皆為麤俗卑下之徒終身定無官祿)
辨四時之氣如春蠶吐絲之微微察五方之色若浮雲
覆日之旭旭(音頊說文曰日出貌白辨四時氣者别其/氣之五色所屬也青  紅黒黄乃四時之)
(正氣也在於皮上者謂之色皮裏者謂之氣氣者如粟/如荳如絲如髪藏於紋理之中隠於毛髪之内細者若)
(春蠶之絲欲察五方正如浮雲覆别之微在乎熟詳而/辨之  洞微玉鑑曰氣一而已矣  而論之則有三焉)
(曰自然之氣曰所養之氣曰所襲之氣自然之氣五行/之秀氣也吾稟受之其清常存所養之氣浩然之氣也)
(吾能自安物不能擾所襲之氣乃邪氣也若所存不厚/所養不完則為邪氣所襲矣又推而廣之則有青黄赤)
(黒白五色黄正公論神與氣有曰神大為神有餘神怯/為神不足氣過於神為氣有餘氣下於神為氣不足此)
(說甚妙宜以意攷斷可驗矣氣通五臟則有所見今之/人喜怒哀懼一至於心則色思變矣又况疾病死生乎)
(論五色吉凶應時生死於後黄色土也其敷潤貼肉不/浮不凝者為正色也紅紫二色同皆主喜恱若凝滯煙)
(雲汚泥者初年曰土犯主三十年中年曰土病主二十/年末年曰土死應甲乙寅卯年旺戊巳辰戌丑未年日)
(月皆同下凖此青色木色也其色榮暢條達如竹葉柳/者為正也若乾枯凝結閃閃不定者初年曰犯木主二)
(十四年中年曰木病主六十年末年曰木死應庚辛申/酉年旺甲乙寅卯年赤色火色也其色光澤華秀如脂)
(塗丹為正色若焦烈燥煩如火炎熾者初年曰犯火主/二十年中年曰火病主四十年末曰火死應壬癸亥子)
(年旺丙丁巳午年白色金色也其色温潤如玉經久不/變者乃正色也若塵蒙乾枯無紅潤色如乾衣者初年)
(曰犯金主二十七年中年曰金病主十八年末年曰金/死應丙丁巳午年旺庚午辛未年黒色水色也其色調)
(暢風韻光彩有鋒鋩顯露者為正色也若如煙霧昏昏/四起汚濁不眀者初年曰犯水主十八年中年曰水病)
(主十一年末年曰水死應戊巳辰戌丑未/年旺壬癸亥子年  氣形圖詳後氣色門)地閣明而饒
田宅天獄暗而罹(音離/遭也)桎(音/質)梏(音谷械手曰桎械足曰/梏古之所以拘罪人之)
(物易蒙卦曰用說桎梏臺地閣光明者田宅多廣天獄/昏暗者刑獄多憂  靈  秘訣曰夫地閣者人身之地)
(一體之基上有承漿波池之部下臨重樓左右兩頥勢/如奴婢學堂之部田宅牛馬之宫此部應陰之八數方)
(則榮厚則富朝接則貴虎頭則雄燕頷則勇擁肉財豐/如滿月者富貴兩全朝天貴朝人次之方厚更加頂平)
(得祖業尖不得産業力頥陷不得奴僕力肩骨陷不得/生財力地閣尖長多破祖孤立於他鄉頦分有瑕田宅)
(不足頥大頦小祖財無力頦大頥小他鄉再立偏薄皆/為賤頦分必另居承漿下有紋短立者主莊田墳宅長)
(有人爭斜紋主妻多奸淫重頥多富頦薄壘則不實髯/分頦露者狡猾有靨正者得外人田宅不正偏者為破)
(大抵方厚圓滿平正朝接者為富/貴偏狹尖陷痕瘢破缺者皆貧賤)粟黄繒紫多豪貴(繒/疾)
(陵反也粟黄者如粟粒之㸃嬌黄也繒紫者如紫線之/亂盤  是為青龍之氣若靣部四時常見者乃豪貴之)
(人/也)脂白苽青合賢淑(人之靣色其白如脂其青若苽/者是為賢明之士可登廊廟)若
相者精究其術而妙悟於神安逃禍福(安逃禍福别本/作信無所逃其)
(禍福若相者惟當細玩此書而能得其神妙則禍福殊/無逃也  歌曰嗟嗟世俗不知因妄將容貌取其形若)
(得正形為大貴依稀相似出羣倫形滯之人行必失神/滯之人心不開氣滯之人言必懶色滯之人靣塵埃形)
(神氣色都無滯舉事心謀百事諧色在皮而氣在血脉/聚作成多喜恱散則成憂靜則安部位吉㐫皆有訣又)
(曰欲窮禍福貴賤除觀諸家相文聽聲觀形察色有肉/神音神眼神總欲觀之則自然明矣又曰迷而不反禍)
(從惑起災自奢生老子曰天之道利而/不害聖人之道為而不爭此之謂也)
　　　氣形圖(應時則喜/逆時則憂)
(此氣動如/水波紋)　喜(應三十七日/主陰人財帛)　憂(應四七日主/災水厄血)
(此氣見如/棗核形)　喜(應四時辰日/主名聲官禄)　憂(應六八日主/危疾失職)
(此氣見如/圓珠形)　喜(應一五日主/祿音財信)　憂(應二六日主/官文字虚驚)
(此氣見如/草根向下)　喜(應一日主財/又曰主禄位)　憂(應二日主/官擾血火)
(此氣見如/雲行形)　喜(應三七日主/上位提擕)　憂(應二七日主/大服重災)
(此氣見如/雙魚形)　喜(應四九日主/軄遷官升)　憂(應三九日/主水災)
(此氣見如/粟米一絲)　喜(應七七日主/名聲禄位)　憂(應三七日/主心腹疾)
(此氣見如/草根向上)　喜(應四時辰主/文字至吉音)　憂(應七時辰主/火血驚撓)
(此氣見如粟/米散五絲)喜(應三七日主/職遷轉升)　憂(應二七日主/印落官减)
(此氣見如/蠶絲散亂)　喜(應二十日/主有横財)　　憂(應二五日/主失財)
(此氣見/如筆峰)　　喜(應三九日主/喜文字進)　憂(應三八日/主官筆動)
(此氣見/如弓形)　　喜(應四九日主/職因公改)　憂(應三九日/主失職)
(此氣見/如亂髪)　　喜(應三日内主/音急遞急)　憂(應一日内/主公私撓)
(此氣見/如龍頭)　　喜(應三七日主/擢名位升)　憂(應二七日主/危兵動戰)
(此氣見如/梅花㸃)　喜(應七九日/主生子孫)　　憂(應一李内主/子孫病死)
(此氣見/如龍鱗)　　喜(應四七日主/名聲顯揚)　憂(應五七日/主水火驚)
(此氣見/如鳳尾)　　喜(應三八日/主遷轉)　　憂(應四九日/脚手大災)
(此氣見/如玉印)　　喜(應四七日主/現遷朝官)　憂(應六七日主/削官獄死)
(此氣見/如火焰)　　喜(應五九日/主吉音報)　　憂(應二九日/主發血死)
(此氣見/如連珠)　　喜(應六八日主/三遷進祿)　憂(應四八日主/病失重物)
(此氣見/如圓月)　　喜(應三七日主/顯名位大)　憂(應二九日/主血病死)
(此氣見/如半月)　　喜(應四九日/主吉音至)　　憂(應三九日/主㐫信至)
(此氣見/如蠶行)　　喜(應七九日/主進財)　　憂(應六九日/主失財)
(此氣見如/劒刀形)　喜(應三九日/主武功成)　　憂(應二九日/主刀兵厄)
已上氣圖共二十四形各更用目力精别看首尾上下
在何部位何方隅何時日是何色及形部善惡年運如
何須内外推究方有應驗以此憂喜注論事應者亦隨
其氣形𦂳慢云爾　氣色應候　黄紅紫氣則同應清
明後三日榖雨後五日小暑後三日大暑後九日寒露
後四日霜降後八日小寒後八日大寒後十日　青氣
應立春後一日雨水後二日驚蟄後三日春分後四日
赤氣應立夏後二日小滿後四日芒種後七日夏至後
九日　白氣應立秋後四日處暑後六日白露後五日
秋分後七日　黒氣應立冬後三日小雪後五日大雪
後六日冬至後八日　已上氣候吉㓙各有定數更㸔
陰陽順逆如何爾
　　　雜論應尅及生死
朝見(帝座上有黄紫/氣龍鱗筆峰)受官(司空上有紅黄/氣如玉印連珠)遷轉(隨上下/位有黄)
(紫氣如草/根向上)得祿(禄倉上有紅紫/氣如棗核雙魚)𢃄職(神光上有黄白/氣如刀劒弓形)科
甲(日月角上有紫/氣如雲行龍頭)移動(驛馬上有青紫/氣如雲月圓)典刑(刑獄印信/上有白紅)
(紫氣如/筆鋒)提擢(隨上下位有黄/紅氣如連珠)金穀(倉庫上有紫/氣如水波紋)奏功(隨/大)
(小上下有紫/赤氣如印形)用武(邊地上有白氣赤/氣如刀劒火焰)守土(凖頭權印上/有黄紫氣如)
(圓/珠)簽佐(輔角上有黄/氣如偃月)赦書(隨上下位看帝座/上有白氣如龍頭)省文(府座/上有)
(紅黄氣/如鳳尾)詔誥(祿倉上司空上有/正紫氣如粟米)邊信(邊地及印信上/有赤氣如珠)吉
信(印信及山林上/有黄氣如筆鋒)憂信(驛馬凖頭有氣/如偃月草根)剥印(印座至司/空有赤氣)
(如一粟/五絲)急病(食倉上有青/赤氣如亂髪)解官(祿庫權凖上有/赤黑氣如雲行)落職(神/庭)
(金櫃上有青/黒氣如弓形)内服(中部有白赤/氣如梅花)外服(下部有白赤/氣如蠶行)祖墳
(塜墓上赤/氣應則動)屋宅(地閣有青赤/氣應則遷動)公訟(凖上唱喝有赤/氣動如筆鋒)私撓
(凖上眉毛有赤/氣如圓珠草根)刑獄(食倉刑上有/青氣主下獄)山林(上有氣赤青/主火燒山林)陂
池(上有黑氣入口/主死及水災)父母(内外三陽有/氣動則應)兄弟(年夀間有/氣動則應)伯
叔(司空上有/氣動則應)子孫(正靣上及人中/有氣動則應)妻妾(左右眼尾及眼/下有氣動則應)
奴婢(承漿傍有/氣動則應)六畜(食倉去二分/有氣動則應)進財(凖上連年夀間/黄氣動如連雲)
(行/)退財(倉庫凖上有青/赤氣如蠶行)怪夣(夢堂有氣如絲/散亂隨即凶應)見怪(陂池/上有)
(赤氣如水/波草根)水災(下部及凖上有/青黑氣如煙)馬驚(眉上二分有赤/氣如刀劒弓形)血
火(印堂左右墻壁/赤氣如絲散亂)刀劒(兩眉頭尾有白/氣如弓刀形)發迹(凖頭上有/一㸃如粟)
(米漸/開)心病(赤氣浮滔不貼肉/赤㸃如草根向上)肺病(白氣浮淡白㸃/如珠皮膚燥)肝病
(青浮枯如烟成/條如綿主恐懼)腎病(黒氣如烟凝散/主勞倦神不安)脾病(黄氣凝滯不/通如舊服見)
(日/)心絶(唇如裂帛上如黑/烟一季青一年)肺絶(毛髪乾枯皮無神/黒一年青三年)肝絶
(眼忽無光頭低/黑一月青一季)腎絶(靣上如黒水漆白壁耳上/粥衣黒一月青半年應)脾絶(面/眼)
(耳鼻齒爪乾黄黒半月凡觀氣色者取四時旺相休囚/察人之已發未發神氣色者古聖言曰顯青憂驚黒疾)
(病白孝亡赤官事紫黄二色皆為善慶葢神又别氣氣/又别形形又别神神又别色如此四者骨則是形目則)
(是神氣如煙霧色若毫毛青在肝黄發於脾黒發於腎/赤發於心白發於肺且如春三月木東方甲乙在顴骨)
(是也顯青氣色旺相也亦先驚憂而後喜顯赤青者相/生也雖相生先顯其口舌或因官司後成大喜顯白色)
(者囚也乃金尅木為牢囚也顯黄黒二氣色者死也故/木尅土也以此死亡矣夏三月火南方丙丁額是也顯)
(赤色者旺也先官司口舌後吉顯黄白二氣色相生也/雖相生白色先吉後㐫黄色先㐫後吉顯黑色者囚疾)
(病也顯青色者死也秋三月乃金西方庚辛右顴是也/顯白色者旺先號咷而後笑主吉顯黒色者相生故先)
(病後吉顯青色者囚顯赤色者死也冬三月曰水北方/壬癸地閣是也顯黒氣色者旺雖旺而先病後吉顯青)
(氣者雖相生先驚而後吉顯黄赤二色/者囚顯白氣色者死  玉管照神同)
