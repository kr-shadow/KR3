#+TITLE: 傳信適用方-宋-吳彥夔
#+DATE: 2018-05-12 10:17:42
#+SOURCE: github.com/kanripo/KR3e0034 master 8484eb7d                
欽定四庫全書　　　　　子部五
　𫝊信適用方　　　　　　醫家類
　　提要
　　　　(臣/)等謹案𫝊信適用方二卷舊本不著撰人
　　　　名氏宋史藝文志載此書亦不云誰作而别
　　　　有劉禹錫𫝊信方二卷考此書每方之下皆
　　　　註𫝊自某人中有引及和劑局方者必非禹
　　　　錫書也馬端臨文獻通考有𫝊道適用方二
　　　　卷陳振孫云稱拙菴吴彦䕫淳熙庚子撰與
　　　　此卷帙正同知此即彦䕫之書通考屢經𫝊
　　　　寫訛信為道也此本由宋槧影寫前後無序
　　　　跋所録皆經騐之方最可依據中有八味圓
　　　　問難一條尤深得制方之㫖其餘各方雖經
　　　　後人選用而采擇未盡者尚多末附夏子益
　　　　治竒疾方三十八道其書罕見單行之本明
　　　　李時珍本草綱目所載疑或從此鈔出也乾
　　　　隆四十六年九月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
欽定四庫全書
　傳信適用方卷上
　　　　治諸風
大聖一粒金丹又名保命金丹
治男子婦人一切諸風氣血俱虚隂陽偏廢卒暴中風
僵仆昬塞涎潮搐搦不省人事失音舌强手足嚲曳口
眼喎斜或癱瘓偏枯半身不隨語言蹇澁舉止錯亂四
肢麻痺及治癲癎倒仆目瞑不開涎盛作聲或角弓反
張目睛直視口禁悶絶牙關𦂳急并治風摶於陽經目
眩頭痛耳作蟬鳴皮膚瞤搐頻欠喜睡項强拘急不能
囘顧及腎臟風虚脚膝疼痛步履艱難偏風流注一邊
屈伸不得此藥無問乆新並能治之
　　黒附子(生去/皮臍)川烏頭(如/上)白附子
　　五靈脂(各壹/兩)白殭蠶(炒/)白蒺藜(炒兩/壹)
　　　　已上陸味别為末
　　白礬(枯兩/壹)朱砂(别研/半兩)沒藥(半/兩)麝香(壹錢/研)
　　乳香(半兩/研)全蝎(半兩碎/亦可用)
　右將諸藥和得所以井花水磨細墨半兩滴水和圓
　如彈子大窨亁金箔為衣每服一粒用生薑壹兩去
　皮細擦取自然汁將藥圓於薑汁内磨化盡為度用
　無灰酒壹盞温服量病人酒性多少更喫温酒壹貳
　升投之以助藥力次用衣被盖覆便臥汗出為効疾
　勢輕者每服半圓不拘時候如有風疾常服補益五
　臟固密眞元通流關節袪逐風邪壯筋續骨大有神
　効
治癎疾
　　凌霄花
　右壹味為細末每服叄錢温酒調下空心服每服藥
　時解開頭髪用木梳不住手梳以冷水壹大碗在側
　含水口中水温即換以碗水盡即住梳如此服四十
　九日永絶根本不論受病淺深皆愈仍百無所忌興
　國司法姜濤嘗服得効
温腦散治頭風(隆興李醫傳/)
　　川芎(貳/兩)天麻　川烏(炮去皮尖碎剉/炒黄各壹兩)
　右為細末每服貳錢茶調下薄荷茶尤佳
乳香宣經圓治男子婦人體虚氣弱寒濕相搏半身不
遂手足麻痺行歩少力骨節煩疼足脛浮腫皮膚不仁
脚膝常冷狀若風吹或時作熱漸成脚氣脚膝生瘡痛
痒不仁又治肝腎不足經絡留滯筋脈緩弱舉動皆難
四肢攣急不可屈伸臂痛游走或左或右風毒攻疰乍
差乍發肩背相引腰膝大痛風痺嚲曳血脈不周閃肭
打撲内傷筋骨痛不可忍男子疝氣膀胱上下奔衝婦
人月水不調多作腹痛常服活血脈止疼痛補虚損壯
筋骨(樊防禦祕方/)
　　天台烏藥　葳靈仙(酒/浸)京萆薢
　　茴香(炒/)陳皮(黒荳/煑)川練子肉(各壹/兩半)
　　草烏(㭍錢/剉炒)五靈脂(半/兩)乳香(半兩/别研)
　　黒牽牛(取粉/捌錢)
　右為細末却入乳香拌勻醋糊為圓如梧桐子大每
　服三十圓温酒下空心食前
太一丹治諸風及癱瘓偏風手足頑麻肢節緩弱骨肉
疼痛并治頭風偏正頭痛項頸拘急頭旋目運嘔吐痰
水或耳鳴聾風痰上盛及療傷風傷寒頭疼不可忍者
並宜服之常服消風化痰清頭目利胷膈
　　川芎　川烏(去皮/尖)草烏(去皮/尖)白芷
　　白附子　黒附子(去皮/臍)細辛(去葉/洗)
　　半夏(洗/)天南星(洗/)天麻
　右等分並生用細末如藥貳拾兩即入麵貳拾兩白
　者同拌勻滴水和圓如彈子大日中㬠亁每服壹粒
　茶酒任嚼下荆芥薄荷茶亦得如傷風傷寒頭目昏
　疼用生葱白壹莖同嚼熱茶清送下不計時候此藥
　予家常合用之甚効
治麻痺妙方
　用四味理中湯加防風天麻等分同煎甚佳或去白
　术加附子尤妙
治頭目旋暈吐􁩱盖胃冷生痰致有此疾累用有効止
逆湯
　　川亁薑(貳兩/炮)甘草(壹兩炙/赤色)
　右二味㕮咀為麄末每服四伍錢用水貳盞煎至捌
　分食前熱服
赤茯苓散
治隂陽俱虚經絡凝澁氣血不和身體疼痛背膊勞倦
手足無力並冝服之
　　赤茯苓(去黒皮/叄分)當歸(去苗洗切/焙亁叄分)木香(半/兩)
　　桂心(去麄皮不/見火叄分)白术(壹/兩)枳殻(麩炒去/穰半兩)
　　赤芍藥(壹/兩)柴胡(去苗洗/半兩)黄耆(半兩/炙)
　　鱉甲(醋炙去/裙叄分)五味子(㨂净/半兩)桔梗(剉炒/半兩)
　　芎藭(半/兩)橘紅(半/兩)甘草(半兩/炒)
　右拾伍味同為麄散每服肆錢水壹盞半生薑伍片
　煎至捌分去滓通口服無時
治中風涎盛不省人事人參訶子散(李武仲傳云得/之張魏公家)
　　人參　訶子(青白者/炮去核)甘草
　右件各等分為細末每服貳錢白沸湯㸃服如卒中
　風痰壅不省人事急投此藥神効無比即便省也
治中濕癱瘓無異中風聖功散
　右用五積散壹兩却入細研眞麝香貳錢同煎服更
　多愈妙(李武仲傳云/得之李與㡬)
治風熱上攻頭目昏眩及療偏正頭疼一品圓
　　大香附子(去皮毛用水煑一/時乆細切焙亁)
　右為細末煉蜜圓如彈子大每服壹圓水壹盞煎至
　捌分通口服婦人用醋湯煎
治丈夫婦人中風氣痺其疾作之初切不可以治風瞑
眩之藥與服若大段有涎即略與不損氣者下涎藥才
定如手足緩弱不遂即便與此藥服
　　南木香(好者壹大分洗/剉焙亁為細末)
　右先取好𤓰蔞壹箇取子及穰去皮將子與穰各研
　極細用無灰酒壹大盞投之攪勻用生絹絞取汁如
　此研絞叄兩次酒醲無味乃止於銀石器内煎叄兩
　沸調木香末帶熱服令人按摩病處良乆就病處臥
　移時自能舉動矣此方乃大溈山和尚所傳大溈云
　氣行則風行氣逆則風聚甚者不過叄伍服大有神
　驗
　　　　治感風中暑
和解散治感寒表裏未辨頭痛惡心發熱煩疼不進飲
食常服正氣除寒邪辟瘟疫不問老少比日可服(黄鼎/臣傳)
　　蒼术(洗淨/肆兩)厚朴(製/)桔梗(去蘆各/肆兩)藿香葉
　　前胡(洗去/蘆)柴胡(洗去/蘆)當歸(洗/)赤芍藥(各貳/兩)
　　川芎　陳皮(去穰/炒)甘草(炙/)神麴(炒/)麥蘖(炒/)
　　赤茯苓(各肆/兩)半夏麴(貳/兩)
　右麄末每服肆錢水壹盞半薑叄片棗壹箇煎㭍分
　去滓服不拘時候
葱术散不問隂陽二證染患淺深凡時行瘟疫及㝷常
風吹雨霎頭目昏重四體熱倦行歩少力骨節疼痛悉
皆治之
　　蒼术(洗淨/壹斤)葱(連根鬚洗/淨壹斤)麻黄(不去節/肆兩)甘草(貳兩/炙)
　右將葱术入臼中杵令葱涎相入盆中堅捺令熱冬
　間半月春夏五七日取出鍋中炒葱葉過焦逐旋篩
　出以术乾為度次入麻黄甘草為末每服貳錢水壹
　盞薑叄片棗壹箇煎㭍分去滓熱服如要出汗連進
　貳叄服以衣蓋之常服解諸勞倦行路緩急最為先
　務
參苓散解傷寒治百節疼一切虚勞氣疾並宜服之(何/伯)
(應/傳)
　　人參(貳/兩)茯苓(壹/兩)白术(貳拾兩/剉細)桔梗(拾兩/去蘆)
　　橘紅(陸/兩)香白芷(叄/兩)芍藥(壹/兩)當歸(貳兩去/蘆頭)
　　川芎(壹兩/半)半夏(壹兩湯/泡七遍)厚朴(貳兩去皮/生薑汁製)
　　官桂(去皮春夏叄/兩秋冬肆兩)枳殻(肆兩麩炒令黄/同桂樁為末)
　　乾薑(春夏壹兩半/秋冬貳兩)麻黄(去根節春夏貳/兩秋冬叄兩)
　　甘草(叄/兩)
　右件壹拾陸味各淨洗焙乾除芎桂枳殻别杵外諸
　藥同為麤末分作陸分於大鐵鍋内以文武火炒令
　微赤黄為度不可令燋須是勻取出以淨紙襯安板
　床上候冷勿令侵塵土入前枳殻官桂川芎和勻杵
　為細末每服壹錢水壹盞生薑叄片葱貳寸同煎㭍
　分通口服不拘時候
治感寒傷風鼻塞頭痛及時行瘟疫老幼皆可服之香
芎散
　　香附子(炒去皮/陸兩)川芎　香白芷
　　甘草(炙已上/各貳兩)藿香葉(肆/兩)石膏(研如粉/叄兩)
　右同為細末每服壹大錢熱茶調下不計時候
傷寒瘟疫差後禁忌(龎安/常論)
　飲酒合隂陽復病必死生鱠煑麵酒韮蕈鱓􁃇豆粉
　犬羊肉腸血生菓油肥之類食之皆發熱黄下利不
　救
　諸勞動皆致復尚可治女勞多死
御愛薑蘇圓治中暑心惡頭疼煩燥生津止渴(沈德之/樞密傳)
　　紫蘇葉(㨂淨/伍兩)烏梅肉(切炒/貳兩)甘草(生叄/分)
　　桂(去麄皮/半兩)香薷葉(㨂淨/半兩)生薑(洗切焙/亁壹分)
　　木𤓰(貳兩亁者如生/去皮穰切焙)檀香(半兩/剉屑)
　右為末煉蜜為圓如櫻桃大每服壹圓細嚼熟水送
　下不以時
水瓢圓解暑毒除煩燥生津止渇
　　烏梅肉(剉炒/貳兩)甘草(壹兩/炙)乾木瓜(壹兩/)
　　青鹽(壹兩研/細後入)檀香(半兩/剉屑)人參(半兩/去蘆)
　　白茯苓(半兩去/黒皮)麝香(半兩研/後入)
　右為細末入青鹽麝香拌勻煉蜜為圓每壹兩分作
　貳拾圓冷水或熟水嚼壹貳圓
秦芁散治中暑
　　秦芁(去/土)當歸(去/蘆)桔梗　黄連(去/鬚)烏梅(去/核)
　　甘草(炙/)青皮(去/穰)柴胡(去/蘆)乾薑(炮/)芍藥
　右件等分為細末解暑濃煎燈心湯下心痛煎菖蒲
　湯下㵼痢米飲下常服熟水下骨熱地骨皮湯下貳
　錢
治中暑甚妙(張魏公行/軍時常用)
　上等重羅細麵壹味以薑汁及水和成餅子暴乾却
　碾末収之每用貳叄錢新汲水調服
治中暑迷悶欲死
　右取蒜壹瓣生嚼以新水送下或不能嚼水研灌之
　立可救熱死人切勿便與冷水及卧冷地正如凍死
　人須先與冷水若遽近火即死
治夏月大熱因飢中暑暈倒昏塞者急煎米飲徐徐灌
　之候漸省只與大順散及温氣藥服或大燥吐悶亂
　不止急取本人汗頭巾或頭鬚挼汁壹盞入青黛一
　錢調灌須臾吐出惡毒涎水定省後以温粥飲投之
　即愈
解暑毒黒散子
　不蛀皂角不拘多少燒煙絶以盆合秤四兩甘草壹
　兩炙為末新汲水調下壹錢甚者加壹錢一方只用
　皂角燒成炭末之用水調甚効蓋中暑人痰塞闗竅
　皂角能踈利去痰故也
神仙截傷寒四季加減百解散夫四時有不常之氣傷
人為病外客肌膚腠理摶於榮衛由饑飽勞役損於五
臟六腑或由憂愁思慮居處不常非節之氣因兹觸冒
病發四百四種變疾於千七百四十五證遂編類成巢
氏病源計五十卷又有八方居民所食鄉土風俗氣候
異證竒疾不載數内外其間唯難治者傷寒一門非雜
病之比五種不同六經各異隂陽傳受日數淺深藥劑
温涼用有先後況不識法者乎差之毫釐輕者危殆變
證百出無復紀律擾擾萬緒起矣且傷寒一家二百七
十五證四百一十五道方書一日太陽二日陽明三日
少陽四日太隂五日少隂六日厥隂六日六經俱足隨
其輕重以吐汗下和解之始末不出六七日之間當必
取差傷寒唯兩感一證不治其餘證候雖感異氣能消
息之無不愈者又豈可妄投湯劑耶病是陽證陽實則
譫語無可疑者病家未諳多用生牢祈祭神廟妄信邪
巫加以符禁親戚杜門絶人徃來問候務在邀永况傷
寒六經之病傳受只有六日之期動經旬月悮致夭傷
不可勝計豈不痛哉今傳受神仙截傷寒四季加減百
解散無問隂陽二證其間所用藥味各隨經絡治病如
傷寒在表未傳入經發熱惡寒腰脊强痛連進貳服汗
出而愈若已傳經絡胷滿氣逆肢軆煩疼目睛痛耳聾
口噪咽乾或渴不渴手足自温或肢厥自利或不自利
小便反快連服之則調中順氣祛逐寒邪如首㑹感風
風傷腠理頭痛項强表重傷風増寒頭痛鼻流清涕咳
嗽涎痰及風濕相摶闗節煩疼一身盡重加之惡風時自
汗出此藥大能調順三焦扶表救裏温潤肺經正四時
之氣昇降隂陽進美飲食和解發散涼汗清肌退熱固
表則止九種自汗不問傷風傷寒中暑中渇食蒸頭痛
氣逆胷滿失飢吐逆眩暈及已經汗之不解下之不當
吐不中病兼此藥清而不涼温而不壅無問老人虚人
大人小兒婦人姙婦亦等宜服專一連進無不取効春
常服免瘟疫之疾夏常服不中暑暍秋服無瘧痢之疾
冬服不感寒毒眞神仙衛生之妙藥也功効不可盡述
(李武仲傳云得/之洪帥呂殿撰)
　　柴胡(去蘆頭/并土)升麻　乾葛　白芍藥
　　白术　防風(去/苗)甘草(炙/)羌活　獨活
　　藁本(去/)半夏(湯洗㭍次/薑汁浸)蒼术(米泔水/浸麩炒)
　　人參(去/蘆)藿香(去梗已上各修/事了秤壹秤)
　　　立春已後不加減
　　　立夏已後壹料加柴胡壹分赤茯苓當歸各半
　　　　兩
　　　立秋已後減柴胡壹分不用當歸赤茯苓各半
　　　　兩只加麻黄去節半兩亁薑炮官桂各壹分
　　　立冬已後並無加減
　右件同為細末每服叄錢水壹盞半生薑叄大片棗
　子貳箇煎至壹盞去滓熱服不拘時候併進貳服如
　要表散加白葱叄寸淡豉叄拾粒煎服衣被盖覆汗
　出而愈
治初感傷寒頭痛發熱小解五毒散(李武仲傳云得/之王德全二方)
　　山茵陳貳兩(去根/焙)麻黄(貳兩去/根節)蒼术(貳兩半米泔/浸過壹宿切)
　　(焙/)石膏(半兩/火煆)
　右為細末每服貳大錢熱葱茶調下
治傷寒疫氣羌活散
　　羌活(壹兩洗/切焙)防風(洗切/焙)牡丹皮(洗切/焙)
　　芎(洗切/焙)當歸(去蘆洗/切焙)甘草(微炙伍味/各半兩)
　右為剉散每服貳錢水壹盞薑叄片煎至捌分去滓
　温服不拘時候
治叄日傷寒仙授散(李武仲傳云/得之陳庭藻)
　　蒼术(肆兩米泔浸/壹夕洗淨秤)麻黄(肆兩去/節秤)香附子(肆兩去/皮毛秤)
　　杏仁(貳兩去皮尖/麩炒别研)甘草(貳兩/生用)
　右為細末每服叄錢白湯調下如人行五里間進叄
　服服訖避風如一服便有汗即不必再進米元暉云
　此乃呂先生弟子陸先生方醫愈翟伯夀陸弟子元
　道人傳元暉於三茅山
　　　　治氣疾及心痛
三倍圓療氣不升降結痞
　　木香(壹兩/炒)青橘皮(貳兩/炒)半夏(洗肆兩/薑汁製)
　右為末薑糊圓如桐子大每服貳叄拾圓米飲下食
　後兼治因風咳嗽及小兒暴嗽
九氣湯治諸般氣疾乆服舒暢經絡
　　香附子(炒去/毛)甘草(壹兩/炙)薑黄(壹/分)甘松(壹/分)
　　山藥(半/兩)木香(半/錢)蓬术(壹錢/炒)縮砂仁(半/兩)
　右為細末每服貳錢入鹽沸湯㸃服不計時候一方
　加益智仁壹分
治心腹攅痛
　　髙良薑　桂(等分/)
　右為細末糯米飲調下白湯亦得極効
御府五辛寛膈湯(沈德之/樞密𫝊)
　　揀丁香　檀香　桔梗(剉/炒)陳皮(去白已上肆/味各壹兩)
　　縮砂仁(炒/)川乾薑(炮/)甘草(炒各/叄兩)白鹽(貳兩半炒/别研入)
　右為細末入鹽令勻每服貳錢沸湯㸃下
治心疼五靈脂不計多少為末用壹錢以酒醋各壹茶
　脚許同熬如稠餳别以好酒解調下立愈
治心痛將死用乾漆為末每服壹錢入水壹盞煎至半
　盞次入醋半盞調勻頓服之
治一切心痛灸法每盛發時於足心亂紋中以麥粒大
　艾炷灸叄壯男左女右
治一切氣痛延胡索不拘多少每服貳錢熱酒調下甚
　者不過再服
治婦人心疼荔枝核燒灰存性為末温淡醋調下
治醋心爛嚼胡桃以乾薑湯下立効或只嚼胡桃或只
　喫乾薑湯亦可治
治心痛良薑不拘多少用木臼杵為末只羅取細末去
　麄者以乆陳米入酒醋和水煑令爛於沙盆内研成
　膏取出和前件末再入臼内杵貳叄拾杵為圓桐子
　大丈夫橘皮生薑湯女人醋湯當歸湯下叄拾圓
　　　　治脾胃(積聚附/)
秦綾錦家二十四味養脾圓治風冷寒濕邪氣腹脹痞
滿刺痛腸鳴泄㵼吐􁩱吞酸羸弱困怠無力不思飲食
一切脾胃之疾並治之(黄子/耕傳)
　　丁香　沈香　木香(各壹/錢半)附子(陸錢半炮/去皮臍秤)
　　陳皮(去/白)大腹皮　神麴(炒各/半兩)白术　大麥蘖(炒/)
　　肉桂(去皮不見火/各壹兩半)厚朴(去皮薑/製叄兩)訶子(炮去核壹/兩叄錢)
　　人參(去/蘆)茯苓(各肆/錢)縮砂仁(捌/錢)蓽澄茄　白附子(炮/)
　　髙良薑(油/炒)紅豆(去紅/皮)胡椒(炒/)蓽撥　甘草(炙/)
　　川薑(炮各/貳錢)生薑(拾肆兩切/作片焙亁)
　右為細末煉蜜為圓如彈子大食前細嚼沸湯下
扶老强中圓乆服温煖五臟大建脾胃充實肌體安養
真氣通和血脈能愈衆疾逐宿食除痰飲散滯積消脹
滿破癥結化水糓補中壯氣令人喜食
　　神麴(剉碎炒/貳拾兩)大麥糵(炒拾/兩)呉茱茰(洗炒/伍兩)
　　乾薑(炮伍/兩)
　右件藥為細末煉蜜圓如梧桐子大每服一百粒不
　拘時候任湯使下只用白糊圓亦得臨時加減圓數
　(又一方加烏梅肉剉炒/伍兩  陳皮去白伍兩)
健脾湯大益脾胃消痰進飲食早出冒冷及酒病尤冝
服
　　生薑壹斤(洗和皮切入乾磁盆内以鹽肆兩/淹一宿日中拌㬠以鹽汁盡為度)
　　草豆冦仁(焙/亁)甘草(炙/)陳皮(去/白)神麴(炒/)麥蘖(炒勿焦/各貳兩)
　右為細末白湯㸃服空心食前
助胃膏大壯脾胃及治惡心吐嘔不思飲食泄㵼等疾
　　人參　丁香　甘草(炙/)白茯苓　白术(已上各/半兩)
　　肉豆蔲(肆箇/麪煨)山藥(壹/兩)白豆蔲(拾肆箇/去皮)木香(貳/錢)
　　縮砂(貳拾肆/箇去皮)
　右為細末煉蜜圓彈子大食前白湯下小兒尤宜服
法製檳榔治酒食過度胷膈膨滿口吐清水一切積滯
(洪子/和𫝊)
　　鷄心㯽榔(壹兩切/作細塊)白豆蔲(取仁/壹兩)縮砂(取仁/壹兩)
　　揀丁香(壹兩切/作細條)粉草(壹兩切/作細塊)生薑(半斤切/作細條)
　　鹽(貳/兩)眞陳橘皮(半斤去白/切作細條)
　右件同河水兩碗浸一宿次日用慢火砂鍋内煑亁
　焙亁入新瓶収每服一撮細嚼酒下為細末湯㸃亦
　可
延年草邢和璞眞人常服安神導氣消酒食益脾胃老
人小兒皆可服　昭陵每食後嚼數片神安軆健賜吕
申公劉斯立秘之名延年草　昭陵亦賜魏公(廖提刑/蘧傳)
　　青皮(一斤湯浸三日各三換候苦味去/盡然後去穰切作指面大方片子)
　　甘草(六兩剉/秤炙)上等白鹽花(五兩再淋煎/用須要雪白)
　　新舶上茴香(四/兩)
　右用甜水一㪷同藥入銀鍋内熬不住手攪勿令着
　底置密器中収不得走氣候水盡取出熳火炒令乾
　不得有焦氣選勤謹者一人專一掌之去甘草茴香
　不用只収貯青皮如傷生冷及果實蔬菜之類即嚼
　數片氣通即無恙常服一兩片極佳以其尤宜老人
　邢和璞所以名萬年草斯立又以延年草目之也
治膨脹飲食不消至晚不欲飲食(洪子/和傳)
　用橘皮煎圓叄拾圓感應圓㭍圓煎紫蘇橘皮湯下
厚朴煎圓孫兆嘗云補腎不如補脾脾胃氣壯則能飲
食飲食既進能主榮衛榮衛既旺滋養骨髓保精益血是
以素問云精不足補之以味形不足補之以氣具方于後
　　梓州厚朴半斤(去皮了秤剉/作大指靣大)却用生薑半斤同水
　　伍升於銀器内煑水盡却去生薑不用將厚朴焙
　　乾
　　川薑肆兩(剉作指/靣大)用甘草肆兩槌碎用水壹㪷銀
　　器内煑水盡去甘草焙亁川薑　舶上茴香(貳兩/炒)
　　附子貳兩(炮製去/皮尖臍)川椒壹兩(去子炒用/瓦出汗)
　右件厚朴等為細末煑棗肉為劑(如棗肉不合却/用麵清糊少許)入
　臼内杵千百下圓如桐子大每服五六十圓空心米
　湯下此藥温中降氣化痰進食極有逺効
大丁香煑散治脾臟伏冷胃脘受寒胷膈痞悶心腹刺
痛痰逆惡心寒嗽中滿臟腑虗滑飲食減少畨胃吐
􁩱四肢逆冷但是沉寒痼冷無問乆新功効不可具
述
　　丁香　黒附子(炮去皮/臍秤)亁薑(炮/)良薑(剉/)
　　益智子(去/皮)青皮(去/白)陳皮(去/白)甘草(炙已上八味修/事了各一兩)
　　胡椒(半/兩)
　右搗為細末不羅拌勻每服二錢水一盞生薑三片
　鹽一捻同煎七分食前空心服滓再用水煎日三兩
　服病退即止
聚香羊肉圓治脾元乆虚胷鬲噎塞嘔􁩱惡心痰逆腹
肚疼痛臟腑洩㵼兩脇脹悶腹内虚鳴飲食不進面無
顔色漸成虚羸精神不爽四肢乏力口苦舌亁老人乆
不思食尤宜服之(南雄韋守/能千傳)
　　木香(濕紙褁微/炮剉半兩)丁香(去梗半兩/不見火)白豆蔲(去殻/半兩)
　　紅豆(炒半/兩)肉豆蔲(濕紙褁炮/剉碎半兩)胡椒(炒半/兩)
　　附子(炮烈沸湯泡去/皮臍剉半兩)蓽撥(炒半/兩)亁薑(剉炒洗/浄半兩)
　　呵子肉(炮去核/半兩)髙良薑(去蘆剉碎/洗焙半兩)陳皮(湯炮去白/焙亁半兩)
　　草菓子(去殻并/皮半兩)厚朴(去麄皮以生薑杵碎半兩并/厚朴半兩淹一宿炒令色黄)
　　肉蓯蓉(酒浸一宿微/炙切片一兩)鹿茸(去皮毛劈片酥炙令/紫黄色洗浄一兩)
　　縮砂仁(三/兩)精羊肉(去筋膜净取二斤成片薄批鹽/酒葱各少許淹兩時辰沸湯綽)
　　(過取出壓亁研/如菘脯焙亁入)
　右為細末别用神麴碾為細末做熟糊乾如梧桐子
　大候亁每服六十粒米飲温酒任便吞下食前服
七寳湯治脾元虚弱腸鳴腹痛臟氣不和四肢疼痠心
虚忡畏胷鬲不利可美飲食
　　附子(大者炮烈湯泡去/皮臍剉碎四兩)人參(去蘆洗浄切/片焙二兩)乾山藥
　　(去黒皮/一兩)白术(去蘆洗浄剉/焙一兩半)乾薑(川者炮烈洗/淨剉焙一兩)木香
　　(濕紙褁炮/剉碎一兩)肉豆蔲(炮烮洗淨/剉碎一兩)
　右七味為細末和勻每服二錢水一盞生薑五片棗
　子二箇煎七分食前服
　　　　治瘴瘧
七聖散治山嵐瘴瘧寒暑徃來或兩日叄日一發累治
不効者
　　鷄骨川常山(剉/)製厚朴(各一/兩)草豆蔲(去/皮)
　　肉豆蔲(各二/兩)烏梅(七/箇)白檳榔(半/兩)甘草(半兩/炙)
　右為麄末每服二錢水一盞煎七分臨發前冷飲去
　滓熱服即吐亦即瘥
五獸飲治脾瘧疾
　　草菓子(七箇連/皮剉碎)生薑(五塊如大/指大剉碎)大棗子(十箇去/核切)
　　烏梅大者(七箇小者十箇/槌碎不去仁核)人參(五寸/剉碎)厚朴(半兩/薑製)
　　陳皮全者(五箇不/去白)甘草(五寸/剉碎)
　右件八味剉細分作五褁每褁入䀋三指一撮拌勻
　如法包褁水濕却火内煨十分香熟取出每包水一
　碗同煎至六分分作二服去滓通口服之一服然後
　又温動一服服之無不効者甚妙
治諸瘧十棗湯
　以多年陳橘皮不拘多少略去白焙乾却以生薑自
　然汁浸之過二指已上用銀石器重湯熳火􁋴乾取
　出切焙乾碾為細末預以隔年肥棗拾枚用水盞半
　煎至一中盞早晨煖棗湯熱調藥末三大錢頓服不
　拘老少孕婦皆可用服藥後剥棗熱喫
金不換正氣散常服進飲食調榮衛正氣逐冷辟山嵐
瘴氣治隂陽不和徃來寒熱諸般瘧疾解利四時傷寒
治五種隔氣惡心痰逆或吐或㵼冒冷傷食脾胃虚弱
悉宜服之
　　藿香(去沙土/枝梗)半夏(湯泡洗/七次)甘草(炒/)陳皮(去/白)
　　厚朴(去麄皮/薑製)草菓子(煨去/皮)蒼术(米泔浸/一宿)
　　白茯苓　白术　神麴(炒/)
　右並等分為麄末每服四錢水一盞半生薑五片棗
　一枚同煎至七分去滓放温服不拘時候
　　　　治痰𠻳
寧肺湯治咳𠻳喘急不問乆新悉皆療治(黄鼎/臣傳)
　　甖房(半兩去枝梗/剉蜜炒黄脆)五味子(去枝梗/半兩)烏梅(去核/四兩)
　右為麄飲每服四錢水一盞半生薑三片同煎至七
　分去滓後服
清膈散治痰嗽發散肺寒
　　麻黄(一兩/去節)阿膠(一兩/炒)甖粟殻(一兩/蜜炙)烏梅肉(一/兩)
　　杏仁(半兩去/皮尖)
　右為細末每服二錢水一盞煎七分去滓温服臨臥
導痰湯治痰厥頭昏暈(清虚皇/甫坦傳)
　　半夏(四兩湯/洗七次)天南星(一兩細切/薑汁浸)枳實(去穰/一兩)
　　橘紅(一/兩)赤茯苓(一/兩)
　右為麄末每服三大錢水兩盞薑十片煎至一盞去
　滓温服食後
治痰(葉夢錫/丞相傳)
　　附子(一/兩)半夏(半兩/洗)
　右㕮咀分三服水二盞薑二十片煎八分服空心一
　方去半夏用南星半兩名南附湯一料作四服煎煮
　同更加少木香亦妙
欵冬花膏温益肺氣止嗽(隆興李/醫觀傳)
　　人參　白术　款冬花(去/梗)甘草(炙/)川薑(炮/)
　　鍾乳粉
　右各半兩為細末煉蜜圓每兩十圓每服一圓米飲
　下食前
治一切嗽定喘補肺化痰阿膠散
　　阿膠(一兩/炒)紫團參(一/兩)半夏(湯洗七遍同生薑/杵作餅子一兩)
　　鱉甲(半兩刮洗/淨醋煑黄)甘草(半兩/炙)
　右為細末每服二錢水一盞薑二片煎七分通口服
　如勞嗽盛加薤白一寸同煎熟先嚼薤次呷藥
治痰人參化痰圓(朱季/益傳)
　半夏大者切作四破先以湯浸七遍却用蘿蔔切作
　大片拌勻用水熳火煑直候嘗其味不襲人方止(焙/乾)
　(去蘿蔔/不用)入人參等分為末水浸蒸餅圓如桐子大食
　後薑湯下
小半夏飲治痰嗽甚効
　　半夏(湯洗/七遍)白茯苓　陳皮(洗去/白)甘草(炙/)
　右等分㕮咀每服三錢水一盞半薑四片煎至七分
　温服不拘時候
定喘治嗽沈香散(趙山/甫傳)
　　好沈香(半/兩)阿膠(半兩蚌粉/炒成珠)結實人參(一/兩)桑白皮(㨂/一)
　　(兩㣲炒氣/虚人减半)陳皮(半/兩)紫蘇子(半/兩)甘草(炙一/分)
　右為細末毎服二錢生薑三片水一大盞煎至七分
　去滓通口服元方只以棗湯調下
治諸般嗽喘(洪子/和傳)
　　甖粟殻(十箇大者用新瓦一片/細拍碎於瓦上炒黄)
　　大白梅(五箇湯浸三/五次去鹽味)
　右件用生薑五片棗二箇水二盞煎至一盞去滓臨
　臥服㽞滓天明再煎服
　　　　治吐􁩱(反胃/附)
止吐􁩱
　　半夏(十枚大/者洗)丁香(百/粒)胡椒(百/粒)
　右為細末薑汁糊圓如棗核形每服用棗一枚去核
　内藥在内濕紙褁煨熟去紙細嚼米飲下不拘時候
又方
　　丁香　木香　白术　半夏　乾薑
　右等分為末薑汁糊圓桐子大每服三二十圓米飲
　下食前
治因食冷物凝滯胃間嘔吐不止丁香圓
　　大丁香(半/兩)木香(三/錢)胡椒(三/錢)藿香(三/錢)亁薑(二/錢)
　　甘草(三/錢)肉桂(二/錢)
　右為末蒸餅糊圓菉荳大焙亁時時亁嚼下不必飲
　湯水水入則愈吐如覺痿弱更加附子隨意(何仲/顔傳)
治翻胃(洪子/和傳)
　川薑如錢切麻油煎過為末用軟柿蘸服
　　　　治泄㵼下痢
遇仙立効飲子治諸般惡痢或赤或白或膿血相雜裏
急後重臍腹絞痛或下五色或如魚腦日夜無度或禁
口不食諸藥不効者悉能療之不問老幼虚弱産婦皆
可服(李兩府/宅印施)
　　御米殻(四兩擇淨/炒黄秤)川當歸(四兩去/土秤)甘草(二兩/炒)
　　赤芍藥　酸石榴皮　地榆(各一/兩)
　右六味麄末每服三大錢水一盞半煎七分去滓空
　心食前温服小兒量大小加減忌生冷油膩魚鯹
治痢如聖飲(嚴仲/和傳)
　　鷄心檳榔(半/兩)大腹子(半/兩)甘草(半兩/炙)地榆(半/兩)
　　陳橘皮(三錢/去白)
　右為麄末每半兩作一服水一盞半紫蘇莖舊者一
　二寸煎至一盞空心食前熱服留滓再煎如痢止不
　必多服屢試皆効
地榆散治五色痢裏急後重痛不可忍者並皆治之
　　地榆(二兩/炒)御米殻(四兩/蜜炒)陳皮(一兩浸/洗去白)藿香(一兩洗/去土)
　　黄連(一/兩)甘草(一兩/炙)蒼术(一兩米泔/浸三日炒)
　右為麄末每服二錢水一大盞煎至八分去滓通口
　服併二服滓再煎作一服共三服無不取効
御愛圓治榮衛氣虚風邪進襲腑臟之間值腸胃虚弱
糟粕不聚便利赤白或作膿血臍腹疼痛心胷痞滿裏
急後重煩滿渇逆脇肋脹悶腸内虚鳴四肢倦乏不進
飲食並宜服之(黄鼎/臣傳)
　　御米殻(四兩以蜜炒/黄紫焦色)乾蒸餅(切如骰子塊/以蜜炒焦色)
　右為細末煉蜜為圓如鷄子黄大每服一粒水一盞
　煎化為度熱服不拘時候
肉豆蔲散治赤白痢如神
　　訶子(四/箇)木香(一/錢)肉豆蔲(六箇用麪煨香熟/去麪只用肉豆蔲)
　右為細末每服二錢陳米飲調下空心食前日進三
　服
草菓飲主腸胃冷熱不和下痢赤白及伏熱泄㵼臟毒
便血悉治之兼主脾胃(南華主僧/元椿傳)
　　草菓子　甘草　地榆　枳殻(去穣/麩炒)
　右等分為麄末每服二錢用水一盞半煨薑一塊拍
　碎同煎七分去滓服不拘時候
肉豆蔲散治赤白痢無藥可治者其効如神
　　肉豆蔲(切片/炒黄)櫻粟殻(搗碎用蜜拌/勻炒令黒黄)甘草(剉炒黄/黒色)
　　亁生薑(切細炒/黄黒)
　右等分為末每服六錢如赤多加炙黄甘草一寸若
　白多加炒生薑一塊同煎用水須二大盞煎至一盞
　半通口服不計時兩服滓再煎作一服
治大人小兒吐㵼
　　訶子(一/兩)藿香(一/兩)肉豆蔲(二/箇)
　右為末蜜圓隨大小米飲化下
木𤓰萬補圓治脾胃乆虚大腸積冷下痢白膿或腸滑
不固乆服諸藥未効服之神驗産前産後皆可服立効
(劉好古所處/方但季良傳)
　　人參(一兩/半)白术(一/兩)陽起石(一兩火/煅細研)肉蓯蓉(二兩淨/洗酒浸)
　　(一宿/切焙)肉桂(一兩/去皮)縮砂仁(一/兩)赤石脂(一/兩)肉豆蔲(一兩/麵褁)
　　(煨/熟)當歸(一兩半/切焙)鍾乳粉(一/兩)草豆蔲(一兩半/去皮炮)沈香(一/兩)
　　地榆(半/兩)蓽撥(一兩牛乳半盞/慢火煎亁焙)白薑(一兩/炮)茴香(一兩/炒)
　　大麥蘖(半兩/炒)神麴(半兩/炒)丁香(一/兩)厚朴(一兩去/皮薑製)乳香
　　(一兩/半)白茯苓(一/兩)櫻粟殻(和米者二/十枚炙)大附子(一箇七/錢已上)
　　(者炮去/皮臍)嫩茄茸(一兩半酥/炙微黄)
　右件為末入别研者勻以木𤓰去穰蒸爛同藥末𢷬
　和得所圓如桐子大㬠乾每服三十圓空心食前米
　飲下併頻加至五七十圓
治禁口痢敗毒散入倉米五六十粒同煎一服取効
神効痢藥乳香散
　　白梅(一兩/燒灰)棗子(一兩/燒灰)甖粟殻(一兩/燒灰)呵子(半兩/燒灰)
　右為細末每服一二錢水一小盞乳香黒豆大壹塊
　同煎至七分不拘時候温服
妙應湯治大人小兒赤白痢
　　櫻粟殻(七箇擘破一半生用/一半用蜜塗炙微黄)烏梅(三箇/連核)
　　甘草(七小寸一半/生一半炙)大棗(七箇/擘破)生薑(七大/片)
　　薤白(二十一莖麄大/者小者倍之)
　右為挫散都作一服用水二大碗煎至一碗去滓得
　一碗稍熱服不計時候分作三服小兒量大小加減
　服之神効
治血痢不止地榆浄洗曝乾為細末每服二錢摻在羊
　血上火炙熟爛嚼米飲下如不喫葷即以捻頭煎湯
　調下
治暑月膿血痢晝夜頻併不止腹痛不可忍者楮葉二
　七枚生用將焰火燒為黒灰淹梅水少許以冷水解
　破調服
治痢萬金散(累試/神効)
　　甖粟殻(一兩赤痢蜜炙白痢/淡炙赤白半蜜炙)陳皮(半兩淨洗去白/赤痢焙亁白炙)
　　(赤白者/相半)甘草(三錢半/如前)
　右為麄末每服四錢百沸湯一盞泡急用厚紙三兩
　重密蓋勿令透氣候兩頓飰乆去滓服再以滓用沸
　湯七分盞浸血多入烏梅不搥碎同浸一服神驗切
　忌生冷魚腥
必效飲子治赤白痢不問老幼並治之(王景/明傳)
　　甖殻(二錢/半)木香(二錢/半)甘草(二錢/炙)地榆(二/錢)
　右為末每服二錢米飲調下
大㵼腹痛(李氏治證呉/守景先傳)
　有人每日早起須大㵼一行或時腹痛或不痛空心
　服熱藥亦無効後有智者察之令於晚食前更進熱
　藥遂獲稍安常服竟無恙盖煖藥雖要平旦空腹至
　晚藥力已過一夜隂氣何以敵之於晚間再進熱藥
　則一夜煖藥在腹遂可以勝隂氣凡治冷疾皆如此
又有人乆患㵼泄以煖藥補脾及分利小水百種治之
　不愈毉候之心脈獨弱以益心氣兼補脾藥服之遂
　安盖心火也脾土也火生土脾之旺頼火之燥心氣
　不足則火不燥脾土受濕故令泄㵼今益心補脾而
　又能去濕豈有不効者乎
又有一種泄㵼作冷作積作心氣不足治之及服硫黄
　附子甚多皆無効因服火蘝圓而愈此腸胃有風冷
　也胃風湯兼服煖藥亦佳
又有一種痰毒㵼兼吐服痰毒藥下之而愈
又有一種脾泄㵼服太山老李炙肝散而愈乃白术白
　芷桔梗白芍藥四味也
暑月破腹
　一曰傷暑二曰傷冷物食𤓰菓飲水之類三曰夏季
　心火旺心經熱則小水不利行大腸謂之水糓不分
　傷暑而㵼者心燥頭痛作渇宜服香薷散烏金散傷
　冷物而㵼腹痛水㵼糓食不化宜服煖藥如附子及
　理中圓二氣丹正元丹紫蘇子圓之類水糓不分者
　冝服大順散五苓散此二藥專分清濁暑月多此疾
　故人多用之凡㵼不可急以熱藥止之恐成痢
痢有赤白
　凡人患痢不問赤白脈小身涼者易安脈大身熱者
　難差患痢未有不腹痛者皆縁有積也暑積及熱積
　多患赤痢冷積多患白痢亦有腸胃有風而患赤痢
　者有冷熱不調而患赤白痢暑積痢及熱痢可用黄
　連阿膠圓又綿煎散加滑石白痢用駐車圓感應圓
　之類冷熱不調用戊巳圓巴豆圓黄圓子之類綿煎
　散入滑石治赤痢極有功又有豆飲子加減亦有功
　治諸般痢用之每有効官局靈砂丹亦甚竒此數藥
　自夏及秋皆不可闕也
痢有赤白
　有人乆患痢疾赤白兼下或純白或赤百藥不愈者
　病乆服藥已多治痢多用毒藥後擊得臟氣不和所
　以難愈史載之用輕清和氣藥與之遂安後来屢用
　有驗其方用嬰粟殻蜜炙人參白术白茯苓川芎甘
　草炙黄耆等分為細末每二錢薑棗水一盞烏梅半
　箇煎至八分温服不計時候
　　　　補益
沈香鹿茸圓補益下元滋飬眞氣明目駐顔治諸虚不
足乆服大有神効(曽慶/祖傳)
　　沈香(一/兩)大附子(炮去皮/臍二兩)鹿茸(燎去毛酥/炙三兩)
　　蓯蓉(洗酒浸/四兩)兔絲子(洗淨酒/浸五兩)熟地黄(淨洗酒浸/焙亁六兩)
　右件藥六味搗羅為細末煉蜜為圓如梧桐子大每
　服三五十圓空心食前用温酒吞下
俞山人鎭心丹
　　黄耆(五兩/炙)熟乾地黄(二兩/半洗)五味子(二兩半/去枝梗)栢子仁
　　(二兩半/令研)逺志(二兩半/去心秤)白茯神(五兩/去木)人參(五/兩)酸棗仁
　　(五兩去/皮炒秤)朱砂(三兩别/研為衣)
　右為細末煉蜜為圓如梧桐子大以朱砂為衣此藥
　性平涼無毒善安鎭神藏補養心氣專治驚憂思慮
　過傷心氣不足怔忡盜汗亂夢失精卒暴心痛中風
　不語風癎癲狂客忤不省悲哭無常色脫神瘁飛尸
　鬼疰恍惚驚悸吐血便血虚勞羸瘦病後虚煩不得
　眠睡産前安胎産後補虚極有大功種種心疾悉皆
　主之恍惚驚悸怔忡不止煎人參茯神湯下盜汗不
　止麥麩湯下亂夢失精人參龍骨湯下卒暴心痛乳
　香湯下肌熱虚煩麥門冬湯下吐血人參湯下大便下血
　當歸地榆湯下小便尿血赤茯苓湯下中風不語薄荷
　牛黄湯下風癎涎潮防風湯下三十圓常服温酒㦯人
　參湯下此藥神効不可具述常服安神鎮心益壽延年
増減定志圓養心腎安魂魄滋元氣益聰明凡健忘差
謬夢寐不寜怔忡恍惚精神昏眊並冝服之(陸子/夀𫝊)
　　鹿茸(半兩/酥炙)逺志(一兩去/心炒)菖蒲(炒/)茯神(炒/)
　　酸棗仁(炒/)乾地黄(炒/)當歸(五味各/一兩炒)人參(炒/)
　　白术(各一/兩炒)麝香(一分/研入)
　右為末煉蜜圓如桐子大朱砂為衣三十圓人參湯
　下
太上混元丹河車者天地之先隂陽之祖乾坤之槖籥
鈆汞之□廓胚渾將兆九九數足我則載而成之故為
之河車歴驗篇中名曰混沌皮蓋亦生天地隂陽之始
為七十二丹之首髙士垂慈始開端緒太上云若欲長
生當修所生人之所生實滋于此所以成功靈應非金
石草木夜露曉霜之所比倫修眞之士服之不輟誠足
以還本元補益之道眞得其眞(韓伯/成傳)
　　紫河車一具用少婦首生男子者良帶子全(用東/流水)
　　(洗斷血脈即止入無灰酒三升椒一大合同入砂/石磁器内慢火煑候酒欲盡去火候冷取出不用)
　　(椒只將河車入大砂盆内用大木/槌研如泥攤浪裛汁入藥下項)
　　沈香(半/兩)人參(一/兩)白茯苓(二/兩)蓯蓉(一/兩)乳香(半/兩)麝香(少/許)
　右為細末入河車攪勻可圓即圓如梧桐子大眞朱
　砂為衣每服四五十圓空心温酒下
十全散補諸虚不足養榮衛三焦五臟六府冲和清快
　　人參(去/蘆)白术　白芍藥　白茯苓　黄耆
　　大芎　亁熟地黄　當歸(去蘆/尾)桂(去/皮)甘草(炒各/等分)
　右㕮咀每服三錢薑三片棗二箇擘破水一盞半煎
　八分不拘時候去滓温服
八味圓問難(但季/良傳)
　或問温杲曰八味圓李兵部云乆服可為地仙今老
　者服之而腹痛少者服之而發瘡或小便頻數或小
　便結澁或眼昏或精滑泄其故何哉杲曰是八物修
　事失製度非方之罪今貨地黄以緑礬豆豉浸蒸欲
　其易亁也地黄性本涼加以礬䜴性冷此老人所以
　腹痛附子多是重三四錢此是漏籃側子大熱有毒
　此少者所以發瘡小便頻數澤㵼生也小便結澁者
　山茱茰不去核也今具八味修事如後地黄生者去
　土投水中浮者為天黄中者為人黄沈者為地黄先
　將地黄蒸良乆天黄人黄搗汁取蒸地黄投其汁中
　候冷如此者三曝乾以酒浸一宿蒸曝乾山藥竹刀
　刮去皮布巾揩淨切作片子向皂角刺上曝乾茯苓
　為末水飛過掠去筋膜曝乾澤㵼研成塊子酒浸一
　宿略蒸山茱茰温水浸良乆取肉去核每一斤得肉
　二兩許黑附子緊實重七錢者銚内以熱灰炮裂去
　皮臍牡丹皮去心及麄皮以酒浸一宿桂削去外麄
　皮不可焙八味同於石臼中搗為末不可犯銅氣如
　是修合服之而仙復何疑哉(乆服去附子㨂/淨五味子代之)
煎附子法(蜀人王/季逺傳)
　生大附子一箇重九錢以上者生去皮臍切片槌碎
　亦得用水三大盞入晉棗十枚生薑切二兩炭火銀
　石器煎别用水一盞遇沸即以水旋旋㸃之㸃盡水
　煎至一大盞為度取滓再用水二盞煎至一盞同前
　一盞共用沉香磨一錢青鹽一錢再煎沸即止放温
　分作兩次服服畢以蒸餅壓之再温第二服止用重
　湯温不可再煎也
酒煎附子四神丹治一切虚冷之疾升降隂陽順正祛
邪消風冷痰涎散結伏滯氣通利關節破瘀敗凝澀奔
衝失經之血接助眞氣生續脈息補腎經不足利膀胱
小腸祕精固氣定喘止逆壓煩躁養胃氣療五臟虧損
下虚上壅胸中痰飲臍腹冷積奔豚氣衝上下循環攻
刺疼痛脾寒冷汗中風痿痺精神昏亂霍亂吐㵼手足
逆冷隂毒傷寒四肢厥逆形寒惡風向暗睡臥乍靜乍
亂婦人産後諸疾血氣逆潮迷悶欲絶赤白帶下崩漏
不止應乆新諸病未能辨别虚實冷熱證候用藥未効
悉宜此藥分勻隂陽氣正便遂安和(至不得已/詳證乃服)
　　水窟雄黄　雌黄　辰砂　透明硫黄
　右四物各半斤並别研水飛過滲亁再同研勻用蜜
　水相和令潤𦂳毬作一毬惟𦂳為妙次用鷄清磨濃
　墨塗薄紙作崑崙紙表裏俱塗厚塗為妙裹前藥三
　重再以濃墨塗之候乾用燒藥合子一箇(無大合子/即分作兩)
　(處裹/盛)先以牡丹根皮燒煙熏合子令釅煙氣黑黄色
　入所裹藥在内約留離合子口下及一指以醋調臘
　茶作餅子蓋定與合子口縫平用赤石脂泥固濟合
　子用合蓋子蓋之令嵓却用紙筋鹽泥通裹合子固
　濟約厚一寸放令極亁如有紋以水再泥補勿令有
　縫候乾㸔有縫再補之入灰泥頂上二寸灰每日邜
　酉以四兩熟火如裝香法養十四日取出地面上用
　醋灰把定炭五斤圍一煅於淨室中不令婦人鷄犬
　孝子見候火冷取出丹藥吹去草灰令静(一法初用/炭火燒熱)
　(次加少火燒令通赤常約令火五斤以來漸漸添火/氣小却添至五斤以來照顧勿令炭厚薄不一可添)
　(至三秤去火漸令冷入在地坑内深一尺已上用/好黄土蓋之候三日取去打破合子取藥細研)研
　三日如粉若只如此便用糯糊圓即伏火四神丹也
　約三十兩末别入下項藥故曰四神附子煎
　　胡椒(末/)蓽撥(末各/七兩)眞赤石脂(末三/兩)好官桂心(末六/兩)
　　附子(及七錢已上者炮去皮臍取末十二兩以好/法酒一㪷熬至三升然後入附子末為糊和)
　　(前/藥)
　右圓如鷄頭肉大留少酒膏恐藥乾候乾輕病每服
　一粒重病二粒至三粒米飲湯下空心食前温酒鹽
　湯亦得小児吐㵼慢驚研一粒米飲灌下如有固冷
　陳寒宜常乆服餌如病安愈不得多服如覺熱渇即
　加木香桂末一錢同和服之趙丞相云此方得之國
　醫李安仁安仁云此藥比之四神丹尤為有造化也
神仙養氣丹補虚養五臟接氣助眞陽治男子五勞七
傷腎氣冷憊精耗髓竭耳鳴目眩腰膝冷痛小便頻數
怔忡健忘神思不樂婦人血海虚冷臍腹㽲痛經脈愆
期赤白帶下乆無子孕雖孕不成及治脾胃虚弱浮腫
氣滿全不思食腸鳴切痛大便滑洩新病差後氣短力
微眞氣不復形容憔悴但是虚冷並皆治之此是煅煉
非火力僭燥既濟心腎之功速有神効(沈德/器傳)
　　代赭石(一斤火煅赤/醋淬十數遍)紫石英
　　禹餘糧(各半斤火煅赤/米醋淬數遍)赤石脂(半斤不/須醋淬)
　　　四味研為細末水飛極細入甘鍋内封口鹽泥
　　　固濟候乾用炭三十斤煆火盡為度再研細如
　　　粉
　　天雄(炮裂去/皮臍)附子(炮去/皮臍)肉豆蔲(濕麵褁炮/香去麵)丁香
　　沈香　胡椒　破故紙(炒/香)乳香(别研/入)没藥(别研/入)
　　鍾乳粉(别入已上十味各一兩一方去/丁香胡椒入當歸血竭亦等分)
　右為細末和勻用粽子入少湯研開搜藥為圓如鷄
　頭肉大或差小亦可每服三四粒虚甚者服一二十
　粒空心温酒温湯下
既濟丹治諸虚不足膀胱腎經痼敗隂陽不交致生多
病凡水欲升而沃心火欲降而温腎如是則坎離既濟
隂陽恊和火不炎而神自清水不濟而精自固乆服秘
精補益永無膏淋白濁遺精之患神効非一難以具述
　　辰砂(一/兩)附子(六錢以上重四箇生去皮臍各切下/頂剜空心中安朱砂在内以前頂子)
　　(盖定用/線扎)木𤓰(大者二箇去皮穰切開頂入朱砂附/子四箇在内以木𤓰元頂子盖之線)
　　(扎定爛蒸訖取出附子切作片焙亁為末辰/砂别研細木𤓰研如膏若得宣木𤓰為妙)
　　鹿茸(二兩作/片酥炙)當歸(洗焙秤/一兩)逺志(二兩去心/焙亁秤)
　　兔絲子(水淘酒浸爛研成膏/焙亁為末秤一兩半)栢子仁(别研/一兩)
　　沈香(一/兩)杜仲(去麄皮一兩/半酒浸一宿)巴㦸(去心秤/一兩)
　　肉蓯蓉(切細酒浸一/宿焙亁一兩)黄耆(蜜炙秤/一兩)五味子(去皮秤/一兩半)
　　牛膝(去苗剉酒浸/亁秤一兩)石斛(去苗酒浸一/宿亁一兩)
　右件同為細末用茯神乾山藥各一兩為細末酒煮
　作糊同木𤓰膏及前件藥末搜和為圓如梧桐子大
　每服五十圓空心米飲下温酒或菖蒲鹽湯皆可
　　　　治眼目耳鼻
六一圓明目養血補氣(蘇連叟/傳三方)
　　七錢附子兩隻(炮去皮臍尖/取肉一兩)當歸(去蘆尾取身切/片㬠亁取淨肉)
　　(六/兩)
　右為細末蜜圓梧桐子大每服三五十圓温酒鹽湯
　下食前
三仙圓明目
　　甘菊花(一/兩)蒼术(米泔浸/去油)椒紅(各二/兩)
　右為末酒糊圓桐子大每服三五十粒食前茶酒下
枸杞煎
　生取枸杞自然汁銀石器熬成膏入白茯苓末白沙
　蜜黄臘少許每服一匙温酒鹽湯化下
四聖圓治逺年近日風赤翳膜攀睛倒睫等眼疾(四方/皆得)
(之晁子/止侍郎)
　　川黎椒(去合口者并黒子不須去白自羅不下於/土銚内􁋴令得所鋪紙一張於地上頓椒)
　　(出火/毒)熟乾地黄　枸杞子　荆芥穗
　右等分為細末煉白沙蜜為圓如桐子大每服十圓
　至二十圓空心鹽湯下
補肝明目
　　羊子肝(批開新瓦/器内煿亁)蓼子仁(半/升)草决明子(四/兩)
　右為末酒糊圓如桐子大每服三十圓食前米飲下
治眼去昏澁益明快
　　生熟地黄(各二/兩)椒(一/兩)
　右為末蜜圓桐子大每服二十圓空心鹽湯下
治赤眼(周元/亨傳)
　用四物湯每服加熟大黄一塊如栗子大者同煎服
　食後
明目(黄公友傳云得/之沈元鼎丞相)
　用車前草自然汁調朴硝末臨睡塗眼胞上來早洗
　去
又一方
　用蜜陀僧一錢細研蜜一兩入磁瓶用新栁枝塞瓶
　中用油單密封用黑豆七八升鐺内煑以豆熟為度
　去豆㸃眼
椒紅圓眼藥王醫師方服藥旬日黑花並除(羅孟/弼傳)
　　地黄(二斤洗/浄焙亁)川椒(一斤去合口/并目焙亁)蒼术(三斤米泔浸/三日焙亁)
　右藥揀淨搗為細末麵糊為圓梧桐子大每服三十
　圓食前温酒或鹽湯下日二服
治他物傷目睛疼痛不可忍者
　　黄牛尿以少許㸃眼中立効
治􁁜耳
　　青橘皮燒灰研為末用綿褁如鷄頭大窒耳中日
　　三四易
治鼻衂(趙判官/師沔傳)
　　蒲黄水調下
又方飛羅麵二錢鹽一錢新水調下
　　　　口齒咽喉(烏髭/方附)
治大人小兒口瘡
　　杏仁去皮尖爛研入輕粉成膏口中嚼閉口少時
　　灌漱用冷水漱吐出取下爛肉便安勿嚥下
又方
　　醋調茱茰末塗脚心天南星末亦可(男左/女右)
又方(治虚熱上/攻口瘡)
　　附子一箇炮去皮臍切片水兩大椀煎至一小椀
　　入沈香末二錢再略煎候冷服空心早晨先服黒
　　鍚丹百粒大要治虚熱上攻者一方用四味黄耆
　　建中湯煎放冷服亦妙
又方
　　用五倍子為末摻瘡上(又方蜜陀僧研細以/生蜜丸弹子大含化)
地黄散歌(出僧文瑩/湘江野録)
　　猪牙皂角及生薑西國升麻熟地黄木律旱連槐
　　角子細辛荷葉要相當(荷葉取/心用)青鹽等分同燒煅
　　研殺將來使最良擦齒牢牙髭鬢黒誰知人世有
　　仙方
勝金散治腎熱上蒸牙齗浮腫牙齒疼痛或腎元虚冷
牙齒摇動或赤腫痛風牙蟲牙並皆治之
　　老生薑(十兩切作如錢薄攤箕内令水縮次用砒/霜一錢重細研拌薑錢令勻留少許砒放)
　　(鎔銀甘沙鍋子内砒拌生薑於上按令緊用新瓦/一片盖鍋口烈炭火煅令煙盡傾於盌内盞子合)
　　(定存性要成黒/炭不可白却)蓽撥(二/錢)全蝎(二錢去肚内/腸屎并毒)華隂細
　　辛(二錢味辛/如椒者)胡椒(二/錢)
　右四味焙乾薑炭亦為細末拌勻每用手指㸃少許
　如黑豆大揩牙齗上閉口候有涎沫即吐去立効此
　方乃宜黄醫者以此為業甚所秘惜李元佐得之以
　傳但季良云
治牙疼極効(南華椿/老傳)
　　川百藥煎(半/兩)雄黄(二/錢)延胡索(三/錢)
　右為細末先用爛研生薑揩牙搜盡涎嗽去却用此
　藥揩之嚥下亦可如牙腫牽連頭靣用此即差
又方(萬正/淳傳)
　　巴豆(一粒不/去皮膜)川椒(少許約/三十粒)
　右先碾椒入巴豆為末飯為圓如菉豆大以綿裹安
　在蚛牙孔中立効
又方
　　黄連　黄蘖　大黄
　右為末生薑自然汁如梧桐子大捻作餅隂乾貼在
　痛處
一㸃雪治喉閉喉腫(陶賛/仲傳)
　　燄消(三兩研/細如粉)白礬(溶飛過/秤一兩)
　右二味拌勻以一錢摻口中口噤不開者用半錢入
　於小竹筒内吹在鼻中如口内血出即用新水嗽之
　忌熱麵
一捻金治咽喉
　　銅緑　黄蘖　香白芷(各等/分)
　右為極細末入麝香少許每一字以筆管吹入喉中
治喉閉生礬末吹入喉中
通闗散治一切咽喉危疾
　　盆硝　甘草　蒲黄　白殭蠶　青黛(已上並等/分生用)
　右為細末每用一字亁摻在舌上津嚥
一捻金散治喉閉欲死方及治咽喉痛(何仲/顔傳)
　　全蝎(微/炒)鬰金　白殭蠶(去絲/頭炒)甘草(炙已上/各半兩)
　　地龍(八錢/重)
　右為細末每服少許乾摻舌根不數次立愈
治喉閉咽喉塞喘息不通須臾欲絶神驗
　　絡石草(一名石/薜荔)二兩水一升煎取一大椀去滓細
　　細喫須㬰即通
治喉閉如聖散
　　白殭蠶　天南星(並生/用)
　右等分為末以生薑自然汁調一字許用筆筒灌在
　喉中立効仍咬亁薑一皂子大引涎出
治咽喉中結塊核不通水食危困欲死者大効百靈圓
　右用釡厎百草霜不拘多少研細蜜和為圓龍眼大
　每一圓新汲水化開灌下甚者不過三圓即愈
治喉閉腫腮涎結成核走馬􁀙喉諸風欲死者黄金散
　　大黄　鬰金　天南星　宣連　蝎(已上各/半兩)
　　巴豆(别研二/錢半)
　右除巴豆餘為末入和勻壯者一錢老少者半錢生
　薑蜜水調下此藥有毒須量人氣血虚實加減服凡
　服此藥以㵼為度
凡喉閉忌以手搯摘破或即時再結愈甚或成宿疾時
時仍發如急喉閉未有藥先用漆筯二隻燒令有烟含
口中不得出氣候烟搶著發嗽即破然後次用别藥
又先飲生油令氣通候合他藥　又巴豆一箇微煨過
去皮用綿裹安耳或鼻中如瘡破即除去　又白殭蠶
直者為末生薑自然汁調下一二錢大妙　又桔梗甘
草各一兩剉用水五盞煎數沸服有膿出即愈　又濃
煑桂汁服一盞亦可末桂著舌下漸咽之　又含鷄屎
白　又含升麻　又急㧞頂心髪數莖治喉閉纒喉風
百藥不効疾勢危甚死在須㬰用此便蘇再能生人
　不蛀皂角兩挺以水一大盞許挼濃汁濾去滓對入
　生麻油攪勻每服一盞强令服之未吐再一服有病
　者先用它藥不効即急用此
治咽喉痛
　　百藥煎(去黒/皮)鵬砂　甘草　白礬(生/)
　右等分為細末每服一錢食後米飲調細細呷之
王醫師法生蘿葡切作片冬月臨臥時喫三兩片可無
咽喉之患
治重舌口中涎出用蒲黄傅舌上
治氣虚牙疼及風蚌牙為虚氣所攻而發者予昔患此
　厯試諸藥不驗里中黄醫教予用骨碎補貳兩(細剉/炒黒)
　(為/末)乳香一錢(研細/入)和勻揩牙根良乆漱之遂愈
治新乆風牙疼腫不可忍逡廵散(李武/仲傳)
　　髙良薑(一塊約/二寸許)亁全蝎(一枚瓦/上焙亁)
　右件藥為細末以手指蘸藥如齒藥用須擦令熱透
　須臾吐得少涎以鹽湯嗽大効
治牙疼不可忍者(鄧尉謙/之傳)
　　乳香(一/錢)胡桃(一/分)蓽撥(一/分)附子皮尖(一/錢)蝎梢(半/錢)
　右件藥為細末擦牙痛處少時用荆芥湯嗽過
烏髭鬢方(程子/正傳)
　　烏賊魚骨　韶粉　黄丹　蛤粉
　　密陀僧(五味各等/分研細)輕粉(少/許)石灰(少/許)
　右件藥一處和勻湯調稀稠得所箆子塗髭鬢上用
　荷葉包貼荷葉先於熱湯内漂過髭鬢亦須先浄洗
　方可塗藥
　　　　治脚氣
中岳湯治濕氣腿脚赤腫疼痛及胸膈痞滿氣不升降
遍身疼痛并治脚氣
　　赤芍藥(六/兩)甘草(半兩/炙)
　右為㕮咀每服半兩水二大盞煎八分一盞去滓服
　不拘時候
五香圓治亁濕脚氣風毒腫弱遇發寒慄不欲飲食行
立不得神効方(賈彦/澤傳)
　　乳香(二錢輕炒令/溶候冷研細)木香(二錢生用/不見火)沈香(二錢/生用)楓香
　　(一分水煑/過研細)麝香(半錢别研同/楓乳後入)沒藥(二錢酒浸少時/研成膏子入糊)
　　天麻(二錢酒浸/訖剉碎)白附子(一兩酒浸/少時剉)乾蝎(一兩用火/燒地令紅)
　　(將醋潑地上覆/定一時去毒)川烏(一兩酒浸一宿炮/裂去皮尖取半兩)草烏(半兩/酒浸)
　　(一宿炮裂去/皮尖取一分)白花蛇(去皮骨取肉一兩/酒浸炙令赤色)烏蛇(一兩/如前)
　　(製/)地龍(一兩炒去/土取半兩)大附子(一分炮製/去皮尖秤)蟬退(二錢用/塩水浸)
　　(少時/焙亁)白蒺蔾(一兩/去尖)麒麟竭(二錢/别研)無名異(二錢同自/然銅醋炒)
　　(訖/研)自然銅(二錢醋/炒亁研)朱砂(二錢别/研為衣)
　右為末酒糊為圓如梧桐子大朱砂為衣每服十五
　或二十圓温酒或木𤓰湯下食前痛甚者三兩服即
　止
木𤓰丹治脚膝疼重不能逺行乆立常服補腎氣調血
脈(左康/叔傳)
　　宣州木𤓰一箇杜木𤓰大者亦可用取去穰隔切
　　出蓋子用好熟艾填在木𤓰内須滿實却用蓋子
　　覆之竹杖簽定飯甑上蒸爛入羌活一兩獨活二
　　兩附子半兩炮同為末先杵木𤓰令爛次下藥末
　　搗成膏子圓如梧桐子大食前温酒或鹽湯下三
　　五十粒
治脚氣
　　大木瓜(一箇取成瓮/子小者二箇)全蝎(一/兩)白牽牛
　　黑牽牛(各半兩半/生半熟)破故紙(半兩半/生半熟)
　　右為末内木瓜中九蒸九曝研爛為圓炒茴香鹽
　　酒下每服三十圓食前
木𤓰圓治脚氣(陶茂安/傳二方)
　　牛膝(細/切)綿黄耆(細/切)肉蓯蓉(薄切已上三味各用無/灰酒浸夏月七日冬月)
　　(十四日如要急/用將熳火量煑)何首烏(去皮/剉碎)天麻(切已上五/味各五兩)萆薢
　　(洗/切)狗脊(去毛/細剉)京續斷(去蘆/剉碎)青鹽(各二/兩)
　右都為末用大木𤓰兩箇各去皮穰每箇取成一蓋
　子將青鹽分作兩分每箇入一分在内於飯上蒸令
　熟研爛圓前藥如木𤓰圓不就即將所浸藥酒打麵
　糊添圓每服三十圓空心温酒下無忌圓如梧桐子
　大
又方
　　肉蓯蓉(好酒焙/亁浄洗)川牛膝(去苗洗/焙亁)天麻(明白者/洗焙乾)木𤓰
　　(亁者已上各剉碎用酒三升入瓶内密/縛春五日取出急用沸湯漉過焙為末)枸把子(㨂/淨)
　　(洗/)黄耆(洗塗/蜜炙)真虎骨(酒浸/炙黄)青鹽(二兩别研已/上各二兩)
　右件都拌勻將前項浸藥酒入麵作糊為圓如梧桐
　子大焙亁每服三五十圓温酒白湯空心食前吞下
　
　
　
　
　
　
　傳信適用方卷上
欽定四庫全書
　傳信適用方卷下
　　　　治癰疽瘡癤
　　張元輔方一宗陸道
地黃圓常服令人終身不患發背
　　熟乾地黃(伍/兩)蓯蓉(酒/浸)天門冬　石斛　當歸
　　防風　白茯苓　川芎(各叁/兩)逺志　黃蓍　甘草
　　(炙/)芍藥(各貳/兩)人參　細辛　巴㦸(各壹/兩)
　右為細末煉蜜圓如梧桐子大每服叄拾圓荆芥湯
　下
萬靈圓治發背腫痛裏托定疼
　　𦍑活　薄荷葉(各叁/兩)川芎　𤣥參　地榆　麻黃
　　(去/節)防風　天麻　呉白芷　白彊蠶　牛旁子(炒/)
　　蔓荆子　旋覆花　荆芥穗(各貳/兩)甘菊(叁/兩)　何首
　　烏(肆/兩)大川烏(生肆/兩)甘草(肆兩/半炙)蟬退(去足/半兩)
　右細末煉蜜為圓彈子大細嚼壹彈茶酒送下
没藥圓治發背活經絡生肌肉
　　大川烏(生/)當歸　赤芍藥　蘇木(剉/炒)　木鱉仁
　　五靈脂(炒/)𦍑活　獨活　穿山甲(蛤粉炒脆/各貳兩)　没
　　藥　乳香(别研各/壹兩)
　右細末酒煑麵糊為圓如梧桐子大温酒下叄拾圎
凉血護肌膏
　　南星(生末/捌兩)雄黃(壹兩/别研)白礬(生末/肆兩)
　右細勻用生地黃汁調塗四圍
萬靈膏
　用淨鐺壹隻下清油捌兩婦人油髪壹兩炭火熬令
　焦盡下側栢枝壹兩歴青壹兩卷栢壹兩太平白芷
　壹兩當歸壹兩木鱉肉切片壹兩松枝香壹兩熬令
　紫用楊栁枝不住手攪焦即剉頭熬前藥紫色以綿
　兩重濾去滓再熬油滚下白膠香壹兩次下没藥壹
　兩次下乳香壹兩並逐旋半錢徐下次下黃丹壹兩
　剪刀草末壹兩慢火熬為膏滴成珠子就也用新汲
　井水浸去火毒先以葱鹽湯洗瘡次用軟帛火炙攤
　上不得留孔貼之剪刀草乃田中野茨菰也
羚羊角散内消發背
　　穿山甲(肆兩蛤/粉炒脆)甘草(炙/)當歸(各貳/兩)
　右為細末炮甘草根浸酒調下貳錢
𤓰蔞散内消惡肉生好肉
　　黃蓍(肆兩/剉)皂角刺(捌兩紅者/拍碎剉)甘草(陸兩/)牛膝(貳/兩)
　　黃𤓰蔞(拾箇/剉)
　右用蜜壹斤旋入鐺内炒至紫色見風吹脆為末有
　滓再炒為末酒調下貳錢
　　　右方七道里人張元輔用之如神由此致富然
　　　秘藏此方人莫傳者余少時目擊其事後凡叄
　　　拾年始得之於章明叔蓋其徒云拙庵老人題
　　李温如方一宗六道
李温如八行家寳祕療發背藥方不以傳人其子秉彛
客於新呉大姓羅氏一日出謁偶忘封鏁書篋為諸生
竊取其方錄之秉彛歸為之出涕蓋其父子以此方救
人之死甚多深不欲傳也其用藥次第如後
初覺閻發時先服通關散(門氏載此藥治發背内潰及/諸惡毒衝心嘔逆見信效方)
　　菉豆末(貳/錢)乳香末(壹/錢)
　右貳味和勻井花水調服微利為妙
次用藥試發瘡可治不可治
　　白礬(壹/兩)天南星(壹/箇)
　右為末以冷水和勻傅腫處留出瘡口仍以筆畫泥
　瘡暈若藥力勝則腫消皮皺此為易治若腫處皮急
　暈開即難治
次服赤小豆
　右用赤小豆半升不去皮生為末每用壹兩匙以冷
　水調下連併服盡如未退再服半升取口鼻大便出
　血為度服豆末時不可喫飯
次服四味散
　　石上薜荔(貳/兩)地榆(壹/兩)甘草節(壹/兩)當歸(壹/兩)
　右為末温酒調下叄錢
次服
　　膨脝葉(叄/斤)岡穀刺葉(壹/斤)
　右貳味旋採勿令婦人鷄犬見碓臼内春爛每用壹
　碗許以酒壹盞浸去滓温服仍以藥滓􁳳瘡
次用歛瘡口生肌散
　　木香　檳榔　黄連(洗去/鬚)
　右叄味等分淨器碾羅為末時以傅瘡若瘡潰爛傅
　了更以常用膏藥或雲母膏貼定聴膿水自出若用
　此藥傅後瘡口未便歛白及末輕粉各少許勻傅即
　有速效
　　門資欽錄元立方一宗四道
壽州霍丘醫瘡人元立治瘡甚有聲元符己夘予侍先
子將漕江東舟次壽州予因累日食鷄卵數十枚暴得
咽喉腫塞及頸赤腫硬下連心胷如鐵石日夕號呌喉
中水米不通壅塞將死召醫者視之云此喉癰也泛泛
藥恐無益因言可招元立治之必愈先子夜遣介兩日
徃還數百里召立至用藥數服得効報之頗厚立感激
予自傳治發背方四首皆累用有竒功今錄于下
治發背腦疽一切惡瘡當先用托裏藥使毒氣皆出一
醉膏(凡初覺發背癰疽等即多服用大黃甘草等藥極/踈轉以行道毒氣次用此藥)
　　大甘草(半兩為/麄末)没藥(壹分/研)苽蔞(壹箇大/者去皮)
　右叄物用無灰酒叄升熬至壹升放温頓服之如壹
　服不盡分叄兩服連服盡
次用收暈白玉膏(切忌用冷藥外貼必/逼毒氣入内殺人)
　　杏仁(貳拾壹粒/去皮尖研)川椒(肆拾玖粒/去目為末)清脂麻油(壹/兩)酒臘
　　(半兩/白者)
　右同熬至紫黒新綿濾過用無灰薄紙㸔瘡大小剪
　作梳様攤藥在上於瘡暈盡處向兩邊圍遶貼之候
　暈漸收近裏即别剪差小者再攤藥圍貼暈又收即
　又再移近裏貼仍頻換候暈已收見瘡根脚或瘡口
　即用次方(專貼大惡瘡毒氣方盛不可以藥當上貼/恐趕散毒氣瘡益大此藥能收暈見瘡其)
　(法大/妙)
暈收見瘡次用檳榔散
　　鷄心檳榔(半/兩)川黃連(去鬚/半兩)川山甲(大者拾片/燒灰存性)
　右同為細末先用好臘茶清掃過瘡用藥厚傅瘡上
　日叄伍次以膿出為知(如見瘡口後用此藥數/次了可更用乳香膏)
膿已出用生肌藥
　　黄狗腦盖骨(貳兩燒灰存性此/極難得須預收)膩粉(壹/錢)桑白皮末(壹/兩)
　右同為細末用生油調塗瘡上
以上四方是一宗元立自云少年時初得此方救十餘
人後忽自病背瘡自信其藥乃以此四藥自治得愈袒
背示予瘢㾗猶盈尺也予在汝州時梁縣吏人侯昱孝
母病背瘡予用此治之愈
　　泰山石刻一宗七道
專治發背方神妙不可具言
　右初覺或做瘡用牛皮膠熬令稀稠得所如藥花攤
　在毛頭紙上於初覺處或有做瘡處貼次用軟布帕
　子貳條於釅米醋内煑令熱漉出互相於膠紙上乗
　熱蒸熨不可令布帕冷(布帕貳條不可都齊漉出常/留壹條在醋内煑候蒸熨得)
　(壹條冷却於醋内取熱布蒸熨冷布却入効/醋内煑庶幾常得熱布替換熨蒸即易見)
　若瘡痒時乃是藥攻其病須忍痒不住蒸熨直候膿
　出將盡即濃煎貫衆湯候温洗去膠紙次日後㸔瘡
　中尚有膿出即是未効却再如前將膠紙鋪於瘡上
　用熱醋布依舊蒸熨追令膿盡然後却用貫衆煎湯
　如前洗去膠紙次日後依前更㸔若尚有膿又如前
　法蒸熨雖連數日蒸熨不妨但要瘡中膿盡瘡成乾
　揜為度然後用生肌紅玉散摻在瘡上即以萬金膏
　貼(每日壹上/或兩上)
專治諸般惡瘡萬金膏
　　黃連　黃栢　黃芩　白及　白斂　龍骨　當
　　歸　厚朴　川芎　没藥　槐枝　栁枝　鱉甲
　　苦參　香白芷　木鱉子　草烏頭　猪牙皂角
　　烏賊魚骨(已上各/壹分)乳香(壹/錢)黃丹(壹兩/半)清麻油(肆兩/冬月)
　　(用半/斤)
　右件藥除下黃丹將諸藥油内慢火煎得油色紫赤
　濾去藥材不用入黃丹在油内(先用黃丹一/半於油内)不住手
　攪煎得色似黒更入壹半黃丹不住手攪只是用慢
　火熬得紫色滴在水上不散捻不粘手然後更入黃
　丹少許再熬如捻着硬時却更入油少許但不粘手
　是成也如常膏藥攤在紙花上㸔瘡大小敷貼
治熱毒腫硬難消者瘡腫白鶴散
　　寒水石(軟者貳兩燒不爆散者乃是寒水石燒爆/烈散者即是石膏不可用)
　右用炭火燒寒水石通赤細研冷水調少許在瘡高
　處後用萬金膏貼毎日一上用此藥後便軟做瘡頭
　兒更用七聖散掃膏藥周回腫處藥乾即更掃
回瘡化惡肉止痛生肌麝香散
　　寒水石(叄兩用炭火燒通赤入膩/粉半錢麝香壹字同研)
　右如瘡口内有紫惡肉時更乾摻少許在惡肉處後
　用萬金膏貼每日一上(如瘡内膿多/每日兩上)
治疳瘡發背麝香圓
　　麝香(半/錢)輕粉(半/錢)定粉(半/錢)粉霜(壹字/半)巴豆(叄箇大好/者去皮研)
　　白丁香(肆拾貳箇/揀直者)
　右先研粉霜麝香且裹起令研巴豆細却合諸藥更
　同研極細為度如疳瘡深有眼子用水和作挺子任
　在瘡口内後用萬金膏貼毎日一上如膿多兩上如
　患惡瘡發背魚眼丁瘡有紫惡肉只做散子乾散在
　惡肉上後用萬金膏貼每日一上或再上且少摻藥
　如不痛更加此藥
生肌止痛合瘡口生好肉時用此紅玉散
　　寒水石(貳兩炭火燒通/赤候冷即細研)黃丹(半/兩)
　右貳味同研細乾摻在瘡内後用萬金膏貼每日一
　上或兩上
消熱毒赤腫疼痛不可忍七聖散
　　黃芩(壹兩去黒/皮并心)大黃(壹/分)白滑石(肆/兩)
　右為末用冷水調掃腫赤疼處如乾即更掃
　　　右瘡藥方一宗士大夫家多有之括蒼何氏始
　　　編刻于經驗方或云此方舊有以刻之太山石
　　　壁者
　　周子明提㸃傳一宗八道
治五發發腦發鬢發眉發頥發背癰疽瘭痼癌一宗藥
保不死方
才覺寒熱瘡已現發渇即是其證先用車螯散
　　紫背大車螯(壹名車/娥也)毎箇用草先札定上用鹽泥
　　固濟日乾簇火煅之候通紅半時辰許離火候泠
　　手取敲去泥以器皿合在淨地上出火毒半日許
　　令碾羅為細末沙合收
　　甘草(炙碾/為末)輕粉
　右每服抄車螯貳錢末甘草末壹錢輕粉末半錢温
　麥門冬熟水調下五更初服至日出時候大便不痛
　下青綠苔或如黒煤惡物下也
次用一生黃土細研末半錢許入蒜叄瓣細爛搗捉薄
作叄餅子不拘大小坐於瘡頭上用伏道熟艾炙之百
壯少歇與飲食喫再炙之叄伍拾壯也(每艾炷伍拾枚/換餅子壹箇)
次用六一湯托藥
　　眞綿黃耆箭簳者是也木耆不堪誤人秤陸兩以
　　刀擗開揭薄用白沙蜜不酸者壹兩微入水少許
　　調解則易塗蘸候搓勻灸之微紫色候冷剉碎不
　　碾羅
　　橫紋甘草(炙壹兩/細剉)
　右拌勻毎服抄伍錢水壹盞煎至㭍分服之日叄服
　夜貳服
次服苽蔞湯
　　苽蔞(壹箇去皮將/穰與子剉碎)没藥(壹分/研)甘草(半兩/生剉)
　右叄味用無灰酒叄升煎至壹升分叄服温餌
次用治癰疽等腫壞消毒去惡肉猪蹄湯
　　香白芷　甘草　獨活　露蜂房　黃芩　赤芍
　　藥　當歸
　右先將獖猪前蹄兩隻只用白水煑軟將汁分兩次
　澄清去上面油花下面滓肉毎用藥半兩投於汁中
　再煎伍㭍沸濾去滓以故帛蘸藥湯中薄揩瘡上死
　肉惡血随洗而下以乾故帛拭乾輕竅减痛仍避風
　忌人口氣吹之有胡臭人不得入宅猫犬亦忌月候
　人不令入房
次用洗藥散風邪生好肉
　　芎藭(剉/)白蒺藜子(搗去尖/)防風(剉/)
　右等分為細末每用抄壹匙頭煎令沸氣上對瘡候
　通手以帕子揩洗之(前藥壹次換後藥兩/次易貳藥相間洗)
凢瘡破有頭便用洗藥洗訖便用薄貼傅之(薄貼謂/膏藥也)
太上無比靈應神異膏
　　露蜂房(壹兩/剉碎)虵蛻皮(半兩/細剪)𤣥參(半兩/細剉)真綿黃耆(叄/分)
　　(細/剉)眞杏仁(壹兩去皮/尖畧搗破)黃丹(伍兩虢/州者佳)童兒童女亂髪
　　(淨洗日乾/如鷄子大)
　右先用真麻油不用菜子油壹斤入鐺便下髪慢火
　熬候髪消盡次入杏仁濾去滓再入鐺入餘藥熬候
　焦黃再濾去滓次入黃丹候變色以新栁木箆子攪
　伍千攪滴入水中㸔軟硬得所然後傾淨甆罐子如
　尚未硬更攪叄百攪也攤用如常(日換兩次/夜換壹次)
疽發人貼雲母膏痛如刀割不可不審不可不知也亦
不得用生肌藥只貼膏藥自然歛合如醫治後時為庸
醫藥罨或刀割傷風重者兼以五香連翹湯
　　木香　麝香　乳香　沈香　藿香　連翹
　右等分為細末毎服貳錢水壹盞煎至㭍分放温服
　無時瘡四邊以金箔先用津液次㸃之也
乳香膏治諸惡瘡丹腫能收瘡根聚膿止痛
　　没藥(壹分/細研)通明乳香(壹分水外浸/乳鉢細研)眞麝香(半錢/别研)膩
　　粉(壹/分)黃臈(貳/錢)萆麻子(壹/兩)
　右陸件同研極勻為膏用無灰薄紙攤藥貼上留眼
　子出膿日叄肆次換(本在元立/一宗方後)
化毒排膿内補十味散治一切癰疽瘡癤未成者速散
已成者速潰敗膿自出不犯刀仗服藥後疼痛頓減此
其常試之効也如妳癰腸癰及其它腫毒皆嘗治愈此
方歙縣丞胡權得之於異人徽州有石刻及洪景盧夷
堅志所載甚詳兹不復錄
　　人參(去/蘆)當歸(酒/浸)芎窮　防風　厚朴(製/)桔梗　白
　　芷　桂(去麄皮/不見火)甘草(炒/)黃耆(蜜/浸)　(一方加黄苽蔞/壹兩去皮秤)
　右拾味選藥貴精皆取淨曬焙極燥方秤人參當歸
　黃耆各貳兩餘各壹兩為細末毎服自叄錢加至陸
　錢熱酒調下日夜連進數服以多為妙至瘡口合更
　服為佳所以補前損絶後患也不能飲者間以木香
　湯調服但不若酒力之勝耳
治發背已發未結成已結成未潰用牛皮膠貳兩酒貳
升生甘草壹寸同煮候牛皮膠溶化放温令病者徐徐
飲盡如未結成即消已結成則易潰已潰則易差如未
効再用必効
治發背癰疽一切毒瘡
　　臘月乾桑葉
　右不拘多少碾為細末以新汲水調塗瘡上如瘡有
　膿血即乾摻用之如瘡在脚膝間傅藥了用帛子裹
　之神効不可具言
撮軟癤
　　覆盆子葉(微炒油調/紙花貼)又方五倍子(炒焦油調/如上用)
　　　　治瘡疥丹毒一切雜瘡
魏伯虎瘡藥方内經云諸痛痒瘡皆屬於心心受風熱
則血脈凝滯而成瘡風多熱少即痒熱多風少即痛風
熱相半即痒痛皆因大病後風熱毒不曽宣利畜於血
脈遍身生惡瘡兩腿尤甚或攻刺疼痛或晚間増寒欲
作膿水毎蓋即熱痛不蓋即疼痛宜服此藥
　　烏蛇壹條(大而細尾梢長者去頭尾叄寸長截作/數劑用極好酒浸叄宿去刺骨皮取好)
　　(淨肉慢/火焙乾)𤣥參(去蘆/頭)苦參(去木/取皮)地骨皮(去木/淨洗)白蒺藜
　　(炒以新塼貳/口磨去刺)甘草(細切炒/令黃色)防風(去蘆/淨洗)白殭蠶(炒斷/絲)
　　乾蝎(以米炒令米/微黃為度)　川芎(淨洗已上/各半兩)草烏(半斤肉白/者以黒豆)
　　(壹升水煮令草烏都黒惟心/中壹㸃白為度薄切焙壹兩)黒牽牛(半生半炒以/貳兩取壹兩)
　　(末/)枳殻(去穰薄切/麩炒壹兩)
　右件壹拾叁味為細末煉蜜搜成劑入石臼中搗百
　十下圓如梧桐子大每服貳拾至叄拾圓温酒吞下
　不拘時候日進叄服以利則減不利則加服
又方
　　柿樹皮(燒煙欲盡以椀/盖滅火研壹兩)荷葉(如前法燒/灰取壹兩)草烏(去皮/尖半)
　　(兩/)硫黃(半/兩)黃連(半兩/去鬚)黃蘖(半兩去/麄皮)胡椒(半/兩)白蕪荑
　　(半兩/研)細辛(半/兩)苦參(半/兩)白礬(生研/叄錢)雄黃(細研/半兩)輕粉(壹/錢)
　右件壹拾叄味搗為細末和令勻濕瘡乾摻乾瘡用
　烏臼油或酥或油臘調塗夜間以手掌多擦藥有痒
　處即以手掌拂之
治熱毒風瘡四聖圓(與國侯醫恭傳四方/)
　　何首烏(壹/兩)蔓荆子(壹/兩)苦參(壹/兩)荆芥穗(壹/兩)
　右件肆味生為細末用酒糊為圓如梧桐子大毎服
　貳拾圓至叄拾圎温酒送下
貼瘡烏金散
　用鯽魚壹箇可重陸兩者去腸用栢葉碾細入在魚
　腹内用紙褁數重次用黃泥固濟煅令存性候冷碾
　成細末入輕粉壹分同勻如瘡乾用麻油調瘡濕乾
　用
又方
　撫芎不拘多少煅過入輕粉用麻油調塗如瘡濕乾
　摻
洗瘡
　　苦參　荆芥　防風　露蜂房　木鱉子　白殭
　　蠶　五倍子　地骨皮　桑白皮
　右件各等分煎洗瘡處
治膁瘡累年不効
　鯽魚壹枚用麻油煎魚焦為度去魚只留油調藥
　穿山甲不拘多少鹽泥固濟候乾火煅存性為末入
　輕粉麝香少許研勻先以鹽湯洗瘡却用前件油調
　藥塗之
治漆瘡芸臺葉或用子搗汁塗
又方用臘茶調麻油塗
治一切惡癬并瘡用茄子花為末乾用油調塗濕乾摻
之
癮疹入腹亦殺人蠶沙貳盞水貳盞煮壹椀洗　又鹽
湯洗了以蓼子挼傅之　又枳殻剉煎湯洗　又牛膝
末酒調貳叄錢服　又蕪菁子末酒調服
治一切丹毒
　川芒消細研為末以水調塗　生地黃擣汁塗　五
　葉草爛擣傅或為末以水調塗浮萍草爛擣傅　芭
　蕉根擣自然汁塗　竈中黃土以水調塗　川大黃
　擣羅為末以水調塗皆可擇而用之
治夏月抓破皮膚成瘡
　　胡桃壹箇燒灰入蛤粉白礬少許
　右研細油調塗
治癬妙方
　　川烏　香白芷　蟬蛻(已上各/半兩)全蝎(壹/分)
　右肆味為細末用羊蹄根自然汁煉蜜為圓如梧桐
　子大每服貳拾圎先安排熱酒壹盞去浴堂内解缷
　衣服了以羊蹄根壹枝取自然汁滴在盞内嚥下藥
　便用熱湯澡洗却用羊蹄根代皂角擦之出浴令汗
　乾便不見癬
治疥癆(但季良傳/)
　猪膏煉油石灰細羅貳味以意度多少一處銚内炒
　以乾為度先鋪紙在地却傾所煉猪膏石灰於其上
　用盆葢之出火毒壹夜研為末乾擦
治小兒浸淫瘡(周元亨傳/)
　　韶粉　蛤粉(等分/)　輕粉(少許/)
　右研勻以臘月猪脂調塗
治夏月疿子
　棗葉乾為末和葛粉裛之亦治熱瘤
又方兼治汗漬腋下赤腫
　霜和蛤粉傅之立差冬月瓦木上以雞羽掃取收甆
　瓶中或只用雪水亦佳又一方加滑石菉豆粉同和
　勻無雪水則用新汲水調塗或日乾撲之
治瘰癧已破者羯羊糞焙乾為末用油調塗如瘡濕止
　乾摻
　　　　治傷折金瘡破傷風
治打撲傷損接骨如神方(桂漢士傳/)
　　川烏　草烏　白薑　半夏　南星　桂(去麄/皮)
　右各等分為末取生薑自然汁并釅醋各半調上件
　藥稀稠得所就綿上攤勻褁痛處如乾再將醋并薑
　汁潤如藥落再換或傷折甚者用藥了以杉木片子
　夾定此藥用後止疼然後服藥
服藥
　　當歸(去蘆焙/乾秤)乳香(細研/)
　右等分為末每服貳叁錢酒調下
應痛散治身體偏疼兼無力宣通經絡使血氣和暢
　　延胡索(炒/)當歸(去/蘆)桂心(去皮取肉/各等分)
　右揀好藥材為細末以酒調下不拘時每服叄錢或
　肆伍錢量病痛如何用藥多少頻進􁁊酒亦隨人量
　以知為度尋常閃着筋力挫氣疼痛壹服即効
治刀斧所傷打撲傷損大能止血生肌定痛用好降眞
　香不拘多少碾為細末臨用時量大小貼瘡口乾摻
　便乾不疼如神亦不作膿水兼治發背惡瘡等疾洗
　去膿水乾貼(降真須用結實色深者/)
打撲傷損　(姜帥傳/)
　牡礪火煅數次為細末濃煎蘇木酒調下肆伍錢如
　傷損上軆則食後服傷損在下則食前服(李武仲云/只以䧏真)
　(用無灰酒濃煎服極妙/應被傷折皆宜用之)
治破傷風黃明膠燒存性調貳錢以好酒調之
治破傷風身體浮腫甚者口噤舌強狀如中風獨聖散
　用魚鰾燒過存性不拘多少細研每服貳錢濃煎蘇
　木酒調下兩服立効魚鰾乃木匠用作膠者倉卒無
　蘇木只以温酒調亦可入少麝香尤妙
治刀斧湯火所傷蛇蝎大鼠所咬疥癬等瘡
備急百靈膏
　右於五月五日絶早出門望東去採百草不拘多少
　惟不得回顧採取滿意方回入杵臼内爛搗如泥量
　藥多少以意入石灰和勻取出拍成膏日中暴乾遇
　要用時旋取撚碎如法用刀斧傷乾傅取血止為度
　湯火傷冷水調開塗傅蛇蝎犬鼠咬傷先以温水洗
　以津液調傅疥瘡先爪損以藥末乾傅乾濕癬以醋
　調傅之其効如神
破傷風瘡口作白痂無血者殺人最急治之方雄雀糞
　直者是研細熱酒調半錢服
破傷風牙關緊噤草烏頭去皮防風為末雄黃别研等
　分毎服壹字熱酒調灌之亦治洗頭風噤了牙關者
　如破傷風身體強硬更用天南星貳兩防風壹兩為
　末先以熱小便洗瘡貼之有紫汁出効
縫金創腸出者桑白皮作線縫之更以熱鷄血塗上唐
　安金藏剖腹用此法便愈
　　　　小腸氣淋疾痔漏便血秘澁等疾
治小腸氣灸法俯卧用艾炷如黒豆大灸足第貳指第
　貳節叄壯偏墜左即灸右足右即灸左足其効如神
　　(但季良傳/)
專治五淋皆腎虚所致雖病乆服之必愈
　　琥珀(壹分生/細研)澤㵼(壹分/生)石鷰子(半兩生/研極細)海金沙(半/兩)
　　葵菜子(壹/分)
　右為細末每服叄錢用新取桑白皮濃煎湯調下食
　前空心日進叄服如淋退可便服八味圓補之忌炙
　膊房事熱酒酸物等應下膏血沙石肉淋脹悶者服
　之如神毎疾作飲食不下嘔吐者服之尤妙(王稚川傳/)
治沙石淋極疼痛者
　海浮石為末每服壹錢熱酒調下
治内痔枳殻圓
　用好厚枳殻不拘多少去穰細切麩炒黃色為末毎
　末壹兩入胡桃肉壹箇研勻以蜜圓如彈子大空心
　細嚼壹圓米飲或温酒下兼用井花水淋洗
白金散治久新痔痛如神(黃鼎臣傳/)
　　海螵蛸(去麄皮不/拘多少)
　右為細末每用貳叄錢生麻油調成膏以鵝翎拂上
痔藥方如神(朱周卿傳/)
　　連翹　枳殻(麩炒/)
　右等分為麄末煎熱薰温洗
治下血
　用栢葉不拘多少焙乾為末米飲調下
枳殻飲治老人大便風秘不通塞澁妨悶或用蜜導之
類不能通者並用之
　枳殻水浸去穰麩炒為麄末毎服壹大錢入阿膠貳
　片生薑五片葱白伍莖水壹大盞煎至陸分去滓入
　蜜少許空心温服次用葱白拾莖爛研塗臍心中却
　以手巾蘸葱湯自内腎腰間浴熨至小腹下少頃氣
　透即通
犀灰散治五種腸風㵼血下痢糞前有血號外痔糞後
有血號内痔大腸不收號脫肛榖道四面有弩肉如妳
號鼠妳頭上有孔號漏此藥並皆治之
　　黃牛角䚡壹箇剉　蛇蛻壹條全者　猪牙皂角
　　(伍鋌/)穿山甲(一處㭍拾/鱗剉)
　右四味同入瓷瓶内黃泥封固候乾先以小火燒令
　煙出方用大火煅令通赤為度候冷取出研為細末
　每服貳錢用胡桃肉壹箇取肆分中壹分爛研同藥
　用温酒調服臨卧服來日辰時再服取出惡物永除
　根本
三茱圎治小腸氣痛
　　山石呉茱茰(各壹/兩)金令子取肉并皮(壹/兩)青皮(去/穰)
　　舶上茴香　馬蘭(叄味各/壹兩)
　右㭍味逐味於銀銚内炒令香為末酒餬圎如桐子
　大毎疾作鹽酒下叄伍拾圎久年不差伍㭍服可除
　根本
治多酒腸風㵼血及熱㵼血至多鮮血箭出如紅線者
　好實黃連叄兩淨洗日乾分為叄分壹分剉作半寸
　截入陳米壹兩㣲炒紫黃色壹分亦剉作截以手炒
　熱為度壹分生同焙為細末研粟米粥和杵數百杵
　圎梧桐子大每服伍拾圎空心温陳米飲吞下壹服
　立効如急速不及制只用生黃連為末依法用之貳
　服抵壹服功此方治血痢水㵼百發百中
走馬寸金圎治男子下元虚冷眞氣怯弱肝腎客寒小
腸氣痛牽引肋脇遶臍疞痛不可忍者手足厥冷多出
冷汗不能屈伸面色青黃時發時止立有神効(鄧尉傳云/)
(湯樞得之王知省/)
　　𤣥胡索　川當歸(剉/)舶上茴香　川棟子(各壹/兩)
　　乾全蝎(叄箇已上並/炒令紫色)南木香(半兩/不炒)
　右件並碾為細末米醋糊圓桐子大每服叄拾圎空
　心鹽酒下乆患服壹月可去根
治五淋　(李武仲傳云得之王維先醫師/)
　　眞定器(火煆存性研/為細末壹兩)生熟地黃末(各壹/兩)
　右每抄定器末壹錢地黃末各半錢煎木通湯調下
　不拘時候神効
　　　　治雜病
療寸白蟲不拘逺年神効聖功散
　　南木香　檳榔(等分/)
　右為細末濃米飲調叄錢許黎明空心先熟嚼炙猪
　肉之屬只嚥汁吐去滓便服藥辰巳間蟲下其疾永
　除此方簡易如是而取効神速諸名醫未知有此用
　之屢驗
治十種水氣紫金膏(趙判官師沔傳/)
　　蛇含石(二兩用炭壹秤蛇含石用新鐵銚盛却入炭/中煅通紅用米醋貳升傾蛇含石入醋)
　　(内/)針砂(伍兩用水淘淨焙乾用米醋貳升同餘糧/於砂鍋内煮乾為度却再入鐵銚内於炭)
　　(中煆通紅取出令冷吹/去灰細研全無砂聲)禹餘粮(三/兩)赤石脂(壹兩細/研旋入)
　　木香(壹兩切作/片子懷乾)肉豆蔲(壹兩濕紙/褁炮香熟)川白薑(壹兩炮/)
　　川芎(壹/兩)白茯苓(壹/兩)羌活(壹兩去/蘆頭)當歸(壹兩去蘆頭/切片子酒浸)
　　(壹/宿)杜茴香(壹兩/炒香)白蒺藜(壹/兩)川附子(壹隻重㭍錢/者炮去皮尖)三
　　稜(壹兩/炮)青皮(壹兩/去穰)陳皮(壹兩/去穰)牛膝(壹兩切酒/浸壹宿)官桂
　　(壹兩/懷乾)蓬术(壹兩/炮)
　右件焙乾為細末用無鹽蒸餅湯泡為糊和圎如桐
　子大每服叄拾圎至伍拾圎温酒吞下空心食前如
　不能飲酒白湯亦得忌鹽叄月房室壹年患人若介
　甲眼黒臍凸肚皮光有青筋起或灸並不可下藥
　患人所食之物
　　精猪肉　肚尖　肚子　白魚　銀魚　鱸魚
　　白菘菜(只用葱椒醋食切不宜用/鹽除此外别食並不可食)
治嵌甲
　以乳香摻之大妙(血竭尤佳/)
又欲去甲者
　用綿逐旋攖入甲内漸漸添之靸起次用剪子去之
治肌衂乃腿上血出
　用胎髪燒作灰塡之即止
治腋氣生薑不拘多少濕紙褁煨過爛研如泥擦腋下
　立効
又方
　　白礬(火煆取乾為/度研壹錢)輕粉(半/錢)
　右貳味和令勻時乾揩腋下神効
隂瘡
　　臈茶　伍倍子(等/分)膩粉(少/許)
　右𫝊之
治脚爛丫
　　竹蛀屑　氊燒灰　紅棗(燒存/性)韶粉　黃丹
　　白礬(飛/)
　右等分為末摻之
又方以退鵞掌皮㬠乾燒存性為末摻之
治人挫喉氣不來
　　急以冷水嚾之立効
治刀傷及竹木刺血出急以自己小便淋洗叄兩次立
　止不妨入水
醉鄉寳屑
能寛中化痰治嘔吐惡心解酲醉後雅宜随意服之
　　陳皮(肆/兩)縮砂(肆/兩)紅豆(壹兩/陸錢)甘草(貳兩/肆錢)生薑(壹斤已/上並㕮)
　　(咀/)鹽(壹/兩)丁香(壹錢/剉)白豆蔲仁(壹兩/碎)巴豆(捌粒不去/皮殻用鐵)
　　(線串/定)
　九味同用水煑焙乾去巴豆不用
遇春仙方
　丁香沉檀麝壹錢更兼香附半錢先飲時少許投壺
　内席上春風正遇仙
人適它方不伏水土
　故鞋底下土刮取末和水服之
專治吐酒(鄧尉謙之傳二方/)
　桑樹上木耳以新瓦焙乾為末糯米飲調服之
治惡指
　爛嚼黒豆傅之
止夜起方
　益智貳拾箇和皮剉碎用水壹椀煎至陸分臨卧熱
　服
又方胡桃慢火炮熟温酒同嚼臨卧下
　　　　治婦人衆疾
治婦人經寒月閉湛濁無時血滯四肢或時結痛子宫
乆冷諸虚不足並宜服此益血温補調經養氣思進飲
食大効琥珀散(王稚川傳/)
　　琥珀(半兩不/見火)南木香(半兩紙/褁煨熟)血竭(半兩不/見火)延胡索
　　(半/兩)川當歸(壹/兩)川芎(半兩不/見火)肉桂(半兩不/見火)赤芍藥(半/兩)
　　荆芥穗(半/兩)枳殻(壹兩温湯浸去/穰麥麩炒黃色)生地黃(貳兩用生/薑壹兩切)
　　(同炒/黃乾)
　右為細末每貳錢用温麝香紅酒調下空心日午各
　壹服
治婦人偏頭疼香附子炒去毛末之每服貳叄錢建茶
　調下
露華湯治婦人赤白帶下神妙
　　乾蓮房(隔年者良/)
　右為細末每服貳錢以麝香米飲下空心食前日叄
　服不數日見効去麝即不効切不可減去
治孕婦風秘大便不通
　　川當歸(酒/浸)枳殻(去穰/炒)甘草(炙已上/各壹兩)川芎(半/兩)
　右件為末毎服貳錢水壹大盞煎至㭍分去滓空心
　午食前服忌動風物如未通加少防風通即不用
治産難等方(慶育集所論及集驗方所載甚詳可參用/之)
一滑胎榆白皮為末毎服壹錢空心白湯調下自入月
　每日叄服令易産兒生下藥皆塗身上
一催生并死胎不下萆麻子叄箇巴豆肆箇研細入麝
　香少許貼臍心上須臾間便下
一難産方黃蜀葵子貳拾壹粒細研熱酒調下或只以
　蜀葵花為末毎服貳錢熟湯放温調下併進叄服亦
　佳
一難産叄兩日不生以蠶種紙半張燒灰熟水調下(係/)
　(已出蠶種紙亦名馬明月/)
一治橫生逆生灸産婦右脚小指尖頭如麥大叄壯立
　産
又方蛇退皮燒灰酒調貳錢面東服
又方鹽塗兒足底急去之
又車前子末酒調服貳錢
一妊娠煩悶胎熱卧睡不得并腹中痛及難産知母新
　白者焙乾為末煉蜜圎如小彈子大毎服壹圎温酒
　調下
一妊娠偶因所觸或墜高傷打致胎動不安腹中痛不
　可忍者縮砂不以多少和皮炒令熱透去皮為細末
　每服貳錢熱酒調下胎即安神効
一胎動日夜呌呼口噤唇青及下痢不止者熟艾壹兩
　酒伍盞煑肆盞去滓再煎至貳盞服口閉者灌之亦
　治腰痛下血
一胎動及下血心腹脹者當歸貳兩川芎壹兩為麄末
　水肆盞酒伍盞煎至伍盞分叄服若胎未死即安已
　死即便下
一産後血暈五靈脂炒令煙盡為細末温酒調下壹錢
　童子小便尤佳
又方乾荷葉為細末毎服壹錢温酒調下
又方生半夏為末壹大豆許吹鼻中
又方紅花或蘇枋木酒水濃煑汁飲
一産後中風眼上視四肢搐搦荆芥穗為末每服貳錢
　温酒調下如不飲酒只濃煎湯服
治婦人産後發狂每用大香附子去鬚皮淨為細末每
　用貳錢入研極細真辰砂末壹錢以燒通紅秤磓侵
　好酒調藥服之神妙
催生靈符治一切産難横逆於端午日以露水或雨飛
　好朱砂至誠書龍字勿令筆畫連接毎臨産時即旋
　圎壹字以温水吞下隨男左女右持符出是驗然須
　直候腰作陣痛上草欲産時方服不可太早(甲子庚申/日亦可書)
治産婦渴疾神効(杜仲文傳/)
　縮砂皮不拘多少煎湯百沸候通口飲之不過一盞
　渴疾自止
芎藭湯治婦人産後血迷血暈及失血過多虚懸瞀悶
　　當歸(切洗/焙乾)川芎(各等/分)
　右為麄末或剉如麻豆尤佳每服伍錢水貳盞慢火
　煎至壹盞去滓温服如熱悶冷喫亦得若婦人胎産
　危惡用半兩作壹劑以水貳盞酒壹盞慢火煎至壹
　盞半温服一切不順自然安適
治産後惡心
　　白术(壹/分)生薑(减/半)
　右並咬咀水壹盞煎至㭍分温服神効
治婦人妳癰痛甚無比散
　右用蛇蛻皮燒灰壹錢炒甘草末半錢同和暖酒下
　如破用生油調塗
　　　治小兒衆疾
烏蛇圎治小兒慢驚風(徐成和需傳/)
　　烏蛇(壹兩酒/浸壹宿)天漿子(叄拾箇/去殻)天麻(半/兩)乾蝎(壹/分)天南
　　星(半兩/炮)白附子(半/兩)川附子(壹兩/炮)防風(半/兩)半夏(半兩/洗㭍)
　　(次/用)已上並酒浸㭍日焙乾為細末入後藥
　　牛黃　珠砂　麝香　雄黃(已上各/壹錢)
　右並研膩以糯粥圎如黃米大每服拾圎不計時候
　煎荆芥湯下以風搐止為度
治小兒因驚中風角弓反張及慢脾風追風散(南華椿方/老傳三)
　　全蝎(壹/箇)母丁香(壹/箇)𤓰蔕(㭍/枚)赤小豆(肆拾/玖粒)
　右為細末小大加減壹字許米飲調灌之吐出風涎
　方可治然後服後藥
天麻圎
　　天麻(壹/錢)白附子(壹/錢)大附子(炮去皮/臍壹錢)赤脚蜈蚣(壹/錢)白
　　花蛇項肉(壹/錢)羌活(壹/錢)麻黃(半兩槌碎水煎/去查熬成膏)
　右為末以麻黃膏搜為圎如梧桐子大每服壹圎薄
　荷湯酒磨化嚥下立愈
治小兒急慢驚風
　　天南星(壹/箇)全蝎(壹/箇)
　右為末用父母津唾調膏稀稠得所塗顋上㸔顋大
　小塗之移時驚住不須塗之若未住再塗之
治慢驚風
　　附子(炮去皮/尖臍)
　右用半箇切片用生薑叄片丁香伍粒水壹盞半煎
　半盞灌之令睡醒來安樂神妙急切無丁香亦可
人參膏治小兒泄㵼煩渴嘔逆(但季良傳/)
　　人參(壹/兩)白术(半/兩)丁香(半/兩)藿香(半/兩)白匾豆(壹/分)
　右為細末蜜圎如菉豆或麥粒大量兒大小以生薑
　湯下五七圓至十圓
益中湯治小兒嘔吐泄痢
　　丁香(半/兩)草果子(叄枚去/皮炒)人參(半/兩)青皮(半/兩)阿黎勒(壹/分)
　　桂心(壹/分)
　右為細末毎服半錢或壹錢米飲調下
益胃湯治小兒胃虚身熱嘔吐不止
　　丁香　人參　桂心　阿膠
　右各等分為細末每服壹錢水陸分盞生薑叄片同
　煎至肆分温服
人參豆蔲散治小兒霍亂煩渴
　　藿香葉(壹/兩)肉豆蔲(壹/兩)甘草(壹/分)白匾豆(半/兩)人參(半/兩)
　右為細末毎服壹錢水陸分入生薑貳片煎至肆分
　温服
治小兒驚㵼不定
　　蝎梢(㭍/箇)胡椒(肆拾/玖粒)
　右為細末毎服半錢荆芥湯調下
三和散治小兒吐利津液燥少
　　茯苓(壹/錢)烏梅肉(半/錢)木𤓰(半/錢)
　右為細末毎服壹錢水半盞煎至叄分温服
肥兒圎治小兒五疳八痢隂陽氣不順虚痞腹脹嘔逆
腹痛㵼痢消化乳癖積聚肥肌退面黃瘦殺蟲安胃蟲
進飲食此藥應有小兒疳病累服藥未効者不問虚實
便與數服即安(荆南侯醫傳/)
　　檳榔(用麪劑褁煨/熟去麪剉焙)陳皮(洗去/白)青皮(洗去/白)胡黃連
　　宣連(去鬚剉/碎微炒)白蕪荑(炒去/扇)史君子(煨去/皮)肉豆蔲(加/檳)
　　(榔法/煨)人參(去/蘆)夜明沙(㣲/炒)赤芍藥　龍膽草(洗淨/剉炒)
　右拾貳味各等分為末薄麵餬為圎如蘿蔔子大每
　服叄伍拾圎用紫蘇木𤓰湯下㵼痢米飲下不計時
　候日貳叄服
姑熟李氏小兒保生要方三卷其論議治療之法甚詳
審兼有錢氏所未及言者予家常用之無不取効今摭
其間論證及八方附見於此
常用朱砂膏安神鎭驚心去痰退熱
　　人參　茯神　防風　山藥　甘草(炙/)黃耆(蜜/炙)麥
　　門冬(去/心)已上各半兩
　　朱砂(陸錢/研)麝香(半/字)
　右為細末研勻煉蜜圎如櫻株大金箔為衣毎服半
　粒或壹粒薄荷湯化下不拘時
歡喜散治小兒感外風發熱頭痛無汗惡風或眥小温
熱鼻塞清涕淚出嚏噴並皆治之
　　防風　人參　甘草(炙/)天麻　前胡(已上各/貳錢半)細辛
　　(壹錢/半)柴胡(壹錢/半)白茯苓(貳/錢)桔梗(貳/錢)枳殻(去白麥麩/炒秤貳錢)
　　(半/)川芎(叄/錢)
　右為細末每服叄嵗已上抄壹錢匕水陸分盞薄荷
　兩葉同煎叄兩沸通口服不拘時更量力加減
惺惺散治小兒時行温壯及傷風發熱應表證未解者
悉主之(亦見和劑方/)
　　桔梗　細辛　人參　甘草(炙/)白茯苓　苽蔞根
　　白术(各等/分)
　右為細末毎服壹錢匕用水壹小盞入蔢荷叄葉同
　煎至肆分温服不拘時
六神散治小兒胃氣不和表裏俱虚臟腑冷㵼不欲飲
食及治因身熱服藥既表解後再發熱者蓋氣不歸元
而陽浮於外故耳此非熱證也當此用藥加粳米煎和
其胃氣歸内身體自涼如治胃冷及冷㵼即加附子治
風證加天麻治痢加甖粟殻同煎服之
　　人參　白茯苓　乾山藥　白术　白匾豆
　　甘草(炙/)
　右陸味等分為細末每服壹大錢水半盞棗壹箇生
　薑貳片同煎至叄分通口服
小兒青糞者冷也亦是肝尅脾之證也肝屬木其色青
脾屬土其色黃糞黃者脾家之本色也若脾受肝尅則
其糞青肝木主風宜早治之不爾成脾風發癎也然所
謂青糞纔下便青若初下時黃良乆乃青小兒安樂者
皆然不可認為青糞也可服白附子圎𦍑活膏
白附子圎治小兒青糞及吐而有冷證多者
　　白附子(壹分/為末)蠍梢(壹分/為末)舶上硫黃(半兩/細研)半夏(半兩/生為)
　　(細末用生薑自然汁和成劑拍作小錢大餅子/沸湯内下候煑熟不麻人爲度取起研成膠)
　右將前叄味壹處研勻入在半夏膠内和得所乾即
　添湯圎如蘿蔔子大毎服叄伍拾粒米湯或乳汁下
𦍑活膏治小兒胃虚吐㵼生風
　　𦍑活　天麻　防風(各半/兩)人參　　全蝎(酒/炒)桂(各/壹)
　　(分/)朱砂(壹錢/研)水銀(壹/錢)硫黃(壹錢已上貳/味同研如泥)
　右先將捌味為細末入水銀硫黃研勻煉蜜為膏每
　服壹匙匙大用荆芥薄荷湯化下食前服更量度加
　減
小兒暑月多吐㵼其證不一冝詳審用藥不可差謬有
伏暑吐㵼者小水必不利宜服五苓散香薷散有傷食
吐㵼者其吐及糞皆有酸臭氣宜服感應圎三方易知
今不復載㵼多日口唇白及糞色亦白及㵼糞頗多者
因而成冷也宜以前方六神散每貳錢匕加附子末壹
錢匕煎作叄肆服以防變癎也若肚大㵼色白者疳㵼
也宜服官局六神圎㵼者不可急以熱藥止之若以熱
藥止之便變成痢凡病痢者皆因有積赤痢熱積也白
痢冷積也赤白痢冷熱不調積也赤多白少者熱多而
冷少也白多赤少者冷多而熱少也
治赤白痢御米飲子
　　嬰粟殻(半/兩)人參(壹/分)厚朴(壹兩去麄皮/剉薑汁燒熟)白茯苓(半/兩)乾
　　薑(壹分/炮)烏梅(叄箇連/核用)甘草(半兩/炙)
　右為麄末每用伍錢匕水壹盞半生薑叄片棗壹箇
　同煎至壹盞去滓温服量兒大小分作服數若赤多
　者加黒豆叄拾粒同煎
治小兒吐㵼初定當服醒脾散
　　天南星(沸湯浸/洗㭍遍)
　右壹味為細末壹嵗兒每服半錢匕以河水㭍分盞
　冬𤓰子㭍粒同煎至貳分温服不拘時候
　　　治湯火蟲蛇所傷骨鯁竹刺等
治湯火傷(段邦政傳/)
　用紫桑椹子搗爛收之以塗傷處如藥乾入臈月水
　浸之一方云桑椹黒者盛瓶罐中自化取汁塗之
又方芭蕉水鷄翎掃之
又以柿膠鷄翎掃之(乃柿油也/)
又豆醬塗之　又只以好酒浸洗傷處良久痛止
凡湯火傷方出多門如醋磨大黃等方試輙不驗此方
　有自頂至踵為熱油所中者急以治之随手無纎悉
　所苦其間有一㸃如星許偶塗傅不到輙起紅泡糜
　爛經月不差以此知此方神効也用鎔金銀甘鍋子
　唯是出火次數多者為上才被傷即以冷水急於石
　上磨汁重重塗傅不見赤㾗即止次日任其自乾脫
　剝是驗
凢被火傷急向火炙雖極痛強忍一食頃即不痛勿以
　冷物榻之熱氣不出爛人筋也
治毒蛇咬人至死
　只用香白芷壹味為細末濃煎麥門冬湯調叄錢温
　服之如氣未絶無有不活者若所傷不多只以辣母
　藤挼傅之又方以酒調雄黃末傅之皆効(急切未有麥門/冬白湯亦可)
蛇蝎蜈蚣等傷生鐵石上水磨汁塗　蛇傷呉茱茰為
　末酒調服壹盞油調半錢塗瘡上　又搗地榆汁飲
　并塗瘡　又搗小蒜汁飲滓傅瘡　又死蜈蚣燒末
　唾調塗瘡
治蜈蚣咬
　以蜒蚰壹條塗咬處痛立止又方以雞冠血塗之亦
　効
治蜈蚣咬傷痛者急爛研巴豆肉壹粒胭脂膏子少許
　調勻塗之立愈
治小兒百䖝入耳用桃葉塞耳立愈
治蜒蚰入耳桃葉絞汁滴入患人耳内不一茶時愈
治百蟲入耳
　以雞冠血滴入耳内即出又方以燈草蘸麻油入耳
　中釣出
治蜈蚣蜒蚰入耳
　並以米醋滴之即出
百蟲入耳以好酒少許灌耳中起行　又閉氣令人以
　筆管吹一耳又車釭脂傅耳孔四邊自出
蜈蚣入耳樹葉裹鹽炙熱以掩其耳又炙猪肉令香掩
　耳即出
蟻入耳炙猪脂香物安在耳孔邊即出
治諸獸傷馬咬用獨顆栗子燒灰貼　鼠咬用麝香唾
　調塗　猫咬用薄荷汁塗　狗咬傷涎入瘡令人昬
　悶者浸椒水調□草末塗　猪咬松脂溶作餅子貼
　又屋霤中泥塗
治驢涎馬汗入瘡逺志去心為末用酒調塗　又頭垢
　和壁土貼　又烏梅肉白梅肉黃丹等分為末以唾
　調塗　又飲淡豉汁壹碗　又乾冬𤓰燒灰淨洗瘡
　口擦藥在内
治惡犬咬人
　以地榆為末傅咬處立差又方以乾薑末傅之亦妙
治曲蚓吹用老茶研末調塗之立差
治蜘蛛瘡木韮根新者同雌黃研塗之
治蜂螫蟢咬以芋頭上汁塗之立差薄荷塗之亦効
又方頭垢唾擦亦治蝎螫又蒼耳挼汁塗之亦効
治驢馬汗入人肌肉用驢子鬃燒灰挑破所入汗處見
　血用燒者灰生麻油調塗之
治竹木之類物鯁喉中貫衆杵末煎湯呷立下
治小兒誤吞錢用炭燒通紅急𢷬為末米飲調下亦治
　誤吞針釘等物連進數服乃驗
又方濃煎艾湯一二盞　又餳頓服半斤
治魚骨鯁只取大栗殻燒為細末熟水調下
誤吞針釘叫子魚骨雜物多食肥羊脂肉及諸肥肉必
　自裹出
治湯火燒用栢葉爛搗傅之
治大人小兒魚骨刺在喉中不下痛楚者用舊魚網壹
　小片燒成灰研細煎乳香湯調下温服甚者併叄兩
　服
孫真人云見一切毒螫之物不得起惡心向之亦不得
　殺若輒殺之後必遭螫治亦難差
治犬咬止痛不作腫嚼杏仁塗効(一方先以油洗傷處/却以炒杏仁末傅)
　　　　解諸毒救危死
解毒藥白殭蠶身直者火上焙黃色放地少時於臼中
　搗為末每服壹錢用酒醋水叄般同為壹盞煎至㭍
　分温服可者吐出甚者下之
治中一切藥毒淡豉葱麥門冬各壹握水壹椀煎壹盞
　服
解五毒救命散凡出毒者先嚼白礬壹塊味如蜜乃中
　毒也用白礬壹匙建茶貳匙為末新水半椀調不過
　兩服良久惡心吐出効
解百藥毒出了蠶子者蠶紙燒灰研細每服壹錢冷水
　調下頻服取差雖面青脈絶腹脹吐血服之立活亦
　治牛馬誤喫花蜘蛛脹欲死者每用兩大匙水調灌
　之下喉必効
解諸食毒生韮汁服壹貳盞　又頭垢如棗核大吞之
　酒毒遍身黃腫者五靈脂壹兩為末入麝少許研勻
　飯圎小豆大毎服拾圎米飲下
解諸藥毒
　以黒豆煑令熟多飲其汁無黒豆䜴亦可用之
解諸藥毒
　白藊豆不拘多少為細末用水或温湯調下嘗有人
　以此解砒毒神効亦能解鴆毒
解百毒
　甘草能解百毒為衆藥之長孫思邈論云有人中烏
　頭巴豆毒甘草入腹即定方稱大豆解百藥毒嘗試
　之不効乃加甘草為甘豆湯其驗更速凡欲食先取
　甘草壹寸炙熟嚼咽汁若中毒隨即吐出
治飲酒中毒
　右煑大黒豆壹升取汁貳叄升服之立吐立愈
救療急難五絶方
　　五絶　一曰自縊　二曰牆壁壓　三曰溺水
　　四曰魘魅　五曰難産凢五絶皆用
　右用半夏壹兩為末細篩以水搜和為圎如荳粒大
　毎用壹粒置鼻中立活雖經壹日而心温者亦可救
凢中熱死不可便與冷物多死救之方
　取道中熱土多積心下又衆人嘘其心令暖又取屋
　上熱瓦熨心下又令病人仰卧以熱土壅臍上令人
　尿之臍中温即愈土冷别換
又方
　右用地黃汁壹盞温熱灌之
又乾薑橘皮甘草煎湯少少與之暑月逺行嘗喫少麻
　籸即不中暑嚼少生葱解熱渴
治落水死方
　右掘地作坑以熱灰數斗置坑中令死人覆卧其上
　濕透灰又易之半日即活灰亦不可太熱冷即更易
　為妙
治夏月行路暍死方
　右不得置死人在䕃涼處及不得冷水灌唯得置日
　中或令近火以熱湯灌之即活
凢自縊死從早至夜雖已冷必可治從夜至早稍難若
心下温壹日已上猶可救
　欵欵抱解不得截䋲放卧令壹人踏其兩肩以手拔
　其髪常令𦂳壹人以手擦胷上散動之壹人摩搦臂
　足屈伸之若已僵但漸漸強屈之及按其腹如此壹
　飯久即氣從口出得呼吸眼開勿苦勞動可以少官
　桂湯及粥清與之令潤喉咽更令兩人以筆管吹其
　耳中尤好若依此救無不得活
又方
　緊用手罨其口勿令透氣兩時許氣急即活　又皂
　角細辛等分為末如大豆許吹兩鼻中
治溺水死者灸法
　急解本人衣服臍中灸百壯或倒懸病人挑去臍中
　垢或吹兩耳中或綿包皂角末内下部外臺云雖溺
　死壹宿者以皂角綿褁内下部須臾出水即活
又方
　屈死人兩脚着人肩上以死人背貼生人背檐走吐
　出水即活
　又熬熱沙覆死人面上下着沙只留出口鼻耳沙冷
　濕換之又倒懸以好酒半盞灌鼻中及下部或以醋
　半盞灌鼻中亦得
中熱死方
　汗頭巾湯浸洗汁服又有二方見中暑門
冬月凍倒人急與冷水壹兩口扶在温暖處不得與熱
　湯熱物亦不得近火如已殭用草薦捲定(外用䌇叄/道繫扎定)
　兩人兩頭徃來滚叄五百滚如捍氊狀自活且與温
　米飲喫漸近㣲火候半日已上方可漸食熱物近猛
　火如便與熱物及向火必死雪泥中行便近火即脚
　指随落
凍死人已救活宜與此藥壹兩服
　　生薑(壹兩和/皮剉碎)陳橘皮(不去白壹/兩剉碎)
　右共用水叄盞煎至壹盞半放温與服不可冷不可
　熱
凡卒死或先疾病及寢卧間忽然而絶皆是中惡救之
　方用葱黃心於男左女右鼻中㓨入深陸㭍寸令目
　中血出即活　又綿浸好酒半盞手按令汁入鼻中
　并捉手足勿令驚　又視上唇裏絃有如黍米粒以
　針挑破　又皂角或生半夏末如大豆許吹兩鼻中
客忤者中惡之類多於道路在外得之令人心腹絞痛
　脹滿氣衝心胷不即治殺人好墨為末水調貳錢服
　又銅或瓦器盛湯著肚上轉移温之稍冷即不用衣
　襯湯冷别換　又鹽貳錢水叄盞煎壹盞分貳服得
　吐即愈
中惡客忤卒死鬼擊亦相類為治可通用之搗生菖蒲
　根取汁壹盞灌之
鬼擊之狀卒著如刀刺胷脇腹内絞急切痛不可按摩
　或吐血下血衂血熟艾如拳大水伍盞煑叄盞頓服
　又好酒壹盞灌鼻中　又鹽壹盞和攪令服并以冷
　水潠之吐即差　又蓬莪术酒研服一盞
凡魘死不得著燈火照亦不得近前急喚多殺人但痛
　咬其足跟及足拇指甲邊并多唾其面即活　又皂
　角末如大豆許吹兩鼻中得嚏則氣通叄肆日者猶
　可救　又蘆管吹兩耳并取病人髪貳㭍莖撚作繩
　刺鼻中　又灸足大指聚毛中叄㭍壯　又鹽湯灌
　之
夏月不可淘井多致殺人宜先以雞毛放井中試之如
　摇動不肯便下是有毒氣不可入古冢亦然五月七
　月尤甚如已中毒以水潠其面并含水調雄黃末壹
　貳錢服
轉筋入腹痛欲死者使四人捉手足灸臍左邊貳寸拾
　肆壯　又生薑壹兩擘碎酒伍盞煑濃頓服　又醋
　煑衣絮令徹温裹轉筋處又濃煑鹽湯通手浸手足
　洗胷脇間
解中毒及能治挑生毒(夏鹽場舜臣傳/)
壹日之毒中人即席狂亂五内如刀攪割不逾時而死
　此壹種最急然亦易治但以人頭垢用水調或洗頭
　巾水灌之吐出即解
貳日之毒中人半日乃發其候精神昬惑腸胃攪刺霍
　亂吐㵼經夕而卒以逺人處茒根下淨黃土攪冷水
　灌之乃解
叄日之後毒中人似稍緩今兇人多用之被中者頗難
　知其初覺惡心減食暨毒發大槩類傷寒候肢節疼
　倦或作寒熱多唾皮膚習習痺覺如針鋩刺人又如
　被蜂蠆螫痛至甚着床啞而死此毒中人亦不過兩
　日後發只取田中蟛蜞叄貳拾枚淨洗作鱠食之臨
　卧復碎蟛蜞拾數枚冷水投之天明㵼解
　　　　諸湯
近侍湯
　　丁香(壹/兩)桂(去麄皮/半兩)甘草(剉壹/兩半)縮砂仁(肆/兩)鹽(叄/兩)麝香
　　(壹錢研/後入)
　右先將鹽炒令乾次入縮砂甘草熳火炒黃色承熱
　用淨器先入壹半在底次下丁香在中又以壹半葢
　之宻封口候冷入桂急碾為細末却入麝香同拌勻
　磁合盛窨叄伍日每服壹錢沸湯㸃之
八神湯
　　神麯(叄兩搗/碎略炒)大麥蘖(叄兩搗/碎畧炒)甘草(叄兩/炙)草菓子(肆/箇)
　　(煨去/皮)橘紅(壹/兩)丁香(叄錢/不焙)胡椒(叄/錢)粟米(壹兩/炒熟)
　右為細末入鹽㸃服
洞庭湯
　　陳皮(肆/兩)檀香(半/兩)甘草(壹/兩)
　右為細末入鹽㸃服
清中湯
　　大菖蒲(刮去皮秤壹斤切片子/入鹽肆兩和勻入薑)人參(壹兩/去蘆)生薑(不/去)
　　(皮細切已上同淹夏壹宿冬/叄宿取出日乾黃其色得)桔梗(肆兩/去蘆)甘草(貳兩/微炙)
　右為末不入鹽㸃去暑毒疫氣菖蒲非石上者乃是
　水中河邊採取
快氣湯
　　生薑(壹斤切作片子以鹽/貳兩淹兩宿焙乾)神麯(叄/兩)白术(貳/兩)橘皮(貳/兩)
　　(不去白/淨洗)京三稜(半兩/炮)蓬莪茂(半/兩)甘草(貳兩/半炒)大麥蘖
　　(貳兩/炒)草豆䓻(壹箇煨去皮/不得用多)
　右為細末毎服壹錢入鹽湯㸃服
又方
　　香附子(壹/兩)木香(半/兩)甘草(半兩/炒)縮紗(半/兩)
　右為細末每服壹錢入鹽湯㸃服
半夏湯(吕彦能傳/)
　　半夏(先以水煑透軟焙乾為末/薑汁和作餅子焙乾)甘草(炙/)杏仁(去皮/尖)
　　茯苓(去/皮)
　右等分為末入鹽㸃服
爽氣湯
　　白术(壹/兩)縮砂仁(肆兩/炒)龍腦薄荷(去土秤/壹錢)甘草(壹兩/半炙)
　右為細末入鹽㸃服
棖湯
　　棖麴(肆/兩)甘草(壹/兩)檀香(壹/分)白鹽(壹/兩)
　右一處為末㸃服入龍腦少許尤竒
棖麴法
　右用大香棖拾箇蒸餅拾箇先將蒸餅焙乾為細末
　次將棖子去穰爛研如泥入蒸餅末搗勻以圈子打
　成麴餅子慢火焙乾
又方能温中調氣
　　大香棖(拾/箇)甘草(肆兩别/為末)白檀香(半/兩)乾淨白鹽(肆/兩)
　　生薑(叄兩切作片/别置壹處)白梅肉(半兩别切/作薄片)
　右將棖子切開去子切作薄片入甘草末生薑片子
　叄物壹處和勻用微火焙令半乾次入白梅肉片子
　再和勻添火焙令極乾方入檀香壹處為末入鹽和
　勻瓷器収勿令見風凡入藥味次苐須依本法上焙
　須寛緩着意勿令傷火
木𤓰湯
　　木𤓰(生去皮穰薄切/片子秤叄斤)生薑(洗淨薄切片/子秤壹斤半)甘草(生用/細剉)
　　(碎秤/壹斤)鹽(篩㨂令淨秤/壹斤貳兩)
　右同入盆内拌勻罨壹宿後於日中㬠不住攪轉候
　水脈盡慢火焙乾急碾為細末入垍器貯之毎服貳
　錢白湯㸃服
六犯豆蔲湯
　　生薑(壹斤切/片㬠乾)草果(半斤去殻/并白皮)甘草(肆兩/炒)只如此名
　　豆䓻湯(入鹽/㸃)用鹽貳兩不㬠生薑淹壹夕成末三
　　倍湯　添縮砂與甘草同四神湯　添胡椒半兩
　　名五順湯　添蓽撥半兩成六和湯　添半夏貳
　　兩名七氣湯
　右為末入鹽如常服
御府五辛寛隔湯(方見氣疾門/)
夏子益治竒疾方叄拾捌道唐與義刋印于上饒其間
一二證昔嘗見有病之者皆莫知所以治療之法今得
子益之方敢以附此書之末用廣其𫝊
　　　　第一
項上生瘡如櫻桃大有五色瘡破即項皮斷上連髪卷
去下去足脫之乃為肉人疾初見此瘡治但逐日飲牛
乳自消
　　　　第二
人發寒熱不止經數日後四肢堅如石以物擊之似鍾
磬日漸瘦惡治以茱茰木香等煎湯飲五日可解愈
　　　　第三
大腸頭出寸餘痛苦直候乾自退落又出名為截腸病
若腸盡乃不治矣但初覺截餘寸治用油壹盞以臀坐
之飲大麻子汁數升愈
　　　　第四
口鼻中腥臭水流以椀盛之有鐵色鰕魚如粳米大走
躍不住以手捉之即化為水此肉壊矣治用任饌食雞
月餘可補完矣
　　　　第五
兩足心凸如腫上面生黑色豆瘡硬似丁子釘了履地
不得脛骨生碎眼髓流出身發寒顫唯思飲酒此是肝
腎氣冷熱相吞治用炮川烏頭末付之煎韭子湯服壹
盞愈
　　　　第六
凡腹脹經乆忽泄㵼數升晝夜不止服藥不驗廼為氣
脫治用益智子煎濃湯服之立愈
　　　　第七
四肢節脫但有皮連不能舉動名曰筋鮮治以酒浸黃
蘆叄兩取出焙乾為末毎服貳錢酒調下服盡則安
　　　　第八
玉柯硬不痿精流無歇時時如針狀捏之則脆碎乃為
腎滿漏疾治用韮子破故紙各壹兩末服叄錢水壹盞
煎至陸分喫毎日叄次飲之愈即住服
　　　　第九
咽喉間生肉層層相疊五色漸漸腫起不痛多日乃有
竅子臭氣自出遂退飲食治用橘葉煎湯喫伍盞愈
　　　　第十
腹脹如鐵石臍中水出旋變作步缺蟲之狀繞身匝啄
痒痛難忍撥掃不盡治用濃煎蒼术湯浴之别用麝香
以水調服痊
　　　　第十一
眼前常見諸般禽䖝飛走以手捉之則無有乃肝膽經
為疾治用酸棗仁𦍑活元明粉青桐子花各壹兩為末
毎服貳錢水壹大盞煎至㭍分和滓飲逐日叄服
　　　　第十二
大腸蟲出百十尺不斷斷之復生行坐不得治服鶴虱
末水調伍錢服之自愈
　　　　第十三
眼睛垂出至鼻如黒角色痛不可忍或時時大便血出
名曰肝脹治用煎𦍑活汁服數盞自愈
　　　　第十四
腹中有物作聲隨人語言治用板藍汁壹盞分伍服壹
日又見小說名曰應聲蟲當服雷丸䖝自愈
　　　　第十五
有飲油伍升以來方始快意長得喫則安不爾則病此
是髪入胃被氣血裹了化為蟲也治用雄黃半兩為末
水調服蟲自出如蟲出活者置於油中逡巡間自耗
　　　　第十六
卧於牀四肢不能動只進得飲食好大言説喫物謂之
失說物妄漑病治如說食猪肉時便云你喫猪肉壹頓
病者聞之即喜遂置肉令病人見臨安却不與喫此乃
失他物朢也當自睡口中涎出便愈
　　　　第十七
手十指節斷壊唯有筋連無節肉蟲出如燈心麄長數
尺遍身綠毛眷多名曰血餘治以茯苓胡黃連煎湯飲
兩盞愈
　　　　第十八
遍身忽皮底混混如波浪聲痒不可忍抓之肉血出亦
不能解謂之氣奔治以人參苦杖青鹽白术細辛各壹
兩為末作壹服水貳椀煎拾數沸去滓飲盡便愈
　　　　第十九
白人渾黑見物依舊毛髪直如鐵條雖能飲食不語如
大醉名曰血潰治之用五靈脂貳錢為末酒調下
　　　　第二十
因著灸訖火痂便退落瘡内鮮肉片子飛如蝶狀騰空
去了手捉壊痛不可忍是血肉俱熱治用大黃朴硝各
半兩為末水調下微利即愈
　　　　第二十一
毎至臨卧渾身虱出約至伍升隨手血肉俱壊毎宿漸
多痒痛不可名狀唯喫水卧在牀上晝夜號哭舌尖出
血不止身齒俱黒唇動鼻開治之但飲鹽醋湯拾數盞
即愈
　　　　第二十二
眼赤鼻張大喘渾身生班毛髪起如銅鐵蓋目中熱毒
氣結於下焦治用白礬滑石各壹兩為末都作壹服水
叄椀煎去半冷不住飲候盡乃安
　　　　第二十三
有䖝如蟹走於皮下作聲如小兒啼為筋肉之化治用
雷丸雄黃各壹兩為末摻在猪肉壹片上炙熟喫盡自
安
　　　　第二十四
手足甲忽然長倒生刺肉如錐痛不可忍治只便喫葵
菜自愈
　　　　第二十五
鼻中毛出晝夜可長五尺漸漸麄圓如繩痛不可忍雖
忍痛摘去莖即復更生此由食猪羊血過多生治用乳
石􁤥砂各壹兩為末以飯圎如桐子大空心臨卧各壹
服水下拾粒自然退落
　　　　第二十六
面上及遍身生瘡似猫兒眼有光彩無膿血但痛痒不
常飲食減少久則透腔名曰寒光疾治多喫魚鷄葱韮
自愈
　　　　第二十七
脅破腸出息穢多急以油摸腸却送入煎人參枸杞湯
淋之皮自合矣喫羊腎粥十日愈
　　　　第二十八
口鼻中氣出盤旋不散凝如黑葢色過十日則漸漸至
肩胷與肉相連堅勝金石鐵無由飲食此多因瘧後得
也治煎澤㵼湯日飲叄盞連服伍日愈
　　　　第二十九
婦人月信出皆為禽獸之狀以傷人治先將綿塞隂戸
只頓服没藥壹兩餘作圎散可服即時止
　　　　第三十
遍身忽然肉出如錐旣痒且痛不能飲食此名血住若
不速治必潰而膿出治以赤皮葱燒灰淋洗喫豉湯叄
盞自安矣
　　　　第三十一
眉毛摇動自不能視交睫喚之不應但能飲食有經日
不較者治用蒜叄兩取汁酒調下立愈
　　　　第三十二
毛竅非一次齊血出不出皮脹膨膨如鼓須臾眼鼻口
被氣脹合此名􁫊溢治飲生薑水貳盞自安
　　　　第三十三
忽氣上喘不能語口中汁似脂如流吐逆齒皆摇動氣
出轉大則悶絶蘇復如是名曰傷寒併熱霍亂治用大
黃人參末各半兩水叄盞煎至壹盞熱去滓壹服盡
　　　　第三十四
口内生肉毬臭惡自己惡見有根線長五寸餘釵股吐
毬出以飲食了却吞其線以手輕揑痛徹於心力困不
可言治用喫水調麝香壹錢叄宿驗
　　　　第三十五
渾身生燎胞如甘棠梨毎箇破出水内有石一片如指
甲面大胞復生抽盡肌膚肉則不可治急用荆三稜蓬
莪术各伍兩分叄服酒調下
　　　　第三十六
頭面發熱有光色他人手近之如火燒人治用蒜汁半
兩酒調下吐出蛇狀遂安
　　　　第三十七
人自覺自形作兩人並卧不别真假不語問亦無對乃
是離䰟治用辰砂人參茯苓濃煎湯服之真者氣爽假
者化矣
　　　　第三十八
牙齒逐日長漸漸脹開口難為飲食蓋髄溢所致只服
白术愈
　
　
　
　
　
　
　
　
　
　
　
　
　
　𫝊信適用方卷下
