#+TITLE: 銀海精微-唐-孫思邈
#+DATE: 2016-06-11 12:23:01
#+SOURCE: github.com/kanripo/KR3e0014 master 71b34e2f                
欽定四庫全書　　　　子部五
　銀海精微　　　　　　醫家類
　　提要
　　　　(臣/)等謹案銀海精微二卷舊本題唐孫思邈
　　　　撰唐宋藝文志皆不著録思邈本傳亦不言
　　　　有是書其曰銀海者蓋取目為銀海之義考
　　　　蘇軾雪詩有凍合玉樓寒起粟光摇銀海炫
　　　　生花句瀛奎律髓引王安石之説謂道書以
　　　　肩為玉樓目為銀海銀海為目僅見於此然
　　　　迄今無人能舉安石所引出何道書者則安
　　　　石以前絶此説其為宋以後書明矣前有齊
　　　　一經序稱管河北道時得於同僚李氏亦不
　　　　著時代年月莫知何許人也其中辨論諸證
　　　　頗為明晰其法補瀉兼施寒温互用亦無偏
　　　　主一格之弊方技之家率多依托但求其術
　　　　之可用無庸核其書之必真本草稱神農素
　　　　問言黄帝固不能一一確鑿也此書載療目
　　　　之方較為可取則亦就書論書而已乾隆四
　　　　十六年二月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
欽定四庫全書
　銀海精㣲卷上
　　五輪八廓總論
人有兩眼猶如天地之有兩曜視萬物察纎毫何所不
至日月有一時之晦者風雲雷雨之所致也眼之失明
者四氣七情之所害也大抵目為五臓之精華一身之
要係故五臓分五輪八卦名八廓五輪肝屬木曰風輪
在眼為烏睛心屬火曰血輪在眼為二眥脾屬土曰肉
輪在眼為上下胞臉肺屬金曰氣輪在眼為白仁腎屬
水曰水輪在眼為瞳人至若八廓無位有名大腸之腑
為天廓脾胃之腑為地廓命門之腑為火廓腎之腑為
水廓肝之腑為風廓小腸之腑為雷廓膽之腑為山廓
膀胱之腑為澤廓斯為眼目之根本而又藉血為之胞
絡或藴積風熱或七情之氣鬰結不散上攻眼目各隨
五臓所屬而見或腫而痛羞澁多淚或生障昏暗失明
其症七十有二治之須究其源因風則散之熱則清凉
之氣結則調順之切不可輕用針刀鈎割偶得其愈出
乎僥倖或有悞而為者則必為終身之患也又不宜通
用凉藥恐氷其血凝而不流亦成痼疾用藥當量人之
老少氣體之虛實又有腎虛者亦令人眼目無光或生
冷翳宜補煖下元滋補腎水北方患者多是日冐風沙
夜卧熱炕二氣交蒸故使之用凉藥北方之人故與南
方之人用藥有不同也疹痘之後毒氣鬰結於肝而氣
不能瀉攻發於眼目傷於瞳人者素無治法也
　
　
　
　
　
　
　
　
　　　　五輪之圖
　　眼中赤脉血輪心　　黑睛屬腎水輪深
　　白睛屬肺氣輪應　　肝主風輪位亦輪
　　更有肉輪脾臓應　　兩臉屬脾胞胃侵
　
　
　
　
　
　
　
　
　　　　八廓之圖
　　　　　肝為養化之廓
　　腎與眼疾豈無由　　酒色過時更惜憂
　　莫道睛光無大故　　看看膜障裹雙眸
　　　　　膽為清浄之廓
　　視物依稀似霧中　　時時手拭兩睛瞳
　　要知冷淚頻頻出　　此是肝虛膽氣攻
　　　　　膀胱津液之廓
　　膀胱屬水腎為夫　　冷淚相形本臓虛
　　赤脉縱横輪廓内　　不逢妙手豈能甦
　　　　　胃名水谷之廓
　　飲食相干在胃中　　更加積熱兩相攻
　　臉胞漸腫生睛赤　　不解中宮熱不通
　　　　　命門抱陽之廓
　　内抱眞陽是命門　　眼前花發色紛紛
　　不能補腎調肝氣　　睛腫縱横似有根
　　　　　大腸傳送之廓
　　傳送原因是本經　　肺家壅滯熱相侵
　　只宣大腸依次第　　閉澁之時醫患睛
　　　　　小腸關泉之廓
　　小腸腑屬關泉廓　　受病先從心裏傳
　　兩眥皆赤生痒痛　　但調經脉自然痊
　　　　　腎屬㑹隂之廓
　　視物如看霜霧多　　擡頭畏日事如何
　　急宜補腎禁房室　　免使昏矇不得過
　　六腑　三焦　膽　胃　大腸　小腸　膀胱
　　五臓　心　　肝　脾　肺　　腎
　　心屬火　肝屬木　脾屬土　肺屬金　腎屬水
　　　　五行生尅
　　金生水　水生木　木生火　火生土　土生金
　　金尅木　木尅土　土尅水　水尅火　火尅金
　　　　五臓表裏
　　心與小腸為表裏　　肝與膽為表裏
　　脾與肺為表裏　　　肺與大腸為表裏
　　腎與膀胱為表裏　　三焦與命門為表裏
　　一説命門與心胞絡為表裏
　　　　三隂三陽經
　　心是手少隂經　　　小腸是手太陽經
　　腎是足少隂經　　　膀胱是足太陽經
　　肺是手太隂經　　　大腸是手陽明經
　　脾是足太隂經　　　胃是足陽明經
　　肝是足厥隂經　　　膽是足少陽經
　　三焦是手少陽經　　命門是手厥隂經
　　此是三隂三陽也
　　　　七情
　　喜　怒　憂　思　悲　恐　驚
　　喜傷心其氣散　　　怒傷肝其氣𦂳
　　憂傷肺其氣聚　　　思傷脾其氣結
　　悲傷心胞其氣急　　恐傷腎其氣怯
　　驚傷膽其氣亂　　　此乃七情是也
　　汗乃心之液　淚乃肝之液　涎乃脾之液
　　唾乃肺之液　精乃腎之液　此五臟之液是也
　　苦入心經　　酸入肝經　　甘入脾經
　　辛入肺經　　鹹入腎經
　　　　四氣
　　酒色財氣　　風寒暑濕　　過度成病
　
　
　
　
　赤脉傳睛之症起於大眥者心之實也此心邪之侵
　肝也心屬火主血肝屬木主筋筋得血灌引漸至黑
　睛蔓延瞳人甚則看物如同隔絹是三焦相火炎上
　或勞心事太過或夜觀書史或能飲酒及好食五辛
　煎炒熱物法宜瀉火退熱老少不同治日積月累筋
　脉大者宜用小鋒針挑斷毒血流出赤脉斷矣若是
　乍發赤脉不用挑發㸃以隂二陽四藥服以四順八
　正當歸散凉肝之劑其病無不甦矣又有暴横之人
　赤脉灌睛者此生相也非比前症治之
　問曰人之患目大眥赤脉傳睛大眥常壅澁看物不
　凖者何也答曰乃心經之實熱况心或因思慮勞神
　或飲食太過致使三焦發熱心火愈熾故目常赤也
　治之雖攻少隂經心胞陽火廓先服三黄丸瀉其心
　火次以洗心散去其病肝連丸常鎭三黄丸㸃用清
　源散服用清心利小腸經降火為主用八正散
八正散
　　大黄　瞿麥　木通　梔子　滑石　甘草　車
　　前子　匾蓄
　右各等分為末毎服五錢水一鍾煎或入竹葉燈心
　葱頭食後服
導赤散
　　木通　甘草　梔子　黄栢　生地黄　知母
　右毎服細末四五錢水一鍾入竹葉燈心草同煎食
　後服
七寳洗心散
　　當歸　赤芍藥　大黄(各一/兩)麻黄(二/兩)荆芥(五/錢)黄連
　　(一/兩)梔子
　右為末毎服三四錢水煎食後服
三黄丸
　　黄連　黄芩(各一/兩)大黄(三兩酒/浸過炒)
　右為末煉蜜為九如桐子大毎服三十丸熱水下
肝連丸
　　白羊子肝一副勿令下水以線結定總筋吊起高
　　處濾乾血水輕輕剥去外膜可將肝置於平木板
　　上以竹刀割下肝粉筋膜不用肝粉和為丸毎服
　　五十丸茶送下
　
　
　
　
　小眥赤脉傳睛者心之虛也與大眥不同治法分貳
　症治之五臟之主六腑之宗且屬南方候陽象德之
　君火生土火乃土之母脾土實則心火虛矣治先瀉
　其脾少之實後補其心之虛多因夜近燈火勞傷心
　經致使心虛氣弱血運不行積在小眥之間故引此
　二者以為後之學者識然此症宜喫藥不必挑剪
瀉肝散
　　桔梗　黄芩　大黄　芒硝　梔子　車前子
九仙散
　　黄芩　荆芥　甘草　赤芍藥　菊花　川芎
　　當歸　木通　白芷
　右等分為末毎服三錢用水煎食後服
駐景丸　治心腎俱虛血氣不足下元衰憊服
　　楮實(㣲/炒)枸杞子　五味子　人參(各一/兩)熟地(酒浸/焙乾)
　　(二/兩)乳香(一兩/制過)肉蓯蓉(酒浸焙/乾四兩)川椒(去目炒/乾一兩)
　　兎絲子(淘浄去沙土酒浸三/宿蒸過焙乾四兩)　一方加當歸
　右為末煉蜜為丸梧桐子大每服三十丸空心鹽湯
　下
補勞人參丸　治心神恍惚
　　人參　白茯苓　白附子　續斷　遠志　菊花
　　　甘草
　右為末煉蜜為丸彈子大毎服一丸細嚼食後桔梗
　湯下日三次
補虛人參丸
　　茯苓　人參　續斷　遠志(各一/兩)白附子(三/錢)甘草
　　　白殭蠶(各五/錢)
　右為末煉蜜為丸如彈子大每服一丸細嚼桔梗湯
　送下
　
　
　
　
　努肉攀睛者與大眥赤脉之症同然此症者脾胃熱
　毒脾受肝邪多是七情鬰結之人或夜思尋家筵無
　歇或飲酒樂慾致使三焦壅熱或肥壯之人血滯於
　大眥努肉發端之時多痒因乎擦摩努肉漸漸生侵
　黑睛日積月累者為實乍發乍痛者為虛治法實者
　小鈎為鈎鈎起剪斷些寛三五日剪㾗收滿方可㸃
　隂二陽四藥吹㸃餘翳漸清避風忌口齋戒可也若
　乍發不宜鈎剪宜服藥㸃以淡丹藥可也三焦心火
　俱炎亦能生此疾治之須鈎割後宜服瀉脾除熱飲
瀉脾除熱飲
　　黄茋　防風　充蔚子　桔梗　大黄　黄芩
　　黄連　車前子　芒硝(各一/兩)每服六錢水煎服
　此症脾胃積熱相火胃火旺也若經久翳厚施實烏
　睛者宜鈎剪剪訖次日用退翳捲雲散調津液㸃之
　日一次三黄湯加寒劑常㸃用對交丹加清凉散若
　筋腫厚大者宜剪剪畢頭處用火烙之使其再不復
　生愈後仍用三黄丸收功鎭其上炎之火
三黄湯　治脾胃積熱致生此疾宜服加芍藥宣連
　　黄連　黄芩　大黄(各一/兩)若熱甚者脉紅盛者加
　黄栢石膏山梔子之類水煎食後温服
金花丸
　　黄連　黄栢(各四/兩)黄芩　人參(各三/兩)桔梗(三兩/半)半
　　夏(二/兩)梔子仁(二/兩)
　右為末煉蜜為丸梧桐子大毎服五十丸茶下
　
　
　
　
　雞冠蜆肉者心之熱酒之毒也脾胃壅滯肝臟積熱
　肉翳漸漸而長侵至黑睛發來高大形似雞冠蜆肉
　壅蔽大眥皆因相火胃火鬰結致生紅肉磣澁淚出
　治法初發之時用小鋒針破使惡血流出以輸其肉
　二三日又可針一次又法可鼻孔内剪竹葉捲作小
　筒彈進放血或小鋒針亦可右眼右孔左眼左孔服
　三黄加朴硝丸如彈子大夜卧噙化以沃上焦火正
　為揚湯止沸莫若去薪息火肉翳者可烙三五度其
　效甚速烙可用軟皮剪孔濕按眼眶烙則不傷四弦
　眥肉有虚有實虛切不可用剪剪則流血汪汪變為
　利害或壅如桃李之狀難治
　問曰眼肉生虛肉形似雞冠蜆肉者何也脾胃受風
　熱火旺脾土燥熱也治法年少者只宜瀉脾胃本臟
　若脾胃衰不受寒凉者宜瀉子瀉母之法瀉本臟用
　三黄湯加寒凉劑泄子用瀉肺湯瀉母用八正散瀉
　心湯主之㸃用清凉散加凉藥仍服三黄丸收功若
　積久大者亦宜剪剪後宜烙新發小者宜挑不用烙
　宜用退翳捲雲散㸃之一二次
三黄丸　八正散(二方前症條下/)
瀉肺湯　治肺經得脾熱白仁變生雞冠蜆肉宜服
　　桑白皮(一兩/去皮)地骨皮(一兩/去土)甘草(七/錢)黄芩(一/兩)桔梗(一/兩)
　右為末每服三四錢水煎食後服
瀉心湯　治心熱傷脾土燥熱宜服
　　大黄　黄芩　桔梗　知母　黑參　馬兠鈴
　　防風
　右等分水煎食後服
　
　
　
　
　兩臉粘睛者脾胃風虛冷弱邪氣聚於臉致胞臉風
　赤濕爛肝膈虛熱眵粘四眥夜睡上下胞臉膠凝粘
　𦂳血滯不散久則漸生翳膜治法宜隂一陽三吹㸃
　若發年久眼皮漸長雖不是拳毛倒睫亦可夾起眼
　皮使露黑睛消散血氣臉積有瘀血可􁲔可洗爛痒
　者洗以碧天丹每日侵晨用桑白皮入鹽燻洗或大
　寒後不落桑葉名為鐵扇子煎洗極妙或菊花葉煎
　湯洗亦可此乃發年乆有此症初發者無此病症耳
　問曰眼患年久兩臉粘而不開明者何也答曰脾胃
　受風冷所傷邪氣久積不散致血氣凝滯久注不開
　時自眵淚含糊治法年久宜當歸活血煎神清散主
　之近患蟬花散宻䝉花散主之若經久不愈久注不
　開眼皮長者雖不是拳毛倒睫亦可夾起眼皮㸃用
　重藥片腦不用
　　　　久患虛冷
當歸活血煎　治風冷久積兩臉粘眼服之
　　當歸　黄茋　没藥　川芎(血氣旺/者勿用)蒼术　荆芥
　　　薄荷　熟地黄　羗活　菊花　麻黄
　右等分為末煉蜜為丸如彈子大每食後細嚼一丸
　清茶送下日進三次
　　　　久受風邪
神清散　治風毒傷胞臉眼生翳膜日漸細小服之
　　川芎　薄荷　羗活　附米　藁本　防風　荆
　　芥　川烏　枳殻　石膏　白芷　甘草　細辛
　　　麻黄(各/分)等
　右為末毎服三四錢食後清茶葱白湯送下
　　　　無時疼痛
蟬花散　治肝經藴積熱毒傷肝上攻於目赤腫多淚
　　　　羞明一切風毒傷肝並皆治之
　　穀精草　菊花　蟬蜕　羗活　甘草　蔓荆子
　　　蒺藜　草决明　防風　川芎　梔子仁　宻
　　蒙花　黄芩　荆芥穗　木賊
　右各等分為末毎服二錢食後用清茶調服或荆芥
　湯調服
　　　　無痛有羞明時服
宻䝉花散　治眼羞明怕日肝膽虛損瞳人不清服之
　　宻䝉花　羗活　菊花　蔓荆子　青箱子　木
　　賊　石决明　蒺藜　枸杞子
　右各等分為末毎服三錢食後清茶送下脾胃虚者
　加白术五分
　
　
　
　
　問曰眵淚粘濃出而不絕者何也答曰此肺之虚也
　肺受心火之邪熱所尅金得心火而衰故眵淚而不
　絕也宜先服艾煎丸以去肺與大腸經天廓之邪熱
　後用阿膠散而補之
艾煎丸
　　好艾葉(醋蒸/焙乾)薄荷　當歸　地骨皮　晚蚕沙(即/蚕)
　　(屎/)糯米　秦芁　黄栢　桔梗　綿黄茋
　右為末煉蜜為丸毎服　十五丸食後服桑白皮湯
　下或薄荷湯下
阿膠散
　　阿膠(蛤粉炒/一兩)鼠粘子(炒一/兩)甘草(五/錢)糯米(一/兩)馬兠鈴
　　　欵冬花　紫菀(各一/兩)
　右為末每服六錢水煎服
　
　
　
　
　問曰人患眼白仁常淚紅壅熱眵淚出而不絕者何
　也答曰此肺之實熱也肺屬金金生水金旺則水溢
　淚本通肝亦是肺之精華肺經實熱故目眵淚出而
　不絕也治之須用瀉肺湯泄肺經之實熱後用省味
　金花丸治其肺火則與大腸傳道流利而天廓目經
　於度無上炎之火眵淚浄明矣
瀉肺湯
　　地骨皮　大黄　芒硝　桔梗　甘草(各一/兩)
　右每服五錢水煎
省味金花丸
　　川黄栢(二/兩)黄芩　知母　桔梗　連翹(各一/兩)薄荷
　　(五/錢)地骨皮
　右煉蜜為丸毎服五十丸桑白皮湯下或薄荷湯下
　
　
　
　
　問曰人之患眼目有黑花茫茫如蠅翅者何也答曰
　此腎水衰腎乃肝之母腎水不能濟於肝木則虛熱
　膽乃生於肝之侵肝木焦枯膽氣不足故行動舉止
　則眼中神水之中蕩漾有黑影如蠅翅者治之須用
　猪苓散順其肝腎之邪熱次用黑參湯以凉其肝則
　膽經清浄之廓無邪熱之所侵後用補腎丸黑花自
　消
猪苓散
　　木猪苓(一/兩)車前子(五/錢)木通　大黄　梔子　滑石
　　　黑狗眷　匾蓄(各一/兩)蒼术
　右為末毎服三錢鹽湯下
黑參湯
　　黑參　黄芩　生地黄　赤芍藥　菊花　青箱
　　子　白蒺藜
　右為末毎服四錢水煎服
補腎丸
　　石菖蒲　枸杞子　白茯苓　人參　山藥　澤
　　瀉　兎絲子　肉蓯蓉(各一/兩)
　右煉蜜為丸毎服五十丸鹽湯下
　
　
　
　
　目暗生花不能久視者何也此乃腎之虛也眼雖屬
　於竅門乃歸腎而為主腎虚則眼昏或貪淫樂慾酒
　色過度使腎臟衰憊禀受天眞不全精神短少致瞳
　人神水不清眼目無力故目生花不能久視治之須
　用還精補腎丸使隂水足無不還矣
還精補腎丸
　　人參　白术　茯苓　蒺藜　羗活　木賊　菊
　　花　防風　甘草　川芎　山藥　肉蓯蓉　宻
　　䝉花　青箱子　牛膝(各一/兩)兎絲子
　右為細末煉蜜為丸或煎服亦妙
　
　
　
　
　眼目熱極珠磣淚出者也此隂陽不和五臟壅熱肝
　膈毒風上充忽然腫痛難忍五輪振起乃五臟熱極
　致使也宜服救睛散次用凉膈連翹散先㸃清凉散
　　用九一丹
救睛散
　　川芎　防風　羗活　甘草　木賊　石膏　薄
　　荷菊花　石决明
　右為末每服三錢清茶下
凉膈連翹散
　　連翹　大黄　黄連(各二/兩)薄荷　梔子　甘草
　　黄芩　朴硝(各一/兩)
　右水煎服
　
　
　
　
　胞肉膠凝與兩臉粘睛頗同兩臉粘睛臉之病此症
　胞之病臉熱則眵粘病之淺胞熱則膠粘病之深故
　分作兩症治之脾胃壅熱肝膈風充胞臉内蠧肉壅
　起爛濕眵粘膠凝氣血壅滯不能疏散積之年久黑
　睛生翳朦昧不明羞明怕日治法以隂二陽四吹㸃
　有瘀血可􁲔洗以桑白皮鐵扇子菊花當歸防風荆
　芥木賊薄荷鹽花之類胞肉積久堅硬厚實者畨轉
　烙二三度而實其肉可也
　問曰眼久注不開内生虛肉眵淚膠凝者何也答曰
　胃中有伏熱鬰於内也治宜通脾瀉胃湯加寒劑降
　火凉血去風宜㸃堅藥内肉結原實者宜􁲔洗至肉
　平淨方止堅厚者亦烙無妨烙後清凉消毒膏敷之
通脾瀉胃湯
　　麥門冬　茺蔚子　防風　大黄　知母　天門
　　冬　黄芩　熱甚者加　黄栢　石膏　朴硝
　　梔仁　一方又加黑參
　右等分為末每服五錢水煎食前服
　
　
　
　
　胞肉生瘡與胞肉膠凝臉生風粟兩臉粘睛四症大
　同小異此皆上胞下臉之病然中間分折治法各有
　輕重深淺􁲔洗針烙不同胞肉生瘡者此脾胃熱毒
　胞肉疙􁪴或風粟變而為瘡血熱化膿腐爛腥臊流
　汁流膿浸漬黒睛生翳眼如珠砂之色此症雖少不
　可不知治用隂二陽十藥日月桑白皮煎湯入枯礬
　鹽化畨轉眼皮以鴨翎刷洗有瘡處以血竭乳香没
　藥輕粉彌佗僧或有瘡處烙二三下無妨
　問曰胞肉生瘡碍澁睛珠者何也答曰胃得心熱也
　治宜瀉心火解胃熱用八正散三黄湯之類痛者用
　没藥散有瘡處仍用􁲔洗㸃以清凉及重藥肉虛者
　宜烙外用清凉消毒膏敷之
八正散　(在前大眥赤脉條下/)
三黄湯　(在前努肉條下/)
　　　　血滯疼甚服
没藥散　治心脾胃得熱致胞肉生瘡宜服
　　大黄(多/用)眞血竭(破積血止/痛去赤)没藥(少/)朴硝(多/)
　右照多少加減為末每服二三錢食後用茶清調下
　
　
　
　
　臉生風粟者臉間積血年久致生風粟與眵粘症同
　眵粘者無風粟故又作一症胞者上胞也臉者下臉
　也此脾胃壅熱致令胞臉之間漸生風粟如米甚如
　楊梅之狀摩擦瞳人黑睛有翳治法畨轉臉風粟逐
　箇用鋒針宻針三五度亦烙更妙睛有翳者用隂三
　陽五藥吹㸃二三夜吹一次忌口動風動血之物莫
　喫可也
　問曰下臉生風粟如楊梅之狀者何也答曰脾得邪
　熱血滯不行致生風粟紅蠧不平宜􁲔洗脾熱用瀉
　脾湯久患宜烙㸃用清凉可也
瀉脾湯
　　人參　黄芩　大黄　桔梗　白茯苓　芒硝
　　茺蔚子(二/兩)白芍藥(一/兩)黑參(兩/半)細辛　白芷(各一/兩)
　右各等分加減每服四五錢水煎服
　
　
　
　
　天行赤眼者謂天地流行毒氣能傳染於人一人害
　眼傳於一家不約大小皆傳一遍是謂天行赤眼腫
　痛沙澁難開或五日而愈此一候之氣其病安矣治
　法此症再不可􁲔洗只用童子小便煎黄連露宿温
　洗日進五遍以解惡毒之氣更用胡宣二連礬雄黄
　共研細調姜汁㸃二眥通其惡淚其痛立止或酒調
　散服之二三貼無妨此症只氣候瘴毒之染雖腫痛
　之重終不傷黑睛瞳人也
　問曰一人患眼傳於一家者何也答曰天時流行瘴
　毒之氣相染治宜解毒凉血清熱痛甚者服用洗肝
　散七寳洗心散㸃用清凉散加解毒但此症與内無
　損極甚者二七不療自愈切不可􁲔洗去血
七寳洗心散　(方在大眥赤脉條下/)
洗肝散　治暴發赤腫天行赤眼時常眼痛宜服
　　大黃　梔子　防風　薄荷　當歸　川芎
　　羗活　甘草
　右一兩為末食後熱水調二三錢服
　
　
　
　
　大患後生翳者與天行赤眼同一症也何分兩症治
　之天行赤眼只一候或七日愈矣雖同無生翳之患
　大患者初起陡然而起腫痛發來甚重沙澁難忍増
　寒作熱坐卧不安或通夜行至達旦羞明怕日淚出
　如湯鼻涕溏流兩眼腫起如桃日夜呻唫飲食無味
　二七不愈遂生翳如黃膿疥瘡占在風輪其腦牽痛
　治宜治胡宣二連藥照前研細調姜汁㸃用苦桃葉
　側栢葉菊葉柳葉薰洗服宜四順八正導赤散雖療
　痊可赤昏昧三個月方得復舊失於調治喪明必矣
　問曰天行赤眼後生白翳者何也答曰邪氣甚傷經
　絡也外邪甚則傷肝肝受傷則生翳治宜四順散細
　辛湯㸃用熊膽膏翳厚者用九一丹㸃
四順湯　治經絡得熱大患後生翳宜服
　　大黃　當歸　甘草　赤芍藥
　右各等分每服四五錢水煎食後服
細辛湯　治風邪傷肝致眼生翳
　　茺蔚子　黑參　黄芩　桔梗　大黃　車前子
　　　木通　生地黃　甘草
　右各等分水煎食後服
　
　
　
　
　暴露赤眼生翳者與天行赤眼同理天行赤眼者能
　傳染於人暴露赤眼但患於一人而無傳染之症天
　行者雖痛腫而無翳暴露者痛而生翳故此有别治
　法即其所因量其老少虛實熱則清凉之氣結則調
　順之此眼縱有瘀血切不可􁲔洗亦不可峻補藥宜
　酒煎散發散内有麻黄蒼术或大黄當歸散疏通血
　氣㸃以淡藥九一丹如翳厚珍珠散㸃之洗以黄連
　當歸防風菊花側栢葉赤芍藥薄荷荆芥之類
酒煎散
　　漢防己　防風　甘草　荆芥　當歸　赤芍藥
　　　牛旁子　乾菊花
　右各等分酒煎食後温服
大黄當歸散　治眼壅腫瘀血凝滯不散攻發生翳服
　　當歸(酒浸/二錢)菊花(三錢/)大黄(酒蒸/)黄芩(各一/兩)紅花(灸/用)
　　蘇木　梔子(酒炒/)木賊
　右水煎食後服
　
　
　
　
　暴風客熱與暴露赤眼同也暴露者肝心二經病也
　故赤而痛致黑暗生翳暴風客熱者肝肺二經病故
　曰仁生虛翳四圍壅遶朝伏黑暗凹入白仁紅翳壅
　起痛澁難開故分暴露與暴風之症有别暴者乍也
　驟也陡然而起治法疏通退熱凉膈瀉肝增減酒調
　之劑發散風熱俗云熱眼忌酒孰知酒能引血藥無
　酒不能及於頭目也此眼不可􁲔洗不可㸃凉藥暴
　客之邪來之速去之亦速耳非比五臓六腑藴積發
　歇不時之症同俗為傷寒眼也
　問曰白仁壅起包小烏暗疼痛難開者何也此時肺
　經受毒風不散乆則發熱攻人眼中致令白睛浮腫
　名曰暴風客熱宜服酒調散補肝湯用捜風煎洗服
瀉肝散　治眼發歇不時
　　羗活　黃芩　黑參(各兩/半)桔梗　大黄　芒硝
　　地骨皮(各一/兩)
　右毎服六錢水煎服
補肝湯
　　藁本(一兩/)白芷　車前子　石決明　天麻　赤
　　芍藥　防風　細辛(各一/兩)
　右毎服三錢米湯調下
搜風煎　洗眼治眼中有黑花
　　陳皮　秦芃　防風　細辛(各一/兩)黃連　木香(各/五)
　　(錢/)
　右為末水一鍾浸一宿去渣入龍腦一錢蜜四兩浸
　火熬成膏㸃之不用蜜煎湯薫亦可
　又以當歸活血煎主之腫痛甚亦用雙解散酒調散
　發表之㸃用重藥加姜粉以辛散之
雙解散
　　防風　川芎　歸尾　赤芍藥　大黃　麻黄
　　薄荷　連翹　芒硝　黄芩　桔梗　石膏　滑
　　石　荆芥　甘草　山梔　白术(實者去之/)
　右等分水煎食後温服如暴發加葱三根
　　　　風甚眼痛
桑螵蛸酒調散　治眼紅痛痛有血翳壅腫服之
　　當歸　甘草　大黄　赤芍藥　菊花　蒼术
　　桑螵蛸　羗活　麻黃　茺蔚子
　右各等分用水煎食後加酒温服如熱甚加大黄朴
　硝或為末温服酒調服三錢
　
　
　
　
　痛如神祟舊無根基只依痛得怪異或日痛而夜愈
　或夜痛而日愈如艾之灸針之刺忽來忽往無踪無
　跡號曰痛如神祟豈有神祟為禍而害眼孰知隂陽
　偏勝動靜氣血攻擊使然亦有信巫之地因所禱厭
　㾗作福而愈者有之孰知病勢將除偶因而愈曰神
　祟眼非也治法痛時只將艾葱熨之服酒煎散一二
　貼住痛㸃以時藥洗以歸尾白芷防風芍藥川芎生
　地黄止痛散血可也
　問曰眼内不紅不赤不腫乍痛如神祟者何也答曰
　隂陽升降不和氣血偏勝相攻使然或有血虛者下
　午痛或有氣旺太甚者上晝痛下晝痛者宜服助陽
　和血湯上晝痛者宜服酒調洗肝散明目流氣飲㸃
　清凉之藥又有一樣眼時時痛如針刺此是新血與
　舊血相攻擊治法亦同
　　　　血氣虛服
助陽和血湯　治血氣不調如神祟痛如針刺服之
　　蔓荆子(三/分)香白芷(三/分)柴胡　黄茋　升麻(各四/兩)
　　甘草(灸/)當歸身(酒/浸)防風(各五/分)
　右作一貼水一鍾半煎八分温服臨避風處睡可也
　又并渣服
　　　　熱氣攻痛
酒調洗肝散　治眼熱氣上攻無時黑睛痛者服之
　　黑參　大黃　桔梗　知母　朴硝　梔子
　　黄芩　熱甚者加生地黄歸尾之類
　右為末每服二三錢温酒調下日服二次
　　　　熱氣鬱結
明目流氣飲　治氣鬱眼目赤腫服之
　　菊花　細辛　大黄　牛旁子　川芎　蒺藜
　　荆芥　𤣥參　甘草　蔓荆子　防風　梔子
　　黄芩　木賊　蒼术　草決明
　右各等分水煎食後服
　
　
　
　
　眼痛如針刺者即是神祟症中如艾之炙如針之刺
　痛同然此症皆因心臟潜伏熱毒風壅在於膈間目
　眩頭痛眼絲常急夜卧澁痛淚出難開時時如針刺
　相似急服瀉心湯八正散之劑口含水㗜以雄黄散
　正其頭㸃以時藥消散血氣洗以側栢葉防風荆芥
　薄荷黄連生地黄之類黑睛有星如釘之釘凹進痛
　如針刺㸃以淡藥可也
瀉心湯　(方在前雞冠蜆肉症内/)
八正湯　(方在前胞肉生瘡症内/)
　
　
　
　
　傷寒熱病外障者葢由大病新瘥出早形骸羸瘦臟
　腑未實氣血尚虛隂陽偏勝未復縱口多毒五辛油
　膩煎炒一切熱物之類蓄積諸毒衆聚停留於内熱
　邪必表於外攻冲於眼眼者五臟六腑之精華其症
　各現於五輪此症發時赤腫淚出痛澁難開瞳人闊
　大黑花繚亂不能遠視此血虛也治法㸃以時藥洗
　以散風前證活血之藥不宜􁲔洗只平補臟腑損其
　有餘益其不足是為活法也宜忌三兩月可也
　問曰兩目或發腫痛者何也答曰氣血不足虛陽攻
　上故也此症縱有疼痛切不可服瀉藥凉藥只宜和
　解之痛腫甚者明目細辛湯熊膽丸地黄湯之類㸃
　三七丹腦麝不用又不可􁲔洗
　　　　風熱作痛
明目細辛湯　治熱病後患腫痛大便結羞明服
　　川芎　生地黃　蔓荆子　歸尾　白茯苓　藁
　　本　荆芥　防風　麻黄根　羗活　川椒　細
　　辛　宻蒙花
　右各等分食後温服日一次
熊膽丸　治肝膽得熱火邪為病用清熱解毒
　　熊膽(一箇/)石決明　車前子　澤瀉　細辛(各一/兩)
　　乾地黃　茺蔚子　牛膽(一箇/)龍膽草
　右為細末煉蜜丸如梧桐子大每服四十九丸食後
　温酒送下
地黃湯　治眼久病昏澁因發而久不愈宜服
　　防風　羗活　人參　白茯苓　當歸　熟地黃
　　黄連　黄芩
　右各等分水煎温服
　
　
　
　
　風牽出臉者脾胃受風壅毒出胞臉之間臉受風而
　皮𦂳脾受風則肉壅此皮𦂳肉壅風牽出臉淚出汪
　汪無分四季此土陷不能隄水也水漬於臉濕爛之
　狀治法先用摩風膏刮散皮外風邪塗以白斂膏消
　散風毒畨轉臉皮烙三五度無妨此症一年半載易
　治若年久肉堅難治若眼有紅筋貫上黑睛有翳有
　膜吹以丹藥痒塌洗以碧天丹此症大抵眼弦之病
　也此症大風瘷􁁜之人面部所牽多受是病症難以
　調治故名風牽出臉
　問曰下臉畨出久不收淚出汪汪者何也答曰脾經
　受風邪所傷致土壊不能隄水也治法肉堅厚者用
　火烙三五度至皮轉為度服用夜光栁紅丸外用摩
　風膏摩擦之㸃用重藥少加凉
夜光柳紅丸　治風邪傷胞臉致風牽出臉不收宜服
　　人參　川芎　荆芥　白芷　川烏(火煨/)南星
　　石膏(各二/兩)石決明　草烏(去火濕/炮少用)藁本　雄黃
　　細辛　當歸　蒲黃　蒼术(浸炒/)防風　薄荷
　　藿香　全蝎(各二/兩)何首烏(一/兩)羗活(三兩/)甘松(二兩/)
　右為末煉蜜為丸每服三十丸茶清下
摩風膏　治胞臉受風或疼痛諸痛處可摩可貼
　　木香　當歸　白芷　防風　細辛　藁本　黑
　　附子　没藥　骨碎補(各一/兩)川烏　赤芍藥　肉
　　桂(各一/兩)猪脂　牛酥　鵞脂(各四/兩)
　右為末香油八兩浸一日次一日砂鍋内熬入牛酥
　鵞脂同熬成以手摩擦按有瘡處或半身不遂用砂
　弓刮之使風氣散
　
　
　
　
　風牽喎斜者雖與風牽出臉同喎斜者脾胃虛房事
　不節脾胃有毒夜卧多痰或醉飽坐卧當風貪凉左
　右忽受風牽喎斜眼内赤痒時時攧動其眼血絲四
　起瞳人不開大視物濛濛甚至半身不遂治法急用
　摩風膏擦摩面部更以刮沙弓所患風一邊手臂通
　刮或通身一可刮一日一遍用大磁青碗搗碎入磁
　石多寡捜麺糊為餅烘熟貼面對鼻一邊左喎貼右
　右喎貼左貼至撦口眼正其藥取起又可炙夾車耳
　門穴開口取之太陽人中承漿喎左炙右喎右炙左
　近患者易治若年久難治
　問曰目睛斜視倒目者也答曰肝經受風邪所牽使
　其筋緩縮不利治法宜灸火發散風邪以加全蝎白
　附子南星半夏夜光柳紅丸外用摩風膏導引發散
　目睛必轉
灸火穴
　　太陽　夾車　耳門　聽㑹　耳尖　風池(各一/穴)
夜光柳紅丸　(方在前症内/)
摩風膏　　　(方亦在前症内/)
　
　
　
　
　被物撞破者並無所患而所因者三此外因也全然
　無事誤被物撞破或打撲或跌著或撞破傷胞臉也
　積血紫青撞破白仁外控硬殻此不能為害惟撞破
　三風輪血灌瞳人五併輪混雜最為利害之症
　痛惡瞳忍澁難開治法服以酒調散熨以葱艾或專
　以生地黄搗爛作餅烘執貼一日一換以散其血如
　無生地黃用芙蓉葉無葉用根去泥粗皮用白皮搗
　爛烘熱貼亦可若眼眶青黑搗生蘿蔔䕶貼切宜將
　息避風忌口動風動血之物諸般母肉莫吃新撞者
　易治若撞久血凝不散無痛者難治也
　問曰並無所患誤被物撞破或生翳者何也答曰外
　傷也與内無損治法初起者宜散血為主痛甚者没
　藥散止之若至血散變生白翳為不治之症也
没藥散　(方在前胞肉生瘡症内/)
　
　
　
　
　被物撞刺生翳者與撞破一理然刺被竹木簽刺㾗
　傷授血灌溉遂生血翳磣澁淚出紅筋滿目此症外
　傷與患眼生翳不同患眼者五臟六腑之毒發出為
　有根病也刺傷者外傷與内無預治法與前症同寛
　一七之後㾗變成翳可用輕丹少少吹㸃忌淫慾嗔
　怒避風將息失於調治潰痛發腫傷於風輪釀成大
　患或至瞎進無治法也
　
　
　
　
　血灌瞳人者因毒血灌入金井瞳人水内也猶如水
　流入井中之狀清濁相混時痛澁紅光滿目視物濛
　濛如隔絹看物若烟霧中然先患一隻後乃相牽俱
　損此症有三肝症血熱日積月累灌入瞳人血凝入
　水此關乎肝腎二經病也此血難退撞破之血鮮而
　熱灌雖甚退之速又有開金針失手撥著黄仁亦有
　瘀血灌入瞳人舉此三症治法頗同亦用大黄當歸
　散没藥散墜血明目丸前被物刺破及撞刺生翳并
　血灌瞳人皆可服前三料藥其效甚大或生地黄芙
　蓉根搗爛母貼三症通呼用之或葱艾熨亦可或可
　方而或可圓活法而行不可拘執其方焉而獲功哉
　問曰人患眼目無内患忽因物刺着胞臉睛珠血積
　不散或瘀血灌入瞳人或用針悞損惡腫痛難忍或
　因惡拳打着睛珠脱出一二分者將何治法答曰打
　傷之時搗爛生地黄敷之以散其血先服止痛末藥
　散後服墜翳明目丸若因傷風服除風湯若打着睛
　珠流出者以手掌心搽進珠亦以生地黃敷之若無
　生地黃用乾地黃酒浸濕搗爛亦可服止痛没藥散
没藥散
　　没藥　血竭　大黃　朴硝
　右為末毎服二錢酒調下茶下亦可
墜翳明目丸
　　石決明　川芎　五味子　知母　山藥(各一/兩)人
　　參　細辛
　右為末煉蜜為丸清茶送下
除風湯
　　防風　車前子　藁本　五味子　細辛　川芎
　　　桔梗
　右每服三錢白湯送下或水煎服
　
　
　
　
　問曰人之患血翳遮兩睛者何也答曰皆因心經發
　熱肝臓虛勞受邪熱致令眼中赤澁腫痛淚出漸有
　赤脉通睛常時舉發久則發筋結厚遮滿烏睛如赤
　肉之相故名曰血翳包睛宜服瀉心湯次以修肝活
　血湯
瀉心湯
　　黄連　黄芩　大黄　連翹　荆芥　赤芍藥
　　車前子　薄荷　菊花(各一/兩)
　右㕮咀每服四五錢水煎服
修肝活血湯
　　當歸　生地黄　赤芍(各兩/半)川芎　羗活(各七/錢)黄
　　茋　防風　黄連　大黄　薄荷　連翹　菊花
　　　白蒺藜(各一/兩)
　右每服四五錢水煎入酒二盞温服
　問曰血翳包睛者何也答曰心熱血旺也此病初患
　易治若至血散盡難消痛時用破血紅花散當歸龍
　膽湯㸃用清凉散
當歸龍膽湯
　　防風　石膏　柴胡　羗活　五味子　升麻
　　甘草　黄連(酒/洗)黃茋　黃芩(酒/洗)黄栢(酒洗/)當歸
　　龍膽草　赤芍藥(各五/錢)
　右㕮咀毎服五錢水煎至二碗去杳入酒少許臨卧
　熱服忌言語
破血紅花散
　　當歸稍　川芎　赤芍藥　枳殻　蘇枼　連翹
　　　黄連　黃茋　梔子　大黄　蘇木　紅花
　　白芷　薄荷　升麻
　右各等分水煎加酒三盞温服
　
　
　
　
　問曰人之患目臉生小節俗名偷針者何也答曰陽
　明胃經之熱毒也或因食壅熱之物或飲酒大過使
　胃經上充於眼目故臉眥之間時發瘡毒俗名偷針
　此症畨轉臉皮􁲔洗瘀血㸃用清凉散先宜服退赤
　散後用通精散瀉脾飲
退赤散
　　黄芩　黄連　白芷　當歸　赤芍藥　梔子
　　桑白皮　木通　桔梗　連翹
　每服水煎食後服
通精散
　　防風　川芎　當歸　赤芍藥　大黄　芒硝
　　蒺藜　石膏　黄芩　甘草　桔梗　牙硝　黄
　　連　羗活　滑石　荆芥
　右用姜三片食後服
瀉脾飲
　　茺蔚子　防風　黄芩　𤣥參　梔子　石膏
　　大黃(灸/)　知母　黄栢
　
　
　
　
　黑睛如珠者腎肝俱勞七情鬱結之人毒風攻充熱
　極淚出難開疼痛甚至水輪突起黑翳如豆如珠大
　小不定撐起䀶胞磣澁礙人眼睛難以運動寢食不
　安先患一隻后乃相牽俱損治法用小鋒針逐箇横
　穿破其黑翳中有惡水流出即平勢若拾芥瞬息痊
　安眼即能開設若不諳此療服凉劑㸃凉藥靡有其
　功小兒如此患者多是疳眼其翳起來或如小香菰
　之狀不宜針其治法載小兒疳眼條下其針破翳根
　處宜淡丹藥吹㸃消磨翳根
　問曰風輪生翳如珠如蠅頭如蠏眼者何也答曰肝
　腎二經風熱氣鬱也治法久積黑翳高者宜挑破珠
　頭疼者宜撥雲湯明目細辛湯主之熱甚者當歸龍
　膽湯主之㸃用二八丹調乳汁用未成此症以暴發
　推之
撥雲湯　治眼黑翳如珠蠏睛疼痛風氣傷肝腎二經
　宜服之
　　黄茋(蜜灸/)細辛　生薑　乾葛　川芎(熱者/除之)柴胡
　　荆芥　藁本　甘草　升麻　當歸　知母　羗
　　活　防風　黄栢
　右為末每服六七錢水煎服
明目細辛湯　(方在傷寒熱病後症内/)
當歸龍膽湯　(方在前血翳包睛症内/)
　
　
　
　
　蠏睛疼痛者如黑翳同症起於瞳人肝腎之病焉其
　翳如豆如珠蠏睛者其翳起占瞳人翳根小而苗大
　此乃膽膈之病膈中壅毒膽氣伏熱赤澁淚出疼痛
　難開羞明怕日其翳發起尖高如蟹睛一般形狀治
　法與前症同用小鋒針針出惡水流盡即平吹㸃以
　淡淡丹藥消其翳根其服藥不同前症宜用瀉肝補
　腎之劑服之空心服補腎之藥飯後服瀉肝散
瀉肝散
補腎散
　　蟬蛻　防風　蒺藜(炒/)當歸　宻蒙花　木賊
　　川芎　菊花　荆芥　茯苓　石決明(煆/過)枸杞子
　　知母　黄栢　青鹽　右各等分水煎空心服
　
　
　
　
　旋螺尖起者熱積於肝膽毒壅於膈門充攻睛珠疼
　痛中央瞳人漸變青白色忽然凸起血絲纒遶此乃
　是膜入水輪二家併熱旋起尖來狀若螺尾遂號旋
　螺尖證治法宜隂二陽四丹吹㸃或調鱔魚血㸃尖
　處若年久須有鋒針對瞳人中央針入半分放出惡
　水此乃取平之就紙封將息避風忌口十數日可也
　服用雙解散鬱金酒調
鬱金酒調散
　　黄芩　鬱金　大黄　防風　梔子　當歸　川
　　芎　赤芍藥　龍膽草
　右為末每服三錢温酒調下食後服二次
　
　
　
　
　突起睛高險峻利害之症也同前旋螺尖大不祥矣
　皆因五臓毒風所藴熱極充眼者内屬五臓外屬五
　輪五臓之氣毒攻五輪之瞳初起麻木疼痛汪汪淚
　出病勢洶湧卒暴之變莫測非精於龍木之奥㫖不
　能措手全諺云眼不醫不瞎正此也苟非其人殆有
　甚焉非徒無益而反害之治法揚湯止沸莫若去薪
　息火急投酒調散酒煎散宣退五臓之毒熱搗葱艾
　熨五輪之突起消除疼痛洗以白芷細辛當歸蒼术
　麻黃防風羗活未可與㸃藥宜忌口葷腥將息避風
　治若稍遲或控膿或突出一寸高者至此之際須鋒
　針針出惡水疼痛方止睛高取平耳無尤之效也
　　當歸　甘草　赤芍藥　菊花　羗活　桑螵蛸
　　茺蔚子　防風　荆芥　木賊
　右各等分水煎食後加酒三盞温服
　
　
　
　
　硬臉硬睛者胞臉睛珠俱木痛濕難運膈間積熱肝
　風上壅氣血凝滯睛臉堅硬血旺氣虛膩之人或飲
　酒大腸堅結多受是症先患一眼後乃相牽俱損漸
　生翳膜治法初發時宜摩風膏摩去風邪散運血氣
　或煎生地黃當歸川芎赤芍白芷羗活薫洗日三度
　宜瀉肝膈之熱㸃以時藥若積年久臉有瘀血宜􁲔
　洗黑睛有翳有膜可吹可㸃
　問曰眼患經久臉胞睛珠俱木不運者何也答曰血
　氣受邪凝閉不行故也治法宜􁲔洗服用當歸活血
　煎助陽和血湯㸃用重藥加辛熱姜粉之類
當歸活血煎　(方在前兩臉粘睛症内/)
助陽和血湯　(方在前傷寒熱病症内/)
　
　
　
　
　白陷魚鱗者肝肺二經積熱充壅攻上致黑睛遂生
　白翳如魚鱗鋪砌之狀或人棗花中有白陷發歇不
　時或發或聚疼痛淚出然婦人多生此病何也苦樂
　不由己出七情鬱結不舒毒藴於肝肺者血之室也
　婦人以血為主血傷則肝風黑仁風輪多生是翳甚
　至白陷釘入黃仁引血相授漸成大患額頭兼痛用
　摩頂膏摩擦封貼於額頭處用隂二陽四丹吹㸃或
　用青鹽黄泥固濟包煨熟研末以鴨毛蘸㸃於魚鱗
　中日一次又能除此翳耳
　問曰黑睛生白翳凹入不平成陷者何也答曰肝虛
　血衰也故肝虛則受風風甚則作痛血衰則成陷治
　法㸃用珍珠二八丹之類
　　　　痛甚宜服
酒調散　(方在前突起睛高症内/)
没藥散　(方在血灌瞳人症内/)
　　　　羞明而不痛者宜服
蟬花散　宻䝉花散　(二方在兩臉粘睛症内/)
桑螵蛸酒調散　(方在暴風客熱症内/)
　
　
　
　
　人之患眼生翳如蘿蔔花或魚鱗子入陷如碎米者
　此肝經熱毒入腦致眼中忽然腫痛赤澁淚出不明
　頭痛鼻塞乃是肝風熱極腦中風熱極致使然也宜
　服瀉肝散加味修肝散主之
瀉肝散
　　黑參　大黃　黄芩　知母　桔梗　車前子(各/一)
　　(兩/)羗活　龍膽草　當歸　芒硝
　右為末等分水煎服
加味修肝散
　　羗活　防風　桑螵蛸　梔子　薄荷　當歸
　　赤芍藥　甘草　麻黃　加連翹　菊花　木賊
　　　川芎　白蒺藜　大黄　黄芩　荆芥(各一/兩)
　右為末各等水煎入酒温服
蟬花散
　　蟬蛻　菊花　蒺藜　蔓荆子　草決明　車前
　　子　防風　黄芩　甘草
　右等温水煎服
補腎明目丸　(方在前蠅翅黑花症内/)
宻蒙花散　　(方在前兩臉粘睛症内/)
　
　
　
　
　氷蝦翳深者黑睛上生翳如氷蝦形狀因而名曰氷
　蝦也大抵與魚鱗白陷同也亦因肝經有熱㣲㣲小
　小占在眼之風輪黑睛含糊清眵填粘於翳之低處
　乍時赤澁淚出眵滿矇蔽瞳人一重如鼻涕或黃或
　白看則如膜遮障一般蘸却又生日久能致損眼發
　歇來往治法宜隂二陽四二夜吹一次稍退宜㸃侵
　晨用菊花側栢葉黄連歸鬚桑白皮之類煎湯日洗
　二三次服撥雲退翳散
撥雲退翳散
　　楮實子　薄荷(各五/錢)川芎(一兩/五錢)黄連　菊花　蟬
　　蛻(各五/錢)𤓰蔞根(生用/三錢)蔓荆子　宻䝉花　蛇退(各/五)
　　(錢/)荆芥穗　香白芷　木賊　防風　甘草(各五/錢)
　右為末煉蜜為丸如櫻桃大每一兩作十丸每服二
　丸一日二服
治眼引子於後
　　　氣障木香煎湯下
　　　眼當昏暗菊花好茶下
　　　眼睛無神懶視當歸湯送下
　　　婦人血暈當歸湯下
　　　虛弱之人十全大補湯下
　
　
　
　
　玉翳者風充入腦積熱肝膈發歇疼痛失於調治日
　久積累血凝不散結成白翳遮瞞瞳人如玉色相似
　立名玉翳遮瞞如此之狀有進有退有紅有淚發歇
　未定治法用隂三陽二藥次㸃一次眼淚𢃄藥汪汪
　流出如此之狀甚翳膜必能漸漸收捲渾如磨鏡塵
　埃去淨明必復矣若發年久無進無退不紅不痛縱
　有丹藥之驗刀針之利終無措手之處撥雲墜翳服
　藥之聖功效不能施為縱然公侯王孫若受此疾為
　廢人矣雖有千金之貴天下之醫熟近草能其出手
　也
　問曰人之患眼翳如玉色遮瞞烏睛者何也答曰此
　同肝風攻充入腦積熱在於肝膈之間久乃腎虛致
　眼中常發熱或赤痛初則紅腫赤脉穿睛漸漸生白
　翳膜初起如碎米久則成片遮瞞烏睛凝結如玉色
　名曰玉翳遮睛治之宜服瀉肝散明目菊花散通明
　補腎丸
瀉肝散　治胃中熱
　　歸尾　大黃　黃芩　桔梗　知母　茺蔚子
　　芒硝　車前子　防風　赤芍藥　枝子　連翹
　　薄荷
　右各等分每服六錢水煎服
明目菊花散
　　菊花　車前子　熟地黃　木賊　蒙花　薄荷
　　連翹　白蒺藜　防風　川芎　荆芥穗　甘草
　右各等分水煎服
通明補腎丸
　　楮實子　五味子　枸杞子(各一/兩)人參　兔絲子
　　肉蓯蓉　菊花　熟地黃　當歸　牛膝　知母
　　　黄栢　青鹽(各一/兩)
　右煉蜜為丸每服五十丸空心鹽湯下
　
　
　
　
　膜入氷輪者肝臟積熱邪在肺經此金尅木之候也
　故黃仁乍時生瘡白色可後又發日往日來致膜漸
　入氷輪此翳之根也如水之得土變化異常遂生瘡
　不退日積月累久成大患謂之膜入氷輪流汁流膿
　痛澁難開右患傳左左患傳右治法宜明藥之類加
　以葱艾吹以丹藥服以湯散無有不效若傷日久不
　痛不疼不淚不紅如釘入木如玉之有瑕玷如玳環
　之有黑㸃此黃仁與氷輪變白定矣雖使岐黄龍木
　再世亦不能為也
　問曰風輪生瘡或突起愈後變成白翳久不散者何
　也答曰肝木衰金氣甚也此病初患時有疼有淚治
　宜退血瀉肺金修肝活血無疼無淚淡白色者宜服
　補煖活血之劑治之
瀉肺散
　　當歸　黃芩(各一/兩)桔梗　麻黃　枳殻(各半/兩)秦皮
　　　葶藶　菊花　旋覆花　生地黃　防風　白
　　芷　甘草　𤣥參　梔子(各一/兩)地骨皮(各八/錢)
　右為末毎服三錢桑白皮煎湯下
修肝活血湯
　　歸尾　赤芍(各一兩/五錢)川芎　羗活(各七/錢)黄芪　防
　　風　黃連　大黃(各三/錢)薄荷　連翹　白蒺藜
　　菊花(各一/兩)
　右每服四錢水煎服
　
　
　
　
　釘翳根深者與膜入氷輪同也此乃勞傷肝經或性
　燥急促之人啼哭含情之婦欲强制鬱傷於肝赤澁
　難開痛牽頭腦淚出羞明怕日釘翳日深接引黄仁
　根深血援終不移治法宜用退熱飲去風散血之劑
　或痛甚服酒調散一二貼頭痛熨以葱艾洗以防風
　川芎菊花歸尾白芷麻黃羗活荆芥之類量翳大小
　輕重吹以丹藥將息避風大忌淫慾嗔怒不疼不痛
　亦為不治之症也
　問曰風輪生翳如針如麻米者何也答曰肝虚火動
　也此症多是性燥之人或思慮太過所致治法疼痛
　甚者宜服洗肝散糖煎散㸃用珍珠散加凉膈散
　俱在前
修肝散
　　梔子　薄荷　防風　當歸　甘草　連翹　大
　　黃　黃芩　蒼术　羗活　菊花　木賊　赤芍
　　藥　麻黃
　右依等分為末毎服二錢食後蜜水調下或煎日進
　二三服
糖煎散
　　龍膽草　防風　防己　大黃　荆芥　赤芍藥
　　　當歸　甘草　川芎
　右各等分為末水煎臨時服入砂糖少許同服
　
　
　
　
　黄膜下垂者脾胃熱風結血凝氣滯膏脂窒塞血運
　不能通故生是疾發歇無時痛澁淚出漸生黄膜下
　垂發則膜舒退則膜捲胞皮下垂羞明怕日雖舉不
　張黄膜漸長遮瞞瞳人也甚至滿目皆黄難辨人
　治法雖不是拳毛倒睫之症亦可夾些眼皮使露黑
　睛黄膜氣舒發歇年久可夾乍發不宜夾治宜通脾
　瀉胃撥雲八正之劑以對充之丹片腦少許如有淚
　退之速無淚退之遲忌口齋戒使衰其血易於調理
　也又有一症黃膜從下生上為之黃膜上充大抵治
　同厚者宜挑剪
　問曰白睛黄赤生翳如赤膜者何也答曰脾胃得肝
　木克土之候也治宜省味金花丸去其黄膜後用針
　砂平胃丸收功㸃用重藥腦不可用少下
針砂平胃丸　久服平胃氣去肝邪
　　蒼术　厚朴　陳皮　甘草　針砂
　右各等分㕮咀為末煉蜜為丸如菉豆大每服五十
　丸空心米湯下
省味金花丸　治脾胃積熱致生黃膜
　　梔子　黄芩　黄栢　桑白皮　地骨皮　桔梗
　　知母　甘草
　右為細末煉蜜為丸茶清送下
　
　
　
　
　眼胞下生赤膜垂下遮於黑睛疼痛者乃胃熱也治
　法紅痛甚者服鬱金酒調散大黃當歸散微退後用
　撥雲湯生地黄散㸃用重藥加清凉散藥以上方俱
　在前
大黃當歸散　治胃中有熱生膜疼痛
　　當歸　赤芍藥　川芎　菊花　大黃　黃芩
　　杏仁　薄荷
　右各等分㕮咀食後水煎温服
生地黃散　治眼下赤膜發歇無時久服則不發
　　生地黃　黃栢　知母　防風　荆芥　升麻
　　亁葛　天花粉　黃芩　甘草　桑白皮　白茯
　　芩　赤芍藥
　右㕮咀每服七八錢重水煎食後服
　
　
　
　
　逆順生翳與赤膜下垂與黃膜下垂上充之症頗同
　然此順逆者五臟虛勞風熱冲於肝膈上胞陽明經
　毒壅血氣凝滯故生赤膜垂下謂之垂簾翳此為順
　下臉太隂肝經毒壅故翳膜下生向上謂之逆翳治
　法宜服瀉脾胃之劑大抵去翳之藥隨其輕重增減
　用之宜忌口諸毒
　問曰眼上下逆順上翳者何也答曰肝經虛損積毒
　熱甚至主翳四起侵黑睛治宜明目流氣飲蟬花無
　比散㸃用珍珠散次用三七丹腫者亦可􁲔洗
明目流氣飲　(方在前傷寒/熱病症内)治脾得邪熱或逆順生翳
蟬花無比散　治風毒傷目昏暗漸生白翳遮睛
　　白茯苓　甘草(灸助/胃)防風(各四/兩)川芎　赤芍藥(各/二)
　　(兩/)石決明(鹽水煑/研極細)白蒺藜(炒去尖/四兩)蛇退(炙/兩)　蟬蛻
　　(去頭足/四兩)蒼术(一/兩)當歸(酒浸/二兩)
　右為末毎服三錢食後米汁調服茶亦可忌食毒物
　
　
　
　
　漏眼膿血者有甚於釘翳并膜入氷輪二症之利害
　也此症未發之時其頭先覺昏悶四肢如勞五臟多
　積風熱壅毒攻充於黑睛黃仁生出毒瘡灌溉水輪
　控血潰爛流膿治法宜葱艾入白芷鍋内炒熱以綿
　裹熨於眼胞上屢換熱的散其惡血消其敗膿止其
　惡痛生地黄搗爛煨熨於有瘡處更妙用隂二陽四
　丹對於有瘡處吹或單用枯礬輕粉血竭乳香研細
　對着瘡處吹㸃亦可洗以桑白皮入塩花明礬燻洗
　服以墜血明目丸没藥散忌動風動血之物
墜翳明目丸　(方在前血灌瞳人症内/)
没藥散
　　没藥　大黄(蒸少/用)朴硝
　右為末每服三錢酒調下茶亦可
　
　
　
　
　飛塵入眼者此症全然無事誤被物或飛塵飛絲入
　眼者此外傷也只為塵物粘在胞臉之間粘定不出
　痛澁難開磣澁淚出致生障膜初患之時治法用絲
　線纒耳環脚畨轉上下胞臉撥出塵物即可若初時
　不諳此法少療日久必生翳膜遮瞞瞳人須有丹藥
　吹㸃胞臉内仔細畨看有物粘處必定有血積成塊
　或肉疙瘩此是病之發蹤處宜小鋒針挑撥或有刺
　塵處針毒血出可此為病之根也曰外病也初起宜
　將絲線捲銅匙脚撚撥出塵物久者宜畨轉看上下
　有積處􁲔洗至平㸃用清凉散服以散血退熱之劑
酒調散
　　當歸　甘草　大黃　赤芍藥　菊花　桔梗
　　蒼术　桑螵蛸　麻黃　羗活　茺蔚子　連翹
　　(各一/兩)
　右為末每服三錢酒調下
修肝散
　　防風　羗活　當歸　生地黃　黃芩　梔子
　　赤芍藥　大黃　甘草　蒺藜(各一/兩)
　右水煎服
　
　
　
　
　拳毛倒睫者此脾與肺二經之得風熱也肺為五臟
　之華葢主一身之皮毛肺虚損則皮驟而毛落也脾
　家多壅濕熱致令上胞常腫大抵肝家受熱不時淚
　出痛痒羞明怕日赤澁難開常以手摩引致令上下
　胞臉皮漸長眼漸𦂳故睫毛畨倒裡面刺眼碍澁瞳
　人漸生翳膜欹頭側視不能正觀治法先宜􁲔洗瘀
　血後用竹夾夾起眼皮灸四五壯為妙使毛生向外
　其疾瘳耳睛中有翳用隂二陽五丹吹㸃翳即消磨
　其夾須依口訣務令𦂳夾不可滋水恐潰有疤痕若
　脱下㾗處用光粉調香油遂早搽抹久則肉色一般
　眼目光明如舊
細辛湯　治脾經腫得風熱宜服
　　細辛　防風　知母　茺蔚子　大黃　桔梗
　　羚羊角　黑參
　右㕮咀毎服四錢用水煎食後温服
防風飲子
　　黃連(一兩/)細辛　蔓荆子(各三/錢)葛根　防風(各五/錢)
　　當歸身(七/錢)甘草(灸/)人參
　右水煎食遠服避風忌口
除濕壓熱飲
　　細辛　蒼术(各一/兩)防風　知母　茺蔚子(各兩/半)
　　桔梗(二/兩)大黄　黄芩　梔子仁　朴硝
　右水煎服
阿膠丸
　　阿膠(蛤粉/炒)䑕粘子(炒/)甘草　糯米(炒各/一兩)馬兠鈴
　　欵冬花　紫菀　桔梗
　右為末煉蜜為丸如彈子大毎服一丸食後細嚼薄
　荷湯下
宻䝉花散
　　宻䝉花　羗活　菊花　石決明　木賊　黃栢
　　白蒺藜　黃芩　蔓荆子　青箱子　枸杞子
　右每服三錢茶送下水煎亦可
　
　
　
　
　充風淚出者症非一也有腎虛不生肝木肝經受風
　而虛損故木動也迎風而淚出也肝經虛者宜服止
　淚補肝散止之大止淚之法㸃用重藥熱淚者服川
　芎茶調散㸃用清凉散肝風者宜蒼术止之不赤不
　疼淚出是謂之風淚腫痛赤澁淚出者此熱淚也若
　迎風而出汪汪冬月多夏月少拭却還生又不分四
　季皆有此冷淚也冷淚者乳香川烏丸川烏一箇草
　烏二箇去皮明礬一錢白麵塊一箇為末䝋猪膽汁
　為丸如黍米大每用一丸夜卧時放在眼之大眥頭
　淚止即止或炙止之又有肺臟久冷大眥有竅名為
　淚堂淚堂通肺腑此淚難治久流則能令目昏暗血
　氣虚弱之人不腫不赤但淡紫紅者澁痛淚出是虚
　淚
灸法
　　久流冷淚灸上迎香二穴天府二穴肝腧二穴第
　　九骨開各對寸
止淚補肝散　治肝虚迎風淚出不止宜灸睛明二穴
　係大眥頭風池二穴臨泣二穴
　　蒺藜　當歸　熟地黃　川芎　白芍藥　木賊
　　防風　夏枯草(血虚者/不用)
　右各等分為末毎服二三錢茶酒任下
蒼术散　治風濕傷肝濕淚昏花
　　蒼术　木賊　香附米　夏枯草　蟬蛻　甘草
　　　蒺藜　白芷　防風　蔓荆子　川芎　姜蚕
　右依各等分為末毎服二三錢茶清下酒亦可
川芎茶調散　治一切熱淚眼弦濕爛
　　川芎　防風　羗活　甘草　木賊　石膏(炒/)石
　　決明　荆芥　薄荷葉　菊花(各一/兩)
　右為末毎服二三錢食後茶下
　
　
　
　
　肝風積熱者肝家勞苦七情鬱結二三年間來來往
　往一發一歇遂生翳膜或聚或散赤澁淚出此症多
　是夜勤燈光觀書史或雕畵打銀細巧之人久累肝
　家積熱成風肝若受風必有腦痛不覺漸漸昏䝉治
　法有翳者吹以丹藥内服瀉肝省風之劑除肝家之
　風熱忌口將息一年半載病根除矣其洗眼照依疼
　痛腫澁眼之方載在前症條下
　問曰眼目逓年舉發無時者何也答曰肝經積熱也
　經云肝勞則氣逆肝寧則氣順氣急則發氣順則歇
　治宜發時痛甚者服洗肝散省風湯之類常服此數
　方則能除此病也㸃用清凉散　洗肝散(方在天行/)
　(赤眼症内/)
瀉肝散　治肝經積熱
　　黑參　大黄　黃芩　知母　桔梗　芒硝
　右等分為末毎服二三錢食後熱水調下日二次
省風湯　治肝熱大旺瞳人不清或細小宜服
　　防風　犀角　大黃　知母　𤣥參　黄芩　羚
　　羊角(肝虚/不用)桔梗
　右為末毎服二錢水煎入燈心竹葉食後服
　
　
　
　
　坐起生花者此是内障此症肝血衰膽腎二經虛也
　六陽不舉故久坐傷血起則頭暈眼花或前常見花
　發數般或赤或黑或白繚亂昏暗不明良久乃定瞳
　人開大不清此症宜補肝腎或明目固本丸不治恐
　久變為青肓内障變為五風難治之症也固本丸只
　生熟二地黄天門二冬加人參也
　問曰人之坐起眼前見花數般茫茫如蠅翅者何也
　肝腎二經氣乏也經云肝腎之氣充則精彩光明肝
　經之氣乏則昏䝉眩暈治法宜補腎丸補肝重光散
　還睛丸明目固本丸補腎明目丸隨人氣體虚實加
　減用之
補腎丸　治血氣虚弱變成内障宜服
　　磁石(火煆醋淬七次/水飛過三兩)肉蓯蓉(酒浸/焙)五味子　熟地
　　黃(酒蒸/焙)枸杞子　兔絲子(淗淨酒浸蒸/另研各二兩)楮實子
　　覆盆子(酒/浸)車前子(酒/浸)石斛(去根各/一兩)沉香(另研/五錢)黃栢
　　(各二/兩)青鹽(另研/五錢)或加知母
　右煉蜜丸如桐子大毎服五十丸空心鹽湯下
補腎明目丸　治肝腎血虛視物不明諸眼服凉藥表
　裏愈後少神光
　　羚羊角　生地黃　肉蓯蓉　枸杞子　防風
　　草決明(各一/兩)楮實子(五/錢)亁菊花　羗活　當歸(各/二)
　　(兩/)羊子肝(四兩/煮焙)
　右為末煉蜜丸如梧桐子大毎服三十丸空心鹽湯
　送下日午清茶下臨卧酒下不飲酒人參當歸湯下
明目固本丸　治心熱腎水不足用少睛光久服生精
　清心
　　生地黃　熟地黃　天門冬　麥門冬　枸杞子
　　乾菊花
　右各研末煉蜜為丸如梧桐子大每服三十丸空心
　鹽湯下
　
　
　
　
　人之兩目至日落西之時漸漸不見亦係内障俗謂
　之雞毛眼也此乃腎之虛也眼雖屬於竅門乃歸腎
　而為主腎虛則眼目昏或貪淫樂慾酒色過度使腎
　臟衰憊禀受天眞不全精神短少致瞳人神腎水不
　清故目之無光也治之須有還睛補腎看人老少虛
　實斟酌藥餌以平之飲食以補之戒色斷怒使㑹隂
　水自然明矣
還睛補腎丸　治内障(方在目暗生花症内/)
補腎明目丸　治諸内障欲變五風變化視物不明
　　川芎　當歸　熟地黄　菊花　山藥　知母
　　石菖蒲　黄栢　青鹽　遠志　白蒺藜　川巴
　　㦸　五味子　白芍藥　桑螵蛸　茺蔚子　兔
　　絲子　青箱子　宻䝉花　枸杞子　肉蓯蓉
　　石決明
　右為末煉蜜為丸如梧桐子大毎服四十丸空心鹽
　湯下
十味還睛丸　治下元虛憊一切内障
　　防風　羗活　宻䝉花　青箱子　川芎　蒺藜
　　甘草　白术　木賊　兔絲子(酒浸三宿/生用焙乾)
　右為末煉蜜為丸如梧桐子大每服二十丸空心鹽
　湯下
　
　
　
　
　瞳人乾缺者亦係内障與外障無預但因頭疼痛而
　起故列外障條中按此症因夜卧不得肝藏魂肺藏
　魄魂魄不安精神不定而少卧勞傷於肝故金井不
　圓上下東西如鋸齒匾缺參差久則漸漸細小視物
　濛濛難辨人物相牽俱損治法宜瀉膽補腎之劑一
　本無眥鴻飛内有肝腎俱虛火旺也用猪肝煑熟露
　宿侵晨切薄蘸夜明沙細嚼此藥能通明益膽之功
　瞳人小者肝之實瞳人大者肝之虛此症失於醫治
　久久瞳多鎖𦂳如小針眼大内結有雲翳或黄或青
　或白隂看不大陽看不小遂成瞽疾耳初起時眼珠
　墜痛大眥㣲紅猶見三光者宜服五瀉湯省風湯同
　補腎丸及補腎明目丸久服效(方俱在前/)
五瀉湯　治瞳人乾缺肝火旺及五臟虚火旺動此藥
　能瀉火
　　黃栢　知母　木通　梔子　生地黃　甘草
　　黑參　桔梗　黃芩　防風　熱甚加羚羊角
　　犀角　黃連
　右㕮咀每服六七錢用水煎食後服
　
　
　
　
　痒極難忍者肝經受熱膽因虛熱風邪攻充肝含熱
　極肝受風之燥動木摇風動其痒發焉故諸痒屬虚
　虛則痒諸痛為實實則痛黑珠痒者有眼弦痒者㸃
　以丹藥或煨姜摩擦淚通痒止或濕痒用碧天丹洗
　侵晨洗以鹽湯或入桑白皮防風荆芥薄荷之類
　問曰眼迎風受痒者何也答曰脾肝二經受風邪也
　治法痒時用三霜丸撥雲散綿裹散洗用去風藥
三霜丸　治痒極難忍用此丸即愈
　　姜粉　枯礬　白硼砂
　右為末口津液調和如粟大要用時將一丸放於大
　眥止之
綿裹散　治眼濕淚爛弦眼目
　　當歸　黃連(各一/錢)銅青(七分/)枯礬(四分/)朴硝
　右各為細末用細絹色綿縛𦂳每一箇約龍眼核大
　要用時將一箇用白湯半盞泡洗之一日二次
　
　
　
　
　問曰人之患眼遇風痒極者何也答曰此因肝虚合
　畜風熱膽經風毒上充入眼遂遇風受痒宜􁲔洗服
　藁本烏蛇湯補膽湯
藁本烏蛇湯
　　藁本　烏蛇　防風　白芍藥　羗活　川芎
　　細辛
　右浸酒煎服亦可
補膽湯
　　前胡　馬兠苓　茯苓(各一/兩)柴胡　人參　桔梗
　　　細辛　黑參
　右煉蜜為丸每服三錢水煎服亦可
　
　
　
　
　問曰人之患眼生翳如珠垂簾遮睛者何也答曰此
　因心火虚炎肝經風熱上攻入腦中熱毒流下住於
　風輪故眼赤澁淚出腫痛無時年久烏睛白紅色故
　名曰垂簾翳宜服洗心散加味修肝散
洗心散
　　荆芥　薄荷　連翹　麻黄　赤芍藥　梔子
　　黄連　大黃(各一/兩)　右毎服五錢水煎服
加味修肝散
　　梔子　薄荷(各三/兩)羗活(一兩/)當歸　大黄　連翹
　　(各五/錢)黄芩　赤芍藥　菊花　木賊　白蒺藜
　　川芎(各一/兩)麻黃　甘草
　右為末毎服三錢用酒調下痛用酒不痛水煎服
　
　
　
　
　鶻眼凝睛此驟然所感非久患之症因五臓皆受熱
　毒致五輪振起堅硬不能轉運氣血凝滯睜然如鶻
　烏之眼凝視不運之貌難辨人物因形而名曰鶻眼
　凝睛治法宜用香油調姜粉汁於額臉部摩擦及面
　上或摩風膏摩擦更好服以酒煎散以被葢出汗其
　眼即活動面面用燈火燒之斷其風路此症多是小
　兒急慢驚風之症大人少有此患
桑螵蛸酒調散　(方在前暴/風客熱内)眼障初服
導痰消風散
　　陳皮　半夏　甘草　白芷　全蝎　羗活
　　防風　荆芥　升麻　細辛　蘆香
　右㕮咀各等分水煎姜三片温服
　
　
　
　
　轆轤展開者與鶻眼凝睛症同鶻眼凝睛者睛凝不
　運之貌轆轤展開而大者此膽腎之水散焉瞳人之
　大小隨黄仁之展縮黄仁展則瞳人小黄仁縮則瞳
　人大人不知瞳人能大小者非也此乃肝受風而不
　展轆轤則瞳人圜圓也隨肝輪而縮覺見瞳人大不
　收號曰轆轤展開症風充入腦眼帯弔起此症小兒
　急慢驚風受之治法若前姜汁調香油摩風膏摩擦
　藥用蚌殻頻頻灌下乳母忌口
　問曰瞳人開大不收而展縮者何也答曰肝受風痰
　盛也治法僻㢲錠子牛黄丸石楠散初起者宜發表
　小兒如此患治法亦同
僻㢲錠子　治肝膽受風變成前症小兒通睛瞳人闊
　大並皆治之
　　牛膽南星(七錢/)防風　乾姜(各三/錢)白附子(五錢/)牛
　　黄(三分/)川烏　白芷　薄荷　木香　白术　白
　　茯苓　人參(各五/錢)硃砂(一/錢)麝香(五/分)白姜蚕(二十箇/生用)
　　片腦(五分/)
　右將前藥俱研為細末冬用蜜二斤甘草半斤煎作
　膏稀稠得宜將次藥末和作錠子金泊為衣小兒急
　慢驚風手足搐搦金銀箔磨湯化下一錠大人破傷
　風酒化下三四錠子約一錢一箇或七分一箇舉此
　麻黃一斤甘草半斤用水三四碗砂鍋内煎至一鍾
　之時入蜜一斤緩緩熬煉滴水内成珠方將前藥捜
　和為丸即作錠子也
牛黃丸　能去風痰
　　牛黃(二分/)白附子　全蝎　肉桂　川芎　石膏
　　(各一/兩)白芷(三分/)藿香(五錢/)麝香(少許/)硃砂(二錢/)
　右為細末煉蜜為丸如梧桐子大毎服二三丸臨卧
　薄荷湯下
通頂石楠散　能利膈開風痰
　　石楠蕂　藜蘆(各一/兩)𤓰蒂(七分/)
　右為末米湯下一匙日一二度灌入口内去風痰
　
　
　
　
　小兒通睛與鶻眼凝睛轆轤展開此三症頗同然此
　症或因外物打着頭額或被諸般人物驚心遂成驚
　風之症風熱傷肝魂不應目風邪上壅黃仁不成關
　鎖瞳人開惟直視不辨人物致眼通睛通者黄仁氷
　輪皆黑似無黃仁瞳人水散似無瞳人此黃仁與瞳
　人通混不分號曰通瞳亦風藥摩擦二法發散風邪
　宜服牛黃丸不須㸃藥只服藥然前症牛黃丸通頂
　石楠散亦可用也
牛黄丸　通頂石楠散(二方俱在前症條下/)
五七犀角飲
　　犀角　人參　茯苓　甘草　遠志(各一/兩)麝香(少/許)
　　龍膽草　黄芩(各五/錢)　右㕮咀水煎服
　
　
　
　
　小兒疹痘者名為百歳瘡也不論大小俱患一度疹
　痘入眼疹有兩分痘瘡初上皮膚之際眼閉不開眼
　上即有痘瘡㸃在黑睛上易治急取益母草煎湯燻
　洗日三度更以隂一陽五丹調鱔魚血㸃忌口及夜
　啼乳母亦忌口須疹痘痊可其眼漸開眼中之痘小
　隨而痊矣又有一症疹痘之後瘡痂落盡肌體肥壯
　眼中忽然紅澁此乃餘毒鬱結於肝而發出此症十
　分利害失治多能害目只用車前草檑水頻與吃下
　洗却肝經之熱毒洗以益母草㸃以鱔魚血調藥經
　曰疹痘之後毒氣鬱結發肝而氣不能泄攻發於眼
　傷於瞳人者素無治法也
　問曰小兒此症入眼者何也答曰小兒痘瘡之發五
　臓皆熱毒之氣壅塞停留熱氣在肝膈充入眼使疼
　痛淚出怕日羞明難開遂生瘡於眼内久發變為白
　膜初覺瘡入眼中赤澁之時急將藥泄其毒外以退
　翳之藥若不能為終身之患也先將秦皮湯洗目眼
　紅花退翳散服之効
秦皮湯　洗服
　　秦皮　秦芃　防風　細辛(各一/兩)甘草(一錢/)
　右將水二盞煎至一半熱洗
紅花散
　　紅花　連翹　當歸　生地黃　紫草　大黃
　　甘草　赤芍藥
　右燈心竹葉水煎服
退翳散　即猪肝散
　　眞蛤粉　谷精草　夜明砂
　右為細末用猪肝二兩切開摻藥於内以麻扎定煮
　水冷將肝同藥細嚼煮肝本汁嚥諸般毒物莫吃
　
　
　
　
　小兒眼生翳者脾胃實熱所致或是胎中受毒或因
　乳母好食熱物皆能令小兒患眼量兒之大小疾之
　遠近輕重一週半載者其藥須令母吃或蛤殻灌入
　小兒吃可也二三歳者此是胎毒也離母之後患眼
　者此是小兒自受之症與母無預此藥須令小兒吃
　忌以油膩煎炒糖甜菓子之類不獨患眼所忌不忌
　多生驚症變為疳傷亦能害目甚至不治之症其疳
　眼别有餘條欵此乃小兒生翳症也黑睛如麻豆大
　如蘿蔔花與疳眼大不侔矣一倍三黄丹一倍珍珠
　散㸃用
加味修肝散
　　梔子　薄荷　連翹　麻黄　赤芍藥　羗活
　　當歸　大黃　黄芩　菊花　木賊　白蒺藜
　　川芎　甘草
　右水煎食後服
　
　
　
　
　問曰小兒疹痘入眼者何也答曰小兒於母胎中受
　其毒必發疹痘出之時五臟俱有熱相攻或肝臟熱
　甚必有痘生於目内宜服
凉肝散
　　草決明　天花粉　甘草　赤芍藥　緑豆皮
　　谷精草
　右為末毎服六錢蜜水調下
　問曰小兒痘疹傷眼者何也答曰内臟虛熱上攻也
　治法經云切不可瀉餘毒宜用㣲凉劑和解此症初
　起睛上紅紫澁痛可用通神散或車前草擂蜜水頭
　頻與吃洗去肝中火邪若至喪明睛中有翳或凹入
　者經云疹痘之後毒氣鬱結於肝傷於瞳人素無治
　法也
通神散　治小兒疹痘用此能解毒
　　白菊花　菉豆皮　谷精草　石決明(煆過/)
　右各等分為末每服二錢乾柿一箇米汁水一盞同
　煎候水乾不拘時服能服湯藥只將本方煎服亦可
救苦觀音散
　　桔梗　當歸　連翹　藁本　細辛　蒼术　龍
　　膽草　羗活　黃連　知母　黃芩　黃栢　川
　　芎　柴胡　防風　升麻　生地黃　紅花
　右各等分煉蜜為丸能吞者每四五十丸服小者量
　服之
通神散
　　菊花　谷精草　宻䝉花　菉豆皮　蒼术　石
　　決明　甘草　黄芩　蟬退　木賊
　右各等分水煎食後温服
　
　
　
　
　問曰大人小兒雀目至申酉時不見物者何也答曰
　肝虛受邪熱所傷經絡凝滯不和隂陽不和榮衞不
　通夜至昏也治法宜服五膽丸蝙蝠肝散又宜服蒼
　蠅散猪肝散主之不用㸃藥虚極者諸補藥亦可增
　減用之
蒼蠅散
　　用蒼蠅翅草及花為細末用白水煮猪肝露一宿
　　空心煎丸又可服猪肝散
猪肝散　即退翳散(方在前小兒疹痘症内/)
五膽丸
　　熊膽(一箇/)黃牛膽(二/箇)青魚膽(一/箇)鯉魚膽(二/箇)青羊膽
　　(一/箇)石決明(二/兩)夜明砂(一/兩)麝香(少許/)
　右為末將前膽和為丸如菉豆大每服三十丸空心
　茶下
蝙蝠散
　　蝙蝠肝(一/箇)石膏(一/兩)黄丹　石決明(煆/)白蒺藜(炒各/二兩)
　　若無蝠肝用羊肝加夜明砂
　右將前藥研細末每服二錢米湯調下無蝙蝠肝用
　羊肝一塊切作四塊以藥一二錢糝肝内以麻縛定
　用米汁水水礶内煮熟次早取出羊肝藥細嚼以煮
　肝汁同食効如體虚弱之人亦可服補藥為丸尤妙
　
　
　
　
　胎風赤爛者其症有三初時血露入眼洗不亁淨而
　生是疾遂至赤爛又有在母胎中其母不知忌口多
　食壅毒之物酒麵五辛之類至産生三四箇月兩眼
　雙赤眵粘四眥紅赤濕爛此是胎毒所致此小兒在
　腹中飲母血血毒於兒生出方發此症也又有乳母
　壯盛之人抱兒供乳之際兒口未哺乳頭汁脹滿其
　汁洒然射出充入兒眼亦能生此爛濕若充射面部
　則能生疵濕瘡痒大抵此三症通號曰胎風赤爛孰
　知内有三因之由血露不淨與乳充射宜碧天丹洗
　胎毒者須母服三黃丸忌口其兒亦用三黄湯燻洗
　㸃以時藥可也服宜小防風湯小承氣湯小菊花膏
　導赤散此數方隨冷熱用之或童子患眼者治法亦
　用此數方加減㸃用時藥
小防風湯　此數方治小兒胎風赤爛小兒眼生翳
　　大黃　梔子　甘草　赤芍　歸尾　防風
　　羗活
　右等分水煎食後服
小承氣湯
　　大黃　薄荷　杏仁　蟬退　甘草　羗活　天
　　麻　當歸　赤芍藥　防風
　右水煎服
小菊花膏丸　治小兒風毒眼
　　黃連　枯黄芩　大黃　乾菊花　羗活　蒼术
　　荆芥　防風
　右為細末煉蜜為丸每服四五十丸或為膏
　
　
　
　
　小兒疳傷之症富貴之家多生是疾葢由父母速愛
　之由也小草如草木之萌蘖怎受風日寒露之欺且
　小兒五臟六腑未實氣血柔弱怎禁油膩煎炒及諸
　般暈腥或一週半載縱口菓子糖甜之物及鵝鴨雞
　猪牛羊等肉或飯方了又哺以乳或乳方飽又與其
　飯此出於父母至情富貴之家有是症焉貧賤之家
　豈有是患何也一食諸物不消不化先傷於脾致腹
　脹午後發熱至夜半方退日乆頭髪稀疎轉作泄瀉
　頻頻瀉甚則渴至傷肝膽眼之白仁鮮紅羞明怕日
　漸生翳膜遮瞞黑珠或突起如黑豆如香菰之狀治
　法先治内後治外用雞卵入輕粉一二分史君子仁
　一箇半葱珠幾顆濕綿包煨與吃宜空心連吃五七
　彈止又宜煮羊肝露宿蘸夜明砂吃或猪肝亦可切
　宜忌口暈腥其白膜用隂一陽七藥調乳㸃煎胡宣
　二連服側栢藥燻洗若疳傷肝膽眼珠突出或瞎盡
　為不治之症不獨瞎眼甚至喪命若聲啞口乾脚手
　俱腫十死八九
　問曰小兒疳傷眼目疼痛羞明不開烏睛上青翳如
　黑珠子或白膜遮睛者何也答曰此因飲乳之際好
　食菓子雜物油膩及熱毒物多使脾胃生疳或瀉泄
　不止夜聞潮熱久則疳蟲傷肝上攻眼目初覺紅澁
　羞明急療若烏睛上變成有黑翳如珠泄瀉不止者
　多是不治宜服除熱飲等方
五疳丸　治小兒疳眼面瘦皮黃羞明怕日食乳不消
　　緑礬(成堁/浣淨)彌佗僧(服/過)夜明砂(各一/兩)
　右為末用蒸棗肉搗前藥末為丸如黍米大毎服三
　四十丸量兒之大小空心米湯下
除熱飲
　　大黃　知母　防風　黃芩(各/兩)　黑參　茺蔚子
　　菊花　木賊(各一/兩半)
　右水煎食後服三貼用雞蛋一箇史君子仁三箇輕
　粉二分同研末入蛋内煨熟空心服至二三箇即去
　疳蟲後服五疳丸
五疳丸
　　胡黃連(五/錢)牛黃(一/錢)彌佗僧(一/兩)夜明砂　緑礬(三/兩)
　右用棗肉為丸緑豆大空心服三十丸米湯送下
蕪荑丸　治小兒五疳
　　蕪荑　黃連　神麯　麥芽(炒/)
　右各等分為末麵糊為丸緑豆大毎服十丸至十五
　丸水湯下　五疳陳皮湯　寒熱往來薄荷湯下
　
　
　
　
　問曰人之患眼兩臉時常赤爛者何也答曰大人患
　者因脾土藴積濕熱脾土衰不能化濕故濕熱之氣
　相攻傳發於胞臉之間致使羞明淚出含在胞臉之
　内此淚熱毒以致眼弦赤爛治法春夏爛者為熱爛
　服用三黄湯洗用綿裹散金錢湯有瘀血宜􁲔洗與
　服瀉脾湯秋冬爛者為冷爛又曰迎風洒淚洗用碧
　天丹㸃用重藥臉厚􁲔洗之後宜火烙之小兒患者
　因母胎中受熱或落地之時惡露入目沐浴不淨拭
　之未乾却感外傷風邪使邪入目亦生此疾治之小
　兒服黄茋湯大人服茶調散熱甚洗金錢湯風甚洗
　碧天丹先􁲔洗後用藥
黃茋湯
　　黃茋　車前子　細辛　黃芩　五味子　蒼术
　　黄連(各一/兩)
　右各等分水煎服
茶調散(即川芎茶調散方在前充風淚出症内/)
三黃湯(在努肉攀睛症内/)
綿裹散(在痒極難忍症内/)
碧天丹
金錢湯　治久年爛弦
　　古錢(即老銅錢生/銹者  七箇)黄連(研末/二錢)白梅乾(五箇梅自落/者為白梅)
　右將此三味用老酒二小盞於磁礶内煎至半盞至
　夜時冷可洗用不過三四日即愈日二次
爛弦火穴法
　　魚尾二穴　睛明二穴　上迎春(二/穴)　攅竹一穴
　　太陽二穴
　爛弦風之症因脾胃壅熱久受風濕更加吃諸毒物
　日積月累致成風爛胞臉之内變成風痘動則發痒
　不時因手拂拭甚則連眼眶皆爛無分春夏秋冬皆
　如是眵淚滿腮有不近人手之怕治法畨轉眼臉利
　洗瘀血二三度或小鋒針針出瘀血亦可若因摩引
　有紅筋者宜老醋燒爐甘石淬七次加以隂丹量輕
　重搽㸃眼弦並搽㸃眼内無妨忌動風動血之物不
　食可也
　
　
　
　
　此症肝風目暗者乃是肝腎虚勞肝氣不足血虛故
　也不時疼痛舉發無時痛則惟眼珠墜疼頗有赤澁
　淚出看物依稀眼前多見花發數般或黃或白或黑
　見一物如見兩般形狀不清療治恐損眼也此症實
　有内外相兼病也非徒治外而不治内曷濟哉内則
　白蒺藜散補外則隂二陽八丹調乳汁㸃二三夜㸃
　一次片腦少加洗以生黄菊花赤芍側栢葉秦皮白
　芷川芎更加忌口五辛諸熱物莫吃
補肝活血散　虚者宜服
　　藁本　白芷　石決明　天麻　防風　細辛
　　羗活　黄茋　菊花　當歸　生地黃　黄連
　右各等分水煎服
補腎丸　治目暗疼痛恐變成黑風内障先宜服之
　　澤瀉(去/)　細辛(去苗/)兔絲子(酒浸/焙乾)五味子(炒各/一兩)茺
　　蔚子(焙二/兩)山藥(一兩/五錢)熟地黃(焙二/兩)
　右為末研均煉蜜為丸如梧桐子大每服二十丸空
　心鹽湯下
白蒺藜散
　　蒺藜　菊花　蔓荆子　草決明　甘草　連翹
　　青箱子
　右各等分水煎食後温服
　
　
　
　
　問曰迎風洒淚者何也曰肝之虚也是亦腦冷迎風
　淚遂出拭却還生夏月即少冬月即多後若經二三
　年間不以冬夏皆有此疾乃淚通於肝肝屬木目乃
　肝之外候為肝虚風動則淚流故迎風淚出即服補
　肝散治冷淚
補肝散　治冷淚
　　當歸　熟地黄　川芎　赤芍藥　防風　木賊
　右等分水煎服
菊花散　治熱淚
　　菊花　川芎　木賊　香附子　夏枯草　羗活
　　(各一/兩)草烏(一/錢)防風　甘草　荆芥　白芷(各五/錢)
　右為末毎服三錢茶下水煎亦可
又方　治實淚
　　菊花　蒺藜　防風　羗活　川芎　夏枯草
　　木賊　甘草(各三/兩)
　右毎服三錢湯調下水煎亦可
川芎茶調散　治熱淚(方在前充風淚出症内/)
蒼术止淚散
　　木賊　香附子　白芷　石膏　菊花　荆芥
　　白蒺藜　薄荷　當歸　白芍藥　川芎　蟬退
　　夏枯草
　右為末毎服三錢食後茶清下冬淚酒下
　
　
　
　
　
　銀海精㣲卷上
欽定四庫全書
　銀海精微卷下
　
　
　
　
　問曰人之患眼赤澁腫痛年深有紅翳於烏睛上濃
　淚如紅霞映日者何也答曰此乃三焦積熱肝膈風
　熱上攻致然也治之須用去風散血清涼之藥
修肝散　治肝氣不順
　　防風　　　羗活　　　當歸　　　生地黄
　　黄芩　　　梔子　　　赤芍藥　　甘草
　　藁本　　　大黄　　　白蒺藜
　右各等分水煎服
撥雲散
　　黄芩　　　甘草　　　藁本　　　梔子
　　防風　　　菊花　　　宻蒙花　　連翹
　　桔梗　　　薄荷　　　赤芍藥　　白蒺藜
　右水煎食後服
加味修肝散　(方在小兒眼生翳内/)
　
　
　
　
　問曰早晨痛至午者何也答曰早晨至午皆陽旺是
　虚陽攻上頭風攻注為諸陽之首早晨人動則血運
　赤陽轉於首與風氣相攻早晨疼痛兩眥宜服川芎
　散白蒺藜散
川芎散
　　石膏(二兩/)　川芎(五錢/)　白附子(一兩/)甘草
　　羗活　　　菊花　　　地骨皮
　右等分水煎服
白蒺藜散　(方在肝風目暗症内/)
　
　
　
　
　問曰人之患眼午後至夜漸加疼痛者何也腦虚陽
　毒勝也人身之血午後行於隂道至夜歸於肝之司
　況腦虚隂毒勝故午後漸疼痛昏花也治之須用囬
　陽湯㳄以夜光栁紅丸宜服
囬陽湯　治眼珠淡紅羞澁難開宜服
　　附子　　　人參　　　當歸　　　川芎
　　赤芍藥　　茯苓　　　五味子　　細辛
　　車前子　　甘草
　右每服棗子一枚姜三片水煎半饑服
夜光栁紅丸(方在風牽出臉症内/)治風濕傷肝
　
　
　
　
　問曰人之患眼痛而増寒者何也答曰此乃氣衰血
　盛經曰血榮氣衛足厥隂主血榮隂也衛為陽今氣
　衰血旺乃陽不盛隂故痛極而惡寒也宜服附子猪
　苓湯白术湯
附子猪苓湯
　　白芍藥　　甘草　　　羗活(各一兩/)附子
　　猪苓　　　加黄芩　　柴胡
　右每服五錢水煎服之
白术湯
　　白术　　　川芎　　　蔓荆子　　没藥
　　白蒺藜(去刺/)黄芩　　　防風　　　五味子
　　菊花　　　甘草
　右各等分水煎服
　問曰人之患眼痛而體熱者何也答曰衛屬陽而發
　熱榮屬隂而發寒榮衛為隂陽之道也在上屬心肺
　在下屬肝腎今乃氣旺而血衰是陽多隂少故痛而
　體熱是熱邪歸于心也宜服洗心散解明散
洗心散
　　大黄　　　赤芍藥　　荆芥　　　黄連
　　當歸　　　連翹　　　薄荷　　　甘草
解明散
　　當歸　　　赤芍藥　　黄芩　　　菊花
　　柴胡　　　地骨皮　　車前子　　桔梗
　　生地黄　　梔子　　　連翹(各一兩/)
　右各等分水煎服
　
　
　
　
　問曰人之患眼臉停瘀血者何也答曰此乃肝氣凝
　滯脾胃停風濕也或因天行赤眼之後起之太早不
　能調養則使血凝於胞臉之間名曰瘀血治之須番
　上下胞臉􁲔洗瘀血至盡宜服退赤散當歸散
退赤散
　　大黄　　　黄芩　　　黄連　　　白芷
　　當歸　　　赤芍藥　　梔子　　　桑白皮
　右各等分水煎服
當歸散
　　當歸　　　生地黄　　赤芍藥　　川芎
　　甘草　　　菊花　　　木賊　　　黄芩
　　大黄　　　蒺藜　　　木通　　　梔子
　右各等分水煎服
　
　
　
　
　問曰人之患眼不痒不赤而痛者何也答曰氣腦虚
　也榮衛不和血氣凝滯亦有也七情欝結肝風冲上
　腦中風氣相攻故不痒不赤而痛初患急服藥恐變
　為五風内障難治宜服透紅匀氣散川芎散助陽和
　血湯
透紅匀氣散
　　當歸　　　細辛　　　白芷　　　没藥
　　澤蘭　　　甘草　　　茴香　　　天仙藤
　　厚朴　　　乳香　　　肉桂　　　黒牽牛
　　生地黄　　羗活(各一兩/)
　右為末每服三錢熱酒調下
川芎散
　　川芎　　　菊花　　　細辛　　　鼠粘子
　　石膏　　　姜蠶　　　蒺藜(各一兩/)
　右為末每服二錢米湯下
助陽和血湯(方在傷寒熱病後症内/)
　
　
　
　
　問曰人之患眼赤而不痛者何也答曰肝熱也膀胱
　澁而不利心火炎也人身之血若河澤之流比若川
　澤䟽通以歸於海若膀胱壅塞則洪水妄流人之血
　順則經絡流利上下相接週而復始逆則散漫妄行
　上注於目故赤而不痛也今膀胱不利心火上炎肝
　經實熱豈不若川澤之壅塞也治之須用八正散𨗳
　赤散順肝丸服之
八正散
𨗳赤散　(二方俱在大眥赤脉條下/)
順肝丸
　　黄連　　　黄芩　　　當歸　　　𬎼仁(三十/粒)
　右共為末煉宻為丸
　
　
　
　
　問曰左赤傳右何也答曰此隂經火熱也陽中行隂
　也肝也隂中行陽心也邪熱攻積於肝也肝邪交於
　心傳於目也左目屬太陽右目屬太隂故左赤傳右
　太陽經旺也宜服三黄丸洗心散
三黄丸　(方在大眥赤脉症内/)熱甚加黄栢
洗心散
　　大黄　　　當歸　　　赤芍藥　　甘草
　　荆芥　　　麻黄　　　梔子(各一兩/)
　右各等分水煎服
　
　
　
　
　問曰右赤傳左何也答曰此隂經火旺脉有隂經及
　陽絡皆屬於肺氣者肺之精也故右赤傳左乃肺經
　邪熱隂絡火旺宜服瀉肺散一曰隂虚命門火旺也
㵼肺散　(方在膜入水輪症内/)
桑白散　治肺氣壅塞邪熱上攻眼目白睛腫脹日夜
　痛心煩悶
　　桑白皮　　𤣥參　　　升麻　　　杏仁
　　旋覆花　　赤芍藥　　菊花　　　葶􁬦
　　防風　　　黄芩　　　枳殻　　　甘草(灸各/一兩)
　右每服水一鍾半姜三片煎至八分食逺温服
　
　
　
　
　問曰人之患眼胞臉壅腫如桃者何也答曰此乃脾
　肺之壅熱邪客於腠理致上下胞腫如桃痛澁淚出
　不絶之注桃目治之用桃葉烘熱熨其腫處宜服此
　散清涼散羗活除風湯蟬花散主之
此散清涼散
　　升麻　　　赤芍藥　　川芎　　　柴胡(各三/兩)
　　𤣥參　　　黄芩　　　荆芥　　　甘草
　　白术　　　梔子　　　赤茯苓　　乾葛
　　草決明
　右為末毎服六錢水煎服
羗活除風湯
　　羗活　　　獨活　　　川芎　　　桔梗
　　大黄　　　地骨皮　　黄芩(各一兩/)麻黄
　　蒼术　　　甘草　　　菊花　　　木賊
　右水煎服
蟬花散　(方在花翳白䧟症内/)
　
　
　
　
　問曰人之患眼視物不明如紗遮睛何也答曰此血
　衰氣旺血為榮氣為衛衛為陽而氣清榮為隂而氣
　濁素問曰清氣為天濁氣為地清陽發腠理濁隂走
　五臟者心肝脾肺腎也眼有五輪内五臟腎屬於木
　輪為瞳人腎水衰不能濟於肝木使肝木血衰不榮
　於眼目故睛少短不能乆視腎衰不為心火交濟故
　心火上炎眼目必熱則看物不凖今腎水衰乃虚陽
　攻上肝血衰故目不得血豈非血衰而氣旺也服駐
　景丸補腎四順涼肝散
駐景丸
　　川椒(一兩去/目)楮實子　　五味子　　枸杞子
　　乳香　　　人參(各一兩/)兔絲子　　肉蓯蓉(各/五)
　　(錢/)
　右煉蜜為丸鹽湯下
四順涼肝散
　　荆芥　　　川芎　　　當歸　　　防風
　　赤芍藥　　甘草　　　漢防己
　右各等分水煎温服
　
　
　
　
　問曰人之患眼女子逆經血灌瞳人滿眼赤澁者何
　也答曰此乃室女或肥壯婦人血熱經閉過期不行
　則血逆行於上注於目灌於睛外皆紅色或烏睛上
　起如努肉治之切不可鈎割只用下氣破血通經之
　藥其血翳自退宜服調經散破血紅花散順經湯𨗳
　赤散
調經散
　　香附米　　當歸尾(各一/兩)大黄(五錢蒸/)黄芩(二兩/)
　　黄連　　　生地黄　　赤芍藥　　川芎
　　羗活　　　梔子　　　薄荷　　　木賊
　　蘓木　　　紅花　　　甘草(以上各/一兩)
破血紅花散(方在血翳/包睛症内)治室女逆經眼疼痛生血翳包
　睛
順經湯　能通經行血止痛
　　當歸尾　　川芎　　　枳殻　　　小茴香
　　柴胡　　　陳皮　　　𤣥胡索　　白芍藥
　　青皮　　　香附子　　桃仁　　　紅花
　　肉桂　　　熱甚加黄連黄芩
　右各等分水煎食後温服
𨗳赤散　(方在大眥赤脉症内/)
沒藥散　(方在胞肉生瘡症内/)
　
　
　
　
　問曰婦人遇行經之際眼目澁痛者何也答曰肝虚
　也凡婦人稟受虚者眼中原有病根若遇行經之際
　去血過多肝經愈加虚損故使眼目轉加疼痛腫澁
　難開頭痛眩暈生翳於黑睛上或如粟米或如花翳
　白䧟皆因肝衰虚也宜服當歸補血散㸃以九一丹
當歸補血散
　　當歸　　川芎　　白芍藥　防風　　細辛
　　菊花　　甘草　　車前子　蒺藜　　白术
　　羗活　　茺蔚子　薄荷(各一/兩)大黄(五錢/)
　右每服八錢水煎入酒三盞温服
八物湯　治虚損血枯上攻眼目
　　黄茋　　茯苓　　熟地黄　川芎　　當歸
　　人參　　菊花　　白芍藥
　右每服半饑温服
　
　
　
　
　問曰白睛漸漸黄赤者何也答曰酒毒也酒能發陽
　過飲無度脾經受濕傷肝膽助火火傷於肺經白仁
　屬肺故白仁黄赤者酒之過也引血傷於肝肝受其
　血熱自上朝於目目受其酒之熱毒灌注睛輪黄赤
　宜服黄連解毒散服數貼之後㸃以清涼散
黄連解毒散
　　黄連　　黄芩　　黒參　　龍膽草　荆芥
　　天花粉　梔子　　茵蔯　　生地黄　桔梗
　　車前子　連翹
　右每服水煎加童便三盞温服
清金涼肝散
　　黄連　　黄芩　　梔子　　連翹　　葶􁬦
　　桑白皮　麥門冬　天花粉　赤芍藥　乾葛
　　荆芥　　杏仁　　青皮　　甘草
　右水煎加蜜一盞入内煎一沸食後温服
　
　
　
　
　問曰人之患眼偏正頭痛者何也答曰風毒甚也頭
　風在右者屬痰屬熱用蒼术半夏熱用酒製黄芩在
　左屬風及血虛風用荆芥薄荷血虚者用芎歸芍藥
　酒製黄栢此三症看而用之有驗治法痛甚者酒調
　散表之熱痛者石膏散清空散川芎茶調散冷痛者
　酒調散川芎散神清散主之風毒作痛菊花散如神
　散主之不必㸃丹
酒調散(下桑螵蛸的/)　(方在暴風客熱症内/)
灸穴
　　百㑹一穴　神牕四穴　臨泣二穴　聽㑹二穴
　　耳尖二穴　風池二穴　光明二穴　太陽二穴
　　率骨二穴
　定髮際并㸃各穴法則　(南筠參入/)偏則(灸一邊/痛處)
　前眉心平以墨㸃記以草比同身寸三寸自眉心比
　至草盡處是前髮際亦以墨㸃記又大抒骨上一㸃
　以前草三寸盡處亦㸃記是後髮際又將草自前髮
　際比至後髮際平摺摘去一節又將草均分作六摺
　摘一摺止存五摺以此草自前髮際比至草盡處是
　百㑹穴
　又以百㑹穴為中四邊各開二寸半乃神牕穴也
灸耳尖穴即率骨穴
　　將耳摺轉尖上比寸半盡是率骨穴(考過同/)
臨泣穴
　　以童人對眉尖上㸃為記以草自㸃比上三寸半
　　是臨泣穴
光明穴
　　對童人上眉中是光明穴
攅竹穴
　　眉頭兩䧟中是攅竹穴
睛明穴
　　在目内大眥外畔肉上䧟宛中
頰車穴
　　在耳下曲頰端䧟中
風池穴
　　在後髮際䧟中
肝腧穴
　　在第九骨下各開寸半
天府穴
　　在胸兩腋下三寸宛宛中
聽㑹穴
　　在耳下前䧟中開口取之
耳門穴
　　在上耳前起肉當耳缺
魚尾穴
　　在小眥横紋盡處
太陽穴
　　在外眥五分是
石膏散
　　石膏(五錢/)麻黄(一兩/)何首烏(五/錢)乾葛(八錢/)
　右用水煎食後服
清空散
　　川芎(五錢/)柴胡(七錢/)黄連(炒/)　防風(去蘆/)甘草(炙/)
　　羗活(各一/兩)梔子(兩半/)黄芩(三兩半炒一/半酒製一半)
　右為細末每服一錢熱酒内入茶少許調如膏臨臥
　抹口内少用白湯下如頭疼每服加細辛二錢如太
　隂脉緩有疾名痰厥頭疼加羗活防風川芎甘草半
　夏一兩五錢如偏正頭痛服之不愈減羗活防風川
　芎一半加柴胡一倍如發熱惡寒熱兩渴此陽明頭
　痛只服白虎湯加香白芷
白虎湯
　　知母　　石膏　　甘草　　加吳白芷
　右各等分入粳米三十粒水煎服
川芎茶調散　治諸風上攻頭目偏正頭痛熱頭風
　　薄荷(八錢/)防風(一兩/五錢)細辛(一兩/)羗活　　白芷
　　甘草(各二/兩)川芎　　荆芥(各四/兩)
　右為末每服三錢葱白茶調湯温服常服清頭目
芎藭散　治冷頭風
　　石膏(二錢/五分)草烏(一分/五厘)芎藭(二分/)薄荷(二分/)甘草(一/分)
　　白附子(二/分)白芷(三分/)細辛(一分/)仙靈脾(二/分)
清神散(方在兩臉粘睛症内/)治冷頭風
　　枳殻　　白芷　　石膏　　甘草　　細辛
　　麻黄
菊花散　(方在迎風灑淚症内/)
如聖散
　　白芷　　川烏　　防風(各一/兩)細辛(二分/半)雄黄(二/分)
　　草烏(炮過/去皮)兩頭尖
　右為末温酒調下二日服一㳄
通頂散　治一切頭風
　　川芎　　白芷　　谷精草　藜蘆　　防風
　　薄荷　　牙皂　　蔓荆子　細辛　　蒲黄
　右為末口含水㗜之吹入鼻内亦可
雄黄丸　治偏正頭風
　　全蝎　　雄黄(各二/錢)盆硝(一錢/五分)乳香　　没藥(各/二)
　　(錢/)　　　薄荷　　川芎(各一/錢)片腦(一分/)
　右為末口噙水搐吹鼻内日二㳄
貼諸般疼痛眼方
　　赤芍蒲黄與欝金　　芙蓉研末拌均匀
　　硃缺土螺緊姜汁　　若然常痛只擦睛
　　痛甚加白芷　南星　無名異　血見熱乆不開
　　加生川烏等分為末熱水調搽眼眶四圍乾了再
　　換
羗活除風湯(方在前/)
　
　
　
　
　問曰能逺視不能近視者何也答曰氣旺血衰也經
　云近視不明是無水也治宜六味地黄丸加補腎丸
　諸補隂藥皆可主之
六味地黄丸　治腎虚眼不奈視神光不足
　　熟地黄　白茯苓　牡丹皮　澤㵼　山茱茰
　　山藥　　一方加川芎當歸蔓荆子
　右為末煉蜜為丸如梧桐子大每服三十丸空心服
　不必㸃丹
　問曰能近視不能逺視者何也答曰血虚氣不足也
　經云逺視不明是無火也治宜初起者服地芝丸千
　里光散菊花散隨人氣血虚實加减諸補藥皆可用
地芝丸
　　甘菊花　枳殻(各一/兩)生地黄(四/兩)天門冬(四/兩)
　　又加麥門冬亦可用
　右為末煉蜜為丸每服三十丸空心鹽湯下
千里光散
　　菊花　　千里光　甘草(各等/分)
　右為末每服三錢夜後臨臥用茶清調下
菊花散
　　菊花(四兩/)甘草(五錢/)生地黄(四/兩)白蒺藜(二兩炒/去刺)
　右為末每服二錢食後米泔水下
　　　小兒疳傷
　問曰小兒三五嵗身加癆瘵面色痿黄眼内紅腫或
　突者何也答曰脾胃受傷五臟火旺名曰疳傷也治
　宜退熱用寒涼劑潮熱用胡宣二連湯有蟲史君子
　湯收功用五疳丸㸃用清涼散若至胃氣下䧟泄瀉
　頻頻無治法眼珠或突起變白者廢人耳
二連湯
　　胡黄連(五分/)宣黄連(一錢/)成童子者焙之
　右為末用蜜水調服或成貼服亦妙熱甚加銀柴胡
史君子湯　能殺疳䖝
　　史君子(三箇/)輕粉(一分/)　葱珠(幾顆/)
　右史君子輕粉二味為細末入鷄蛋一箇攪均用濕
　紙包七重煨熟蛋息火氣空心與吃連吃四五箇蛋
　止不可多用
五疳丸　(方在小兒疳傷症内/)
猪肝散　(方在小兒疹痘症内/)
駐景補腎明目丸　治肝腎俱虚瞳人内有淡白色昏
　暗漸成内障服能安魂定魄補血氣虚散
　　五味子　　熟地黄(酒蒸/妙)枸杞子　　楮實子(酒/浸)
　　肉蓯蓉(酒蒸/焙)車前子(酒洗/)石斛(去根各/一兩)青鹽(另研/一兩)
　　沉香(另研/五錢)　磁石(火煨醋/水飛過)兔絲子(酒浸另研/各一兩)
　右為細末煉蜜為丸如梧子大每服七十丸空心鹽
　湯下
救苦湯　治熱症用裹不得能退熱亦赤
　　桔梗　　連翹　　紅花　　細莘　　甘草(灸/)
　　當歸身　蒼术　　龍膽草　羗活　　升麻
　　柴胡　　防風　　藁本　　黄連　　黄芩
　　生地黄　知母　　川芎　　赤芍藥
　右薑三片葱三根食後温服
決明子散
　　黄芩　　甘菊　　木賊　　草決明　石膏
　　赤芍藥　川芎　　羗活　　蔓荆子　甘草
　　石決明
　右各等分為末每服三錢水一盞姜三片煎至七分
　食後服
貼諸般赤眼　治眼赤腫不開者
　　黄栢　　姜黄　　南星　　草烏　　黄連
　右等分為末姜自然汁調貼兩太陽穴一二㳄痛止
　如有赤障起亦可貼打傷赤腫不開如芙蓉葉菉豆
　粉調貼同葱搗貼亦妙
清涼消毒膏　敷諸熱眼
　　薄荷葉　芒硝　　大黄　　細辛　　雄黄
　　黄栢
　右等分為末水調塗之效
經驗洗眼散　洗時眼熱眼
　　大黄　　山梔子　防風　　薄荷　　川芎
　　羗活　　甘草
　右等分用水煎薫洗
洗眼湯泡散
　　當歸稍　赤芍藥　黄連　　杏仁
　右為細末每日二次用水湯泡洗
酒煎散　治眼有風熱赤澁痛宜服
　　防風　　防己　　甘草　　荆芥　　當歸
　　赤芍藥　牛旁子
　右等分用好酒煎食後服
酒調散　治白仁腫痛可服
　　槐花　　梔子　　牛旁子　防風　　蛤粉
　右等分為末水煎食後入酒少調服
大黄當歸散　治眼壅腫瘀血凝滯不散攻冲生翳宜
　服
　　歸尾(酒浸/)川芎(各一/兩)菊花(三兩/)大黄(酒炒/五錢)黄芩
　　蘇木　　梔子(酒炒各/一兩)　　　紅花(五錢/)
　右等分照加減用水煎食後服
加味湯泡散　洗眼方
　　歸尾　　赤芍藥　黄連　　杏仁　　加防風
　　(各一/兩)　　銅青(二錢/)薄荷葉(三錢/)
三淚
　　一曰冷淚　二曰熱淚　三曰眵淚
　一冷淚不赤不痛無翳無膜凡早出迎風有淚或至
　秋迎風有淚其淚自出病在肝也
　二熱淚如糊粘下與上臉皮有紅有腫眼㒺不見日
　夜見燈火淚湧出病在心也
　三眵淚如糊粘兩眼弦赤腫生努肉病在肺也
冷淚用肝經止淚方
　　當歸　　青鹽　　地黄　　木賊
熱淚用此方
　　荆芥　　梔子　　黄芩　　黄連　　木賊
　　地黄　　夏枯草
眵淚方
　　桑白皮　夏枯草　川芎　　木賊　　葶􁬦
　　麥門冬　梔子
治上實下虚血貫瞳睛
　　防風(二錢/)羗活　　白芍藥(各兩/半)　荆芥(二錢/)
　　生熟地黄(各兩/半)　　粉草(五錢/)　　當歸(二錢/)
　　川芎(四/)錢菊花(二錢/)加茯苓
　右為末水一鍾入當土地黄同煎温服忌一切毒物
川芎丸　治頭風冷涙
　　川芎　　細辛　　白术　　甘菊　　白芷
　右為細末蠟丸如黍米大夜臥一丸日中一時辰換
　一丸荀收仲嘗謂予曰有人視一物作兩物醫者作
　所氣有餘故見一為二教服補肝氣藥皆不驗此何
　疾也予曰孫真人云目之絲上屬腦後出於頂中邪
　中於頭逢身之虚其人沉則隨目絲入於腦轉轉則
　目絲急急則目眩以轉邪中其睛所中不相比則睛
　散睛散則岐故見一物為兩物也後令服驅風入腦
　藥則愈
加减駐景丸　治肝腎氣虚視物昏>昏>血少氣多
　　車前子(略炒二/兩)　　當歸(去尾/)熟地黄(洗各五錢/)
　　枸杞子　川椒　　楮實子(無翳不/用)　　五味子
　　(各一/兩)　　兔絲子(酒煑焙/半斤)
　右為細末蜜水煑糊丸如梧桐子大每服三十丸空
　心或酒或鹽湯下
撥雲散　能散風毒退翳障及赤爛弦者
　　羗活　　防風　　川芎　　白蒺藜　荆芥
　　蟬退　　甘菊花(各一兩/)
　右為細末每服二錢食後桑白皮煎湯調服
瀉膽散　治瞳人乾缺内障
　　𤣥參　　黄芩　　地骨皮　麥門冬　知母(各/一)
　　(兩/)　　　黄茋　　茺蔚子
　右每服水煎食後温服
天門冬飲子　治轆轤轉則外障
　　天門冬　茺尉子　知母(各二/兩)五味子　防風(各/一)
　　(兩/)　　　人參　　茯苓　　羗活(各兩/半)
　右每服水煎食後温服
補言方　所著法最奇云眼淚痒或生翳或赤痛並皆
　治之
　右用宣州黄連稿碎末𬎼核仁去皮研為膏等分和
　合取無所病乾棗頭三枚割頭少許留之却去核以
　二物滿模於中却將割下棗頭依前合定以少綿裹
　之惟薄羔則以茶甌量水半碗於銀礶器内文武火
　煎取一雞子大以綿濾待冷㸃眼前後試數人皆應
　食翳家用赤多得効故附之萬不失其驗
補陽湯
　治陽不盛其隂乃隂盛陽虚則九竅不通今青白翳
　見於大背及足太陽少隂經中欝遏足厥隂肝經氣
　不得上通故目青白翳内阻也當於太陽少隂經中
　九原之下以監府中陽氣衝天上行此乃先補其陽
　後於太陽標中標者頭也㵼足厥隂肝經火也上下
　伏於陽中乃隂治也内經云隂盛陽虚則當先補其
　陽後瀉其隂此法是也每日清晨以腹中無宿食服
　補陽湯臨臥服益隂丸若天色變大寒大熱并勞役
　預日飲食不調精神不足乃先補其陽氣上升通於
　肝經之末利矣
　　人參　　熟地黄　黄茋　　白术　　甘草
　　白芍藥　羗活　　獨活(各一/兩)澤瀉　　陳皮
　　陳風(各五/錢)知母(炒/)　當歸身(去蘆酒/製)　　白茯苓
　　(去皮/)　　生地黄(炒各三/錢)　　柴胡(去苗/三兩)肉桂
　右同為粗末每服半兩水三盞煎至一盞去渣空心
　宿食盡消服
知母飲子　治花翳多年不退
　　知母　　茺蔚子(各三兩/)　　防風　　細辛
　　桔梗　　茯苓　　大黄　　芒硝(各一/兩)
　右每服水一碗煎至五分食後温服
開明丸　治逺年近日翳障昏盲寂無所見一切目疾
　　熟地黄(一兩半/酒浸)　　兔絲子　車前子　𬎼仁(去/皮)
　　麥門冬　決明子　地膚子　茺蔚子　黄芩
　　枸杞子(去/心)五味子　防風(去蘆/)澤瀉　　細辛
　　杏仁(炒去/皮尖)青箱子　葶􁬦　　官桂　　羊肝需
　　用白羊者肝薄切片焙乾作末或只以肝煑研爛
　　為末作丸或少則以蜜漬之
　右為細末糊丸如梧桐子大每服三十丸熱水下日
　三服仍忌生姜糟酒炙􁫥等物
磨光散　治諸風攻眼磨翳障除昏暗
　　防風　　羗活　　菊花　　草決明　蟬退(去/足)
　　蛇退(剪碎和麻/油炒)　　甘草(灸/)　沙苑蒺藜(形如羊/腎者漫)
　　(火畧/炒)　　石決明(揚碎研細以水/飛過各五錢)
　右為細末每服一錢半食後麥門冬煎湯調服
蜜䝉花散　治冷淚昏暗
　　蜜䝉花　菊花　　蒺藜　　石決明　木賊(去/節)
　　白芍藥　甘草(各五/錢)
　右為細末每服一錢清茶調下服半月加至二錢
決明散　治眼見黑花不散
　　決明子　甘菊花(各一兩/)　　防風(去蘆/)芎藭
　　車前子　細辛　　梔子仁　蔓荆子　𤣥參
　　白茯苓　山茱茰(各一兩/半)　　生地黄(各三/兩)
　右為末每服二錢食後鹽湯調下
羗活散　治風氣攻眼昏澁多淚
　　羗活　　川芎　　天麻　　旋覆花　藁本
　　防風　　蛇退　　甘菊花　細辛　　杏仁(去/皮)
　　(各一/兩)　　甘草(炙五錢/)
　右為末水煎食後服
草龍膽散　治上焦風熱毒氣攻冲眼目暴赤磣痛羞
　明多眵迎風有淚翳膜攀睛努肉隠痛病皆治之
　　龍膽草　木賊(去節/)草決明(㣲/炒)甘草(灸各/二兩)附米(炒/去)
　　(毛/)　　　川芎(各四/兩)
　右為末每服二錢麥門冬熱水入沙糖少許同煎食
　後調服或米泔汁調亦好
地黄散　治黒睛或白睛先赤而後痒迎風有淚隠澁
　不開
　　生地黄(一/兩)芍藥(五錢/)當歸　　甘草(各五/錢)
　右每服五錢食後服
㗜鼻散　治目風熱腫赤難開
　　雄黄　　辰砂(各三/兩)細辛(五錢/)麝香　　片腦(各/一)
　　(分/)
　右為細末口含少許㗜鼻中
瀉肝散　治天行赤眼外障
　　知母　　桔梗　　茺蔚子　大黄　　𤣥參
　　羗活　　細辛
車前飲　治肝經積熱上攻眼目逆順生翳血灌瞳人
　羞明怕日多淚宜服之
　　車前子(炒/)蒙花(去枝/)草決明　羗活　　白蒺藜
　　(炒去/角)　　龍膽草　菊花　　粉草
還睛補肝丸　治肝虚兩目昏睛衝下淚
　　白术　　細辛　　川芎　　人參　　羗活(去/蘆)
　　決明子(㣲/炒)當歸(切焙/)白茯苓(去/皮)苦參　　防風(去/蘆)
　　官桂(去粗/皮)地骨皮　𤣥參　　黄芩　　菊花
　　五味子　車前子(炒/)青箱子　甘草(灸/)
　右為細末煉蜜糊丸每服三十丸加四十丸不拘時
　米飲下
鎮肝丸　治肝經不足内受風熱上攻眼目昏暗痒澁
　難開多眵洒淚怕日羞明時發腫赤或生翳障澁並
　皆治之
　　逺志(去心/三兩)地膚子(二/兩)青箱子(少/下)白茯苓　防風
　　決明子　蔓荆子　人參(各二/兩)山藥　　甘草
　　甘菊花　栢子仁　細辛　　𤣥參　　車前子
　　地骨皮
　右蜜糊丸每服三十丸食後米湯下日三服
羗活散　鎮肝明目暴赤眼一切内外障翳
　　羗活　　川芎　　防風　　旋覆花(各五錢/)
　　楮葉　　楮實　　蒼术(米泔浸去/皮)　　蟬退
　　木賊　　菊花　　桑葉　　甘草(各二/兩)
　右為細末每服二錢清茶下早晚食後臨臥時各一
　服合藥時不得犯鐵器及不見火忌麵及酒諸毒物
青箱子丸　治肝虚積熱外障
　　箱子(二兩/)車前子　兔絲子　熟地黄　茺蔚子
　　五味子　細辛　　防風　　人參　　澤瀉
　　茯苓(各一/兩)
　右每服三十丸空心茶清下
地黄丸　治用力勞心肝虛風熱攻眼赤腫羞明漸生
　翳膜兼肝腎風毒熱氣上衝乆視目疼傷肝血肝主
　血勤書則肝傷而目昏肝傷則目傷風而熱氣凑目
　昏一盛不宜專服補藥當益血鎮肝而目自明矣
　　熟地黄(兩/半)菊花　　防風　　光明硃砂
　　羗活　　桂心　　没藥(各五/錢)決明子　黄連(各/一)
　　(兩/)
　右為末煉蜜為丸每服二十丸食後熱水服日三㳄
晉范寗嘗苦目痛就張湛求方湛戲之曰古宋陽子少
　得其術以授魯東門伯㳄授左丘明遂世世相傳以
　及漢杜子夏晉左大冲凡此諸賢並有目疾得此方
　云省讀書一減思慮二專内視三簡外觀四日一起
　晚五夜早眠六凡六物熬以神火下以氣飾藴於胸
　出七日然後納諸方寸修之一時近視數其目睫逺
　視尺箠之餘長服不已非但明目及亦延年審如是
　而行非可謂之嘲戲亦有方也
菊花散　治肝受風毒眼目昏朦漸生翳膜
　　甘菊花(四/兩)蟬退(去足/)白蒺藜(炒焦去/刺)　　木賊(童/便)
　　(浸宿/晒乾)　　羗活(各三/兩)荆芥　　甘草(各二/兩)
　右為細末每服二錢食後清茶調下
湯泡散　治肝虛風熱攻眼赤腫羞明漸生翳膜
　　杏仁　　防風　　黄連　　赤芍藥　歸尾(各/五)
　　(錢/)　　　銅青(一錢/)薄荷(三錢/)
　右剉碎每服二錢極沸湯泡乘熱先燻後洗冷則再
　換熱用日兩三㳄一方入白鹽少許開目沃沸洗鹽
　亦散血
雷巖丸　治男子婦人肝經不足風邪内乘上攻眼睛
　淚出羞明怕日多見黒花翳膜遮睛臉生風粟或痒
　或痛隠澁難開兼人患偏正頭風牽引兩目漸覺細
　小視物不明皆因腎水不能既濟肝木此藥乆服大
　修腎臟能添目力於人服藥多不知根源往往不效
　　枸杞子　菊花(各二/兩)巴㦸(酒浸一宿/去皮心)　肉蓯蓉
　　牛膝(各一/兩)川椒(三兩/去目)黑附子(青鹽二錢以泔水同/煑未浸去皮根)
　右為細末浸藥水煑麵糊為丸每服十丸空心温酒
　下
又方　治肝虛或當風眼淚鎮肝明目
　右用臘月犍牛膽盛黑豆不論多少浸候百日開取
　食後夜間吞三七粒神效
萬夀地芝丸　治目能近視不能逺視食之能治風熱
　　天門冬(去/心)生姜(焙各/四兩)甘菊花(二/兩)枳殻(炒三/兩)
　右為末每服一百丸食後茶清或酒下
洗肝散　治肝實眼
　　人參　　黄芩(去黒/心)赤茯苓　梔子仁　川芎
　　柴胡　　地骨皮　菊花　　桔梗　　黄連
　　甘草
　右每服入苦竹葉七片食後服
羚羊角散　治肝臟實熱眼目昏暗時多熱涙
　　黄芩　　梔子　　𤓰蔞　　胡黄連　菊花
　　細辛
　右每服加竹葉煎之
竹葉湯　治肝臟實熱眼赤疼痛
　　淡竹葉　黄芩　　升麻　　木通　　黄連
　　車前子　𤣥參　　芒硝　　梔子　　大黄(炒/)
　右食後服
龍膽飲　治肝臟實熱眼赤腫痛
　　龍膽草　梔子　　防風　　山茵蔯　川芎
　　𤣥參　　荆芥穗　菊花　　楮實　　甘草
　右食後服
決明子湯　治肝臟實熱目眥生赤肉澁痛
　　決明子(炒/)柴胡　　黄連　　竹葉　　防風
　　升麻　　細辛　　菊花　　甘草
　右水煎服
瀉肝散　治肝熱赤眼腫痛
　　梔子仁　荆芥　　大黄　　甘草
羊肝丸　治肝經有熱目赤睛痛視物昏澁及治障翳
　青盲之眼
　　羯羊肝(五兩切片/生用)　　　　黄連(研為末/)
　右先將羊肝去筋膜於砂盆内擂入黄連末杵和為
　丸每服五十丸不拘時熱水送下忌猪肉及冷水一
　運作五劑瘥昔唐崔承元内障喪明夜坐聞有聲問
　誰答曰營䝉出活今特來謝授此方依方修合服之
　眼復明朗
助陽活血湯　治眼發之後熱壅甚白睛紅多眵淚無
　疼痛而隠澁難開此因服苦寒藥過多真氣不能通
　九竅也故眼花不明宜助陽和血補氣眼中自然明
　朗不必㸃丹
　　柴胡　　白芷　　升麻　　當歸　　黄茋
　　防風　　蔓荆子　甘草
　右水煎臨臥熱服避風寒忌食冷物
甘菊花散　治肝氣壅塞翳障遮睛隠澁難開
　　菊花　　木賊　　防風　　蒺藜　　甘草
　　木香
　右為末每服一錢七分不拘時沸湯㸃服
甘菊花湯　治内外障翳一切眼疾
　　菊花　　升麻　　旋覆花　石決明　川芎
　　大黄(炒各/五錢)石膏　　羗活　　地骨皮　木賊(炒/)
　　青箱子　黄芩　　防風　　梔子仁　荆芥
　　草決明　黄連　　甘草
　右為細末每服五錢水一碗蜜一盞煎至七分食後
　温服
八子丸　治風毒氣眼翳膜睛不開乆新及内外瘀障
　　青箱子　決明子　葶􁬦子　車前子　五味子
　　枸杞子　地膚子　茺蔚子　麥門冬(去/心)澤瀉
　　防風(去蘆/)黄芩(各一/兩)
　右為細末煉蜜和丸每服二十丸加至三十丸茶清
　送下温米飲亦好日進三服
靈圎丹　治男女攀晴翳膜痒澁羞明赤筋碧暈内外
　障瘀内風赤眼並宜服之
　　蒼术(米泔浸/四兩)　　　川芎　　柴胡　　白附子
　　逺志(去心/)羗活　　獨活　　菊花　　青皮
　　陳皮　　荆芥　　石膏　　防風　　青箱子
　　全蝎　　仙靈皮(酥/灸)木賊(去節/)楮實　　黄芩
　　甘草(各一/兩)
　右為細末煉蜜糊餅蒸熟為丸一錢重一箇食後荆
　芥湯或酒或茶磨服日進二丸其功立驗
柴胡退翳丸　　一名地黄丸
　治内障右眼小眥青白翳大眥微顯白翳腦痛瞳子
　散大上熱惡寒大便澁或時難小便如常遇天煖熱
　處頭痛睛脹能食日沒後天隂則昏暗此症亦可服
　名滋隂地黄丸
　　熟地黄(八/錢)生地黄　黄栢　　當歸(酒製/)丹參
　　茺蔚子　知母　　黑附子　寒水石　羗活
　　芍藥(一兩/三錢)防己(酒製/一錢)牡丹皮　川芎　　柴胡(五/錢)
　右為細末煉蜜為丸如梧桐子大每服五七十丸空
　心白湯送下如消食未盡候飢時服之忌語言隨後
　以食壓之東垣蘭室秘藏方云翳在大眥加葛根升
　麻翳在小眥加柴胡羗活是也
補腎丸　治黑翳如珠外障
　　人參　　茯苓　　細辛　　五味子　桔梗
　　肉桂(各一/兩)乾山藥　栢子仁(各二/兩)　　　乾地黄
　　(一兩/五錢)　　加知母　黄栢(二兩/)青鹽(一兩/)
　右為末煉蜜和丸每服三十丸空心白湯下
退熱飲子
　　防風　　黄芩　　桔梗　　茺蔚(各三/兩)大黄
　　𤣥參　　細辛　　五味子(各一/兩)
　右為末每服五錢水一盞煎至五分食後服
捜風湯　治旋螺大起外障
　　防風　　大黄　　天門冬　五味子　桔梗(各/一)
　　(兩/)　　　細辛　　茺蔚(各三/兩)菊花　　芍藥(各/一)
　　(兩五/錢)
　右每服五錢水一鍾煎至五分食後服
抽風湯　治奚魁蜆肉外障
　　防風　　桔梗　　大黄　　細辛　　黄芩
　　𤣥參　　車前子　芒硝(各一/兩)
　右每服五錢水煎食後服
摩風膏　治鶻眼凝睛外障
　　黄茋　　細辛　　當歸　　杏仁　　防風
　　松脂　　黄蠟(各一/兩)白芷　　小麻油(各四/兩)
　右為末煎成膏塗之
補腎丸　治眼暗浮花恐變成黑風内障
　　澤瀉　　細辛　　兔絲子(酒浸焙/乾)　　五味子
　　(炒各/一兩)　　茺蔚子(焙二/兩)　　　山芋(一兩五錢/即山藥)
　　熟地黄(焙二/兩)
　右為丸每服二十丸空心鹽湯下
磁石丸　治雷頭風變内障
　　磁石(燒紅醋浸/三㳄)　　五味子(炒/)牡丹皮　乾姜
　　𤣥參(各一/兩)附子(炮五/錢)
　右為末蜜和為丸每服十丸食後清茶或鹽湯下
瀉肝散　治肝虚雀目恐變成内障
　　防風(去蘆/)黄芩　　桔梗　　芍藥　　大黄(炒/)
　右每服入芒硝半字臨臥温服
連栢益隂丸　一名瀉隂火丸
　　黄連(酒洗炒/一兩)　　　防風　　五味子　甘草
　　羗活　　獨活　　歸尾(酒洗各/一兩半)　　　黄栢
　　細辛　　知母(各一/兩)石決明(燒存/性)
　右煉蜜為丸如菉豆大每服三十丸漸加至百丸止
　用清茶下常服補陽湯少服此藥為不可勝補陽恐
　妨飲食
升陽柴胡湯　升陽泄隂羗活柴胡補陽湯
　　柴胡　　羗活　　獨活　　甘草根(去/稍)歸身
　　熟地黄(酒/炒)楮實　　人參　　白术　　白茯苓
　　黄茋(各五/錢)澤瀉　　陳皮　　防風(各三/錢)知母(三/錢)
　　(酒浸夏月/加五錢)肉桂(五分/)
　右剉碎每服五錢水二盞煎至一盞去渣稍熱服仍
　合一料煉蜜為丸食逺清茶下五十丸每日與前藥
　各一服如天氣熱加五味子三錢天門冬去心五錢
　更加楮實五錢
桑白皮湯　治目生花翳白㸃狀如棗花
　　桑白皮　木通　　澤瀉　　犀角　　黄芩
　　甘草　　𤣥參　　旋覆花　川大黄(炒各一/兩)
　　菊花(一兩/五錢)甘草(炙五/錢)
　右為細末每服二錢水一盞煎六分連渣湯温服
枸苓丸　治男子婦人腎臟虚耗水不上升眼目昏暗
　逺視不明漸成内障
　　枸杞子(四/兩)白茯苓(八兩去/皮)　當歸(二兩/)青鹽(一兩/另研)
　　兔絲子(四兩酒/浸蒸)
　右為細末煉蜜和丸每服七十丸食前白湯下
熟地黄丸　治血弱隂虚不能養心致心火旺陽火盛
　徧頭腫悶瞳子散大視物則花理當養血涼血益血
　除風散火則愈矣
　　熟地黄(一/兩)五味子　枳殻(炒/)　甘草(灸各/三錢)
　右為細末煉蜜和丸每服一百丸食逺清茶送下日
　進三服忌食辛辣物而助火邪及食寒冷物損胃氣
　藥不能上行也
煑肝散　治目生黑花漸成内障及開睛偏視風毒攻
　眼腫痛澁痒短視倒睫入目
　　羗活(去蘆/)獨活(去蘆/)青箱子　菊花(各一/兩)
　右為細末每服三錢七羊肝子一葉剉細淡竹葉數
　片同裹如粽子大别用黑豆四十丸粒米泔一碗銀
　石器内同煑豆爛泔乾為度取肝細嚼温酒下又將
　豆食空心日午夜卧服
芎藭散　治目暈昏澁視物不明
　　白芷(一錢/)芎藭　　地骨皮　荆芥穗　何首烏
　　(去黒/皮)　　菊花　　旋覆花　草決明　石決明
　　(制不/碎)　　甘草(各一/兩)青箱子　蟬退(去足/)木賊(各/五)
　　(錢/)
　右為細末每服一錢七米泔水調下
滌風散洗眼方　治風毒攻眼赤腫痒痛
　　黄連　　蔓荆子(各五錢/)　　五味子(二錢/)
　右剉碎細末分三㳄新水煎濾清汁以手潑洗效
通頂散　治風毒攻眼并夾腦風
　　細辛(去葉/)香白芷　藿香葉(去/上)川芎　　躑躅花
　　(三錢/)
　右為細末每用先含新汲水一口然後挑少許搐在
　鼻内以手擦兩太陽穴
銅青方　洗眼治風弦毒服
　　銅青(黑豆大一/塊)　　防風(一兩/)杏仁(二箇去/皮尖)
　右各細切於盞中新汲水浸湯瓶中頓令乘熱洗之
　如痛者加當歸數片
蟬殻散　治眼目風腫及生翳膜等疾
　　蟬殻　　地骨皮　黄連　　牡丹皮　白术
　　蒼术(米汁/浸焙)菊花(各一/兩)龍膽草(五/錢)甜𤓰子(三兩/)
　右為細末每服一錢半荆芥煎湯送下食後臨臥各
　一服
涼膈丸　治眼狀青色大小
　　黄連(洗不/見火)黄芩　　荆芥　　龍膽草(各五錢/)
　　蘆薈　防風(各一/兩)黄栢(去皮/)地膚子
　右為細末煉蜜和丸每服二十丸食後薄荷湯送下
麥門冬散　治血灌瞳人昏澁疼痛及轆轤門外障
　　麥門冬　大黄　　黄芩　　桔梗　　𤣥參
　　細辛　　芒硝(各五/錢)
　右每服水一鍾煎至七分去滓下芒硝少許食後温
　服
連翹飲子　治目中惡翳與大眥隠澁小眥𦂳乆視昏
　花近風有淚
　　連翹　　當歸　　蔡花　　蔓荆子　甘草
　　柴胡　　升麻　　黄芩　　黄茋　　防風
　　羗活　　生地黄
　右等分食後服
調經散　治室女月水停乆倒行逆上冲眼先以光明
　散㸃血膜不退用珍珠散㸃先以調氣則血通矣
　　烏藥　　附米　　陳皮　　川芎　　當歸
　　茯苓　　防風　　荆芥　　升麻　　乾葛
　　血竭　　紫微花　紅花
　　不通加蘓木氣不順加木香沉香
　右二香不過火煎出藥後將此二味香磨與藥同服
　若經脉月流不斷或因氣脹冲眼眼珠腫痛翳膜不
　退服天麻散
天麻退翳散　治垂簾翳障昏暗失明
　　當歸(一兩好酒/浸焙乾)　　熟地黄(一兩酒/浸焙乾)　　赤芍藥
　　(二兩五錢/熱水泡)川芎(一兩/五錢)白姜蠶(一兩熱水泡洗/去絲姜汁炒)
　　蟬退(五十隻水泡/洗去頭足)　羗活　　防風　　荆芥
　　木賊(各一兩/去根節)　　　石決明(一兩燒/過存性)　　白蒺藜
　　(一兩/五錢)　　白芷(一兩/五錢)甘草(七錢/)麥門冬(二/兩)黄芩尾
　　羊角天麻(炒存/性)　　厚枳殻(炒/)蔓荆子(各一兩/打少碎)
　　菊花(一兩/)蜜䝉花(七錢/)
　共二十一味每服蓮子三箇燈心七根水一鍾半煎
　至八分食後温服若眼紅加黄連
酒煎散　治眼赤色有氣熱宜服
　此方痛治婦人赤腫下垂初服此起
　　漢防己　防風　　甘草　　荆芥　　當歸
　　赤芍藥　牛旁子
　右酒煎食後服
大黄當歸散　治眼壅腫瘀血凝滯攻冲生翳宜服
　　當歸　　菊花　　大黄(炒/)　黄芩　　紅花(炒/)
　　蘓木　　梔子(炒/)
　右煎服
當歸薄梗湯　治眼生翳涙出羞明發乆不愈
　　薄荷　　桔梗　　知母　　黒參　　黄芩(酒/炒)
　　赤芍藥　生地黄　菊花　　茺蔚子　當歸
　　桑白皮　防風　　川芎　　白芷　　甘草
　右浄水一鍾煎服
黄芩白芷散　治眼血翳淚出羞明發乆不愈
　　當歸　　黄芩　　防己　　防風　　川芎
　　白芷　　蒺藜　　石決明　桔梗　　青箱
　　草決明　蒙花　　茺蔚子　菊花　　木賊
　　知母　　赤芍藥
　右為細末食後清茶下
防風菊花湯　治初起努肉攀睛急宜服之
　　防風　　黄連　　桑白皮　赤茯芩　瞿麥
　　車前子　梔子　　大黄　　黄芩　　細辛
　　桔梗　　連翹
　右水煎半飢温服
加減當歸菊連湯　治膜下垂初服初發此方致效
　如乆病此方收功
　　當歸　　白芷　　赤茯苓　黄芩　　赤芍
　　知母　　桑螵蛸　生地黄　木通　　連翹
　　麥門冬　菊花　　防風　　川芎　　石膏
　　茺蔚　　覆盆子　甘草
　右水煎食後服
蒼术散　治小兒痘瘡入眼生翳膜羞明怕日
　　蒼术　　槐花　　防風　　乾葛　　藁本
　　川芎　　蛇退　　枸杞子　蒺藜　　黄芩(酒/炒)
　　乳香(不見火藥/前成方下)　　白菊花(家/産)蟬退　　木賊
　　石膏　　谷精草　甘草　　没藥(不見火煎成/藥傾碗内同)
　　(乳香一/齊下服)
　右為末水煎食後服大人水煎小兒為末服之
此治小兒疳眼其症泄後眼不開宜服　此進賢方
　　當歸　　菊花　　黄連(各五/錢)
　右為末水一鍾入蜜一匙煎三沸食後服之
小兒班瘡入眼
　　柴胡湯　又用茶調洗肝散　如赤眼用四物湯
四物湯
　　赤芍藥　羗活　　蟬退　　木賊　　黄芩
　　大黄　　䝉花　　粉草　　桔梗　　蒺藜
　　鬱金　　當歸　　防風　　龍膽草　川芎
　　獨活　　石膏　　川椒　　菊花　　草決明
　　黄連　　荆芥　　蒼术　　車前子　谷精草
　右每服燈心十根温服
六一丸　治熱淚
　　蛤粉　　黄連　　木賊　　香附米
　右為末糊丸茶送下
通草散　治風淚障翳
　　川芎　　羗活　　赤芍藥　甘草　　當歸
　　麝香
　右為末捜匀為丸如皂角子大百沸湯泡淚眼神效
治眼赤腫
　　大黄　　荆芥　　鬱金　　薄荷　　朴硝
　　痛加没藥
　右為末用姜汁調或赤加葱根搥爛和藥貼太陽二
　穴
治小兒眼不開
　　用葶藶子為末取猪膽調貼額上
小撥雲散　治男婦目澁痛爛淚出羞明怕日血灌瞳
　人
　　黄芩　　甘草　　梔子　　大黄　　芍藥
　　龍膽草　鬱金　　羗活　　蟬退　　木賊
　　當歸　　䝉花　　蒺藜
洗心散　治眼目腫痛難開澁淚
　　大黄(炒/)　黄芩　　梔子　　甘草　　黄栢
　　木通　　菊花　　赤芍藥　防風　　荆芥
蜜蒙花散　治乆患内外障翳羞明怕日迎風洒淚腫
　痛難開努肉攀睛風熱氣障等病皆治之
　　䝉花　　威靈仙　草決明　羗活　　大黄
　　黒附子　石膏　　川椒(炒/)　木賊　　甘草
　　蟬退　　獨活　　楮實子　川芎　　荆芥
　　車前子　防風　　菊花　　黄連　　蒼术
　右燈心煎服
消風散　治一切風毒上攻頭目拘急鼻澁男婦宜服
　　藿香　　白芷　　全蝎　　甘草　　防風
　　青風藤
又方　治前症外感風邪頭痛鼻塞流涕眼目赤腫
　　荆芥　　甘草　　羗活　　防風　　陳皮
　　川芎　　蘓葉　　蟬退　　附米　　升麻
　　麻黄
　右姜三片葱三根熱服取汗為度
治爛弦風　不問逺年近日洗藥
　　黄連　　五倍子　𬎼仁　　當歸　　明礬(焙/)
　　銅青
　右為細末將小鍾張水入藥於内飯上蒸過藥水㸃
　洗爛處為妙
治時行熱眼
　　防風　　川芎　　生地黄　赤芍藥　梔子
　　龍膽草　蒼术(浸炒/)甘草　　荆芥　　黄栢
　右煎服
爛弦風
　　用白礬光醋飛過取無病婦人乳汁調雞毛㸃搽
　　之
爛弦風　赤眼
　　水銀(一錢/)銀硃(五分/)銅青(三分/)
　右姜包煨過共為末篩過㸃眼弦如神
眼目頭痛消風散
　　藿香　　川芎　　甘草　　白茯苓　人參
　　荆芥　　逢州豆　甘草蚕　陳皮　　蟬退
　　羗活　　獨活　　防風
　　加細辛白芷薄荷名川芎茶調散
㸃藥　冷眼用
　　火硝(二錢水飛過晒乾蘆甘石煉過/二分不開流淚風痒一切治之)
熱眼
　　朋砂(一錢/研細)片腦(二釐入/前藥)
暴赤眼
　　雞子(一箇去/黄用白)　　　黄連(研細末一錢入雞子白/内紙封放爛泥中埋一)
　　(日一夜㳄早取/出濾過㸃之)
　　　　五臟要論
　心熱眼紅者血熱則可用黄連當歸尾蘇木紅花赤
　芍藥痒痛之類虚者本方若虚此數味除之加人參
　細辛沒藥歸尾熟地黄茯苓之類
　肺熱火旺者則可用山梔子桑白皮地骨皮黄芩防
　風天麥二門冬之類虚則可加人參沉香黄茋門石
　五味子之類實者用葶藶子連翹
　肝氣盛火旺者則可用柴胡羗活青箱子白芍藥羚
　羊角虚則除之加熟地黄當歸川芎楮實子枸杞子
　之類
　脾胃實者則可用石膏朴硝黄芩黄栢虚則除之可
　加白术蒼术枳殻陳皮半夏人參之類
　腎熱相火旺者則可用黄栢知母車前子木通滑石
　瞿麥匾蓄大黄朴硝之類虚則大忌之可加肉蓯蓉
　五味子磁石兔絲子乳香川椒青鹽枸杞子之類
　夫審瞳人之法瞳人開大者忌辛辣之藥瞳人焦小
　者宜寒涼辛辣則可也開大者以酸藥收之焦小者
　以辛藥散之乆注不開者宜發之乆積宜行氣血為
　主
　養肝血還睛丸亦可用之
　末成症主方秘要　服表裏不退疼痛愈甚用細辛
　湯
明目細辛湯　治眼赤痛眉攢腫悶鼻塞涕涶稠粘大
　便秘結羞明怕日隠澁難開睫成紉多眵粘
助陽和血湯　治隂陽不升降作痛不時隠澁有淚眵
　蠧紅淚糊或時發赤眼涼藥不退者用
當苦湯　眼暴發熱火旺苦疼不住服利藥未效有熱
　火退可用
當歸龍膽湯　治眼中黄仁生黄白翳從下而上此候
　多是火旺也人若患此此藥能瀉火退熱又能退翳
　消紅腫
桑螵蛸酒調散　治風熱裏病雙解散實熱裏病此藥
　治傷風頭疼及眼珠腫痛或偏正此是傷風寒眼腫
　雖甚其眼皮帯浮而軟人多鼻塞聲重眼羞明怕日
　白仁雖虚壅而不蠧紅如此狀者用前二散表裏之
　腫消痛止用生地黄散撥雲湯變用又變前方不可
　乆服
鬱金酒　裏熱無表症治一切實熱其眼腫起如桃有
　不近人手之怕羞明怕日或内壅突起蠧紅淚出如
　湯鼻涕溏流内生淡赤虚翳如此狀者其翳不能為
　害熱去退翳即消此藥通解之痛止後用救苦湯當
　歸龍膽收功
酒調洗肝散　經驗洗肝散　治一切熱眼及赤眼難
　開眼珠痛白仁赤而痛不虚可用止痛生地黄散後
　用功亦同
當歸活血湯　治羞明怕日者頭痛雖甚内不蠧紅此
　樣眼多虚或眼上珠生白䧟翳者此方可與蟬花散
　蜜䝉花散相間服之效
蜜䝉花散　治一切體虚之人無疼有羞明者服涼藥
　不得其眼羞明而内痛白仁内隠紅常流清涕涙視
　物蒙䝉此藥可用日進二三服決明子散蟬花散此
　三方功亦同效
省風湯　治一切肝氣有餘瞳人鎻𦂳或成乾缺視物
　不能明繚亂白仁淡紅瞳人焦小黄色夜見五色燈
　光者此方能除肝膽極熱
乆仙飲　治年老之人眼赤不退帶紫紅白色若然有
　蠧紅者以暴發客熱類推之
洗肝散　治眼肝氣有餘風輪變色焦枯或疼痛外生
　赤翳此方能除火退肝熱
紫金丸　治外障生雲膜血翳服涼藥不退而不多痛
　者可用
夜光栁紅丸　治風毒上攻眼虚腫頗有紅紫或痒或
　痛生翳年乆服諸藥不效可用
修肝散　治暴發眼及發不時疼痛甚者熱服肝氣上
　升淚出汪汪内有鮮紅可用至如痛止血散不用
補肝重明丸　治諸眼服涼藥表裏愈後失神光者其
　眼無羞明用之能補養肝血還睛丸亦可用之
當歸龍膽湯　治眼中黄仁生白翳從下而上此候多
　是火旺也人有此患此藥瀉火退熱用能退翳消紅
　腫
　　　　審症應驗口訣
　如男子婦人患偏正頭痛者先審熱甚用雙解散二
　三貼大通之後服川芎茶調散加涼劑㸃用九一丹
　冷痛者用桑螵蛸酒調散大通之後用川芎散神清
　散主之㸃用清涼散少加腦入些姜粉無不效矣
烏輪赤暈刺痛浮漿此肝熱也治法宜用酒調洗肝散
　加麻黄赤芍或瀉肝散修肝散收功生地黄散㸃用
　清涼散一九丹
膽生清淚枯黄遶睛此肝虚也治法用止淚補肝散㸃
　用九一丹後服補腎丸此乃滋母益子也
瞳人開大淡白偏斜者此腎虚也治方服補腎丸補腎
　明目丸駐景丸㸃用九一丹多服少㸃
瞳人焦小或帶微黄此腎熱也治法先服五瀉湯著風
　之類後收功用補腎明目丸乆服甚效
瞳青胞白痒而清淚不赤不疼是謂之風眼治法服羗
　活除風湯㸃九一丹間二八丹入些姜粉效
烏輪突起胞硬瞳紅眵淚濕漿裏熱則痛是謂之熱眼
　治方用雙解散加涼大通之劑瞳痛止用生地黄散
　㸃用清涼散間九一丹㸃之隨人治法用之
眼渾如淚胞腫而軟上壅濛濛酸渣微赤是謂之氣眼
　服桑螵蛸酒調散後服明目流氣飲當歸湯主之
其或風與熱并則痒而浮赤風與氣摶則痒澁昏沉㸃
　用九一丹間二八丹服羗活除風湯
血熱交聚故生淫膚粟肉紅縷偷針之類服用瀉脾湯
　瀉心湯主之㸃用清涼散有淫膚粟肉可􁲔洗至平
　洗上
眼熱經乆復有風冷所乘則赤爛㸃用清涼散服用瀉
　心湯洗肝散主之洗用綿裹散其效甚速
眼中不痛而赤但為痰飲所注則作痛服用半夏二陳
　湯三四貼後服明目流氣飲不用㸃藥
肝氣不順而挾熱所以羞明服用洗肝散二三貼加麻
　黄後服蜜䝉花散五七貼補腎主之㸃用九一丹加
　清涼散初不可重藥
白睛帶赤或紅筋者其熱在肺服洗肺湯除熱飲洗肝
　散㸃用清涼藥九一丹
上胞下臉或目唇間如疥㸃者其熱在脾治先服瀉脾
　湯瀉脾除熱飲三黄丸主之可􁲔可洗用清涼散㸃
　有淚翳者九一丹㸃之
因風則散之用九一丹入些姜粉熱則清涼散㸃之氣
　結則調順之將前藥間㸃因風者可用防風通聖散
　即名雙解散後服羗活除風湯熱者洗肝散修肝散
　氣結者服流氣飲黄茋湯主之
白䧟魚鱗之症多因肝腎俱實血衰成䧟治法服酒調
　散二貼後服蟬花散蜜蒙花散相間服之效㸃用二
　八丹調乳汁㸃間九一丹㸃之
突起睛高旋螺尖起嶮峻利害之症也又有一法與他
　取平之效將鋒針針入三分以鳯屎㸃針口所以毒
　攻毒或隂丹醮㸃亦可先服鬱金酒調散四五貼後
　可動針此乃平之法無光之效也
又有一症逓年月眼内痒極秘曰諸痛為實諸痒為虚
　人之患眼虚腫及眼眶骨此痰飲為患治法用明目
　流氣飲加半夏陳皮厚朴三味用姜二片同煎連服
　四五貼其痛即除另將二陳湯丹藥亦可㸃用治之
　隨輕重所施治法在人意耳
頭風
　　冷痛　　熱痛　　風痛　　痰厥痛(係偏風/)
　　陽明頭痛
眼涙
　　熱淚　　冷淚　　虚淚　　風淚　　濕淚
　　　　審症秘論
暴發眼者審他是熱甚用雙解救苦湯當歸龍膽湯修
　肝散洗肝散瀉肝散鬱金酒調散
有是風熱火病服涼藥不退者用明目細辛湯助陽活
　血湯紫金川芎茶調散明目流氣飲桑螵蛸酒調散
有是乆病血滯風甚用當歸和血煎神清散没藥散捲
　雲湯發歇無時用生地黄散破血紅花散
有是風毒為病用蟬花散如聖散川芎茶調散神清散
　夜光抑紅丸痰病用清熱半夏二陳湯之類老痰用
　四生湯
有是乆病無表病裏病眼内浄了用蟬花散蜜䝉花散
　決明子散十味還睛丸
若内病俱無但是外病可㳄第依法不需服藥有翳只
　是去翳藥加減療之
　　　　辯眼經脉交傳病症論
　有人問於予曰人之眼目乃五臟六腑之精苟有患
　傷於内腑其理何哉然則又有左病而不傳右右病
　而不傳左左右俱病未審其詳請而言之予應之曰
　噫非精於岐黄龍木之奥者莫明乎此也
　夫眼者乃五腑之專精也目者乃心之竅也瞳人者
　腎之精也宗精之水所以不出行血裹之氣輔之共
　凑於目頭者諸陽之所聚也足太陽膀胱之脉起於
　目之鋭背通頂入腦正屬目本名曰眼係督脉陽柔
　之㑹首循風府而出則入係腦則為目風厥肝脉上
　出額督㑹於巔頂其别交者從目係風相摶故目䐠
　􁀙無所見頂中風府兩筋之間乃别隂陽交於目内
　鋭皆隂氣盛則目膜陽氣盛則目瞑病而不得臥者
　衛氣不得入於隂故陽氣滿而隂氣虚故目不瞑而
　不得抛者衛氣流於隂不得於陽陽氣虚故目閉故
　病猶有偏勝之理且飲食之中有五味天地之氣有
　六淫人身之中有七情皆能生病更有賊微正邪之
　别氣與味也皆無形之物能傷於有形之質何患不
　生於病況眼科之中又有與大方之不同治之各有
　異亦宜審其受病之因視其内外淺深之症假若一
　槩治療不無抱薪之患良可惜哉予因幼躭疾苦求
　翳療迨今數年於是熟玩諸家之書治之𤣥妙之㫖
　訪尋師友寳博方書採集百端推原其本凡有疑難
　之間不恥下問務究奥㫖子能潛心注意雖不登岐
　黄龍木之岸亦可謂醫中魁者也
　凡看眼法先審瞳人神光㳄看風輪再察白仁四辨
　胞臉二眥此四者眼科之大要看眼之時令其平身
　正立緩緩舉手輕撑開眼皮先審瞳人若有神光則
　開合猛烈㳄看風輪若展縮雄徤則魂魄無病三察
　氣輪無病則澤潤光滑四辨其肉輪若好則開合有
　力二眥不蠧赤矣
　凡審翳法若乆年翳膜能去者其翳浮虚爛紅其眼
　不張若近年發歇眼其翳紅白色浮厚者有些紅未
　退其淚者易散看其中多有死釘不能去若散翳如
　紅霞色者易退若因頭痛起因有死白翳者難退又
　有一樣厚翳去盡其眼全痊黑睛有些微雲薄薄帶
　淡白色不能去名曰冷翳
　凡烙去將烙時可安心定志將眼撑開用濕紙將四
　眥好肉處以濕紙敷定只留要烙處許大將匙燒紅
　於細綿上開過即烙之不可傷四弦烙乾用和解藥
　外敷之使且抜出火氣
　　　　用夾法
　夾時先審轉看上下胞臉有瘀血處可􁲔􁲔至平血
　盡方止方可夾上夾子其夾不可高大只在重弦上
　仔細看其睫毛轉又要平正方可著力扯𦂳其夾肉
　處用小艾團灸三箇不可多灸灸多恐潰夾次日夾
　肉若未乾可再催用淡淡丹藥去其餘翳此眼縱有
　厚翳不可用重藥
　用金針撥光子之時將蓉花葉末調水䕶之一日一
　換宜服謹翳丸等方
　凡撥金針看人老瘦就手撥之肥壯者先宜服退氣
　散血和其五臟後可撥之
退氣散血
　　大黄(末二錢五/分)　　當歸(末二錢五/分)　　川山甲
　　(一分/二釐)　　連翹(二分/二釐)白芷(一分/二釐)乳香(一分/二釐)没藥(一/分)
　　(二釐/)
　　　　開金針法
　凡開金針需擇吉日風静日煖需待日午之時焚香
　請呼龍樹醫王觀音菩薩然後方静坐片時定自已
　之氣息令人取木凳一條以綿被帖軟仝患者坐於
　凳被上騎馬對坐面與我對平毋俟高低緩緩以銅
　簪脚於開縫處㸃計之次看鋒針口與瞳人三分之
　下要憑口訣使高低逺近與將鋒針令其入眼轉看
　數遍足了方按鋒針三四下看透了即取起有些血
　出用綿紙拭乾其血後方用地方令針緩緩撚訊若
　透此針取出然後依法用天字針再進取翳其翳若
　好撒開裹針緩緩收下停針畢方落在後去紙舉物
　與他看之即見不可與他人乆視即用濕紙重重封
　固太陽用水膏塗之至次早方開看再換濕紙再封
　如此七日斜臥不可憑他畨身轉側七日後方開封
　與起無妨矣　念觀音呪七遍方取出金針看其翳
　不浮起即用濕紙封片時方去紙舉手動之
　　　　觀音呪
　願眼紫金燈洒洒水离易黄沙滿藏經千眼千首千
　龍王文殊大士騎獅子普賢菩薩乘象王日裏雲膜
　盡翳膜消磨強中強吉中吉眼中常願得光明清浄
　般若波羅宻
　　　　眼科用藥㳄第法
　夫眼疾之醫雖分症類而其中病源不可不深思而
　熟視哉夫疾有乆新証有輕重需分表裏風熱氣熱
　濕熱實熱而新病者皆因内積熱毒之輕循經絡而
　上頭目遇外風寒所觸而發者必需先發表風邪後
　乃逺其火熱黄連黄芩以瀉火防風薄荷以踈風兼
　以麻黄蒼术之類如無風寒所逼惟血壅上宜用當
　歸大黄防己墜下之劑乆眼昏䝉所曉宜用當歸地
　黄防風羗活之類有翳膜加木賊蒺藜蟬退決明等
　劑如胞合眼皮不開此乃寒邪之氣傷胞宜行氣之
　藥青皮黄茋香附兼以風藥佐之血滯者宜調血赤
　芍歸尾鼠粘如頭痛者羗活白芷蔓荆藁本川烏之
　類佐以風藥防風荆芥𤣥參柴胡細辛用之必當也
　如眼眩暈昏潰十分作痛但虚腫痛及眼眶此乃痰
　飲所患宜二陳湯兼佐以風藥如腫脹暗痛熱涙難
　禁者苦寒之藥宜然但視人之形氣虚實體之盛衰
　務究其内外淺深不可專書全在人之活法方書者
　乃前人立法之規使後無失其序如歸於症者則緩
　可以尋方儻暴發者變動於頃刻茍不明於藥性寒
　温病勢之緩急而使之療非徒無益而反害之矣予
　掇拾諸家之方贅成歌括六十餘首此平昔應驗之
　神方若用意熟記則不思忖而了然矣若能知抽添
　之工夫加減之意趣真可謂眼科中之至寳哉後之
　學者當以予之用心珍之重之俾術不輕而身不賤
　矣内障一書乃心授之法故不形於紙筆如若泛泛
　豈仁人君子哉
　　　　金針眼科經驗方藥詩括
酒調散歸及麻蒼赤芍菊甘羗大黄茺蔚桑螵共十味
　暴風腫痛用之良
酒煎散内歸芎苓赤芍木通山梔仁龍膽大黄鬱金入
　防風加上效如神
酒調洗肝有黑參知母大黄芩桔梗梔子朴硝共七味
　睛痛淚出用之痊
四順當歸與大黄更兼甘草赤芍良不拘疾眼經年乆
　一服交君便可康
八正車前與瞿麥匾芎滑石山梔仁大黄木通同甘草
　燈心竹葉效如神
雙解防風將軍芍薄荷芎歸草朴硝梔翹梗芩膏麻黄
　荆芥白术滑石良
當歸活血煎黄茋薄荷蒼术麻黄宜川芎羗活菊花等
　熟黄荆芥没藥醫
大黄當歸散菊花薄荷黄芩川芎佳壅腫血凝生赤翳
　頻頻服藥再連渣
七寳洗心當歸芍黄連荆芥及麻黄梔子大黄共七味
　眼疼赤痛正相當
九仙飲治眼通紅赤芍當歸與木通白芷黄芩同甘草
　菊花荆芥與川芎
治時散有蜜蒙花歸菊荆蟬梔子加木賊防風甘草配
　更兼赤白芍無差
蒼术散能止昏淚夏枯木賊甘草附蒺藜白芷芎防風
　蟬退天蚕蔓荆助
修肝散有當歸芩薄荷連翹山梔仁甘草防風加蜜烹
　肝虚目暗用之靈
瀉肝散内有桔梗大黄知母與黑參朴硝黄芩連十味
　眼痛暴發霎時平
加味修肝散芥歸菊花羗活甘蒺藜大黄連翹薄荷梗
　赤芍防風莫改移
涼膈連翹梔子仁大黄甘薄朴硝芩更加黄連赤芍藥
　服之熱毒化為塵
茶調散内菊薄荷羗活川芎荆芥和石決石膏甘草少
　防風木賊去流疴
眼中流出如何得四物補肝加木賊蒼术防風白蒺藜
　川芎羗活甘草炙
明目細辛藁本芎紅花歸蔓荆防風生黄椒茯麻根入
　羗活䝉花共凑功
救苦湯内桔翹辛羗活川藁柴歸身龍膽知母荆防草
　黄芩連栢生地升
撥雲菊花及蟬退白蒺川芎荆芥配羗活防風桑白皮
　掃除熱翳真無偽
肝風衝眼涙昏䝉羗活黄茋及撫芎甘草蒺藜荆芥穗
　何愁翳膜障雙睛
蜜蒙花散有菊花木賊石決明莫差白芍甘草白蒺藜
　細研為末用清茶
連翹散内有黄芩羗活菊花草決明白蒺蜜䝉龍膽草
　更兼甘草去羞明
川芎羗活治頭疼藁本細辛白芷増更有蔓荆防風佐
　教君一服便安寧
煖肝湯内有防風茺蔚藁甘及川芎五味細辛知母等
　黄芩若治最多功
省味修肝用當歸赤芍防風白蒺藜蟬退大黄川芎使
　更加木賊是其宜
復明散内石決明茺蔚青箱甘蔓荆木賊人參夏枯草
　白芷芎蒺草決明
人參羗活散獨活甘草茯苓桔梗芍枳殻天麻地骨皮
　柴胡前胡川芎藥
洗心散内七般藥甘草當歸同芍藥荆芥蒼木麻大黄
　眼腫服之如捻却
退赤散内有大黄黄連白芷赤芍詳當歸白蒺葱去白
　何愁淚出白如湯
小菊花散只五味蒺藜木賊五味是羗活為末用茶調
　專治羞明并澁淚
防風湯内用蟬蟲薄荷當歸及川芎羗活大黄梔子草
　熱衝眼目并頭風
蟬花散内菊芩風羗活山梔白蒺芎木賊蔓荆決明子
　谷精荆芥草蜜䝉
省風湯内有羚羊羗活黑參麻大黄知母當歸升桔梗
　蜜蒙甘草是奇方
補血當歸熟地黄白术白芍芎芷防車菊辛羗甘白茯
　桔梗茺蔚蒺大黄
活血當歸散木通黄芩生地與撫芎白蒺當歸生梔子
　赤芍甘草菊花同
碗血當歸劉奇菊𤣥明赤芍紅蘇木夫芩歸尾羗連翹
　木賊甘草生地熟
菩薩散藥只五味甘草防風白蒺藜蒼术荆芥治羞明
　效若靈丹故名是
明目流氣飲牛旁荆𤣥梔藜細防風甘草大黄再添入
　眼中赤澁不來攻
蔓荆散内有黄茋甘草人參白芍宜黄栢倍加將酒炒
　昏䝉虚氣用之宜
川芎茶調散薄荷白芷防風甘草和更有細辛兼羗活
　荆茶同煎用者多
助陽和血補氣湯甘草當歸白芷防蔓荆升麻柴胡使
　黄茋加上水煎嘗
省風百解荆芥參甘草陳皮白茯苓姜蚕芎藭防風藿
　蟬退厚朴羗活葶
散熱飲子用黄連防風羗活黄芩兼大黄當歸生地入
　腫痛暴發即時痊
龍膽散有乾菊花川芎香附木賊加草決明中加甘草
　迎風冷淚却無些
芎藭散内荆芥多甘草菊花及薄荷蒼术一味米泔浸
　研為細末任調和
神仙退翳羗活歸甘草䝉花荆賊藜地骨𤓰蔞蔓枳實
　椒連蟬菊薄蛇皮
當歸龍膽升麻草赤芍柴胡五味藁羗活石膏同黄茋
　黄栢連翹酒炒好
洗心眼散治退紅羗活升麻草木通梔子大黄赤芍藥
　黄芩九味凑防風
偏正頭痛用清空黄連酒炒及川芎柴胡羗活黄芩草
　細辛少使配防風
菊花茶調散川芎荆芥細辛草防風白芷薄荷羗活劑
　姜蚕蟬退治頭風
打撲疹痘紅花散升麻生地羗活草大黄連翹赤芍藥
　更加當歸尾國老
小防風湯梔子仁羗活甘草當歸身赤芍大黄水煎服
　小兒熱毒用之神
小承氣湯薄荷蟬甘草杏仁及防風羗活天麻當歸是
　大黄赤芍水煎同
菊花膏内用大黄荆芥黄芩术草蒼羗活防風黄連佐
　細辛為末蜜調嘗
糖煎散有龍膽草防己防風同甘草赤芍川芎荆芥歸
　服之奇效如神好
蟬花無比有茯苓羗活防風當歸身赤芍蒺藜同甘草
　川芎蒼术草決明
退翳撥雲黄連芩菊花龍膽羗活荆大黄石膏甘白芷
　石決防風草決明
以上六十一方　隨手作效
　　　　丹藥和論
　對交丹四六丹可吹乆年翳膜虚厚未堅實者不見
　人物者可三日一㳄九一丹解之其翳即消散如水
　厚薄至效如是對交四六不可用也後可用珍珠散
　間九一丹㸃之
　三七丹施於年乆眼凡經曰翳不拘下生上上生下
　厚極者可二日一㳄以淡淡丹和解之
　二八丹理三五年發歇眼有紅絲畧有疼痛痒澁其
　翳帶紅白色可一夜一㳄輕藥和之
　九一丹治眼時嘗發歇眼目生翳或疼痛可㸃若無
　疼痛只用清涼散間九一丹㸃之若有淡翳似飛雲
　霧者只用碧雲丹清涼散吹㸃
　又有一切冷眼不受寒藥者只用清涼散少加片腦
　入些姜粉時時㸃之效
　又有一切眼不受納藥者看其翳若去得將各樣丹
　膏少少調乳汁時時少少㸃之更不受者用浄三黄
　陽丹不用腦㸃亦能消翳吹雲膏亦可主之
　又有一樣受不得煎藥只將陽丹不用腦麝朋砂㸃
　之
　又有一樣眼諸丹藥㸃不服將雞子檳榔磨冷水將
　雞翎㸃亦能退翳
　又有一樣眼不用丹藥將青鹽及食鹽火燒過冷水
　調雞毛㸃亦能退翳
　又有一樣眼人丢刺在眼不得出者將葱搥碎敷之
　又將五倍子搥碎敷刺亦出又將蜣螂即噴屎蟲研
　碎敷之刺亦出
煉蘆甘石浸藥水方
　　防風　　黄芩　　大黄　　當歸　　龍膽草
　　黄栢(各一/兩)羗活　　生地黄　川芎　　白芷
　　細辛　　菊花(各八/錢)麻黄　　赤芍藥　蒼术
　　木賊(各六/錢)黄連(一兩/五錢)荆芥(五錢/)薄荷　　山梔子
　　(各七/錢)　　草烏(此以下三/味新増)　　栢子仁　柴胡
　　蜜蒙花
　右將二十四味俱選新鮮的細切如麻豆一咀用冷
　水四五碗銅盆内浸三四夜若春夏浸二宿秋五冬
　七日常以手擦過使其味出用細布濾過之
煉蘆甘石法
　　其甘石需選帶隔又要輕或帶淡天青色可也打
　　碎用燒過銀鍋内貯滿一仰一葢頓丹爐内煉至
　　及紅透鈐出淬藥水内其喫過藥傾撇仍將甘石
　　置火内依前淬如此者三凡一㳄需煉及紅不透
　　恐甘石變色黒淬三㳄已定將甘石通打碎又用
　　新藥水浸一宿去火毒㳄日傾盡藥水晒乾研末
　　有石者作一處無石者作一處異研又可將藥水
　　再濕過晒過研極細紬絹篩過即為陽丹
修合隂丹法
　　煉過甘石(四兩/)　　銅青(七錢/五分)硇砂(白的二錢/半)
　　青鹽(二錢/半)彌陀僧(一錢/)
　右將此五味用龍膽草及黄連二件浸過的水通將
　五味和均濕過􁀙碗内研得如泥至膩方可晒乾再
　研方入别藥
又入六味
　　黄連(二錢五分/浄末)　　細辛(末二錢去/葉)　　草烏(末/二)
　　(錢/)　　薄荷葉(八/分)乳香(製過/錢半)没藥(製過一錢合/乳香製法在)
　　(後/)
　右將此六味研至極細膩方入别諸藥
後藥味
　　朋砂(明者一/錢五分)　　　胆礬(三分/)雄黄(七分要黄/明者)
　　輕粉(七分/)黄丹(五分以水淘去硝/砂沉丹用晒乾)　　　硃砂(五/分)
　　牙硝(五分/)海螵蛸(七分火煆味淡/白色者不煆)　　　血竭(五/分)
　　白丁香(五分即小雀/屎立歆者)明礬(一錢/火枯)姜粉(七分姜汁沉/濾細晒乾)
　　片腦(少許/)麝香(少許/)
　除片腦及麝香隨時加減外其餘藥二十三味通共
　一處併研至細膩細絹篩過貯作一礶謂之捲雲丹
　即隂丹也惟此一料捲雲丹以隂陽動静用之或可
　加可減斟酌膜之厚薄翳之逺近假如年乆翳膜厚
　者加以隂丹減陽丹若使翳膜薄者或乍發不乆者
　又加以陽丹減以隂丹外障諸症不出此藥百試百
　騐無不效真乃濟世之靈寳也
珍珠散　治一切膜障眼
　　乳香(製過/)没藥(製過/)珍珠(製過以上各/一錢五分)　朋砂(枯/過)
　　(各一/錢)　　輕粉(一分/半)麝香(七釐/)牙硝(二分/半)銅青(五/分)
　　硃砂(一錢/五分)片腦(二分/)血竭(五分/)胆礬(二分/半)明礬(枯/二)
　　(分半/)　　白丁香(二/分)𬎼仁(二錢新竹筒盛了文武/火煨去壳油筒兩頭亦)
　　(要紙封固取出去/白皮方去油研用)琥珀(八分買時以一㸃研將簮/脚㸃放火上燒化為清烟)
　　(者氣做松香其色/蠧紅乃為真也)
　右精製為極細末配童子小便浸三黄水煑甘石為
　陽丹聽用
　怕日羞明多淚並皆治之却將黄連末熊膽牛黄𬎼
　仁四件用長流水一大碗於磁器内熬至半碗用重
　綿布濾去渣量意入蜜二兩文武火熬至紫色蘸起
　牽絲為度不可太過不及方將朋砂龍腦收貯在磁
　器封固土埋七日出火毒用時將銅簪蘸㸃於眼内
　少許日㸃三㳄忌動風之物
靈妙應痛膏　此膏治眼疼痛暴發不可忍者
　　𬎼仁(一百粒去/皮油)　　硃砂(飛一/錢)片腦(一/)　乳香(如/棗)
　　(核大/)　　朋砂(一錢/)
　右將前藥俱為細末用蜂蜜為膏子以銅簪㸃之一
　二㳄其痛即止
神仙碧霞丹
　　銅緑(一兩/)當歸(二錢/)没藥(二分/製過)馬牙硝(五/分)麝香(二/分)
　　乳香(五分/製過)黄連(末二/錢)片腦(二分/)白丁香(二分/)
　　一方加此三味
　右將前藥俱研為末熬黄連膏子為丸如龍圎核大
　用時將一丸涼水化開日㸃二㳄六㳄效
吹雲丹　治目中淚及迎風並羞明怕日常欲閉目在
　暗室塞其户牖翳成嵗乆遮睛此藥多㸃神效
　　細辛　　升麻　　𬎼仁(各二/分)青皮　　連翹
　　防風(各四/兩)柴胡(五分/)甘草　　當歸(各六/錢)荆芥蕙
　　(一錢絞/取濃汁)　揀黄連(三/錢)生地黄(一錢/五分)
　右將㕮咀隂連翹外用浄水二碗先熬餘藥僅半碗
　入連翹同熬至大盞許去渣入銀石器内文武火熬至
　滴水内成珠不散為度煉熟蜜少許熬用之
搐鼻散
　　三黄　　　黄栢　　黄芩　　黄連
　煉煑礶内三黄同便以乾為度取出又以龍膽草水
　洗浸一宿晒乾甘石即三黄丹聽用以前珍珠散藥
　末為極細末再不必用製配合三黄聽用
珍珠散　此能退翳翳厚者㸃之合此藥朋砂要枯過
　用
　　一倍三黄丹　　一倍珍珠散　　腦麝朋砂臨
　　時放量度下
　如要輕些
　　一倍三黄丹　　一倍珍珠散　　腦麝朋砂如
　　前
　再要輕些
　　陽丹一倍　　　三黄丹一倍　　珍珠散一倍
　　上三樣共合腦麝朋砂亦要
　　　　合丹　功要法
　其合丹之日要天晴日朗更擂諸藥要細篩而又篩
　方妙
九一丹
　　九匙陽丹　　　一匙隂丹
二八丹
　　八匙陽丹　　　二匙隂丹
三七丹
　　七匙陽丹　　　三匙隂丹
四六丹
　　六匙陽丹　　　四匙隂丹
　已上丹藥俱腦麝朋砂枯煆過臨時量度加減放
　假如二八丹陽丹八匙隂丹二匙用片腦三釐枯過
　朋砂四釐麝香二釐
　九一丹陽丹九匙隂丹一匙枯過朋砂五釐片腦三
　釐麝香一釐能止淚去翳
清涼散
　即陽丹十匙朋砂六釐生用片腦三四釐麝香三釐
　其腦麝朋砂㸃時合丹量度下
碧雲丹
　即清涼散加銅録亦要腦麝或加枯礬少許能去翳
　膜用
捲雲丹
　即隂丹如遇眼勾煎大小眥頭暈可將藥調液㸃退
　血
又有一丹㸃能退翳
　　捲雲丹一匙　　陽丹半匙　　　姜粉三分
　　飛礬半分　　　燒過鹽一分半　共合㸃之
七寳散
　　琥珀　　珍珠(各三/錢)朋砂(五分/)珊瑚(一錢/半)硃砂
　　碙砂(各五/分)𬎼仁(三十/粒)片腦　　麝香(各一/分)玉屑(一/錢)
　右將前藥俱細研􁀙如塵埃方入麝香片腦𬎼仁三
　件再研熟官絹篩過於礶内夜間臨臥以銅簪挑一
　米大許㸃於有翳膜處
撥雲散
　　蘆甘石(煉過各/二兩)　　黄丹(製過/二兩)川烏(一兩/五錢)犀角(一/兩)
　　乳香　　没藥　　碙砂　　青鹽(各二錢五/分)
　　朋砂　　血竭　　輕粉　　鷹屎(各二/錢)片腦(五/分)
　　麝香(五分/)𬎼仁(去壳一/錢半)
　右將前藥如法精製共研和均極膩以羊角罐收貯
　但有翳膜者以銅簪每夜臨臥㸃二㳄極厚者亦能
　去也
　　　　治諸眼一切㸃貼膏藥
千金勝極膏
　　蘆甘石(煉過各/一兩)　　黄連(末六/錢)川烏(炮去皮六/錢)
　　銅青(好的/二錢)川姜(煨去皮六/錢)　　鷹屎(二錢/)没藥(製/過)
　　黄丹(各一/錢)乳香(製過/一錢)血竭(一錢/)朋砂(五分/)龍腦(五/分)
　　麝香(二分/)𬎼仁(去皮油/浄六錢)
　右將前藥俱為末冬蜜一斤砂鍋内溶開生絹濾過
　去蠟煎熬用棍棒不住手攪熬至紫色滴水不散將
　前藥末入内攪匀取出於青石上鐵鎚可打千餘下
　或為錠子或為丸子不拘作法逺年近日疼痛風濕
　難開諸症將一丸温水化開或㸃眼或作錠子磨水
　㸃之極效又或為膏於紙上貼兩太陽穴散血尤妙
熊膽膏
　　熊膽(一錢真者其色如砂糖様帶潤濕/色喫在口内味苦又涼即真者)　牛黄(一/錢)
　　龍腦(五分即蘇州薄荷其葉/三四指大如羊葉相)𬎼仁(去油/一錢)　硼砂(一/錢)
　　黄連(為末/二兩)
　此膏治男女逺年近日内外障膜赤爛天行時氣暴
　發赤腫
治眼腫紅痛澀難開若用􁲔洗之後可吹鼻中先含水
　一口然後吹之以通其氣散其風邪
　　鵝不吃草(二兩/)　　川芎　　白芷　　石菖蒲
　　蔓荆子(各三錢/)　　細辛　　牙皁　　全蝎(各/)
　　(錢/)　　　鬱金(三錢/)
　右為細末礶内收貯勿令泄氣以備後用
五黄膏　治目腫澀痛欲以冷洗應驗
　　好黄連　黄芩　　黄栢　　大黄　　黄丹
　右為末以芙蓉葉用冷水或煎茶調貼兩太陽穴
白斂膏
　　好白芨　小白芷　白斂
　右為末牛脂熬成膏如前敷貼
四生散　治眼目被物刺傷或摸損
　　生地黄　生薄荷　生艾葉　生當歸　朴硝
　右共搗爛貼眼眶并患處
神仙散　治頭目昏眩偏風痛極
　　甜𤓰蒂　燄硝　　雄黄　　蒼耳子　川芎
　　薄荷　　藜蘆　　鬱金
　右將前為末口含水吹一字入鼻中令患者含水一
　口方吹藥入患者鼻中
碧天丹　專治逺年近日爛弦風眼
　　銅青(五錢/)明礬(四錢/)五倍子(一/錢)白墡土(一/錢)海螵蛸
　　(一錢/)　　薄荷葉(五分/)
　右將此六味俱為末用老姜汁攪和為丸如圓眼核
　大要用時將一丸淡姜湯一盞泡散洗眼弦㳄日再
　洗依此洗三四㳄即愈
八仙丹　治爛眼弦風有蟲痒甚效
　　當歸(七分/)銅緑(一錢/)薄荷(七分/)白礬(一錢/)黄連
　　五倍　　燄硝(各五/分)輕粉(一分/)
　右為末極細以絹篩用絹包約龍眼核大泡洗日三
　五㳄
　　　　藥性論
當歸味甘性温入心肝二經尾能破血頭養血全用活
　　血熱者不可用製用酒洗
川芎味辛性温入肝經上行頭角助陽氣止痛下行血
　　海能養血如氣旺者不可用
赤芍藥味苦辛性寒入肝經能破血行血去赤膚止痛
白芍藥味苦酸性寒入肝經能補脾損肝氣能養肝血
　　㵼肝火如肝虚火衰者不可用
熟地黄味甘性温入心經肝經補血如熱者不可用用
　　酒蒸杵爛為餅晒亁研為末作丸如不作丸勿蒸
黄栢味苦寒入腎經補腎降相火如火衰不可用
龍膽草味苦性涼入肝經益肝膽氣治目赤腫除胃家
　　伏熱
半夏除濕化痰和胃氣利胸膈治太隂頭痛製用姜汁
　　炒
羗活入膀胱經治頭痛去風邪降肝氣肝虚不用
防風味甘辛性熱入膀胱經以體用通療諸風以氣味
　　能瀉肺經
黄連味苦寒入心經能瀉心火涼血去中焦熱厚腸胃
大黄味苦寒入胃經有推牆倒壁之功能消腫去其皮
　　膚之熱實者生用虚者酒蒸乆患虚腫者勿用
生地黄入心經治血熱生新血散瘀血涼心血寒者勿
　　用
麻黄入肺經去風寒退邪熱開九竅發表
白芷味辛性熱入大膓經去風止痛泊足陽明頭痛去肺
　　肝二經發熱
細辛味辛性熱入心經能去風止淚頭痛益肝膽通竅
　　去葉用
山梔子味苦入肺經瀉肺火除五臟熱目熱赤腫宜用
　　要炒
木賊味甘入肺經去目翳益肝膽明目去風通竅止淚
蒼术味辛性温入胃經平胃氣去風邪去濕止淚發散
　　用米泔水浸一日一換水浸炒亁用
瞿麥味苦入小腸經去膀胱熱養腎氣明目利小便
黄連味甘性温入脾經行氣固表虚血滯不行宜用蜜
　　浸火炙研為末作丸如不做丸勿如此
滑石入小腸經能降上炎之火通九竅利小便
車前子味甘鹹性寒入小腸經清利小便去肝經風熱
石決明入肝經去目障明目有沉墜之功肝虚者不用
　　火煆極紅為度
青箱子性微寒入肝經瀉熱上衝去赤障肝虚不用製
　　用酒洗
草烏明入肝經治肝熱熱痛淚出明目肝虚不用
白蒺藜不入湯藥宜丸入肝經明目去風止痒炒杵去
　　刺用
牡丹皮味苦寒入腎經瀉隂火陽火能涼心血能行滯
　　血止痛
地骨皮味苦寒入腎經退熱除蒸瀉肺熱宜用
桑白皮味甘入肺經除肺熱瀉肺氣肺寒不用
麥門冬味甘寒入肺經治肺熱去肺腑火又清心竅
蜜䝉花味甘入肝經去目中赤脉眵淚能明目
烏藥入肝經能順氣行氣去風
胡黄連味苦寒入肝經退骨熱潮熱補肝膽明目能治
　　小兒疳傷不下食霍亂熱痢疾小兒藥多用之
蔓荆子味苦寒入三焦治頭疼眼睛痛能明目開鬱降
　　火
枸杞子味甘入腎經補腎明目去目中赤膜遮睛酒洗
　　用
何首烏味苦入心經袪風寒治陽明頭疼
蟬退入肝經去風解毒脱目翳止淚散寒邪
白术味苦温入脾胃經能徤脾胃生津液去胞臉濕熱
　　氣喘者勿用又能助氣
香附米味苦辛能行氣助胃氣止淚去濕用之炒去毛
　　杵浄
夏枯草禀純陽之氣得隂氣則枯能止淚去風以陽補
　　隂之理
千里光入心經去風解毒熱明目亦能行氣即夜明砂
　　水淘去屎留砂
一種草藥名千里光採其嫩葉浄洗槝汁熬成膏單用
　　㸃眼退翳明目恐即此也前註恐非
逺志味苦氣温入心經定心益志利竅安魂魄
犀角入心經涼血解心熱清頭目鐵剉剉碎用或水磨
　　服
羚羊角入肝經清肺肝火清心明目肝虚不用
石膏入胃經瀉胃火伏熱有鎮之功胃虚不用
乾葛味甘平入胃經解肌發表退熱升提胃氣
藁本味辛入膀胱經去顛頭痛引藥上行
史君子味甘入胃經殺疳䖝利小便
薄荷味辛寒入肝經去賊風發表利關節止痛
菊花味苦甘微寒入肝經明目清頭風去目翳發表
茺蔚子味辛甘入眼經除血熱明目去風
甘草味甘生寒熟温入脾經生用能瀉火解毒炙者能
　　助胃和平
桑螵蛸補腎去風通五淋利小便明目散翳
槐花味苦寒入心經去心赤瀉血瀉大腸熱
鬱金味苦寒入心經治血鬱於目能涼能破心下氣開
　　鬱
黑參味苦醎入腎經補腎氣明目得黄芩瀉肝火除肝
　　熱
知母味苦寒入腎經補腎水瀉腎火三焦火
桔梗味苦温入肺經治肺熱為諸藥之舟楫乃肺部之
　　引經
芒硝治積聚熱疾利大便不通
漢防己味辛苦寒通行諸經去風寒有走逹之功
蒲黄味甘性平入心經能消瘀血破血消腫炒用
連翹瀉心火解脾胃濕熱除心經客熱
五味子味酸性温入腎經肺經補腎滋肺益肝
獨活味苦温走諸經去外受賊風無分新舊
楮實子味苦寒入肺經升陽上行能去風治頭痛
肉蓯蓉味酸醎性温入腎經補腎生精用酒洗相火旺
　　不用
川椒味辛熱用之於上退六腑之沉寒用之於下去目
　　中障肓去目炒去汗用
人參味甘氣温無毒入肺經補氣不足安魂魄生精開
　　心竅通血肺寒可用肺熱傷肺
白茯苓味甘温入肺經安魂定魄補心虚養神利小便
旋覆花味甘入肺經清痰明目治頭風
兔絲子味辛甘入腎經補腎明目能去目黑花酒洗蒸
　　餅晒乾為丸不做丸勿製
澤瀉味甘寒入膀胱利水通淋補隂不足明目
黑附子味辛大熱入三焦主陽散風去寒邪火旺者不
　　用即大附子去粗皮
木香味苦性温入心經主治心痛泄胞腹中滯寒冷氣
　　不必過火磨入藥中服
牛膝能引諸藥下行丸用土牛膝春夏用葉冬用根惟
　　葉之效尤速能益精又治竹木刺入肉敷之即出
石斛味甘性温入腎經去胃熱補隂血益精壯筋骨
紅花味甘苦入心經能破血行滯血少用養血
天門冬味苦氣寒入肺經瀉肺火定肺氣利小便涼血
　　去心杵為餅晒乾為丸如不做分研
石菖蒲味辛性熱入腎經補腎能開心竅明目
柴胡味苦寒入肝經能除往來結熱積於胸中除肝熱
　　又得黄芩能瀉肝火
黄芩味苦寒入肺經枯者瀉肝火實者退膀胱熱
巴㦸能補腎益精療隂痿引氣上行
陳皮去白者消痰利氣留白者補胃和中
葶藶味苦寒入肺經瀉肝喘利水下肺氣炒用
芎藭入腦治頭痛血虚者去頭風養血
白附子一名兩頭尖去風痰止頭痛去粗皮用
天麻主頭風去風疾利四肢濕痺
枳殻寛腸下氣袪風化痰治風邪作痛
𤓰蔞根即天花粉入肺經去痰火解熱毒又能除酒毒
　　肺寒者不用冷痰者不可過用有熱藥此宜可亦
　　用之
匾蓄利小腸經熱閉
小茴香味辛氣平開胃行氣止嘔吐膀胱冷氣腫痛入
　　藥妙
南星去風痰消腫毒用姜汁煑過
草烏走筋骨敗血去風止痛姜汁煮用
川烏去風寒作痛助陽
荆芥去皮風邪發
雄黄解熱毒散血止痛
乳香調血氣利諸經之痛製用厚箬三片夾藥在中熨
　　斗火熨去油研末用
没藥破血止痛去目翳暈同前製法
血竭破積血止痛去赤膚
木通利小腸經結熱降心火
牛旁子去風明目行血
蛤粉能消痰火涼血解肌表極熱
蛇退即蛇皮去風毒止淚痒痛
全蝎消風毒破風痰尾更佳去四足
藿香開胃氣結痰利之
蠶退去風消痰明目去翳膜即晚蠶砂
龍腦即薄荷性熱能通利寒熱去風消目赤
甘松味甘性温去風下氣治心腹痛辟惡氣
硃砂鎮心安魂魄涼血
肉桂引太陽經止頭痛去寒邪利肝膽氣
白歛散結氣除目赤熱
藜蘆吐氣風痰快膈去蘆用根有大毒用宜斟酌
白芨去賊風解中風熱閉
猪牙皂角去風痰解表利氣炙去皮弦
香白芷去皮膚風熱瘡痒
杏仁潤肺氣去痰行血
紫蘓消痰解表利氣
夜明砂明目去風
山茱茰入腎經除頭暈補虚生精去核
天麻子去風補腎明目研碎入煎藥
熊膽退熱降火去目赤熱試真假用水一碗撒灰在内
　　將熊膽放水中分灰水各開兩邊為真者其色潤
　　黑
山藥補腎不足生精
牛黄去熱痰能安魂魄涼血清心
石燕通血利小便治淋
𬎼仁去目中赤痛風痒去翳製法去殻用仁以竹筒盛
　　在内於紅火煨藥紙乾取出打去油聽用
珍珠清心明目去目翳製法用豆腐一塊入珠於腐内
　　蒸過取出用洗浄無漿白綿布二三重包珠石上
　　杵爛用細末
𤣥精石安魂魄有壯氣之功
沙魚皮解風毒止淚
威靈僊去風邪
青皮能下氣快膈消痰濁氣升於至高者而能下氣虚
　　者不用
青鹽補腎引至下部水磨化銅鍋熬成鹽聽用
川練子明目退熱補腎去核用
沉香補右尺命門脉壯元陽散滯血
一方㸃藥撥翳膏
　　𬎼仁(去皮/殻)麝香(四分/另研)琥珀(一錢/另研)珍珠(一錢放豆/腐上蒸過)
　　石蟹(一錢/煨)片腦(五分/另研)硼砂(一錢/另研)青鹽(八分/另研)白丁香
　　(五分/水燉)　　紅珊瑚　石燕(煆/)　滴乳香(灸/)辰砂
　　熊膽(畧灸/乾)血竭　　金精石(滚水泡/)　　銀精石
　　(滚水泡/各一錢)　蘆甘石(火煆黄連水淬淬次用五錢或/七錢)
　　碙砂(一錢明者將紙七重包煨另研包起遇有翳/厚者加入無翳者不用)
　右為細末和匀用磁器礶秉起一半乾㸃一半入後
　藥内為膏子㸃
　　當歸尾　生地黄　赤芍藥　蔓荆子　防風
　　羗活　　連翹　　黄芩　　薄荷
　　各用五錢剉細用雪水或臘月水兩大盞石器内
　　煑藥至一盞去渣用真正好白蜜三兩再用文武
　　熬三四沸以新綿濾出收入磁礶内却將前藥末
　　共作一處攪匀用清油紙縳住常常旋取㸃用此
　　藥收八九年亦好不壊此仙傳方也
　
　
　
　
　
　
　
　
　銀海精微卷下
