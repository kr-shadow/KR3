#+TITLE: 醫壘元戎-元-王好古
#+DATE: 2016-06-11 12:23:04
#+SOURCE: github.com/kanripo/KR3e0056 master d6db131a                
欽定四庫全書　　　　　子部五
　醫壘元戎　　　　　　　醫家類
　　提要
　　　　(臣/)等謹案醫壘元戎十二卷元王好古撰好
　　　　古字進之趙州人官本州教授據好古所作
　　　　此事難知序葢其學出於李杲然此書海蔵
　　　　黄耆湯條下稱杲為東垣李明之先生而易
　　　　老大羌活湯條下稱先師潔古老人則好古
　　　　實受業張完素殆如趙匡陸淳同受春秋於
　　　　啖助而淳又從匡講問歟自䟦稱是書已成
　　　　於辛卯(金哀宗正/大八年)至丁酉春(元滅金之/第四年)為人
　　　　陰取之元藁已絶更無餘本予職州庠杜門
　　　　養拙虀鹽之暇無可用心想像始終十得七
　　　　八試書首尾僅得復完前有自序亦作於丁
　　　　酉嵗蓋初成於金末而重緝於元初也其書
　　　　以十二經為綱皆首以傷寒附以雜證大㫖
　　　　祖長沙緒論而㕘以東垣易水之法亦頗採
　　　　用和劑局方與丹溪門徑小異然如半硫丸
　　　　條下註云此丸古時用今時氣薄不用則斟
　　　　酌變通亦末始不詳且慎矣其曰醫壘元戎
　　　　者自序謂良醫之用藥若臨陣之用兵也此
　　　　本為嘉靖癸卯遼東巡撫右都御史餘姚顧
　　　　遂所刻萬厯癸巳兩淮鹽運同知鄞縣屠本
　　　　畯又重刻之體例頗為參差葢書帕之本往
　　　　往移易其舊式今無原本可校亦姑仍屠本
　　　　録之焉乾隆四十六年五月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
醫壘元戎原序
革車千乘帶甲十萬籌策沈機神鬼猜泣奇正萬全厯
古如是況良醫之用藥獨不若臨陣之用兵乎柰何世
人以平昔鹵莽之浮學應倉卒無窮之疾變其不眩駭
顛仆者寡矣況患固多藏于細微而發于人之所忽由
輕蹈危療之求當茍無妙算深謀成法以統之則倒戈
敗績之不暇尚何勝之可圖哉則前日門類品目之定
盡計不及之也予自河南與諸友將弟兵日從事于患
難之場隨病察胗逐脈定方開之効之薄之發之以盡
其宜吐之神之汗之下之以極其當攻守不常出没無
定大網小紀經緯悉陳本數末度條理具設前乎此古
人之所隠祕深藏或不盡意者不啻胸中自有十萬精
鋭如太阿之在匣中其輝未嘗耀于外一旦撒而揮之
有以恐人之耳目特入陣之奇鋒七擒之利刃其敵可
却其勝可決而其安可圖如此而後已故曰醫壘元戎
云丁酉九月二十有九日王好古書
欽定四庫全書
　醫壘元戎巻一
　　　　　　　　　　　　元　王好古　撰
　　傷寒之源
帝曰人傷于寒而𫝊為熱何也歧伯曰夫寒盛則生熱
也寒氣外凝内鬱之理腠理堅緻𤣥府閉緻則氣不宣
通濕氣内結中外相薄寒盛熱生故人傷于寒轉而為
熱汗之而愈則外凝内鬱之理可知斯乃新病數日者
也今風寒客于人使人毫毛畢直皮膚閉而為熱當是
之時可汗而發也　海藏云傷寒冬傷于寒也邪氣内
藏至春夏而發為熱病元受邪氣伏藏遇春夏風寒所
傷外邪喚出内邪也有有汗者有無汗者所以有傷風
傷寒之異也亦有先傷寒而後傷風者亦有先傷風而
後傷寒者亦有先傷寒而重感寒者亦有先傷風而重
感風者此四者汗有多寡亦有止作亦有常汗而不止
者有全無汗者先證重後傷輕則顯重者先證輕後傷
重則亦顯重者當以脉謹察之不可忽也利害天壤死
生係焉有傷于陽者風雨寒暑是也有傷于陰者飲食
居處陰陽喜怒是也其變又有不可深數者元感風寒
與新傷各合而變有有形無形内外之異所以治之當
從其變而藥不一也輕重寒暑在其中矣歧伯曰平旦
人氣生日中而陽氣降日西而陽氣已虛氣門乃閉是
故暮而收拒無擾筋骨無見霧露反此三時形乃困薄
扁鵲脉一呼一吸皆四至而濇者邪中霧露之氣也仲
景曰清邪中於上焦又曰霜降已後春分已前中霧露
者皆為傷寒也又曰清邪中於上焦濁邪中於下焦與
飲冷同傷也(此一條議論在陰證論/神术湯後霧露條下)且傷風者惡風傷
雨者惡濕傷寒者發熱惡寒傷暑者心熱畏日此皆傷
于陽者也飲食不節者或饑或飽或冷或硬居處不時
或塞或通或勞或逸陰陽太過者隠相易之形狀或一
或二喜怒不常者須心腹之逆滿或隔或痞此皆傷于
陰者也舊有冬伏之寒邪在經春夏之復傷而作傷于
陽者則邪氣外併傷于陰者則邪氣内併新傷引出舊
傷也或四季之中有一日兩傷有一時并傷則内外相
合其變至多矣或陽證或陰證或陰毒或襍證俱在其
中先外傷後内傷外就内而合病若頭痛身疼輕而内
傷重者當先治内之重者後治外之輕者先内傷後外
傷内就外而合病若心腹痞悶輕而外傷重者當先治
外之重者後治内之輕者然亦有内外俱輕亦有内外
俱重當各從其所可先者而先治從其所并治者而并
治次弟不失萬舉萬全矣治内兼外者不可寒下若下
則陷經邪于内治外兼内者不可熱發若發則益中熱
于外二者皆逆豈不危乎藥之寒熱可輕用哉
　　内傷論
内傷先傷胃或曰上熱下冷傷食病也手足四支微冷
或四順兩脇熱甚此少陽也中州先傷少陽反病者何
也答曰内傷者先傷胃足陽明也經云脾胃相通五穀
消是脾與胃陽戊陰己共為腐熱今既胃傷連及脾也
兩脇雖為少陽之地章門二穴所處即脾之膜也脇安
得不熱況從内而至外者先少陽内傷中州而少陽亦
病也假令内傷有巴豆及諸濕熱之屬又有備急丸寒
熱各半之例又有枳實大黄牽牛之屬亦有神麯麥蘖
縮砂仁及三稜廣茂之例其藥不一又有𤣥明丸煮黄
丸種種不一内傷之疾豈一藥所能畢哉今人無論證
之寒熱人之虛實便之要結只一藥而主之寒熱安得
不差所以人病者虛勞殘疾無所不有也然内傷脾胃
與少陽俱病此陽病也若内傷陰病當以理中而復脉
虛而細少陰病也脉虛而弦厥陰病也脉弱而虛太陰
本病也(三陰之藥具見陰證論潔古老詳説可下之藥/於前今又詳説可用之藥於後并見陰證論)
有無病能食而傷者有有病不能食而傷者不可不知
也内傷心腹痛大小便不通服食藥心腹微快大小便
通餘邪傳入干標頭痛發熱後治其標標藥合隨三陽
經用輕治之即愈此由内而外先治其内後調其外此
其法也以其飲食過多傷之太過故邪熱之氣傳入于
標内既以定外又安得為之全愈若冬伏寒之氣在經
内傷喚出冬伏之邪先内傷次標病亦如前法先治内
後治外此内重而外輕故如是也若外重而内輕先治
其外後治其内可也以上止是内傷太過非積寒傷冷
也若積寒傷冷脉已從陰雖有標病不須治標獨治内
也内三陰之經所用皆溫劑内既得溫標病不發而自
愈何以然發表之藥不遠熱也三陰溫雖非發表之藥
亦不遠熱也内既以溫標病從内而變亦從此而解矣
若錯汗之三焦之氣絶而成太陰也此溫中之劑雖獨
治内亦兼治外也不可不知　陰證治本不治標標本
俱得治標不治本標本俱失　已有冬伏寒邪若内傷
喚出舊邪使見太陽證也若無冬伏寒邪者止是内傷
發出不和邪氣多顯少陽證也兩脇熱甚頭額痛手足
冷如厥逆狀熱甚然後手足溫或熱雖手指末亦有微
冷者(王朝奉集仲/景活人例)
　　不可汗不可吐不可下
大法春宜吐春夏宜發汗秋宜下凡用發汗及吐下湯
皆中病便止不必盡劑也少陰病脉微不可發汗亡陽
故也宜附子湯　陽已虛盡自弱濇者復不可下之宜
小柴胡湯　動氣在左在右在上在下并不可發汗宜
柴胡桂枝湯　少陰病脉細沈數病在裏不可發汗宜
當歸四逆湯　少陽不可發汗宜小柴胡湯　咽中閉
塞咽喉亁燥亡血衂家淋家瘡家不可發汗已上六證
并小柴胡湯　下利清殻不可發汗宜理中湯四逆之
類若四逆厥及虛家皆不可吐厥宜當歸四逆湯虛宜
附子湯　有熱人可黄耆人參建中湯　少陰病隔上
寒亁嘔不可吐宜小半夏加橘皮湯溫中丸　咽中有
動氣不可下咽中閉塞不可下宜烏扇湯　諸外實者
不可下諸四逆厥者不可下虛家亦然厥宜當歸四逆
湯虛宜附子湯　有熱入黄耆人參建中湯本虛攻其
熱必噦小柴胡湯　脉浮而緊法當身痛宜以汗解假
令尺中遲者不可發汗榮氣不足血少故也宜小柴胡
湯　脉濡而緊濡則衛氣微緊則榮中寒陽微衛中風
發熱而惡寒榮緊衛氣冷微嘔心内煩此不可汗宜小
柴胡湯　脉濡而弱不可發汗宜小柴胡湯　脉浮而
大浮為氣實大為血虛小便當赤而難胞中當虛今反
小便利而大汗出法應衛家微可與小建中湯今反更
實津液四射榮竭血盡亁煩而不得眠此不可下宜與
小柴胡湯　脉浮大應發汗宜柴胡桂枝湯而反下之
為大逆脉浮而𦂳者不可下宜桂枝麻黃各半湯數不
可下宜柴胡桂枝湯　下之必煩利不止宜葛根黄芩
黄連湯　脉濡弱浮數不可下宜小柴胡湯　脉濡弱
微濇微則陽氣不足中風汗出而反躁煩濇則無血厥
而且寒不可下宜桂枝甘草龍骨牡蠣湯　結胸脉浮
大不可下下之即死宜小陷胸湯　夫陽病多者熱下
之則鞕宜小柴胡湯　太陽發汗不徹轉屬陽明微汗
出不惡寒若太陽證不罷下之為逆宜桂枝麻黄湯
太陽病饑外證未解不可下下之為逆宜桂枝麻黄湯
　病致于陽而反下之熱入因作結胸病發于陰而反
下之因作痞　病脉浮而𦂳而復下之𦂳反入裏則作
痞　太陽與陽明合病喘而胸滿不可下宜麻黄杏子
甘草石膏湯　太陽與少陽合病心下鞕頸項强而眩
者不可下宜小柴胡湯　四逆厥及虛家皆不可下厥
宜當歸四逆湯虛家宜附子湯　病欲吐者不可下宜
小半夏加橘皮湯　太陰腹痛吐食白利腹痛下之必
胸下結鞕　厥陰病渴氣上衝心心中熱既不欲食食
則吐蚘下之利不止　少陰病飲食入口則吐心中溫
溫欲吐復不能吐始得之平星寒脉𢎞遲者此胸中寒
實不可下也宜溫中湯生薑汁半夏湯　無陽證强大
便鞕者下之必清穀腹滿宜用蜜煎導等法傷寒五六
日不結胸腹濡脉虛復厥者不可下此亡血也宜當歸
四逆湯下之即死宜四逆加人參湯　藏結無陽證不
往來寒熱其人反靜舌上胎滑者不可攻也(攻謂/下也)宜用
小柴胡湯　針關元穴傷寒嘔多雖有陽明證不可攻
之宜小柴胡湯　陽明病身面色赤攻之必發熱宜調
胃承氣湯　色黄者小便不利也宜五苓散　陽明病
心下鞕滿者不可攻之宜生薑瀉心湯　半夏瀉心湯
攻之利不止者死宜四逆湯　不可汗吐一條三法利
害非輕前人多列經後大扺醫之失只在先藥藥之錯
則變生若汗下不差則永無亡陽生黄畜血結胸痞氣
及下利洞泄協熱利痙急虛勞等證生矣以其如此故
錄大禁忌于前使醫者當疾之初不犯也
又三忌
　　時忌　春夏不宜桂枝秋冬不宜麻黄
　　藥忌　已汗者不得再發已利者不得再泄
　　病忌　虛人不宜用涼實人不宜用熱其所犯之
　　　　　劑當從緩而輕
海藏云前人説不可汗下吐三法多在經後讀者往往
遺之此用藥之大禁必不可犯今列之篇首使人易見
爾
六陽證　先足經從湯液　後手經從雜例
仲景桂枝湯
　治太陽證傷風自汗脉浮而緩
　　桂枝　　芍藥　　生薑(各一/錢半)甘草
　　紅棗(去核夏加黄芩/知母石膏升麻)
　右為麤末水一盞煎至八分溫服自汗小便不數者
　宜用無汗小便數手足分不惡寒或膏粱好飲者不
　宜用
小建中湯
　治陽脉濇陰脉弦
　　桂(三/字)　　芍藥(一錢/半)甘草(半/錢)　生薑(三/片)
　　紅棗(擘去核/後放此)
　右為麤末毎服五錢生薑三片棗一枚水一盞半煎
　至八分去滓下膠飴兩匙再煎溫化服日三夜二尺
　脉尚遲再加黄耆末一錢　後人用治雜病改桂枝
　為桂取其厚薄不言枝
金匱小建中湯
　治虛勞急悸衂腹中痛夢失精四肢酸疼手足煩熱
　咽亁口燥宜此方主之
　　桂枝(三兩/去皮)芍藥(六/兩)　甘草(三兩/煮)生薑(三兩/切)
　右六味㕮咀以水七升先煮五味取三升去滓内膠
　飴令消溫服一升曰三服嘔家不可用此湯以其有
　甘草故也
千金療男女因積勞虛損或大病後小腹作疼四體沈
　滯骨内疼酸吸吸少氣行動喘惙或小腹拘急腰背
　强痛心中虛悸咽亁唇燥面目少色或飲食無味陰
　陽癈弱悲憂慘戚多卧少起久者積年輕者有日漸
　致瘦削五藏氣竭則難可復根又治肺與大腸俱不
　足虛寒之氣小腹拘急腰痛羸瘠百病肘後黄耆建
　中湯有人參二兩
金匱黄耆建中湯
　虛勞裏急諸不足宜此方主之
　　黄耆　　桂枝(去/皮)　生薑(各一/兩切)芍藥(六/兩)
　　甘草(三兩/煮)大棗　　膠飴(一/升)
　右七味㕮咀以水七升先煮六味取三升大滓内膠
　飴令消溫服一升日三服　集驗云嘔者加生薑腹
　滿去棗加茯苓四兩一方療肺虛損不足痞氣加半
　夏五兩
金匱黄耆桂枝五物湯
　血痺病從何得之師曰夫尊樂人骨弱肌膚盛重因
　疲勞血出卧不得時動搖加被微風遂得之但以脉
　自濇在寸曰開上下𦂳宜針陽氣令脉和𦂳去則愈
　　血痺陰陽俱微寸口關上微尺中小𦂳外證身體
　不足如風狀宜此方主之
　　黄耆(三/兩)　芍藥(三/兩)　桂枝(三兩/去皮)生薑(六兩/切)
　　大棗
　右五味㕮咀以水六升煮取二升去滓溫服七合作
　三服一方有人參
金匱桂枝加龍骨牡蠣湯天雄散亦主之
　夫男子平人脉大為勞極虛亦為勞　男子面色薄
　者主濁及亡血卒喘悸浮者裏虛也　男子脉虛沈
　弦無寒熱短氣裏急小便不利面色白時日暝兼衂
　少腹滿此為勞使之然勞之為病其脉浮大手足煩
　春夏劇秋冬差陰寒精自出酸削不能行　男子脉
　微弱而濇為無子精清冷夫失精家小腹弦急陰頭
　寒目眩(一作眼脹/脹痛也)髪落脉極虛芤遲為清穀亡血失
　精脉得之芤動微𦂳男子失精女子夢交並以此方
　主之
　　桂枝(去/皮)　芍藥　　生薑(各二/兩切)甘草(二兩/煮)
　　大棗(十二/枚)龍骨(煆/)　牡蠣(各三/兩熬)
　右七味㕮咀以水七升煮取三升去滓分溫三服少
　諾云虛羸浮熱汗出者除桂加白薇附子各一分故
　云加龍骨湯
天雄散
　　天雄(三兩/去皮)白术(八/兩)　桂枝(六兩/去皮)龍骨(一兩/煅)
　右四味搗為末酒服方寸匕日三服不如稍增之
易簡建中湯
　治腹中切痛増損治療各各不同並見于後此藥飲
　酒人不喜甘者不宜服此藥與桂枝湯用藥一同但
　減芍藥加官桂枝數専治傷風發熱自汗用此藥表
　之無汗者不宜服此
　　官桂(三/分)　白芍藥(一兩/半)甘草(半/兩)
　右㕮咀毎服四錢水一盞半生薑五片棗二枚煎至
　六分去滓服
　大治婦人血痛男子心腹疼痛并四肢拘急疼痛心
　腹疼痛甚者加遠志半兩或吐或瀉狀如霍亂及冐
　濕寒賊風入腹拘急切痛加附子三分　痛氣發作
　當歸附子建中湯煎時加蜜一匙頭許　一方治男
　子婦人諸虛不足小腹急痛脇肋膨脹臍下虛滿胞
　中煩悸面色痿黄唇口亁燥少力身重胞滿短氣腰
　背强痛骨肉酸疼行動喘乏不能飲食或因勞傷過
　度或因病後不復加黄耆一兩半名黄耆建中湯
　一方治婦人一切氣血虛損及產後勞傷虛羸不足
　腹中疼痛呼吸少氣小腹拘急痛引腰背時自汗出
　不思飲食加當歸一兩
柴胡桂枝湯　　　　　　桂枝人參湯
桂枝附子去桂加白术湯　桂枝芍藥湯(若誤下傳/裏𫝊表也)
桂枝加大黄湯(去枝加大黄與大柴胡法有表有裏同/例  已上諸湯並見活人舊小本中)
主朝奉桂枝白虎問答
　云春初秋末冬月方用桂枝麻黄五六月壯熱不用
　白虎若諾用桂枝麻黄則内熱發黄生班必死二月
　三月四月溫病宜陽旦湯七月八月猶熱病壯熱尚
　宜白虎自然汁解或問孫曰杜張皆言變苦果見桂
　枝麻黄證亦豈得不用只用白虎也孫曰此説甚妙
　但臨時看證用之老弱之人不宜白虎白虎治傷寒
　亦治渴證
桂枝例
活人陽旦湯
　治中風傷寒脉浮發熱往來汗出惡風項强鼻鳴亁
　嘔
　　桂枝(三/)　芍藥(三/)　甘草(二/)　黄芩(二/)
　右剉如麻豆大毎服五錢水一盞半棗一箇生薑三
　片煎至一盞取八分清汁溫服
　自汗者加附子渴者加桂加括蔞主利者去芍藥名
　當歸建中湯若產後半月毎日三服令人可壯
黄耆建中湯
　　桂　　　芍藥　　甘草　　加黄耆
當歸建中湯
　　桂　　　芍藥　　甘草　　加當歸
局方藥令黄耆湯　范汪當歸湯皆出桂枝建中例
大建中湯(主治並/見局方)
　　桂心(三/錢)　芍藥(二/錢)　甘草(八/錢)　棗(二枚/擘破)
　　生薑(八/錢)　加黄耆(二/錢)當歸(一/錢)　人參(一/錢)
　　附子(半/錢)　半夏(三/錢)
　右㕮咀水五盞煎至三盞去滓分作三服
桂枝加葛根湯　　　　　桂枝加厚朴杏仁湯
桂枝加附子湯　　　　　桂枝去桂加白术茯苓湯
桂枝加芍藥湯　　　　　桂枝去芍藥加附子湯
桂枝甘草湯　　　　　　桂枝白术甘草湯(四/味)
茯苓桂枝甘草大棗湯(四味/漫水)茯苓桂枝生薑甘草湯(四/味)
桂枝加桂湯
桂枝去芍藥加蜀葵牡蠣龍骨救逆湯
桂枝甘草龍骨牡蠣湯　　柴胡桂枝甘草湯
　桂加亁薑三心下悸者去芍藥加茯苓三虛勞裏急
　者正陽旦湯主之煎時入膠飴住　若脉浮𦂳無汗
　發熱者不可與服也
活人陰旦湯(王朝奉陰旦陽/旦湯與活人同)
　治傷寒股節疼痛内寒外熱虛煩
　　桂心(三/)　芍藥(三/)　甘草(一/)　大棗(十五/枚)
　　亁薑(一/)　黄芩(二此一味/酌量加減)
　右剉如麻豆大毎服五錢水一盞半煎至八分去滓
　溫服日三夜二
活人解肌湯(治溫病頭/疼壯熱)
　　桂心(一/分)　芍藥(半/兩)　甘草(一/分)　麻黄(三/分)
　　葛根(一/兩)　黄芩(半/兩)
　右剉如麻豆大毎服五錢水一盞半棗一枚煎至八
　分日三服三日後不解者再服脉浮者宜再服脉沈
　實者下
仲景麻黄湯(治傷寒無汗/脉浮而𦂳)
　　麻黄(去節/一錢)官桂(去浮皮/一錢)甘草(半錢/煮)杏仁(三箇/半)
　右為麤末毎服五錢水一盞半煎至八分去滓溫服
　夏加知母黄芩石膏恐有斑黄之變惟冬與春病人
　素虛寒者不宜加此
仲景桂枝各半湯
　　桂枝(一錢/半)芍藥(一/錢)　生薑(一/錢)　甘草(一/錢)
　　麻黄(一/錢)　杏仁(二枚/半)棗(半/枚)
　右為麤末毎服五錢水一盞半煎至八分去滓溫服
奉議先生云治傷風得傷寒脉傷風脉證脉不同故宜
各半湯
桂枝二麻黄一湯　　　　桂枝二越婢一湯
大青龍湯(麻黄杏仁甘草石膏湯/大青龍湯去桂是也)
　　麻黄(三/錢)　桂(一/錢)　　杏仁(二/枚)　生薑(五/錢)
　　棗(一/枚)　　甘草(一/錢)　石膏(一錢/半)
　右為麤末毎服五錢水一盞半煎至八分去滓溫服
　汗周止後服
小青龍湯
　　麻黄　　細辛　　亁薑　　甘草
　　桂枝　　芍藥(各三/字)五味子(各半/錢)半夏(一錢/一字)
　　生薑(三/片)　棗(一/枚)
　右為麤末水一盞半煎至八分去滓溫服日三夜二
　後人增損為華葢散大青龍去桂石膏倍杏仁治𠻳
仲景雜方治客忤
　　麻黄(四/兩)　杏仁(七十/枚)甘草(三/兩)
　右以水八升煮取三升服之
又方
　　桂(一/兩)　　生薑(三/兩)　梔子(十四/枚)䜴(五/合)
　右以酒三升攪煮之去滓頓服取差一法用桂枝一
　法用麻黄以其有汗無汗也
仲景麻黄升麻湯
　治壞證傷寒六七日大下後寸脉沈而遲手足厥下
　部脉不至咽喉不利唾膿血泄利不止者為難治
　　升麻(一兩/一錢)麻黄(去節/二兩)知母　　黄芩
　　葳蕤(各十/八銖)石膏　　白术　　亁薑
　　芍藥　　天門冬　桂枝　　茯苓
　　當藥(一兩/一錢)甘草(六/銖)
　右十四味以水一斗先煮麻黄一兩沸去上沫内諸
　藥煮取三升去滓分溫三服相去如炊三斗米頃令
　盡汗出愈寸脉沈遲下部又不至泄利久不止不可
　輕用此藥
海藏云仲景麻黄升麻湯條下為下之而寸脉沈遲或
　厥或咽喉不利咳𠻳下膿血或下利不止斷作難治
　此藥有桂枝有麻黄湯有亁薑芍藥甘草湯有白虎
　湯内更有少陽藥黄芩是也此是三陽合而標病不
　應不應下而下之壞而成肺痿也若脉不遲者去亁
　薑官桂不下利者亦去之寸口脉小者去黄芩此隨
　證而加減之也前人全用藥以某前證悉備故用三
　陽標藥以治之經曰治病必求其本是也
　　肺痿之源
衍義云有一溫病已十二日診之其脉六七至而濇寸
　稍大尺稍小發寒熱頰赤口亁目不了了耳聾問之
　病後數日經水乃行此屬少陽熱入血室也若治不
　對病則必死乃按其證與小柴胡服之二日又與小
　柴胡湯加桂亁薑也一日寒熱遂止又云我臍下急
　痛又與抵當丸微利臍下痛痊身漸涼脉漸勻尚不
　了了乃復與小柴胡湯次日云我但胞中熱燥口鼻
　亁又少與調胃承氣湯不得利次日又云心下痛又
　與陷胞丸半服利三行之日虛煩不寧時妄有所見
　時復狂言雖知其中有燥屎以其極虛不敢攻之遂
　與竹葉湯去其煩熱其夜大便自通至曉兩次有燥
　屎數枚而狂言虛煩盡解但咳𠻳唾此肺虛也若不
　治恐乘虛而成肺痿遂與小柴胡去人參大棗生薑
　加亁薑五味子湯一日咳𠻳減二日而病悉愈以上
　皆用張仲景方
王朝奉陽毒條下有金匱千金唾膿血二條内有吐血
　肺痿失治久不愈變肺癰為難治孫真人詳説并藥
　證具見甘桔例少陰條下並出仲景金匱祖方
仲景麻黄杏仁甘草石膏湯
麻黄附子細辛湯　　　　麻黄連翹赤小豆湯
麻黄附子甘草湯(主治修製/並見活人)
易簡杏子湯
　治一切咳𠻳不問外感風寒内傷生冷及虚勞咯血
　痰飲停積悉皆治療
　　人參　　半夏　茯苓　乾薑　甘草
　　官桂　　芍藥　五味子　細辛
　右㕮咀毎服四錢水一盞半杏仁去皮尖剉五枚薑
　五片煎至六分去滓食前服
　若感冐得之加麻黄等如脾胃素實者用罌粟殻去
　筋膜碎剉以醋淹炒等分加之毎服添烏梅一枚煎
　服其效尤驗若嘔逆惡心者不可用此法又云杏仁
　人參倍加麻黄添芍藥加麻黄之數亁薑五味子各
　増一半名小青龍湯大治久年咳𠻳氣虛喘急皆得
　其宜二方中有麻黄有汗人不宜服此劑
仲景麻黄湯例
仲景麻黄杏仁薏苡仁湯(治風濕身煩/疼曰脯劇者)
　　麻黄(三/兩)　杏仁(三/枚)　甘草　　薏苡仁(各一/兩)
　右四味以水四升煮取二升分溫服
仲景薏苡仁附子湯(治胸痺偏/緩急者)
　　薏苡仁(一十/五兩)附子(十枚/炮)
　右二味杵末毎服方寸七日三
活人麻黄葛根葱䜴湯
　治傷寒三二日頭項腰脊痛惡寒脉浮而𦂳四味隨
　定奪分兩
　右剉如麻豆大水煮麻黄去沫次下葛根二十沸次
　下豉次下葱白煎成去滓溫飲少時以葱醋粥投之
　覆衣取汗後有活人葱白例并王朝奉葱白等方
活人知母麻黄湯　　　　易老解利法
　　亁山藥(一/兩)藜蘆(一/錢)
　右為細末紙燃蘸少許鼻内㗜之
麻黄醇酒湯(治黄/疸病)
　凡用麻黄去節去沫曝亁再用麻黄一把去節綿裹
　美酒五升煮取半升去滓頓服
一法治風此箇風字非傷風自汗即中風痺而無升故
　用麻黄後越婢中有風痺字
　　麻黄(一/兩)　穿山甲(二/錢)人參(二/錢)　甘草
　水酒各一碗同煎服
越婢湯(治風濕痺/脚氣弱)
　　麻黄(去節去沫/焙二兩)石膏(四/兩)　白术(一/兩)
　　附子(一兩/炮)甘草(煮半/兩)
　右剉如麻豆大毎服四錢水一盞半生薑三片棗一
　枚煎至八分去滓溫服
通頂散(解利/傷寒)
　　藜蘆(半/兩)　躑躅華(一/錢)藿香葉(二/錢)
　右為細末紙燃蘸少許鼻内㗜之
活人獨活散(治傷寒/溫濕)
　　羌活　　獨活　　防風　　細辛
　　黄芩　　川芎　　甘草　　人參
　　茯苓　　枳殻　　甘菊華　石膏
　　麻黄　　蔓荆子　薄荷　　生薑
　右十三味為麄末坐薑薄荷水煎去滓溫服年高者
　以川芎代黄芩自汗者減麻黄風濕證多自汗故減
　麻黄
活人敗毒散
　治傷風溫疫風濕風眩風痰卑濕
　　羌活　　獨活　　前胡　　柴胡
　　枳殻　　人參　　茯苓　　桔梗
　　甘草　　川芎
　為細末生薑水煎或沸湯㸃亦可大人小兒皆宜瘴
　烟之地溫疫時行或人多風痰或處卑濕脚氣此藥
　不可闕也
海藏云傷寒得傷風脉傷風得傷寒脉故仲景有大青
　龍之劑及汗出過多戒不可服有筋惕肉瞤之證許
　公學士諄諄以此則知麻黄桂枝不可輕用也及洪
　川韓氏又有桂枝之戒以其亂治貴賤之不同芳草
　韲鹽之不等故耳至於楊氏明理特有互見脉體非
　精於持診者則未易能也後之學者安所適從哉
先師潔古老人博採衆方别立一法作十味大羌活湯
　無問有汗無汗中風中寒悉皆治之使喜溫者去五
　積之變熱好涼者除雙解之變寒雖市夫農子用而
　無失自非聖賢之前身豈能筆下有此胸次耶
易老大羌活湯
　治傷寒脉浮而𦂳傷風脉浮而緩并解兩感惡候
　　羌活　　防風　　白芷　　川芎
　　細辛　　甘草　　蒼术(製/)　生地黄
　　黄芩
　右麤末毎服五錢生薑五七片水一盞半煎至七分
　去滓稍熱服無時　大羌活湯全生地黄木許臼中
　别為麤末各等分稱之名曰羌活地黄各半湯解利
　兩感傷寒有神詳説見難知易老大羌活湯劑料大
　小服餌温熱加減並從緩急法
　法加大黄治風熱淫于内同瀉青丸主治並見錢氏
　　一法治破傷風用豆淋酒煎素有寒者加草烏頭
　白末一字服之
芎辛例
芎辛湯(治頭風鼻塞身/重肩背拘急)
　　川芎(半/兩)　細辛根(二/錢)甘草(一錢/半)
　右為麤末量多少水煎去滓分二服臨卧　一法加
　吳白芷辛夷甘菊華治鼻出黄水濁涕不絶腦痛目
　昏
易簡芎辛湯
　治一切頭痛發熱者不當服其餘痰厥飲厥腎飲等
　證偏正頭痛不可忍者只以此藥并聖餅子不拘病
　退但多服此自能作效仍服養正丹黑錫丹并用此
　藥調鍾乳粉間服諸證頭痛𦂳揵之法法以踰此但
　頭疼多用石膏葢取其能墜痰飲然恐性寒故以鍾
　乳代之腎厥頭疼尤得其宜或以石膏煆過為末用
　亦得
　　生附子　川烏頭(生/)南星(炮/)　亁薑
　　細辛　　川芎(各一/兩)
　㕮咀毎服四錢水二盞薑五片茶芽少許煎至六分
　去滓食前服　若氣壅塞盛只用川芎一兩細辛半
　兩甘草三錢煎至如前服　又一方治頭疼以細辛
　二錢川芎白芷減半為細末搐入鼻中　一方治氣
　虛人頭疼以附子一隻生去皮切作四片用生薑自
　然汁一大盞浸一宿慢火煮亁再煮再蘸再煮後以
　㵕盡薑汁為度高良薑等分為細末臈茶調服之
　又治著濕頭重眩暈用川芎白术生附子等分官桂
　甘草減半毎服四錢薑十片煎服
白龍丸
　治男子婦人一切風徧身瘡癬手足頑麻偏正頭疼
　鼻塞腦悶大解傷寒頭風又治霧露之氣或發熱
　　川芎　　細辛　　甘草　　藁本
　　白芷(各等/分)
　右為細末藥四兩入石膏半斤細末係煆了者水搜
　丸毎兩分入丸薄荷茶清嚼下一丸食後服風蛀牙
　疼用一丸分作三亁擦後用湯潄之便用葱茶嚼下
　一二丸或作湯服之亦可
撥雲散(治/眼)
　　羌活　　防風　　甘草　　柴胡
　右等分水煎服之
海藏法白术湯
　　白术(三/)　防風(二/)　甘草(一/)
同仲景桂枝湯　黄耆湯　止汗者以生薑煎服
神术湯
　　蒼术(三/)　防風(二/)　甘草(一/)
同仲景麻黄湯　發汗者以葱白生薑煎服
　若以此二藥若傷寒得傷風脉傷風得傷寒脉亦同
　各半例加減治法並見陰證論六氣加減
黄耆湯(主治並見/陰證論)
　　人參　　黄耆　　白术　　白茯苓
　　芍藥　　甘草　　一法加　霍香
　　陳皮　　生薑
黄耆甘草湯
　治風寒入腠理令人膚痛行走無定(膚痛者摩之即/痛按之即肉不)
　(痛/也)
　　黄耆(三/)　甘草(一/)　生薑煎服
活人防風牡蠣白术湯
　治發汗多頭眩汗出筋惕肉瞤此壞證也
　　防風　　牡蠣粉　　白术(各等/分)
　右為細末毎服二錢酒調下米飲湯亦得日二三服
　汗止便服小建中湯
　　風論
上古聖人之教下也謂虛邪風避之有時註云乘虛而
入非也俗云賊風者牕牖之風亦非也虛邪者從前來
者為虛邪不勝己者亦為虛邪也經云從風入腠理注
云辟被虛邪亦天之虛邪也移精變氣云賊風數至虛
邪朝夕内至五臟骨髓外傷空竅肌肉無問邪之虛實
皆乘虛而入非乘虛而入便為虛邪也乃從前來與不
勝己皆為虛邪也春甲乙則金風秋庚辛則炎風便是
賊風也故勝己者為實邪從後來者是為實邪賊風也
故風為百病之始善行數變衝盪吹擊而無窮有太過
不及勝復之各異故撓萬物者莫疾乎風也四時八節
之所傷初焉外舎久見内藏始自皮毛次入經絡次入
大絡次入大經深入骨髓而不可治
仲景小續命湯
　治脉𦂳緩或浮緩主治證並見局方
　　麻黄　　桂心　　芍藥(各五/兩)甘草
　　生薑(各五/兩)人參　　川芎　　黄芩
　　杏仁　　防風(各半/兩)防己　　附子
　崔氏外臺不用防己
　右十二味㕮咀水一斗二升先煮麻黄三沸去沬内
　諸藥取之二升分為三服不差再三兩劑隨經輕重
　發之　腳氣服之亦差　天陰節變服之以防瘄瘂
　　恍惚者加茯神遠志　骨節煩疼有熱者去附加
　白芍藥　千金翼深師古今錄驗有白术不用杏仁
　　救急方無芎杏仁三味　延壽方無防風
易老法　六經加減例　四時増損同
麻黄續命湯　桂枝續命湯　白虎續命湯
葛根續命湯　附子續命湯　羌活連翹續命湯
獨活續命湯
　治卒暴中風不省人事漸覺半身不遂
　　麻黄　　人參　　黄芩　　芍藥
　　芎窮　　甘草　　杏仁(各一/兩)防風(半/兩)
　　桂(一/兩)　　防己(一兩/半)附子(半/兩)　白華蛇肉
　　獨活　　亁蝎(各三/錢)
　右為麤末毎服三錢水一盞半生薑五片煎取一盞
　去滓熱服食前
白華續命湯
　治卒中急風牙關𦂳急精神昏憒
　　白華蛇　全蝎　　獨活　　天麻
　　附子　　人參　　防風　　白殭蠶
　　肉桂　　白术　　藁本　　赤箭
　　川芎　　細辛　　白附子　甘草
　　半夏　　麻黄　　白茯苓(各一/兩)
　右為麤末毎服五錢水一盞生薑五片煎至七分去
　滓稍熱服
大續命湯
　脉𦂳滑者主之治肝癘二風卒然瘄瘂若依古法用
　大小二湯通治五藏偏枯賊風
　　麻黄(八/兩)　石膏(四/兩)　桂心　　川芎
　　亁薑(各二/兩)當歸　　黄芩(各一/兩)杏仁(二十/枚)
　　竹瀝(一/升)　甘草(千金/翼有)
　右九味㕮咀水一斗先煮麻黄二沸去沬下諸藥煮
　四升去滓又下竹瀝煮數沸分作四服能言未差後
　服小續命舊無竹瀝今増如神大八風散復有竹瀝
　葛薑三汁法
小續命湯
　脉微弱者主之治大風經藏奄忽不能言四肢垂曵
　皮肉痛痒不自覺也
　　獨活　　麻黄(各三/兩)川芎　　防風
　　當歸　　葛根　　生薑　　桂心(各二/兩)
　　茯苓(一/兩)　附子　　細辛　　甘草(各/兩)
　右十二味㕮咀水一斗煮取四升五服老小各半之
　初得病有汗去麻黄無汗復用之　上氣者加吳茱
　萸二兩厚朴一兩　亁嘔者加附子一兩啘者加陳
　皮二兩　胞中吸吸少氣者加大棗十二枚　心下
　驚悸加茯苓二兩　熱者去生薑加葛根　初得風
　未須加減且作三劑四五日後視虛實論之行湯針
　灸法
　
　
　
　
　
　
　
　
　
　
　
　
　
　醫壘元戎巻一
欽定四庫全書
　醫壘元戎卷二
　　　　　　　　　　　　　元　王好古　撰
太陽證(太陽流入陽明/故葛根次服)
仲景葛根湯(主治脩製並見/活人二方同)葛根加半夏湯
葛根黄芩黄連湯　　　　葛根升麻湯(錢氏用治小/兒㿀疹傷寒)
　　葛根　　升麻　　芍藥　　甘草
　海藏云活人言頭疼如破者連鬚葱白湯次又不已
　者葛根升麻湯恐太陽流入陽明斷其路故以此湯
　主之地黄湯内加犀角以升麻代之是知陽明藥非
　太陽藥也人或初病太陽證便與葛根升麻湯是遺
　太陽不惟遺經及引太陽邪氣入於陽明不能解也
　其變可勝言哉
活人葱白例(此例當在前麻黄葛/根葱䜴湯四味條下)
連鬚葱白湯(治傷寒發汗已/未頭疼欲破者)
　　葱白(連鬚/半斤)生薑(二/兩)
　右以水二升煮取一升去滓分二三服此藥不差者
　服葛根葱白湯
葛根葱白湯
　　葛根　　葱白　　生薑　　芍藥
　　川芎　　知母
　右剉水三升煎一升去滓分二服
七味葱白湯
　許仁云傷寒或因氣勞或因食勞其病如强力持虛
　行步而發者力勞也
　　葱白(連/鬚)　葛根　　鹽䜴　　生薑
　　麥門冬　亁地黄　澇水(一勺揚/之無數)
　右七味澇水煎三分去二去滓分作二服覆首出汗
王朝奉方　活人葱白例並出金匱祖方
葱薑湯(治姙娠/傷寒)
　　葱白(十/莖)　生薑(三片/切)
　右二味以水三升煮取一升分作三服取汗為度
又葱䜴湯
　　葱白(二兩/半)䜴(半/斤)
　右以水三升煮取一升分作二服取汗為度
又葱白一物湯
　　葱白(二/把)
又葛根一物飲子
　右以水一升煮熟服取汗食盡亦主安胎若胎死須
　臾即出
　葛根汁毎服一小盞如人行五里地道一服若無生
　葛亁葛㕮咀煮濃汁服至于升麻梔子前胡知母黄
　芩杏仁六味共七物内加葱白三兩莖煎去滓服
普救散(治小兒/傷寒)
　　亁葛(炒半/斤)甘草(炒赤/四兩)蒼术(一升泔/浸煌)
　右麤末毎服二大錢水一鍾煎至七分去滓熱服
百解散
　　升麻湯(六/兩)蒼术(四/兩)　菖蒲(一/兩)
　右同為末水煎服
又百解散(治太陽陽/明合病)
　　麻黄　　荆芥　　石膏　　川芎
　　蒼术　　甘草
又百解散(治證/同前)
　　麻黄　　菖蒲　　蒼术　　甘草
不卧散
　　蒼术(半/兩)　甘草(一/兩)　菖蒲(三/錢)
　右以水同生薑棗煎服
蕩邪散
　　藁本　　蒼术　　甘草(各等/分)
　右以水一盞煎服之
和解散
　　蒼术(半斤/製)藁本　　桔梗(微/炒)　厚朴(製各/二兩)
　　陳皮(去/白)　甘草(煮各/四兩)
　右為麤末毎服三錢水一大盞生薑三片棗一枚去
　滓服
易簡王氏生料五積散
　治感冐風寒肩背拘急發熱頭疼或為寒所搏一身
　凜然急用此藥如服養胃湯法以被覆汗出即愈
　　蒼术　　桔梗　　枳殻　　麻黄
　　陳皮(各六/錢)白芷　　川芎　　當歸
　　甘草　　官桂　　半夏　　白芍
　　茯苓(各二/錢)亁薑　　厚朴(各四/錢)
　右㕮咀毎服四錢水一盞半生薑三片葱白一根煎
　至六分去滓食前熱服尋常被風寒濕氣交互為病
　頸項强直或半身偏疼或麻痺但服此藥加麝香末
　少許煎服自能平治婦人經候不調心腹撮痛或閉
　塞不通加醋一合煎服　產後催生及胎死腹中亦
　如前法能飲者更加酒半盞　產後發熱及往來寒
　熱不問感冐風寒及惡露為患均可治療腹中血塊
　尤宜熱醋調服　傷寒手足逆冷面青嘔吐宜加附
　子　或痃癖癥瘕膀胱小膓氣痛加炒茱萸半錢鹽
　少許　脚氣加茱萸木𤓰大便祕者加大黄　脚氣
　下注焮然赤腫者以大便流利為度　脚氣初發増
　寒壯熱者亦宜此藥利之　又一方治渾身瘡疥膿
　血水淋􁏏經時不愈加升麻大黄名升麻和氣飲
　葢瘡癬為患多因内有所蘊發在皮膚若只傅以藥
　何由得愈不若以此藥滌之若寒濕之氣注下作瘡
　瘡愈則毒氣入腹為害不淺此藥尤妙若有熱證則
　以敗毒飲亦加大黄煎服
　　海藏五積論
麻黄桂芍藥甘草即麻黄桂枝各半湯也蒼术甘草陳
　皮厚朴即平胃　枳殻桔梗陳皮茯苓半夏即枳梗
　半夏等湯也　又川芎當歸湯治血　又加亁薑為
　厚朴散　右此數藥相合為解表溫中泄熱之劑去
　疾消痞調經之方雖為内寒外感表裏之分所制實
　非仲景表裏麻黄桂枝薑附之的方也至於冷積嘔
　吐泄痢癥瘕時疾疫氣項背拘急加葱白豆䜴厥逆
　加吳茱萸寒熱咳逆加棗婦人難產加醋始知用之
　非一途也惟知活法者擇之
仲景五苓散
　治太陽病後汗後大汗出胃中亁煩燥不得眠欲得
　飲水者少少與之令胃氣和則愈若脉浮小便不利
　微熱消渴者與五苓生之
　　猪苓(十八銖/去皮)澤瀉(一兩/一銖)茯苓(十八/銖)桂(半兩去/浮皮)
　　白术(十八/銖)
　右五味為末以白米飲調服方寸匕日三服多飲暖
　水汗出即愈　胃弱小便少亦宜少減二苓澤瀉加
　白木桂便以生薑之類　若水停心下煎生薑三錢
　或半夏入煎濃調服五苓散秤三錢或半兩亦可
　太陽標病𫝊入標之本發渴溺不利以此散導之邪
　自膀胱而出也若未渴妄用五苓散反引邪氣入裏
　而不能解也故易老云即太陽經之一藥也若傷寒
　太陽脉𦂳而渴者不宜用此　陽明證後有仲景五
　苓散一條甘露飲枳术湯梅師方一以其消痞去水
　故入陽明例　飲酒而泄瀉者脾胃受濕也何以知
　之仲景厥而心下悸者宜先治水當服茯苓甘草湯
　却治其厥不爾水漬入胃必作利也故飲而瀉者五
　苓散甘露飲子神效飲酒若過度必作利者裏急後
　重者溫熱之毒浸漬膓胃也當作别治　甘露飲即
　五苓散去猪苓(闕/)
　
　
　
　
　
　
　
　
　
　
　
附子散
　治傷寒手足逆冷筋脉拘急汗出不止頭强搖頭口噤
　　桂心(二/錢)　附子(一兩/炮)　白术(一/兩)　川芎(三/錢)
　　獨活(半/兩)
　右各㕮咀毎服三錢水一鍾棗一枚同煎至五分去
　滓溫服
桂心白术湯
　治傷寒陰痓手足厥冷筋脉拘急汗出不止
　　白术　　防風　　甘草　　桂心
　　附子　　川芎(各等/分)
　右剉如麻豆大水五盞薑五片棗一枚同煎七分去
　滓溫服
附子防風散
　治傷寒陰痓閉目合面手足厥逆筋脉拘急汗出不
　止
　　白术　　防風　　甘草　　桂心
　　附子　　亁薑　　柴胡　　茯苓
　　五味子
　右㕮咀毎服三錢水一盞生薑四片煎至七分去滓
　溫服無時
八物白术散
　治傷寒陰痙三日不差手足厥冷筋脉𦂳急汗不出
　陰氣内傷
　　白术　　茯苓　　桂心　　麻黄
　　羌活　　良薑　　附子　　五味子
　右㕮咀毎服四錢水一大鍾薑五片同煎至五分去
　滓溫服無時無論有汗無汗藥并下藥中總加羌活
王朝奉剛柔二痓三藥
金匱括蔞桂枝湯(有汗者弱/也屬陰)
　太陽證其證備身體强兀兀然脉沈遲為痓
　　括蔞根(三/兩)桔梗(去浮皮/三兩)芍藥(三/兩)　甘草(炙二/兩)
　毎服五錢水二小盞薑七片棗二枚煎至一盞去滓
　服汗不出食頃啜熱粥以發之
桂枝加葛根括蔞湯(治症/如前)
　　桂枝　　芍藥(各一/兩)甘草　　葛根
　　括蔞根(各二/錢半)
　右㕮咀毎服五錢水二盞薑五片棗二枚煎至一盞
　去滓服
金匱葛根湯(無汗者剛/也屬陽)
　太陽病無汗而小便少反氣上衝胞口噤不得語欲
　作剛痓
　　葛根(四/兩)　麻黄(三兩/去節)桂枝(二兩去/浮皮)甘草(煮二/兩)
　　生薑(三兩/切)芍藥(三/兩)　大棗(二十/枚)
　右㕮咀水一斗先煮麻黄葛根一二沸去上沫内諸
　藥煮取三升去滓溫服取微汗王朝奉云芍藥二兩
活人舉敗散(治新產血/虛痓者)
　右以荆芥穗不以多少微炒為細末好酒調五錢服
　之
或云仲景痙病無藥今王朝奉治痙葛根湯即桂枝湯
　内加葛根麻黄是也治後有金匱芍藥三兩一句即
　是仲景有本方也叔和編次仲景言證而無藥金匱
　以有也活人百合證數藥以為活人藥而不知本草
　所載皆金匱方當知仲景有本方矣金匱玉函即仲
　景之昔稱也金匱要畧亦出玉函故朝奉但言金匱
　處便為仲景方也故文潞公輩皆稱仲景為羣方之
　祖葢本此也
海藏痓濕暍别法
神术湯(治風濕惡/寒脉𦂳)
　　蒼术　　防風　　甘草
　右㕮咀葱白煎去滓服　解利無汗治剛痓加
　　羌活　　獨活　　麻黄
白术湯(治風濕惡/寒脉緩)
　　白术　　防風　　甘草
　右㕮咀生薑煎去滓服　解利有汗治柔痓加
　　桂心　　黄耆　　白术
太陽陽明加川芎荆芥穗　正陽陽明加羌活酒大黄
　　少陽陽明加防風柴胡　熱而在表者加黄芩
　寒而在表者加桂枝黄茋附子熱而在裏者加大黄
　　寒而在裏者加亁薑良薑附子以上數經寒熱當
　以脉别之
　汗少者加蒼术　　　　陽濡而弱濕溫也
　先傷濕　後傷暑　　　脉虛名曰重暍
　汗多者加白虎桂枝　　陰小而急
　先傷寒　後傷熱
身熱脉虛　自汗惡寒　　中暑也
　白虎加桂湯
身熱脉浮　自汗欲睡　　風濕也
　白术防已湯
　先傷風　後傷熱
先飲冷後傷暑五苓散主之此必心下痞也濃煎生薑
　湯調服或四君子湯調中湯亦可若中和後或小便
　不利或莖中痛以蒲黄三錢滑石五錢甘草一錢為
　細末熱水調送金華丸三五十丸　太陽中熱者暍
　病也　中暑亦暍病也太熱中熱發熱惡寒身重反
　痛脉弦細芤遲小便洒洒然毛聳少有勞忽然身熱
　口開齒燥此有三忌　忌發汗(一/)忌溫針(二/)忌大下
　(三/)若犯此三忌則有三甚　發汗惡寒愈甚(一/)濕針
　發熱愈甚(二/)大下小便淋甚(三/)
問弦細芤遲當用何藥答曰海藏黄茋湯主之
海藏黄耆湯
　　人參　　黄耆　　白术　　茯苓
　　芍藥　　甘草(各等/分)
　右㕮咀毎服三錢水一大盞生薑三片煎至六分去
　滓溫服
東垣李明之先生云如治風先浸防風二兩次煎餘藥
　與同例
　蒼术不以多少泔浸透刮去皮切作片子晒亁毎服
　四兩水三大碗煎至二大盞去滓煎用下項藥
　　白术　　白茯　　黄耆　　白芍
　右四味各等分細剉毎服一兩以蒼术水煎至一盞
　去滓溫服食遠可用若三焦氣弱中土不能營飲食
　心下痞内外三焦之氣絶也　當先浸黄耆二兩水
　二碗煎至一碗再煎正藥黄耆湯一大服用接内外
　三焦元氣同東垣先生法
上浸蒼术煎藥燥濕也下浸黄耆煎藥接氣也
易簡白术湯
　治小兒洩泄胃熱煩渴不問陰陽並宜服之
　　人參　　白术　　术香　　茯苓
　　甘草　　黄耆(各/兩)　亁葛(二/兩)
　右㕮咀毎服二錢水一盞煎至半盞量大小與服仍
　用香連丸間之渴欲飲水者時時煎服任意飲之彌
　多彌佳　白术湯一方治嘔吐白术人參各一兩半
　夏一兩半茯苓甘草亁薑各半兩薑煎服錢氏謂小
　兒吐瀉當溫補之毎用理中丸以溫其中五苓散以
　導其逆連進數服兼用四君子湯加陳皮調之若已
　虛損用金液丹雜以青州白丸子為末米飲調服多
　服乃效若吐瀉之後發熱必作驚風二藥服之累有
　神效　若胃氣已生則旋減金液丹却以異功散等
　藥徐徐調之　若食不消脾胃虛寒嘔吐惡心者當
　服益黄散用陳皮半夏青皮訶子肉甘草各一分丁
　香一錢量大小煎服小兒暑月吐瀉其證不一宜詳
　審用之不可差謬有伏暑者小便必不利宜五苓散
　香茹散　有傷食者其吐并糞必酸臭氣宜服感應
　丸　有虛冷者泄瀉必多宜以六神湯加附子服之
　用人參茯苓山藥白术扁豆甘草等分薑棗煎服風
　證加天麻痢加罌粟殻　吐瀉初定當以天南星為
　末毎服加冬𤓰子仁七粒煎服以防變癎　若瀉色
　青當用驚藥小兒之病與大人無異用藥亦同量力
　用之　惟風氣臍風夜啼重舌變蒸客忤驚癎解顱
　魃病疳氣不行數證錢氏方甚詳
消暑丹
　　半夏(一/斤)　茯苓(半/斤)　甘草(生半/斤)
　右以醋五升煮半夏葢醋煞亁薑汁作糊無見生水
　為丸毎服五十丸熱水嚥下精意脩治用之極效
　中暑為患藥下即甦　傷寒發熱頭疼服尤妙　夏
　月常服止渴利小便雖飲水多亦不為害應是暑藥
　皆不及此　若痰飲停節並用生薑湯下入夏之後
　不可缺此
霍亂證夫嘔吐而利者霍亂也三焦者水穀之道路邪
　在上焦者則吐而不利邪在下焦者則利而不吐邪
　在中焦既吐則利以飲食不節冷熱不調清濁相干
　陰陽乖隔遂成霍亂揮霍撩亂重也吐利而已輕也
　霍亂吐瀉者風濕暍外至生冷硬内生内外合而為
　病謂如風寒濕暑熱暍所傷各有先後食飲菜果各
　有多少内外𫝊變各有輕重以六經脉併何經何藏
　以隨所應見活之或表或下或和或收燥潤分利溫
　之屬浮弦實細遲緩宜求此之謂也外邪入裏傷於
　脾胃上吐下利名為霍亂吐利止後見外證者只作
　外傷治之外證不已復𫝊於裏嘔利再作上下邪甚
　先吐利裏氣已虛傷寒再𫝊而又吐利是謂重虛故
　不可治而死也先傷寒而為吐利既吐利而再𫝊傷
　寒今傷寒卻𫝊吐利雖曰重虛前後亂經渾濁不已
　外則難解内則難溫藥餌難為功矣　若飲冷過多
　或有所傷心下痞腹痛不能食或泄㵼不止若不嘔
　者化水丹嘔吐者半硫丸右二藥效後服五苓梅𤓰
　等藥不復再飲也
化水丹
　　川芎　　蛤粉　　牡蠣粉
　右為細末醋糊為丸
半硫丸(此丸古時用今/時氣薄不用)
　　硫黄　　半夏　　並依局方脩製服餌
三寶丹(治積冷暴瀉不/止不嗜飲食)
　　硫黄　　半夏　　牡蠣(各等/分)
　右為細末薑糊丸桐子大朱砂為衣生薑湯下二十
　丸空心服此上三藥並有消暑之意
活人發斑諸藥
葛根橘皮湯(癍在/肌)
　治冬溫未即病至春被積寒所折不得發至夏得熱
　其寒解冬溫始發肌中癍爛穏疹如錦文而欬心悶
　但嘔吐清汁服此藥即靜
　　葛根　　橘皮　　杏仁　　知母
　　黄芩　　麻黄　　甘草(各等/分)
　右剉如麻豆大毎服五錢匕水一盞半煎去查溫服
陽毒升麻湯(癍在/面)
　治傷寒一二日變成陽毒或服藥吐下之後變成陽
　毒腰背痛煩悶不安面赤狂言或見鬼或下利脉浮
　大數面赤癍癍如錦文咽喉痛下膿血五日可治七
　日不可治
　　升麻(二/分)　犀角　　射干　　黄芩
　　人參　　甘草(各一/兩)
　右剉如麻豆大水三升煎取一升半去滓飲一盞頃
　刻再服以衾覆手足出汗則愈不愈再服
陽毒𤣥參升麻湯(癍抂/身)
　治發汗吐下後毒不散表虛裏實熱發於外故身癍
　癍如錦紋甚則煩燥譫語兼治咽閉腫痛
　　𤣥參　　升麻　　甘草(各等/分)
　右剉毎服五錢以水煎去滓溫服
陽毒梔子仁湯
　治少陽陽明合病陽毒傷寒壯熱百節疼痛並宜服
　之
　　升麻　　黄芩　　芍藥　　石膏　　知母
　　甘草　　杏仁　　柴胡　　梔子仁(各等/分)
　右麤末五錢水一盞生薑五片䜴百粒煎至六分去
　柤溫服無時
四物解肌湯
　　芍藥　　黄芩　　升麻　　葛根(各等/分)
　右㕮咀毎服三錢水一盞煎至七分去滓服内傷腹
　中有宿食不得大便而發熱當以食藥去其物則可
　便後仍發暑者在表也亦宜解表此皆錢氏朱氏升
　麻湯去甘草加黄芩尤妙
潔古老人涼膈散去大黄硝解六經中熱亦治小兒癍
　欲發之則加防風荆芥二物尤妙　守真説涼膈散
　亦妙大便結小便赤者宜用大小便已通者不宜也
　　朱氏錢氏王氏所論皆平易老亦平守真微涼南
　北之地法方宜不同也　折中湯液萬世不易之法
　當以仲景為祖
金匱要畧方(陽毒之為病面赤癍癍如綿紋咽喉痛唾/膿血五日可治七日不可治陰毒之為病)
　(也面目青身痛如被杖咽喉痛死生與陽毒同升麻/鼈甲湯並主之此王朝奉治陰陽毒升麻鼈甲湯俱)
　(出仲景/祖法)
癍瘡豌豆瘡
千金方熱病後豌豆瘡黄連一物煮濃汁服　又好青
　黛大如棗水服之差　又法木香一物煮濃汁服
五物木香湯(治瘡/煩疼)
　　青木香(二/兩)丁香(一/兩)　薰陸香　白礬(各一/兩)
　　麝香
　右㕮咀毎服四錢水一盞半煎至一盞去滓溫服熱
　盛者加犀角一兩無則以升麻代之輕者去礬大效
犀角大青湯
　　大青(三/兩)　梔子(四十/枚)犀角
　右㕮咀毎服五錢入䜴半合水一小盞半煎至一盞
　去滓服　初虞世云小兒瘡疹之候與傷寒溫疫相
　似疑似之間可先與解肌湯大人傷寒中風溫疫瘡
　于已發熱未退並可用鮮肌湯　小兒瘡疹出不快
　濃煎紫草汁服又牛旁子炒熟為末同荆芥煎服
消毒犀角飲子(治/癍)
　　牛旁子　　荆芥　　甘草
　右麤末水煎服
錢氏消毒散
　　牛旁子　　荆芥　　甘草
　右麤末水煎服
　　王朝奉癍論
發癍者下之太早熱氣乘虛入胃故也下之太遲熱留
　胃中亦發癍或服熱藥過多亦發癍微者赤癍出五
　死一生劇者黒癍出十死一生也皆當用白虎人參
　湯一名化癍湯及阿膠大青湯孫兆云兼與紫雪大
　妙可下者用調胃承氣湯暑月病陽重常宜體後見
　微癍當急治之
阿膠大青湯
　　大青(四/兩)　甘草(二/兩)
　右為麤末毎服四錢水一盞半入䜴半合煎至一盞
　去柤入煮過阿膠二片再至膠消服　華陁方又主
　熱病不解下利篤困者又主傷寒熱病十餘日以上
　發汗吐下後熱不除利不止癍出黄疸皆可療之神
　效
　　王朝奉議論并方
陰陽毒不可以常法治之金匱云陽毒之為病面赤癍
　癍如綿紋咽喉痛唾膿血五日可治七日不可治陰
　毒之為病面目青身疼如被杖咽喉痛死生與陽毒
　同升麻鼈甲湯並主之　千金陽毒湯治傷寒一二
　日變成陽毒或服藥吐下後變成陽毒身重腰脊背
　痛煩悶不安狂言或走或見鬼或吐血下利其脉浮
　大面赤癍癍如錦紋咽喉痛吐膿血者五日可治七
　日不可治宜升麻湯　陰毒湯治傷寒初病一二日
　變成陰毒或服藥六七日已上至十日變成陰毒身
　重背强腹中紋痛咽喉不利毒氣攻心心下堅强短
　氣不得息嘔逆唇青面黒四肢厥冷其脉沈細𦂳數
　仲景云此陰毒之候身如被杖五六日可治七日不
　可治也方一百七甘草湯
又陰疸湯治傷寒肢節疼痛内寒外熱虛煩者
陰陽毒升麻鼈甲湯
　　升麻　　當歸　　甘草(各三/兩)蜀椒(去汗/一兩)
　　鼈甲(煮/)　雄黄(半兩/研)
　右㕮咀毎服五錢水二盞煎至一盞去滓溫服
　肘後千金陽疸用升麻無鼈甲有桂陰毒用甘草無
　雄黄
陽毒升麻湯　此二藥與活人特異當有别議
　　升麻(半/兩)　當歸　　蜀椒　　雄黄
　　桂(各一/兩)
　右毎服五錢水一盞半煎至一盞去滓溫服覆手足
　取汗得吐亦佳
陰毒甘草湯
　　甘草　　升麻(各半/兩)當歸　　蜀椒
　　鼈甲(一/兩)
　右毎服五錢水一盞半煎至一盞去滓服不一丹作
　(王朝奉陰陽二毒升麻等湯俱出金匱議論/與活人同活陽毒升麻等湯特異用者當擇)
陽疸湯(二疸方皆出活/人大同小異)
　桂枝湯加黄芩二兩餘同本方加減法　自汗者去
　桂加附子一枚　暍者去桂加括蔞根三兩　利者
　去芍藥加亁薑三兩附子一枚炮　心下悸者去芍
　藥加茯苓四兩　虛勞裏急正陽疸湯主之　若脉
　浮𦂳者不可與之
陰疸湯
　　芍藥　　甘草(各二/兩)亁薑　　黄芩(各三/兩)
　　桂(四/兩)
　右毎服五錢水二盞半煎至一盞去滓服
　治傷寒肢節疼内寒外熱虛煩者
甘草湯治咽喉痛陰陽毒未較甘草一味五錢水一盞
　煎去滓服
沈香連翹散(治一切腫毒疼/痛欲死者立止)
　　青木香　沈香　　升麻　　麝香
　　乳香　　丁香　　獨活　　桑寄生
　　連翹　　木通(各一/兩)川大黄(煨五/兩)
　右為麤末毎服三錢水二盞煎至一盞空心熱服半
　日以上未利再服本方有竹瀝芒硝斟酌虛實用之
内化丹
　治腦背瘡疽初覺腫硬未有頭腦并諸腫不消始覺
　便服此藥微利數行其腫免致出膿
　　南乳香(半/兩)没藥(半兩/另研)澤烏(大者水浸一夕/炮去皮臍半兩)
　　海浮石(醋淬七/次半兩)巴豆(四十九粒去/皮不出油)
　右為細末將烏頭末餘藥和研勻以浮石醋打麵糊
　丸如桐子大量虛實加減空心五七丸溫酒下忌熱
　物
奪命丹(治惡瘡腦/疽發背)
　　大黄(切作塊大砂器内盛之攪九/九八十一徧如此飛過一兩)牡蠣(一/兩)
　　生薑(一/兩)　没藥　　乳香(各一/錢)
　右為麤末轉作丸子用好酒一升木炭火熬一沸耗
　三分用碗盛之夜露一宿早晨去滓空心服之不可
　亂𫝊
治發背瘡方
　蒼耳子炒黄擦去其刺再炒深黄不見風碾細末毎
　服五錢　好熱酒調服食前臨卧
　一則用大黄牡蠣二則用蒼耳則知有内外之不同
　也　前有奪命丹二藥表裏不同何以然乃膏粱之
　變脉沈而滑地之濕氣害人皮肉筋脉脉浮而滑所
　以有泄之發之之異也煮法一同與前内托散論議
　相通
大補十全散
　　參茋木茯草　芍地桂歸川　三五錢秤用
　　生薑棗水煎　婦人虛弱用　名美號十全
　治婦人諸虛不足五勞七傷不進飲食久病虛損時
　發潮熱氣攻骨脊拘急疼痛夜夢遺精面色痿黄脚
　膝無力一切病後氣不和失精憂愁思慮傷動血氣
　喘嗽中滿脾胃氣弱五心煩悶並皆治之此藥性溫
　不熱平補有效養氣育神醒志止渴順正辟邪溫暖
　　川芎　　官桂　　芍藥　　甘草
　　黄耆　　當歸　　人參　　白术
　　茯苓　　熟地(各等/分)
　右麤末毎服二大盞水一盞生薑三片棗二枚同煎
　至七分無時溫服參术茯苓甘草四君子湯也川芎
　芍藥當歸地黄四物湯也以其血氣俱衰陰陽並弱
　天得地之成數故名曰十全散　保命救生丹出十
　全例
内托散(此方在/補虛門)
　　當官人芷桔　芎耆草厚風　可治膏粱變
　　補托有神功
　本方註云未發者消散已發者早膿兼治時氣服者
　當求脉之源若其人本虛脉虛宜用此若脉不虛不
　宜用此反此則害人多矣經云地之濕氣感則害人
　皮肉筋脉而生疽者宜此藥托之右膏粱之變饒生
　大疔者不宜用之宜以羌活連翹大黄生地黄湯下
　之榮氣不從逆於腠理乃生癰腫榮逆血鬱鬱則熱
　聚為腫正理論曰熱之為過則為癰腫榮氣不從亦
　有不熱者乎答曰膏粱之變芳草之美金石之過氣
　血太盛榮衛之氣充滿而抑遏不能行故閉塞血氣
　腐而為癰也當泄之以奪盛熱之氣若其人飲食疎
　精神衰氣血弱肌肉消薄榮衛之氣促短而濇滯故
　寒薄腠理閉鬱而為癰腫也當補之以接虛怯之氣
　亦當以脉之浮沈别之既得盛衰之異泄之則連翹
　大黄補之則内托散之類是也故經云膏粱之變饒
　生大疔陷脉為瘻留連肉腠此之謂歟　瘡痬自外
　而入者不宜灸自内而出者宜灸外入者托之而不
　内内出者接之而令外故經云陷者灸之　灸而不
　痛痛而後止其灸灸而不痛者先及其潰所以不痛
　而後及良肉所以痛也　灸而痛不痛而後止其灸
　灸而痛者先及其未潰所以痛而次及其將潰所以
　不痛也　聖惠治腦疽發背用陽明藥如犀角麻黄
　石膏之類以其變在手太陰發渴或相火在中故不
　用太陽藥只用陽明也　海藏黄耆湯與四物湯相
　合亦名托裏湯也内加桂沙參尤佳以其氣血齊補
　也
易簡胃風湯
　治大人小兒風冷乘虛入客腸胃水穀不化泄㵼注
　下及膓胃濕毒下如豆汁或下瘀血日夜無度
　　人參　　茯苓　　川芎　　桂
　　當歸　　芍藥　　白术(各等/分)
　右㕮咀毎服二錢水一大盞粟百餘粒同煎七分去
　滓消熱服空心食前小兒量力減之此方加熟地黄
　耆甘草等分足為十味名十補湯大治虛勞
　　嗽加五味子　　有痰者加半夏　發熱加柴胡
　　有汗加牡蠣　　虛寒加附子　　寒甚加亁薑
　皆依本方等分此須脾胃壯者可服稍不喜食則不
　可用往往今人只依脾虛停積痰飲發為勞治之服
　此等藥愈傷胃氣至於不效者比比皆是不可不知
　也　若骨蒸發熱飲食自若者用大補湯柴胡各二
　兩分作十服之　人參治氣短茯苓小便不利川芎
　脉濇弦官桂惡寒當歸脉濇白芍藥腹痛白术胃熱
　濕盛先便後血者血在上也便血相雜者血在中也
　先血後便者血在下也
潔古云防風為上使黄連為中使地榆為下使血瘀色
　紫者陳血也熱地黄　血鮮色紅者新血也生地黄
　　寒熱者加柴胡　肌熱者加地骨皮　此證乃甲
　欺戊也風在胃口中上濕泄不止濕既去盡而反生
　燥庚欺甲也本無金氣以其甲勝戊虧庚為母復讐
　也故經曰亢則害承乃制是反制勝已之化也若脉
　洪實病勝者加酒浸大黄　人參芍藥桂川芎當歸
　白术茯苓七味為麤末薑煎服之主胃風
人參黄耆甘草三物湯(治瘡瘍/發渴)
黄耆甘草二物湯治膚痛内加防已為防己黄耆湯十
　全散減黄耆甘草熟地黄即胃風湯也内經有結陰
　便血一條　初結一升再結二升三結三升
芍藥甘草例
仲景芍藥甘草湯
　　白芍藥(四/兩)甘草
　芍藥白補而赤瀉白收而赤散也酸以收之甘以緩
　之酸甘相合同補陰血右二味㕮咀水三升煮取一
　升半去滓溫服
甘草亁薑湯(内經曰辛甘發㪚為陽/甘草亁薑以復陽氣)
　　甘草(灸四/兩)亁薑(炮二/兩)
　右㕮咀如前煎服之
四逆湯
　　甘草　　亁薑　　附子
　右三味依法煎服
芍藥甘草附子湯　　　　芍藥甘草黄芩湯
甘草一物湯　　　　　　傷寒類要又甘草一物湯
　治傷寒脉代見心悸動危困者
　甘草二兩水三升煮取一升半服七合日二亦治肺
　癰
仲景煮甘草湯
　治傷寒脉結代心悸動此湯主之屬太陽證也
　　甘草　　生薑　　人參　　桂枝
　　大棗　　麻仁　　生地　　麥門
　　阿膠(麩炒熟/各等分)
　右㕮咀毎服用五錢水一盞半酒一盞煎至八分去
　滓入膠盡服
東垣先生芍藥甘草例
芍藥二甘草一湯　脉弦加防風川芎脉洪加黄芩脉
　緩加桂枝脉濇加當歸脉遲加亁薑大便軟加白术
　小便濇加茯苓　雜病痛服諸藥不效神應丸
桂苓例
桂苓丸
　　烏梅肉(一/兩)桂(半/兩)　　茯苓(二/兩)
　右焙梅亁桂苓皆忌見火三味同為極細末煉蜜丸
　如雞頭子大毎服十丸細嚼白湯送下津嚥亦可
茘枝煎
　　烏梅肉(焙亁/一兩)　亁木𤓰(半/兩)　神麯(七錢/微炒)
　　白茯苓(七/錢)　　豆粉(一兩/生用)　桂(去浮皮淨/秤半兩)
　右麯粉别為細末餘四味碾極細後入麯粉和勻煉
　蜜作挺毎挺一兩可作十丸津化下草豆䓻御方思
　食丸同
千里漿一名水葫蘆(並見/集古)
　　木𤓰(半/兩)　紫蘇葉　桂(去皮各/半兩)烏梅肉
　　赤苓(各一/兩)
　右為細末煉蜜丸彈子大毎服一丸細嚼津化新汲
　水亦得
烏梅散(治下痢津液少/大渴引飲不休)
　　烏梅(焙半/兩)茯苓(去皮/一兩)木𤓰(一/兩)　一法加桂三錢
　右㕮咀毎服五錢七升一盞生薑三片煎至七分去
　滓服
紫蘇湯(治煩悶口亁多渴咽/膈不利手足煩熱)
　　紫蘇葉(三/兩)甘草(五/兩)　烏梅肉(四/兩)杏仁(一兩去/皮尖)
　　鹽(五/兩)
　右為細末毎服三錢湯㸃服
大順散(此法出桂枝/亁薑甘草例)
　　桂　　　亁薑(炮各/入分)甘草(煮六/兩)杏仁(八/兩)
桂苓白术丸
　五苓散内去猪苓加薑硝半夏陳皮糊丸又加黄連
　黄蘗為堅中丸
又千里漿
　　麥門冬　　紫蘇葉　　木𤓰　　甘草(煮/)
　　白茯苓　　烏梅肉　　杏仁(去皮尖/各半兩)
　　川百藥煎(一/兩)
　右為細末酒糊為丸如櫻桃大噙化一法去牽牛蜜
　丸蠟固劑一丸噙之亦名水葫蘆
又方
　　百藥煎　烏梅　　紫蘇　　人參
　　甘草　　麥門冬
　右各等分為末熱湯㸃服
茘枝湯
　　烏梅　　甘草(各三/兩)白芷(半/兩)　百藥煎(二/兩)
　　白檀(二錢/半)
　右為末㸃服
梅葛散
　　百藥煎　烏梅肉　甘草(各一/錢)丁香
　右細末煎服
桂漿出一斗料例
　　桂(三兩去/浮皮)白茯苓(去皮/三兩)麥門冬(半/兩)神麯(半/兩)
　右四味為細末蜜三斤熟水一斗一法加烏梅
蜜酒
　　好蜜(二/斤)　水(一/碗)　　細麯(二/升)　好亁酵(二/兩)
　右先熬蜜水去華沫令絶冷下酵毎日三攪三日熟
神术湯拾遺
　　神术加藁本湯　　神术木香湯(通治霧/露之氣)
菩薩散(治/眼)
　是神术湯内加荆芥白蒺藜細末鹽湯㸃眼酒亦可
仲景烏梅丸(治傷寒嘔吐後/又用治下利)
　　烏梅(三百二/十箇)細辛(一兩/半)亁薑(二兩/半)黄連(四/兩)
　　當歸(一/兩)　附子(二/兩)　桂枝(一/兩)　人參(二/兩)
　　黄蘗(二/兩)
　右將烏梅好醋浸一宿去核蒸之五斗米下飯熱忤
　成泥和藥令相得臼中與蜜杵二千下丸如桐子大
　食前飲下十丸日二服加二十丸分兩隨證主治加
　減(此方當在/厥陰條)
錢氏芍藥蘖皮丸
　　芍藥　　黄蘖
守真蘗皮丸
　　芍藥　　黄蘗　　黄連　　當歸
四信散
　　黄連　　黄蘗　　芍藥　　亁薑
孫用和治血痢以膩粉五錢定粉三錢同研勻水浸蒸
　餅為丸菉豆大毎服七丸或十丸艾十枝水一大盞
　煎湯下湯多尤佳
古方駐車丸
　　黄連(六/兩)　亁薑　　當歸　　阿膠(各三/兩)
　右以上三味搗篩以三年米醋煮阿膠令消和藥衆
　手撚丸梧子大毎服三十丸飲下日三如無三年醋
　只用釅醋
蘗皮湯(治久血/甚驗)
　　蘗皮　　黄芩(各二/兩)
　右㕮咀毎服四錢水二盞煎至一盞去滓入阿膠三
　片再煎膠散服腹痛甚者加梔子一兩小便不利者
　加茯苓六錢
活人黄連阿膠湯(治熱毒入胃/下痢膿血)
　　梔子　　黄連　　黄蘗
　右㕮咀依法煎服
活人三黄熟艾湯
　治傷寒三四日大熱下利熱藥不能止
　　黄芩　　黄連　　黄蘗　　熟艾
海藏云以上苦寒之藥元病不經内傷冷物者宜服亦
　當察人之虛實及以脉别之
經曰脾脉外鼓沈為腸澼久不已外鼓謂動於臂外也
　　肝脉小緩為腸澼易治肝脉小緩為乘肝故易治
　　腎脉小摶沈為腸澼下血小為陰氣不足搏為陽
　氣乘之熱在下故下血也　血溫身熱者死然血溫
　身熱陰氣喪亂故死　心肝澼亦下血肝臟血心養
　血故澼皆下血也　右二臟同病者可治心火小木
　火相生故可治　其脉小沈濇為腸澼心肝脉小而
　沈濇者澼其身熱者是火氣内絶去心而歸於外也
　故死火成數七故七日死
仲景治痢紫參湯
　　紫參(半/斤)　甘草(二/兩)
　右以水五升煮紫參取汁二升入甘草再煎去一升
　分作三服放溫服之
扁鵲云若衂血吐血脉當沈細若反浮大而牢者死
叔和云衂血吐血沈細宜忽然浮大命傾危經云泄脱
　血而脉實若遇於此皆曰難治　又云血溫身熱者
　死
單黄連加減例(當在手少陰條下以其/利在腸胃故列於此)
　加豆䓻木香為豆蔲香連丸　加陳皮為栢連丸
　加訶子木香為小香連丸
黄連
　加黄蘗為二聖丸　加木香白附子為白附香連丸
　　加榆仁為榆仁丸　加阿膠茯苓為阿膠丸　加
　阿膠亁薑當歸為駐車丸
牛蒡子根散(國醫孫/用和𫝊)
　治汗不流古方罕言之此是汗出時葢覆不週汗出
　不勻以致腰背手足攣搐
　　牛蒡根(二十/條)麻黄(二/兩)　牛膝(二/兩)　天南星(二/兩)
　　地龍(二/兩)
　右牛蒡根去皮切并諸藥入砂盆内研細好酒一升
　同硏爛新布取汁後用炭火燒一地坑子内通紅去
　炭掃盡藥汁内坑中再以火燒黒色將出於乳鉢内
　細研每服半錢溫酒調下日三服用和親患三年服
　之效
𤣥胡丸(海藏評解利傷寒丸/藥雜例並本方注後)
　　𤣥胡　　當歸　　青皮　　陳皮
　　三稜　　廣茂　　木香　　亁薑(另研為細/末各半兩)
　　雄黄(二錢研粉入/薑末同研)
　右醋糊丸桐子大每服三二十丸白湯下解利内外
　傷詩曰
　　𤣥歸三廣木　青陳薑與黄　醋糊丸桐大
　　偏宜内外傷
紫霜丸
　治傷寒溫壯内夾冷實或已得汗身熱不除及變蒸
　發熱日久不解因食成癎俗呼為食迷風
　　代赭石(火燒/醋淬)赤石(右未各/一兩)巴豆(三十箇去/皮臍炒研)
　　杏仁(五十箇去皮/尖麵炒另研)
　右用研勻湯浸蒸餅為丸黄米大小兒初生三十日
　以外可服一丸半嵗一年二年可用三丸乳下米湯
　亦得
無名丸(解内外與四生例相/似在半夏例條下)
　　貫衆　　茯苓　　代赭石(各一兩/醋淬)
　　自然銅(三兩三錢/醋淬丸遍)　寒水石(燒成粉/四兩)
　　黒豆(去皮研/細四兩)
　右件為細末小麥麵為丸菉豆大生薑湯送下三五
　十丸
　此藥不知來例别無解例味數止是貫衆治頭風有
　毒解毒大抵解疫癘毒氣則效非若古法之分經也
　　本草云代赭石苦甘寒主鬼疰賊風　自然銅辛
　平無毒療折傷散血主痛　貫衆治頭風　半夏治
　傷寒寒熱巴豆辛溫主傷寒溫瘧寒熱䜴煎亦解利
　　此三藥雖云治傷寒止治因内感而發出之外多
　效若外感一日太陽受之不宜用此不知藥性者不
　可執此解利外感此藥大抵止治内不能行經若欲
　行經非湯液不能也　代赭石自然銅二味兼以醋
　淬煅以苦酒與火力同能上行故解利也　若以代
　赭自然二石以性論下行之體無疑更當詳紫霜丸
　主治傷寒溫壯内夾冷實一句只知無名體也
天麻朱砂丸(治内/外傷)
　　天麻(一/兩)　雄黄(半/兩)　硃砂(二/錢)　巴豆(去皮膜油半/兩約二百粒)
　右為細末蠟和作鋌子旋丸如黍米大毎服三五丸
　溫酒白湯送下俱得食後　𤣥胡丸内有雄黄亁薑
　苦酒與此一體　本草云雄黄味甘治百節中大風
　所以解利
安先生𫝊易老解利二藥
　　狼毒　　大㦸　　草烏頭(生用各/等分)
　右為細末醋糊丸桐子大毎服五七丸或十丸溫水
　下
解利傷寒㗜藥
　　亁山藥　　藜蘆(連鬚/一錢)
　右為細末紙撚㗜之
楊氏内解丸
　　芫華　　紅藥(各等/分)
　右為細末生用醋糊丸如菉豆大溫水下一丸少頃
　以葱醋米湯投之無時
四生丸
　　天南星　　半夏　　芫華　　自然銅(各等/分)
　右為細末醋打蕎麥麵為丸菉豆大　酒積痰飲胞
　脹腹滿食飲不消五丸臨卧溫水下忌熱物　傷寒
　時疾豆豉湯下十五丸三服解心氣大痛溫醋湯下
　
　
　
　
　
　
　
　
　
　
　
　
　
　醫壘元戎巻二
欽定四庫全書
　醫壘元戎巻三
　　　　　　　　　　　　元　王好古　撰
陽明證　先足經從湯液　次手經從襍例
仲景白虎湯
　治身熱頭痛鼻乾不得臥尺寸脉俱浮而長又治傷
　寒脉浮滑此表有熱裏有寒非寒冷之寒寒邪之寒
　熱也
　　石膏(四/錢)　甘草(半/錢)　知母(一錢/半)　粳米(一/勺)
　右麤末每服五錢匕水一盞半米熟去滓温服
白虎加人參湯(治動而傷/暑大渴)
白虎加蒼术湯(治靜而傷/暑不渴)
白虎加桂湯(治中暑自/汗微惡寒)
白虎加梔子湯(治小便/淋而煩)
白虎加五味湯(治嗽而/少津液)
竹葉石膏湯
　治傷寒觧後虚羸少氣逆欲吐
　　石膏(二/錢)　人參(半/錢)　粳米(百/粒)　半夏(二錢/半)
　　甘草(一/字)　竹葉(五/片)　麥門冬(一/錢)
　右為麤末每服五錢匕水一盞煎至米熟温服
張仲景炙甘草湯(本方在太陽門傷寒/類要甘草一物湯後)
　此本太陽證當列於太陽條下胞者肺之府也故入
　陽明例
活人五味子湯(治傷寒喘促/脉伏而厥)
　　人參(三錢/半)　五味子(半/兩)　陳皮(二錢半/去白)
　　杏仁(二錢/半)　生薑(二錢/半)　棗(三/枚)　麥門冬(去心二/錢半)
　右剉如麻豆大水二盞半煎至一盞去滓分二服熬
　猪肚湯　益氣之源以消隂翳則便溺有節羊肉冬
　𤓰湯　膏癉飲水溲多　腎氣丸　胃熱消榖善食
　而痩　地黄丸
消渴手太陽不止消中足陽明　消腎足少隂癉成消
　中而數少便　内化丹　麥門冬湯
　易老順氣散小承氣湯也　鳳髓丹　化水丹
　壯水之主以制陽光則渴飲不思
仲景諸㵼心等湯　手少隂也以其心下痞故入陽明
　例又况服梔子黄芩黄連黄蘗大黄為上經之劑安
　得不例陽明乎
大黄黄連瀉心湯
　治太陽病醫發汗遂發熱惡寒因復下之心下痞表
　裏俱虛隂陽血氣并竭無陽則隂毒復加燒針因胞
　煩面青黄膚瞤者難治若色微黄手足温者易愈心
　下痞按之濡其脉關上浮者
　　大黄(二/兩)　黄連(一/兩)　加黄芩為伊尹三黄湯
　右二味剉如麻豆沸湯二升漬之須㬰絞去滓分温
　再服
附子瀉心湯
　治心下痞而復惡寒汗出本以下之故心下痞與瀉
　心湯痞不觧其人瀉而口燥煩小便不利者五苓散
　主之
　　大黄　　黄連　　黄芩　　附子
生薑瀉心湯
　治傷寒汗出觧之後胃中不和心下痞硬乾噫食臭
　脅下水氣腹内雷鳴下利者此湯主之
　　生薑(二/兩)　甘草　　黄芩　　人參(各一/兩半)
　　半夏(三/兩)　乾薑(半/兩)　黄連(半/兩)　棗(六/枚)
　右八味以水五升煮取三升去滓再煎取一升半温
　服半升
易老門冬飲子一名生脉散(治老弱虚/人太渴)
　　人參(二/錢)　五味子(半/兩)　麥門冬(去心/半兩)　枸杞(三/錢)
　　甘草(三錢/炙)白茯苓(二錢/去皮)
　右㕮咀生薑水煎此藥與内化丹相表裏手太隂足
　少隂子母上下經也
王朝奉録千金方　此方本意出竹葉石膏湯例以此
　知仲景羣方之祖也　治勞復能起死人氣欲絶者
　煮之有效用麥門冬湯
麥門冬湯
　　麥門冬(一/兩)　甘草(炙二/兩)　粳米(半/合)
　右麥門冬去心為細末水二盞煎粳米令熟去米約
　得湯一小盞半入藥五錢七棗二枚去核新竹葉十
　五片同煎至一盞去滓大温服不能服者綿滴口中
　　後人治小兒不能灌去者冝用之綿滴法此方不
　用石膏以其三焦無大熱也兼自欲死之人陽氣將
　絶也故不用石膏若加人參尤妙
玉露散
　　寒水石(半/兩)　石膏(半/兩)　甘草(二錢半/生半炙)
　右為細末湯調服
外臺蒸病一曰骨蒸二曰脉蒸三曰皮蒸四曰肉蒸五
　曰内蒸各隨藏主又二十三蒸各應見湯液主之盡
　矣　五曰内蒸所以言内者必外寒熱把手附骨而
　熱也其根在五臟六腑之中心
因病後得之骨肉自消飲食無味或皮毛燥而無光澤
　蒸極之時四肢漸細足腫趺起石膏十兩碾如乳粉
　法水和服方寸七日再以體涼為度
類要治膏癉飲少小便多
　　秦椒(一分/出)　　𤓰蒂(二分/末)
　右水調服方寸匕日三服此方服之令人多吐冝約
　量多少不可太過一升分三
伊尹甘草㵼心湯
　治傷寒中風醫反下之其人下利日數十行米榖不
　化腹中雷鳴心下痞硬而滿乾嘔心煩不得安醫見
　心下痞謂病不盡復下之其痞益甚此非結熱但以
　胃中虚客氣上逆故便硬也冝此湯主之
　　甘草(二/兩)　半夏(一/兩)　黄芩　乾薑(各三/兩半)
　　黄連(半/兩)　人參(半/兩)　棗(六/枚)
　右七味以水五升煮取三升去滓再煎取一升半温
　服半升分三　伊尹湯液此湯也七味今監本無人
　參脫落之也伊尹三黄湯無黄芩亦後人脱落之也
半夏㵼心湯
　治下利而不痛者為痞也痛即為結胞
　　半夏(一兩一/錢半)　黄芩　人參　丼草(炙兩/半)
　　乾薑(一兩/半)　　黄連(半/兩)　　　大棗(六/枚)
　右水五升煮取三升去滓再煎一升半温服半升分
　三
錢氏瀉心湯一物　易老亦用一物瀉心湯導赤散瀉
　丙　㵼心湯㵼丁
導赤散
　　生地黄　　木通　　甘草　　竹葉(等/分)
　右㕮咀水煎去滓服一法去甘草加黄芩為火府用
　煉蜜為丸彈子大細嚼竹葉湯下
一物瀉心湯
　張子脩先生為泄斑湯其法見斑論改誤
伊尹三黄湯錢氏改為丸治吐血黄疸
　活人黄連觧毒湯四味無大黄亦得與四物湯相合
　為各半湯　守眞為既濟觧毒丸
　活人觧毒四味　海藏加防風連翹為五黄丸亦合
　防風金華丸治風熱　加柴胡治小兒潮熱　加葛
　根治酒毒加蘆㑹青黛為衣治小兒肝熱并痞熱食
　塗上脚面黄腹大而足細久則不治
仲景茵蔯蒿大黄湯
　治濕熱發黄
　　茵蔯蒿(六/)大黄(三/)梔子二
梔子蘗皮湯二物
　治燥熱發黄
文潞公藥凖
仲景茵蔯蒿大黄湯治發黄大便自利不止者加黄連
　黄柏各三兩今加大黄用之多效　梔子蘗皮湯加
　大黄黄連活人合而用之改名觧毒湯仲景本方無
　黄芩今議方復有黄芩　活人用之伊尹湯液大黄
　黄芩并脱落之也　文潞公連蘗二物湯治黄有神
　寒熱者加小柴胡湯
　　李思訓論義
發黄有隂陽然當猶為未也云陽者大渴而不與水炎
　熱而不通風是也云陽黄者鮮之原藥過劑施之而
　遂冦陽和既言此二句當時本無隂候但言黄證皆
　陽壞而成隂不必直指有隂證故治黄茵蔯蒿為君
　佐以大黄梔子之屬是也若太隂有黄不必茵蔯蒿
　内用乾薑只用理中温藥足矣既有茵蔯蒿乾薑湯
　則知熱證壊而成隂也學者要窮其源故大病主藥
　内加熱以温之也謂如桂枝加芍藥桂枝加大黄皆
　於本藥外所可冝者加之也
　　大黄黄連瀉心湯　文潞公金匱要略為三黄丸
　錢氏改為三黄湯去黄芩為二聖丸二味等分細末
　猪膽湯煮熟如菉豆大每服十丸米飲下
　　香連丸治泄利　橘連丸疳痩膽煮粟米粥為丸
　　襍病發黄痺虛也黄久不去者有積也補脾磨積
　則可不可用涼瀉之藥
活人酒煮黄連丸
　治暑毒伏深久不差無藥可治大渴者冝此右黄連
　四兩無灰酒浸上一寸以重湯熬乾碾為細末糊丸
　菉豆大熱水下三十丸胞中清涼不渴為愈　肘後
　治黄疸醫所不能治水苽汁頓飲一小升平旦服食
　後須微汗小便出愈不爾再服
紅丸子
　治大人脾積氣滯胞膈滿悶面黄腹脹四肢無力酒
　積不食乾嘔不止脾連心胞及兩乳痛婦人脾血積
　氣諸般血癥氣死及小兒食積骨痩面黄肚脹氣急
　不嗜飲食漸或脾勞不拘老少並宜服之
　　京三稜(三斤水浸令/軟切作片字)　蓬莪术(五/斤)　陳皮(五斤/揀淨)
　　胡椒(三/斤)　　青皮(五/斤)　乾薑(三斤/炮)
　右六味同為細末醋糊為丸桐子大　紅為衣每服
　三十丸食後薑湯吞下小兒臨時加減服之
易簡紅丸子(脩合治劑之/法並見前方)
　　三稜　　蓬术　　陳皮　　青皮
　　胡椒　　乾薑　　阿魏　　礬紅
　右每服六十丸薑湯送下大治大人小兒脾胃等患
　用極有神效　但三稜蓬术本能破癥消癖其性猛
　烈人不以此為常服之劑然今之所用者以出産之
　處隔絶二藥不得其真乃以紅蒲根之類代之性雖
　相近而功力不同年老虚人小兒姙婦以其治病不
　能傷耗真氣但服之無疑　此藥須是脩合令精細
　用好米醋煮陳米粉為丸若自脩合之時當去阿魏
　礬紅名小橘皮煎尋常飲食所傷中脘痞滿服之應
　手而愈　大病之後榖食難化及治中脘停酸並用
　薑湯下　脾寒瘧疾生薑橘皮湯下　酒疸榖疸遍
　身皆黄大麥湯下　兩脇引乳作痛沉香湯下　脾
　食積面黄腹脹時或乾嘔煨薑湯下　婦人脾血作
　痛及血癥氣瘕並經血不調或過而不来並用醋湯
　下　寒熱往来者尤宜服之　産後狀如癲癎者此
　乃敗血上攻迷亂心神所致當以此藥用熱醋湯下
　其效尤速　男子婦人有癲癎之患者未必皆由心
　經蓄熱者亦因脾氣不舒遂致痰飲上迷心竅故成
　斯疾若服涼藥過多則昏亂益甚當以此藥用辰砂
　為衣以橘皮煎湯下名小鎮心丸婦人惡吐嘔逆全
　不納食諸藥不效惟此最妙仍佐以二陳湯服之疑
　其墮胎必不信服每每易名用之特有竒功然恐姙
　婦服之後偶爾傷動必歸咎於此藥故不敢極言其
　妙　痰迷者紅丸子　心熱者妙香丸　小便不利
　煩躁喘渴加茯苓猪苓滑石當歸官桂　躁煩喘嘔
　不渴加陳皮白术半夏生薑茯苓　四肢遍身冷加
　附子甘草
茵蔯蒿治肢體逆冷腰上自汗加
　　附子　　乾薑　　甘草
茵蔯附子湯末已其脉上加　吳茱萸　附子
　　乾薑　　木通　　當歸
韓氏立名雖曰茵蔯茯苓湯茵蔯橘皮湯小茵蔯湯茵
　蔯四逆湯茵蔯附子湯茵蔯茱萸湯大抵只是仲景
　治隂證加茵蔯也用者要當識之此證言是温熱與
　寒濕故入陽明例謂關天五之氣也
丹砂丸(勞復後目中/及徧身黄)
　　丹砂　　馬牙硝　　麥門冬
　　犀角　　牛黄　　金箔
　右治下後不任承氣者冝丹砂丸膩粉一錢下之用
　砂糖輕粉新汲水調下煩躁病源云隂少陽勝也隂
　病亦有煩躁病　少陰病吐利煩躁四逆者死　結
　胞證有煩躁者死　大青龍亦有煩躁而　也　金
　匱竹皮大丸主虚煩佳　又茯苓散猪苓湯並主煩
　躁　少隂病吐利手足逆冷煩躁茯苓四逆湯　發
　汗吐下後復煩　不觧者茯苓四逆湯　少隂病吐
　利手足逆冷煩　欲死者吳茱茰湯　又八正散治
　煩　佳
仲景梔子豉湯(冶懊憹煩/燥不得眠)
　　梔子(四/箇)　　䜴(半/兩)
　右水二盞煎梔子至一盞入豉煎至七分温服得快
　止後服　一法加甘草三錢半本非吐藥以燥濕欝
　甚以此攻之不能開通則反吐因吐則發泄欝結之
　氣及行津液而血氣宣行若少氣加甘草以其邪在
　上焦而不受藥故吐之　梔子甘草豉湯　嘔者加
　生薑三錢
梔子厚朴湯(治傷寒下後心腹/脹滿起卧不安)
　　梔子(四/兩)　厚朴(一/兩)　枳實(一/枚)　生薑　水煎
梔子乾薑湯
　治隂黄傷寒醫以丸藥下之身熱不去微煩
　　梔子(四/枚)　　乾薑(半/兩)　　右水煎服
　已上五法皆汗下吐後用之以邪氣䧟扵胞中居最
　髙之分故隨證加减用之經曰其高者因而越之
活人薤白湯(治下利/如爛汁)
　　梔子　　豉　　薤白
　右剉先煮梔子次下薤白次豉水三升煮取一升膈
　散　此藥陽明兼少陽氣中之血藥
　　梔子　　大黄　　芒硝　　黄芩
　　薄荷(各半/兩)桔梗　　甘草(各一/兩)連翹(七錢/半)
　右㕮咀每服五七錢水煎服臨臥時服加生薑亦可
　若泄之劑下行居膈中鐵渡江非舟楫不能載此藥
　大概治左寸沉實而可下者本方無桔梗一法加防
　風　治肺金邪熱嗽有痰者加半夏　易老減大黄
　硝觧傷寒襍病六經中熱涼膈與四物湯各半服能
　益血泄熱一名雙和散
文潞公藥凖註李琬方
　　山梔子　防風　連翹　柴胡　甘草
活人梔子連翹防風甘草湯兼少陽　錢氏去連翹加
　藿香石膏為瀉黄散　内經云諸氣憤欝皆屬肺金
　凡人有此疾不可不用薄荷故劉禹錫用此藥以治
　憤氣發腫利關節也　易老涼膈散去大黄硝治六
　經中熱説得極有理何以知陳士良云柴胡能引諸
　藥入榮衛療隂陽毒傷寒頭痛四季宜服　又云柴
　胡主風氣壅併攻胞膈當茶食之以此知易老之言
　有自来矣
薄荷例　此藥手太隂兼厥隂故入陽明例
薄荷例(主療并見局方今/用御藥院料例)
　　薄荷葉(半/斤)　　甘草(一/兩)　　防風(三/錢)
　　縮砂仁(三/錢)　　桔梗(一兩/半)　芎(七錢/半)
　御藥院蜜料藥一斤蜜三斤煨開便和　去砂仁加
　薑羌活荆芥甘菊大黄白芷人參為八風丹朱砂為
　衣
局方川芎丸
　　川芎(七錢/半)　　細辛(半/錢)　　防風(二錢/半)
　　薄荷(七錢/半)　　桔梗(一/兩)　　甘草
　右細末煉蜜丸一兩半分作五十丸嚼一丸茶清下
　食後　一法川芎丸如枳殻除熱痰嗽　去桔梗加
　荆芥白殭蠶天麻羌活白附子川烏頭全蝎　名為
　不換金丹硃砂為衣
防風丸
　　防風　　川芎　　甘草　　天麻(已上各/二兩)
　右為細末煉蜜丸硃砂為衣荆芥湯茶酒任下每服
　作十丸
生明丸
　　薄荷葉　川芎(各七/錢半)　􁮓砂仁　甘菊華(各半/兩)
　右為細末蜜丸每兩十丸
二白丸　海藏法治虚人　禁涼藥
　　白檀　　白芷　　人參　　川芎
　　白茯(各三/錢)防風(三/錢)　藿香(一/兩)　桔梗(半/兩)
　　細辛(三/錢)　砂仁(三/錢)　甘草(三錢/半)薄荷葉(一/兩)
　右為細末蜜丸彈子大嚼一丸茶清下
枳殻丸
薄荷煎加蒼术木賊甘菊枳殻荆芥
薄荷湯(治風壅痰涎/精神不爽)
　　薄荷(一兩/二錢)　甘草(七錢/半)　𤓰蔞根(一錢/二分)
　　荆芥(半/兩)　　砂仁(半/兩)　　鹽(炒四錢/八分)
　右細末每服一錢㸃服
清神散
　　薄荷葉(三/兩)　　白檀(二/兩)　　人參(一/兩)
　　荆芥穗(二/兩)　　甘草(二/兩)　　石膏(四兩/飛過)
　　細辛根(五/錢)　　羌活(一/兩)　　防風(一/兩)
　右細末每二錢㸃服
上清散
　　乾菊(一/兩)　　細辛(三/錢)　　川芎　　薄荷
　　石膏　　　甘草　　　防風　　𦍑活(各一/兩)
　　荆芥穗(一/兩)
　右細末茶湯調下
香甲散
　　川芎　青皮　白檀　乾菊　甘草
　右為細末茶調下
消風散(主治修製/并見局方)
　　川芎　　羌活　　人參　　茯苓
　　荆芥　　藿香　　防風　　甘草
　　殭蠶(炒/)　蟬殻(各半/兩)厚朴(製/)　陳皮(洗炒各/錢三分)
　右為細末茶酒任下治沐浴感風寒小兒用乳香荆
　芥湯調下半錢無時
神芎散
　治偏正頭痛夾腦風沐浴傷風等證脱著同
　　甘草(半/兩)　薄荷　石膏　羌活　獨活
　　甘菊　　荆芥　　川芎(各一/兩)
　右細末茶清下如覺頭風兩角痛客主人是也俗呼
　為之太陽穴
又㸃鼻方
　　人中白　　地龍(去土/等分)
　右為細末羊胆丸芥子大用一丸新水化開㸃鼻中
　立止
化風散(治痰厥偏正頭/痛一切傷風)
　　荆芥　　甘草(各三/兩)　石羔(四/兩)　薄荷
　　人參　羌活　細辛　防風　　白檀(各一/兩)
　右水清茶調下
化風丹(太陽陽/明合病)
　　防風(半/斤)　羌活(四/兩)　白芷(四/兩)　桂(一/兩)
　　麻黄(三/兩)　川芎(二/兩)　川烏(炒三/兩)藁本(一/兩)
　　乾薑(炮一/兩)甘草(炙三/兩)皁莢(去皮子/一兩)
　右為細末酒浸蒸餅為丸雞頭子大嚼二丸茶酒任
　下
三陽頭痛
　　羌活　　防風　　荆芥　　升麻
　　葛根　　石膏　　柴胡　　川芎
　　芍藥　　細辛　　白芷　　蔥白
　若隂證頭痛只用温中藥足矣如理中薑附之數
本草註　桃華湯　赤石脂例當在手陽明條下
仲景桃華湯(治傷寒下利不止便膿/血治證文並見本經)
　　赤石脂(一斤半一半全/用一半米用)乾薑(一/兩)粳米(半/合)
　右以水七升煮米熟為度去滓每服七合内石脂末
　方寸七日三愈後止再服不必盡劑
烏頭赤石脂丸(主心痛/徹背者)
　　烏頭(炮一/錢)　附子(二分/炮)　赤石脂
　　乾薑　　　蜀椒(各一/兩)
　右為細末煉蜜丸如桐子大先服一丸不知稍増
桃華丸亦治婦人崩中漏下下痢膿血桃華湯　純下
　血梔子蘗皮湯　治大冷洞利腹滑下赤白腹痛駐
　車丸　孫用和治下利又血熱痛蘗皮湯　若尿血
　可延胡索散
古方駐車丸
　　黄連(六/)　乾薑(二/)　當歸(二/)　阿膠(六/)
　右先以醋煮膠令消入前三藥和均衆手丸桐子大
　米飲下三十丸
古方三黄湯後人以為蘗皮湯
　　黄連(一/)　黄芩(二/)　黄蘗(三/)
　每服四五錢水一盞半煎至一盞去滓阿膠二斤煎
　化服之　痛者加蘗子　小便不利加茯芩兼久血
　利甚效
延胡索散(治尿/血)
　　延胡索(一/兩)　　朴硝(三/分)
　右以水煎服之
東垣二紅丸
　治小膓下利夜多晝少左手寸脉弦細此從丙至壬
　下補丹田四肢厥冷手足心反温是為效也
　　硃砂(半/兩)　附子　乾薑　赤石脂(各二/錢)
　右細末酒糊丸桐子大米湯下少時以物壓之急劑
　不可緩也
東垣三白丸
　　乾薑(一/兩)　白石脂　寒水石　龍骨(燒各/半兩)
　右細末生薑自然汁打糊為丸桐子大米湯下少時
　以物壓之　以上六味藥東垣先生製藥性云白石
　脂一名白符惡馬目毒公味甘辛澀大膓
東垣調氣方
　治赤白痢黄連膠蠟煮散(並見/本草)宋玉徽桃飴賛云阿
　膠續氣(並見阿/膠條下)
　　白石脂　　乾薑(等/分)
　右百沸湯和麵為丸捜和併手桐子大晒乾米飲下
　三十丸久痢不定加至六十丸　霍亂煎漿水為便
赤石脂散
　　甘草(五/錢)　赤石脂(半/兩)　􁮓砂仁(四/兩)
　右細末米湯㸃服　脉弦者加防風　脉洪者加黄
　連脉濇者加當歸　脉遲者加乾薑無論寒熱久病
　者只加乾薑　一法加龍骨肉豆蔲為豆蔲固腸丸
千金翼曰治痰飲吐水無時節者其源以飲冷過度遂
　令脾胃氣弱食不消化飲食入胃則皆變冷水反吐
　不停赤石脂散主之
　　赤石脂(一/斤)
　搗篩服方寸匕酒飲任服稍稍加至三服七服盡一
　斤終身不吐冷水又不下利補五臓令人肥健有人
　痰飲服諸藥不效服此即痊　小兒臍汗出不止兼
　赤腫以白石脂細末熬温撲臍中日三良
仲景赤石脂禹餘粮湯　此當在手太陽明條下
　治不應下而下之泄不止醫與理中之類其泄益甚
　此寒在下焦故以赤石脂禹餘粮湯主之
震靈丹
　柴府元君南嶽魏夫人方出道藏一名比金丹此丹
　不犯金石飛走有性之藥不僣不燥奪造化冲和之
　功大治男子真元虚憊五勞七傷臍腹冷疼肢體酸
　痛上盛下虚頭目暈眩心神恍惚血氣衰微及中風
　癱瘓手足不遂筋骨拘攣腰膝沉重容枯肌痩目暗
　耳聾口苦舌乾飲食無味心腎不足精滑夢遺膀胱
　疝墜小便淋漓夜多盜汗久瀉久温酒嚥下　腸風
　便血調百草霜下　若休息痢疾烏梅湯下治療湯
　大槩如此　若男子應有走失或泄㵼之後當服者
　以棗湯下　婦人應是虚損或失血之後常服當用
　醋湯就中湯使或是服餌不便者當斟酌易之　此
　藥極固祕元氣無飛走之性服之不致僣燥但是微
　渴并肥偉人不宜用此常服恐澁滯氣血為壅節之
　患　若用以治病極有功效不拘此説
桃華丸
　　赤石脂(二/)　乾薑(一/)　或加烏附(炮/半)
　右為細末稀糊為丸桐子大每服三五十丸米飲下
　久痢便紫血者當歸湯下　治丙赤石脂乾薑附子
　　治庚白石脂附子乾薑
局方赤石脂縮砂仁茯苓甘草散
活人赤石脂丸
　　赤石脂　乾薑　當歸　黄連
　右蜜丸桐子大米湯下二十丸
五物厚腸丸
　　赤石脂　乾薑　附子　吳茱茰　肉豆蔲
固腸丸
　　赤石脂　乾薑　厚朴　肉蔲　砂仁
　　木香(各半/兩)　　　炮製蒸如法
　右細末糊丸桐子大生薑米湯下空心
旋覆代赭石例
仲景旋覆代赭石湯　　壞證
　右傷寒吐下後發汗虚煩脉甚微八丸日心下痞鞕
　勒下痛氣衝咽㗋眩冐經脉動惕者久而成痿或傷
　寒發汗若吐若下觧後心下痞鞕噫氣不除者
　　旋覆華(三/字)　人參(半/錢)　半夏(半/錢)　生薑(一錢/一字)
　　代赭石(一/字)　甘草(三/字)　大棗(一/枚)　(凡言一字力/一分半補正)
　右㕮咀每服五錢七水一盞半煎至八分温服
旋覆華湯
　治風熱面生赤疿鼻頭赤面紫黒者當刺出血
　　人參　生薑　甘草　茯苓　旋覆花(去枝/蕚)
　　黄芩　芍藥　柴胡　枳實(麩炒九味/各一錢)
　右麤末以水四盞慢火煎至二盞半去滓分三服温
　飲又葛根升麻湯加黄芩枳殻
仲景治婦人有三物旋覆華湯　胡洽治痰飲在兩脇
　間脹滿等證旋覆華丸
酒齇　日華子云山茱茰暖腰膝助水藏除一切風逐
　一切氣破癥治酒齇　汗出見濕乃生痤疿　疿為
　瘡癮也　勞汗當風薄為皶欝乃痤痤色赤䐜内有
　膿血
旋覆蕐丸
　　旋覆華(三/兩)　防風　白芷　乾薑　天麻
　　天南星　　半夏　石膏　川芎　陳皮(各半/兩)
　　白附子(半/兩)　蝎稍　殭蠶(炒各/三錢)
　右細末薑糊丸桐子大薑湯下三五十丸食後服
活人金沸草散
　治傷寒中脘有痰令人壯熱頭痛筋急時發寒熱皆
　類傷寒
　　旋覆華(即金/沸草)　荆芥　前胡(各一/兩)　甘草
　　赤茯苓　　　細辛　半夏(製各/三錢)
　右細末每服三錢水一盞生薑十片棗一枚同煎七
　分熱服
局方金沸草散
　治風化痰頭項强寒熱身體疼咳嗽滿喘及時行疫
　氣壯熱惡風
　　旋覆花(去/梗)荆芥穗　前胡　麻黄(去節各/一兩)
　　甘草(炙/)　赤芍藥　半夏(製各/三錢)
　右㕮咀生薑棗煎無時寒邪則汗出風邪則觧利
千金翼旋覆華湯
　治胸㗋中痰結如膠臍下膀胱留飲
　　旋覆花　細辛　前胡　甘草(炙/)　茯苓
　　半夏(一兩/光)生薑(八/兩)桂心(四/兩)烏頭(五枚去/皮熬)
　右丸味切以水九升煮取三升分為三服忌猪羊飴
　及生菜等肉加澤瀉尤妙
外臺旋覆華丸
　治心頭痰積宿水嘔逆不下食
　　人參(半/兩)　甘草(半/兩)　半夏(三/錢)　旋覆花(三/錢)
　　白术(半/兩)　澤㵼(三/錢)　枳實(半/兩)　大黄(三/錢)
　右細末生薑糊為丸桐子大生薑湯下無時
范江旋覆白术茯苓湯
　治胸中痰結臍下弦滿又治風水證
　　旋覆花(一/兩)白术(一/兩)　陳皮(一/兩)　茯苓(一/兩)　桂(半/兩)
　　細辛(半/兩)　附子(炮/)　半夏(製/)　當歸(各半/兩)
　右九味剉每兩分三四服水二盞生薑十片碎同煎
　至七分飲清臨卧食後忌猪羊肉食餳飴生菜滋味
　等物
仲景茯苓飲
　治胸中停飲心下宿水吐水氣滿不飲食
　　茯苓(一/兩)　白术(一/兩)　枳實(七/錢)　陳皮(半/兩)
　　人參(七錢/半)
　右剉每服分四服水二盞生薑一錢同煎至七分取
　清飲無時
千金翼大五飲丸(胡合/方同)
　主一留飲心下二澼飲脇下三痰飲胃中四溢飲膈
　上五留飲腸間凡此五飲酒後傷寒飲冷渴多故有
　此疾
　　逺志(去/心)苦參　藜蘆　白术　烏魚骨　甘遂
　　大黄　石膏　桔梗　五味子　半夏(炮/)紫苑
　　前胡　芒硝　括蔞　桂心　　蓯容　貝母
　　芫花　人參　當歸　茯苓　　芍藥　大㦸
　　葶藶　黄芩(已上各/一兩)　常山　　甘草　薯蕷
　　厚朴　細辛(各三/分)　　巴豆(三十枚去/皮心熬)
　右三十二味細末蜜丸桐子大酒下三丸日三稍加
　之忌肉食生物餳飴冷水等物
海藏五飲湯
　　人參　　陳皮　　枳實　　旋覆花　白木
　　茯苓　　厚朴　　澤㵼　　前胡　　桂心
　　芍藥　　甘草　　猪苓　　半夏(已上/等分)
　右㕮咀每服分四服水二盞薑十片碎同煎至七分
　水清温服無時所忌同上及滋味等物
海藏云五飲雖胸膈心下脇間膀胱胃中腸藏府不同
　俱在身以前故入陽明例　五飲湯若因飲酒有飲
　者加葛花縮砂仁
　
　醫壘元戎卷三
欽定四庫全書
　醫壘元戎卷四
　　　　　　　　　　　　元　王好古　撰
陽明證　王朝奉集註讝語例
譫語無次也凡胃實有燥屎則譫語故經曰實則譫語
　虚則鄭聲鄭聲者重語也非輕重之重　譫語有數
　種　有胃實譫語可下證也　有合病者譫語三陽
　合病腹滿身重口不任面垢譫語遺尿白虎湯證
　有少陽汗譫語少陽不可發汗只冝小柴胡湯　有
　火刧譫語以火刧發汗熱氣入胃故也救速湯　有
　汗多亾陽譫語不可下也宜柴胡桂枝湯和其榮衛
　以通津液自愈　有下後譫語傷寒八九日下之胸
　滿煩驚小便不利譫語身重不可轉側者柴胡加龍
　骨牡蠣湯　有熱入血室譫語陽明病下血譫語者
　熱入血室但頭汗出刺朞門又婦人中風經水適来
　譫語為熱入血室小柴胡湯刺朞門穴有肝乗脾譫
　語傷寒腹滿譫語寸口脉浮而緊此肝乘脾也名曰
　横刺朞門穴有晝則明了夜来譫語此熱入血室無
　犯胃氣及上二焦不治自愈
仲景調胃承氣湯
　　大黄(酒/漫)　　芒硝　　甘草
　右㕮咀水煎服加生薑亦得　調胃承氣湯與四物
　湯各半一名玉燭散
大承氣湯(治大實/大滿)
　　枳實(痞麩/炒)　厚朴(滿薑/製)　大黄(實酒/浸)　芒硝(燥/)
小承氣湯(治太陽陽明/實而微滿)
　　枳實(麩/炒)　　厚朴(製/)　　大黄(生/)
海藏云調胃承氣湯治實而不滿即正陽陽明是也大
　承氣湯治大滿大實即太陽陽明是也小承氣湯治
　實而微滿少陽陽明是也太陽陽明正陽陽明為最
　髙之分故大黄但用酒浸從巔而下之也惟少陽陽
　明為㝡下之分處三經之内故黄不用酒浸也非若
　二經而高爾若最高之分用最下之藥則耳目昏冐
　咽頰腫痛神癡不清之病有不免矣若最下之分用
　最髙之藥則胸中氣消日久不復虚損成勞之病有
　不免矣故仲景三承氣湯各有主治隨經而異即不
　同也　又年老虚人傷寒可下者大承氣湯調胃承
　氣湯皆去硝慢火熬成𤣥明粉量輕重而下之
煉𤣥明粉法
　朴硝三斤淘淨生好牙者用砂鍋一枚疊寔以炭火
　十斤煆之徐徐輕沸可住大火令大沸定以炭葢之
　復以炭十五斤𦂳煅至火盡放令一伏時出鍋中藥
　放紙上攤勻就地上以盆盖之一伏時日晒乾入甘
　草二兩炒微黄剉碎同搗細末量熱輕重沸㸃二三
　錢亦可愈正經云味辛甘性冷則治熱病明矣兼味
　辛又鹹此能潤燥而火堅也非大便燥結脉滑有力
　及洪大者不冝服却言煖水藏女子服之補血脉有
　失用藥寒熱之本意經云鹹能勝血豈能補血哉又
　方治陰毒一句其言又為錯矣若與硫黄附子及諸
　陽藥多寡相佐而行則可以治陰中有伏陽也若的
　是隂毒别無伏陽殺人速矣太清伏煉法云硝能制
　伏陽精觧火石之毒則不治隂可知用者審詳也
仲景治襍病三物厚朴湯
　　厚朴(半/兩)　　枳實(五/斤)　　大黄(四/兩)
　右以水一斗二升煎厚朴枳實取五升大黄四兩再
　煎取三升温服一升腹中轉動失氣是也更作一服
　下之不效再服易老治消渴在中為順氣散
調胃承氣湯加蒡子寒水石為細末煉蜜調服
　治疫氣大頭病　加當歸為滌毒散治時氣疙瘩五
　發瘡瘍㗋閉雷頭　大便軟升麻荷葉湯陽震之象
　也　王朝奉舉常器之云有大小便不通氣結一條
　　有大便不通連服三承氣湯及諸下湯不通者多
　是氣結必死矣可針陰㑹穴在兩隂之間此數有救
　得者因此亦有承氣内兼巴豆下而通者不可不知
　加郁李仁佳　蜜導薑鋭二法在後　氣結㑹食療
　云酒服郁李仁四十九粒更瀉尤良
仲景厚朴七物湯(治腹痛/脹滿)
　　厚朴(半/斤)　　大黄(三/兩)　　生薑(五/兩)　　桂(二/兩)
　　甘草(三/兩)　　大棗(十/兩)　　大枳實(五/枚)
　右以水一斗煎取四升去滓温服入合日三服　嘔
　者加半夏五合　下痢者加大黄　寒多者加生薑
　半斤　楊氏治身體腫滿水氣急卧不得郁李仁一
　大合為細末和麫捜作餅子與食入口即大便通利
　氣便差
仲景桃仁承氣湯此下證脉在左手中其熱邪侵盡無
　形之氣則入有形血也　調胃承氣湯加桂桃仁引
　而入血也(此當在畜/血條下)
仲景枳實理中湯　煉蜜作丸如桐子大白湯下三十
　丸
深師消飲丸
　治宿酒停飲胸滿嘔逆目視昏>昏>腹中水聲痛不思
　飲食
　　白术(二/兩)　茯苓(半/兩)　乾薑(七/錢)　枳實(七錢/炒)
　右細末蜜丸桐子大空心温水下三十丸日三服半
　月愈
仲景神竒枳實湯治心下水　易老改二味作丸老年
　内傷便軟
梅師治痞方
　　白术　　澤㵼
　生薑煎服與枳术湯相合四物亦作丸亦可
五苓平胃各半散　生薑調服治心下水　五苓加石
　膏寒水石甘草為甘露飲亦治心下水並飲酒水㵼
　者生薑調三五錢清濁立分
雄黄鋭散
　治下部䘌瘡
　　青葙子　　雄黄　　苦參　　黄連(各三/分)
　　桃仁(去皮/一分)
　右為散以生艾搗汁和丸如棗核綿裹内下部扁竹
　汁更佳冬無艾只用散綿裹内亦得狐惑與䘌皆為
　蟲證傷寒熱入食少腸胃空虚三蟲行作求食蝕人
　五藏及下部為䘌病其候齒無色舌盡白蜃黒有瘡
　忽忽喜眠上唇有瘡食其藏也下唇瘡食其肛也害
　人甚急治䘌桃仁湯黄連犀角湯雄黄鋭散
小便不通利
仲景猪苓湯
　本少隂之劑以其有五苓味三故列陽明條下又治
　中脘與臍下有水或小便不通
　　猪苓　茯苓　澤㵼　滑石　阿膠
　右每服五錢匕水二盞煎至一盞去滓内膠烊盡温
　服日三小便不通一切利小便藥不效以其服附子
　太過消盡肺隂氣所不化師用黄連芩觧毒而得通
　又劉子安病腦疽服内托散後泄不止小便大不通
　亦消肺隂之過諸藥不效郭子明軰用五苓木通導
　之愈祕予用陳皮茯苓生甘艸之類肺氣下行遂通
　若正用利小便藥其不知本甚矣
靈苑治五腫淋疾　勞淋血淋氣淋石淋至甚者透格
　散
　　消石(一兩無泥白者研/為細末每服二錢)　虚人宜𤣥明粉
諸淋各依湯使于後
　勞倦虚損小便不出小腹急痛菜子末煎湯通後便
　須服補虚人參散　血淋小便不出時下血疼痛滿
　急　熱淋小便熱赤色淋瀝不快臍下急痛並用冷
　水調下　氣淋小腹滿急尿後常有餘瀝木通煎湯
　下　石淋莖中痛尿不能出内引小腹膨脹急痛尿
　下沙石令人悶絶將藥末先入銚子内隔紙炒至紙
　焦再研細温水調下　小便不通小麥湯下　卒患
　諸淋並宜冷調並空心先調使藥散如水即服之更
　以湯使送下服諸藥不效者服此即愈　三焦熱淋
　𤣥明粉主之如石膏尤佳本艸云𤣥明粉調下劉禹
　錫云偏主石林并五淋難産　冷淋小腸不利莖中
　急痛用石斛葉為末每服三錢水一盞葱白七寸煎
　至六分去柤食前温服兼治吐血去葱白不用柤冷
　淋熱淋俱用葱白根取其潤而膩也
千金翼治淋黄芩四兩袋貯之水五升煮三升分三服
　小便卒大數非淋也令人痩以石膏半斤碾細水一
　斗煮五升稍温飲五合抱朴子　石淋若不通石在
　小腸中覔取淋中藥煎呷有神效
扺聖散
　治五淋小腸不利莖中痛
　　㯽榔(麫裹煨/三錢)　赤芍藥(一/兩)
　右㕮咀每服三錢水一大盞煎至七分去滓温服食
　前
千金難産經數日不能生出子死腹中母欲死者瞿麥
　煎濃汁服　亦治竹木刺不得出内者服此瞿麥汁
　效
八正散(主治修製/並見局方)
　　大黄　　瞿麥　　木通　　扁蓄　　滑石
　　梔子　　燈艸　　甘草　　車前子
　本証外又治飲食過度前後隂間有瘡諸藥不效宜
　服此散兼以馬齒莧及青黛為散上之可得痊愈(出/衍)
　(義本草馬/齒莧條下)
瞿麥湯
　　瞿麥　　木通(各一/兩)甘草(三/分)　　茯苓　黄芩
　　猪苓　　滑石　　扁蓄　　通艸(各一/分)
　右㕮咀水煎服　渴發熱加𤓰蔞根　小便赤加黄
　芩　小便少加車前子　小便澁淋加石葦冬葵子
　續随子　臍下悸動加桂枝石葦
石葦散
　　石葦(二/兩)　木通(二/兩)　滑石(三/兩)　王不留行(一/兩)
　　甘草(一/兩)　當歸(一/兩)　白术(三/兩)　葵子(三/兩)
　　瞿麥(二/兩)　芍藥(一/兩)
　右為細末湯調服
六一散
　　滑石(六/兩)　　甘草(一/兩)
　右為細末調服　加當歸井泉右為四血散
　治衂血吐血便血　淋者加梔子　莖中痛加蒲黄
　　水㵼加車前子米飲調
梔子散治五淋見鈐註
車前子散
　治水㵼完穀不化三二年久不愈痩弱氣脱諸藥難
　治
　　車前子(二兩去/沙土炒)　陳皮(二/兩)　甘草(一/兩)
　右為細末米飲調下
立效散
　　瞿麥(一/兩)　甘草(三/分)　梔子(半/兩)
　右㕮咀連鬚葱白燈草生薑同煎加連翹四兩桔梗
　一兩蜜丸治癭瘤結核
金鑰匙散(治産後大小便/不通腹脹等証)
　　滑石　　蒲黄(各等/分)
　右為細末酒調下
滑石治婦人過忍小便致胞轉滑石為末葱白湯調下
　二錢或三錢
塗臍法治大便不通　甘遂末内臍下白麫糊紙花子
　帖仍及臍下近陰處别用甘草湯服之
傷寒類要腹痛滿不得小便及天行病雄黄細末蜜丸
　如棗核大内溺孔中雄黄滅瘢痕黒髪梅師治妊娠
　淋瀝不通水道熱車前子葵根水煎服之
畜血　小便應秘而反自利甚色白
小便自利
　　腎虚　下焦不収胞有遺溺而頻
楊氏産乳子母二方治婦人妊娠小便不利蕪菁子末
　水調服方寸匕日二蕪菁即蔓青也
麻仁例　手陽明　太陽經亦可例之太隂津液不行
　之根
　　麻仁丸　脾約丸　神功丸　潤腸丸　三脘丸
　　五柔丸　三和散　七聖丸　七宣丸
　　大麻仁丸
　風熱燥寒秘用　半硫丸　快活丸
仲景麻仁丸(占方/料)
　治脉實多汗浮芤相搏為胃熱浮澀相摶為便難此
　三者皆燥而損濕故曰脾約
　　麻仁(二/升)　　芍藥(半/斤)　　枳實(半/斤)　　大黄(一/斤)
　　厚朴(一/尺)　　杏仁(一斤去皮尖/熬研作脂)
　右六味為細末煉蜜丸如桐子大飲下十丸日三服
　漸加以和為度
活人脾約丸(見料大紙溲/數則大便難)
　　麻仁(半/斤)　　芍藥(二/兩)　　厚朴(二兩/半)
　　大黄(二/兩)　　枳實(二合/半)　杏仁(一合/半)
　右為細末煉蜜丸桐子飲下十丸未和益之汗多胃
　熱便難三者皆燥而乏液故曰脾約脾約者束置而
　不行也
千金翼并范任張文仲崔氏等方煎與仲景同許學士
　治年老虚人祕
　　大麻仁　　紫蘇子(各半/合)
　右碾細取汁分二作粥食之後不服藥而愈
局方大麻仁丸(主治脩製/並見局方)
　　陳皮　　杏仁　　木香
潤腸丸(蜜/丸)
　　陳皮　　血加桃仁　　丁香
活人五柔丸(主治脩製/並見局方)
　　大黄　　前胡　　半夏　　蓯蓉(酒/浸)　當歸
　　芍藥　　茯苓　　細辛　　葶藶
　右蜜丸桐子大温水下二十丸
局方中三和湯散
活人神功丸(主治並/見局方)
　　麻仁(五兩/研)　大黄(二/兩)　人參(半/兩)　訶子皮(二/兩)
　右細末煉蜜丸桐子大温水下二十丸産後祕者米
　飲下
局方七宣丸(主治脩製/並見局方)
　東垣云治在脉則濇在時則秋
　　大黄　　枳實　　木香　　訶子皮
　　柴胡　　甘草　　桃仁
　右煉蜜丸如桐子大米飲下二十丸
七聖丸(主治脩製/並見局方)
　東垣云治在脉則弦在時則春
　　檳榔　　木香　　川芎　　郁李仁
　　羌活　　桂心　　大黄
　右煉蜜丸桐子大温水下十五丸
活人三脘散(主治脩製/並見局方)
　　獨活　　白术　　陳皮　　甘草　　木香
　　大腹皮　紫蘇　　木𤓰　　沉香　　川芎
　　㯽榔
　右㕮咀水煎服
半硫丸
　治老弱虚人大便秘者此能利之易簡云此潤劑也
　　硫黄　　半夏(主治脩製並/見局方條下)
快活丸(治中滿虚痞/此燥劑也)
　　良薑　　乾薑　　枳實　　陳皮
　　木香　　吳茱茰
　右細末麫糊丸桐子大生薑陳皮湯下
海藏已寒丸　此丸不僣上陽生於下
　治隂證服四逆軰胸中發燥而渴者或數日大便秘
　小便赤澀服此丸上不燥大小便自利
　　肉桂　　附子(炮/)　烏頭(炮/)　良薑　　乾薑
　　芍藥　　茴香(各等/分)
　右細末米糊丸桐子大空心温水下五七十丸或八
　九十丸食前亦得酒醋糊丸俱得　仲景云趺腸脉
　浮而濇浮則胃氣强濇則小便數浮濇相搏大便則
　難主病人溲數大便亦難　海藏云已寒上五味雖
　熱者芍藥茴香潤劑引而下之隂得陽而化故大小
　自通如得春和之陽氷自消矣
　　五燥大便秘
東方　其脉弦風燥也　冝瀉風之藥治之
　　獨活　　羌活　　防風　　茱茰　　地黄
　　柴胡　　川芎
南方　其脉洪熱燥也　冝鹹苦之藥治之
　　黄芩　　黄連　　大黄　　黄蘗　　芒硝
西南方其脉緩土燥也　冝潤温之藥治之
　　芍藥　　半夏　　生薑　　烏梅　　木𤓰
西方　其脉澀血燥也　冝滋血之藥治之
　　杏仁　　麻仁　　桃仁　　當歸(氣結用/木香)
　　㯽榔　　枳實　　陳皮　　地黄　　郁李仁
北方　其脉遲寒燥也　冝温熱之藥治之
　　當歸　　肉桂　　附子　　烏頭　　硫黄
　　良薑　　巴豆
仲景吐下之後不大便五六日至十餘日日晡所發潮
　熱不惡寒獨語如見鬼狀劇者發則不識人循衣摸
　床惕而不安微喘但發熱譫語者上諴則戯今慌語
　也屬大承氣湯
　　枳實　　厚朴　　大黄　　芒硝
　右煎如常法一服利者止不必盡劑千金翼並同
　海藏云此治下之後大便澀也循衣摸床者熱之極
　也　自氣而之血上而下之至厥隂之分循衣摸床
　撮空惕而不安擲手揚視手太隂也此下而復上也
　熱而不得出故厥隂復傳于太隂也
地黄黄連湯
　治婦人血氣證因大脱血崩漏成前後血因而枯燥
　除熱不循衣撮空摸床閉目不省擲手揚視摇動不
　寧錯語失神脉弦浮而虚内燥熱之極也氣麄鼻乾
　而不潤上下通燥此為難治當服此藥
　　川芎(七/錢)　當歸(七/錢)　梔子(三/錢)　生地黄(七/錢)
　　黄芩(二/錢)　黄連(三/錢)　防風(二/兩)　赤芍藥(二/錢)
　右㕮咀每服三錢水二盞煎七分取清飲無時徐徐
　與之若脉實者加大黄下之　大承氣湯藥也自内
　而之外者用之血氣合病循衣撮空其證相同　自
　氣而之血血而復之氣大承氣湯下之也　自血而
　之氣氣而復之血地黄黄連主之也二者俱不得大
　便　東垣先生議論撮空證並見難知　許學生云
　屬厥隂潔古云屬太陰自下而上也
畜血例
衂血畜血上焦心下手不近畜血中焦且臍腹小腫大
　痛畜血下焦　畜血上焦或嘔或衂或吐此胸中手
　不可近也
活人犀角地黄湯　易老云此藥為㝡勝
　　犀角(如無以升/麻代之)芍藥　生地黄　牡丹皮
　右㕮咀水煎服　熱多者加黄芩　脉大來遲腹不
　滿自言滿者無熱也不用黄芩　升麻與犀角性味
　主治不同以升麻代之以是知引入陽也治瘡疹大
　盛　如元虚人以黄芩芍藥湯主之
活人黄芩芍藥湯(治虚家不能飲/食衂血吐血)
　　白芍藥　　黄芩　　甘艸
　二藥治傷寒衂血吐血嘔血　一法加生薑黄耆
地黄散(治衂血往/來久不愈)
　　生地黄　熟地黄　地骨皮　枸杞子
　右等分焙乾為細末每服二錢蜜湯調下無時
犀角地黄湯
　治心經邪熱及言語蹇澀發狂心惕恍惚惑㤀之疾
　　生犀角　　硃砂　　黄連(各一/錢)　白茯苓
　　生地黄(各一/錢半)甘艸(一/錢)　牡丹皮(一/錢)
　右為麄末水煎　錢氏亦治傷寒少陽陽明合病
必勝散(治男女血妄行吐/血嘔血咯血衂血)
　　人參　　當歸　　熟地黄　　小薊根
　　川芎　　蒲黄　　烏梅肉
　右等分麤末水煎去滓温服無時
蘗皮湯
　治衂血吐血嘔血皆失血虚損形氣不理羸痩不能
　食心忪少氣燥渴發熱
　　生地黄　　甘草　　黄蘗　　白芍藥(各一/兩)
　右㕮咀用醇酒三升漬之一宿以銅器盛米飲下蒸
　一炊時久漬汁半升服食後時對病増損　肘後用
　熟地黄水酒煎飲清
耆石湯(治産後血迷/不省人事)
　　海浮石(研/)　黄蘗(末/)　陳皮(去/白)　甘草(各等/分)
　右細末陳米飲調下三五錢纔分娩連三服至差更
　無産後病　大破血㸃鷄冠上化水為驗
　治室女月露滯澀心煩恍惚
　鉛白霜細碾為散每服一錢地黄汁一合調下如無
　汁生地黄煎亦得　治鼻衂鈆白霜末新水調下一
　字
畜血中焦
仲景桃仁承氣湯　此即心下手不可近
　易老用此獨治中焦以其内有調胃承氣湯也
　　桃仁　　大黄　　甘草　　芒硝
　右治牙齒等蝕數年不愈當作陽明畜血治之此湯
　細末煉蜜丸桐子大服之好飲者多有此疾屢服有
　效
畜血下焦　三焦畜血脉俱在左手中
張仲景抵當湯(脩製並/見本方)
　　水蛭(三十/箇)　䖟蟲(三十/箇)　桃仁(二十/箇)　大黄(三/兩)
　右㕮咀水煎服
許州陳大夫傳張仲景百勞丸方
　　當歸(炒/)　乳香　沒藥(各一/錢)　䖟蟲(十四箇/去翎足)
　　人參(一/錢)　大黄(四/錢)水蛭(十四/箇炒)　桃仁(十四箇浸/去皮尖)
　右為細末煉蜜為丸桐子大都作一服可百丸五更
　用百澇水下取惡物為度服白粥十日(百澇水勺揚/百徧乃仲景)
　(瀾水/也)
抵當丸與湯四味同但分兩減半搗細水調服　前之
　百勞丸乃是此抵當丸内加人參當歸沒藥乳香蜜
　丸瀾水下
通經丸乃仲景抵當丸内加穿山甲廣茂桃仁桂蜜丸
　婦人傷寒姙娠不可以此丸下當以四物湯大黄各
　半湯下之在厥隂例四物湯調下
四血散　出診治明理論
　治鼻血口血大小便血服時随病上下食前後
　　紫蘇　　丹參　　蒲黄　　滑石
　右各等分細末調
又方衛州張推官在戡院王公以職醫宿直夜口傳此
　方治人效者不可勝數尋常凝滯其效尤速任衝不
　調經脉閉塞漸成癥瘕
　　䖟䖝(麫炒四/十箇)　水蛭(炒四/十箇)　斑猫(去羽/足炒)　當歸
　　牡牛膝(各二/兩)　紅華(三/錢)　　滑石(三錢/半)
　右細末每服一錢生桃仁七箇細研入酒調下如血
　未通再服以通為度食前
韓氏微㫖方
地黄湯
　治病人七八日後兩手沉脉遲細微膚冷臍下滿或
　喜或妄或狂或燥大便實而色黒小便自利者此畜
　血證具也若年老及年少氣虚弱者冝此方主之
　　生地黄(自然汁一升如無生地黄/只用生乾地黄末一兩)
　　生藕(自然汁半升如無藕以薊刺汁半/斤如無薊刺汁用薊刺末一兩)
　　藍葉(一握切碎乾/者末半兩)䖟蟲(三十箇去/足翅炒黄)桃仁(半兩/麩炒)
　　大黄(一兩剉如/骰子大)　水蛭(十/箇)
　右同一處水三升半同慢火熬及二升以来放冷分
　三服投一服至半日許血未下再投之此地黄湯比
　抵當湯丸其實甚輕也如無地黄汁與藕汁計升數
　添水同煎
生漆湯
　病人七八日後兩手脉沉細而數或關前脉大臍下
　滿或狂走或喜妄或譫語不大便小便自利若病人
　年少氣實即血凝難下恐扺當丸力不能及宜此
　　生地黄(汁一升如無汁只用/生薑地黄三兩半)　犀角(一兩鎊/為末)
　　大黄(三兩剉碎/如骰子大)　桃仁(三十/箇碎)
　右作一處用水三升好酒一升慢火熬三升以來傾
　出濾去滓再入鍋投㸃光生漆一兩半再熬之至二
　升即住淨濾去滓放冷作三服每投服候半日許血
　未下再投一服候血下即止服藥如無生地黄汁更
　添水一升同煎
海藏云畜血可用仲景抵當湯丸恐庸醫不知藥性用
　之大過有不止損血之候老弱虚人之禁也故立生
　地黄湯䖟蟲水蛭大黄桃仁内加生地黄乾漆生藕
　藍葉之軰也　又云生漆湯一方亦恐其抵當湯丸
　下之大過也是以知乾漆為破血之劑比之抵當湯
　則輕用之通則重用之破稍治食則重也食藥内乾
　漆碙砂非氣實不可用也
活人大黄湯
　治陽毒傷寒未觧熱結在内恍惚如狂者
　　桃仁(二十箇/麩炒黄)　官桂(七/錢)　大黄(一/兩)　甘草(一/兩)
　　芒硝(二錢/半)　　木通(一/兩)　大腹皮(一/兩)
　右㕮咀每服四錢水一鍾煎至六分去柤温服無時
　此方細末煉蜜丸桐子大温酒下二三十丸治婦人
　經閉或不調　右婦人經閉或不通當在此條下亦
　在少陽例　經云二陽之病發心脾不得隠曲女子
　不月　注云男子少精亦同　若登髙墜下重物撞
　打箭鏃刃傷心腹胸中停積欝血不散以上中下三
　焦部分分之以易老犀角地黄湯桃仁承氣湯抵當
　湯丸之類下之亦有以小便同酒煎治之者更有内
　加生地黄當歸煎服者亦有加大黄者　又法虚人
　不禁下之者以四物湯加穿山甲煎服妙亦有同花
　蕋石散以童子小便煎服或酒調下　此藥與寒藥
　正分隂陽不可不辯也若瘀血已去以復元通氣散
　加當歸煎服亦可　又法筋骨損傷用左經丸之類
　或用草烏頭棗肉為丸服之以行諸經者以其内無
　瘀血改用之　藥劑寒熱温涼不一惟智者能擇之
　而不可偏執也
掌中金丸(治婦人/乾血氣)
　　穿山甲　　草烏頭　　猪牙皂角(各二/錢)
　　苦丁香　　苦葶藶　　川椒　　甘草
　　白附子　　巴豆(一錢合/用研)
　右為細末生葱絞汁和丸彈子大每服一丸新綿包
　定内隂中一日即白二日即赤三日即血神效
五通丸(治婦人月水不通臍/腹硬痛寒熱盜汗)
　　乾漆(炒/)　紅花　　丁香　　牡丹皮
　　當歸　　官桂　　廣茂(各半/兩)
　右醋丸桐子大每服三十丸當歸酒下米飲亦得
　女子不月帝曰何以知其婦人之懐子也岐伯曰身
　有病而無邪脉若身有病而脉亦病尺亦不至是經
　不調也胞閉亦同
桃華散(治室女經閉不/通五心煩熱)
　　紅花　　當歸　　牡牛膝　　桃仁(炒去/皮)
　右等分每服三錢温酒調下
通經丸(治室女經不通/或疼痛或瘕)
　　桂心　　大黄　　青皮　　乾薑　　川椒
　　川烏頭(炮/)廣茂　　乾漆(炒/)　當歸　　桃仁
　右為細末先以四錢米醋熬成膏和餘末七錢丸桐
　子大空心醋湯下加至三十丸温酒亦得
結胸例　大小陷胸湯丸(主治並見/仲景本方)
仲景大䧟胸湯
　　大黄　　芒硝　　甘遂
　右先煮大黄至八分去滓下硝一沸止後調甘遂末
　一字温服利止後服
小陷腸湯
　　大黄　　黄連　　括蔞實
　右水二盞先煮括蔞實至一盞半下諸藥煎取八分
　温服未利再服下黄涎
大䧟胸湯
　　大黄　　葶藶　　芒硝　　杏仁
　右上二味為末下二味研和末如彈子大每服一丸
　入甘遂末半字白蜜少許水二盞半煎至一盞頓服
　一宿未利再服
活人大陷胸湯(主治並/見本經)
　　桂枝　　甘草　　人參(各三/兩)　　大棗(三/枚)
　　括蔞實(一枚去皮用/四分之一)
　右剉麻豆大水二盞煎至八分去柤温服胸中無堅
　物者勿服
治結胸聖餅子炙法
　　黄連(七/兩)　　巴豆(十四枚通/去皮用)
　右為細末唾和成膏安填入臍中以艾炷炙其上候
　透方止神效　許學士治結胸内藥臍中並見前活
　法
本艸治結胸蠐螬一箇碾生絹絞汁井花水調下
　後見少陽䘌蟲丸條
王朝奉云大小䧟胸湯丸不效冝増損理中丸
　　乾薑(炮半/兩)　人參　　　括蔞　　　甘草
　　牡蠣(各三/兩)　枳實(炒二十/四箇)黄芩(去皮栝/一兩)白木(二/兩)
　右細末煉蜜丸彈子大白湯半盞煎服不歇復與之
　不過五六胸中豁然矣用藥神速未嘗見也本方渴
　加𤓰蔞根不渴者除之汗者加牡蠣不汗者勿用
宿食停留結胸具見微㫖方此非若已病飲水過多成
　水結胸也韓氏茯苓陷胸湯主之
婦人血結胸　海蛤散在少隂仲景大䘌丸後活人治
　婦人傷寒血結胸膈而痛不可撫近者冝
海蛤散
　治婦人血結胸法當刺朞門仲景無藥此方疑非仲
　景之言然而頗有理姑存之
　　海蛤(一/兩)　滑石(一/兩)　芒硝(半/兩)　甘草
　右為細末每服二錢雞子清調下小腸通利則胸膈
　血散膻中血裹則小腸壅滯胸中血不流冝此方若
　便利血行宜桂枝紅花湯治之
仲景文蛤散
治病在陽應以汗解之反以冷水噀之若灌之其熱蔽
卻不得去彌更益煩肉上粟起意欲飲水反不渴宜文
蛤散若不差者服五苓散寒實結胸無熱證者與三物
白散龎安常云小䧟胸丸非也文蛤一兩為散沸湯和
服方寸七
外臺治五蒸五方内有芒硝苦參蜜及青葙艾葉大黄
石膏生地黄之類皆不出湯液用者各随經虚實内外
淺深治之盡矣
古今録驗觧五蒸湯
　　甘草(一/兩)　茯苓(二/兩)　人參(二/兩)　乾地黄(三/兩)
　　竹葉(二/把)　葛根(三/兩)　知母(二/兩)　黄芩(二/兩)
　　粳米(一/合)　石膏(二兩/碎)
　右十味以水九升煮取二升半分為三服亦可以水
　三升煮小麥一升乃煮藥忌海藻菘菜蕪荑米醋范
　汪同　一方無甘艸茯苓人參竹葉
又五蒸丸
　　烏梅　　鷄骨　　紫苑　　芍藥
　　大黄　　黄芩　　細辛(各五/分)知母(四/分)
　　礬石(炒/分)　括蔞　　桂心(各三/分)
　右十一味細末蜜和丸桐子大飲服十丸日二忌生
　薑生菜　一方無桂心自汗者加地骨皮無汗者加
　柴胡根
五蒸
　　實熱　　黄連　　黄芩　　黄蘖　　大黄
　　虚熱　　烏梅　　秦芁　　柴胡　　氣也
　　青蒿　　鱉甲　　蛤蚧　　牡丹皮　　小麥
　　血也
　　肺(鼻/乾)　　烏梅　　紫苑　天門冬　麥門冬
　　皮(舌白/唾血)　　桑白皮　　石膏
　　膚(昏昧/耆卧)　　牡丹皮
　　氣(徧身氣熱/喘促)　人參　　黄芩　　梔子
　　大腸(鼻口孔/乾痛)　芒硝　　大黄
　　脉(唾白浪語經絡/血脉緩急不調)　　　當歸　　生地黄
　　心(舌/乾)　黄連　生地黄
　　血(髪/焦)　地黄　當歸　　桂心　　童子小便
　　小腸(下唇/焦)　　木通　　赤茯苓　生地黄
　　脾(唇/焦)　芍藥　木𤓰　　苦參
　　肉(食無味/而嘔)　　芍藥
　　胃(舌下/痛)　　　石膏　　粳米　　大黄
　　芒硝　葛根
　　肝(眼黒/)　　前胡　　川芎　　當歸
　　筋(中焦/)　　川芎　　當歸
　　膽(眼白/失色)　　柴胡　　括蔞
　　三焦(作寒/作熱)　石膏　　竹葉
　　腎(兩耳/焦)　　石膏　　知母　　生地黄
　　寒水石
　　腦(頭眩/悶)　　羌活　　地黄　　防風
　　髓(髓沸骨/中焦)　當歸　　地黄　　天門冬
　　骨(齒黒腰痛足/逆變疳食藏)鱉甲　當歸　　地骨(牡丹皮/生地黄)
　　肉(支細趺腫/藏府俱熱)石膏　　黄蘗
　　胞(小便/黄赤)　　生地黄　澤㵼　　茯苓(沉香/滑石)
　　膀胱(左耳/焦)　澤㵼　　茯苓　　滑石
凡此諸蒸皆因熱病後食肉油膩行房飲酒犯之而成
　久蒸不得除變成疳病即死矣　右二方數條當在
　前外臺五蒸議論條下
仲景蜜導煎法外又有猪膽和醋法灌榖道中崔氏依
　仲景法亦用猪膽汁灌下部中立通　又有薑兊(一/作)
　(銳/)法削生薑如小指長二寸鹽塗之内下部中立通
　虛人不可下者冝用以其先結後溏也　崔氏云若
　胃有燥屎令人錯語宜承氣湯　若大便利錯語宜
　黄連觧毒湯　又云承氣湯舊有芒硝以其有毒故
　去之用之甚安如服湯不得利者用薑兊法用此又
　不得利者始可用加芒硝湯下之　海藏云古人詳
　細不妄用如此今人好用涼藥過泄之者冝觀此為
　鑒戒也以上諸蒸或臟病或腑病或臟腑俱病脉絡
　氣血交經相連用藥皆當合而用之君臣佐使上下
　竒偶表裏虚實逆從通塞汗下吐補俱在其中矣
　
　
　
　醫壘元戎巻四
欽定四庫全書
　醫壘元戎卷五
　　　　　　　　　　　　元　王好古　撰
少陽證　先足經從湯液　次手經從雜例
海藏論男子婦人傷寒同一法
活人云婦人傷寒治法與男子不同舉男子調氣女子
　調血以為大略舉脉𦂳脉緩脉洪為傷寒傷風熱病
　為一證當汗當下不必調血而後行仲景不分男女
　良以此歟此論固當猶為未也仲景亞聖也世醫所
　知仲景不知有是理乎聖人剏物賢者述之事可以
　為天下則聖人已先據之矣何待世人明之乎聖人
　不言以其男女同診也後人不知湯液之源故立為
　婦人法則異於男子常人所易聰明眼者肯以此為
　是乎然以藥考之則可知也假令桂枝芍藥固榮而
　閉衛非血藥如何麻黄防風雖為之發汗本治乳子
　餘疾非血藥如何白虎小柴胡中知母則治腎柴胡
　則調經皆氣中之血藥也當歸地黄不言可知為血
　藥白术人參皆以為氣劑本草言能利腰臍間血非
　血藥乎大抵用之在陽便是氣藥用之在隂便是血
　藥若男子與女人傷寒皆榮衛受病其證一也何必
　云男先調氣女先調血也此二句雲岐子以為治襍
　病法之常體非為傷寒設也其所以異者以其任衝
　盛而有子月事行有期有熱入血室一證不得不異
　也在妊孕不得不保在經血不得不調表裏汗下何
　嘗有異也無汗下藥中増損自有調保之義活人云
　妊娠不用桂枝半夏桃仁柴胡湯減半夏為黄龍湯
　是則是矣必竟畜血極而隣於死須抵當湯丸則安
　得不用也是減劑從輕可也故黄帝云重身毒之何
　如岐伯曰有故無損亦無損也大積大聚可輕犯也
　衰其大半乃生過者死此所以有從輕之義活人注
　中舉似其言甚當仲景不言男子婦人有異其意蓋
　由諸此以知桂枝半夏桃仁可用處必用不可全無
　但當從輕則可以保安丸中有桂枝附牛膝皆墮胎
　之劑以其數多之中些少是亦從輕而無妨也又為
　引用必須少而不可無也大意如此後之君子更宜
　詳定保劑多破劑少破者從其保破劑多安劑少安
　者從其破此理不可不知　又寒熱多少例寒者多
　熱者少熱不為之熱熱者多寒者少寒不為之寒
　此婦人之病多在經血不調故婦人傷寒一條列少
　陽條下
仲景小柴胡湯
　治徃來寒熱胸脇痛而耳聾或欬或嘔尺寸脉俱浮
　而弦
　　柴胡(三/兩)　人參　半夏　黄芩　甘草
　右㕮咀生薑棗煎本經加減七法　此方亦治瘧與
　襍病中外不相及　襍病寒熱徃來經水不調加秦
　芁芍藥當歸知母地骨皮牡丹皮川芎白术茯苓去
　半夏　治婦人虚勞發熱加蛤蚧赤茯苓小柴胡湯
　與四物湯各半一名調經湯　無汗嘔者加半夏亦
　可無汗者加柴胡　惡寒者加桂　有汗者加地骨
　皮嗽者加紫苑　通經加三稜廣茂勞者鱉甲
又小柴胡湯加法　若胸中煩不嘔者去半夏人參加
　括蔞實二枚　若渇者去半夏加人參合前成四兩
　半括蔞根四兩　若腹中痛者去黄芩加芍藥三兩　若脇
　下痞鞕者去大棗加牡蠣四兩　若心下悸小便不利去
　黄芩加茯苓四兩　若不渇外有微熱去人參加桂三
　兩温覆取微汗愈　若嗽去人參大棗生薑加五味
　子半兩乾薑二兩　血弱氣虚腠理間邪氣因入與
　正氣相摶結於脇下正邪分爭徃來寒熱發作有時
　黙然不欲飲食臓腑相連其痛必下邪髙痛下故使
　嘔也小柴胡湯主之
易簡小柴胡湯
　治傷寒温病身熱惡風頭項强胸滿脇痛煩渇嘔噦
　小便不利大便秘鞕或過經未觧潮熱不除非汗非
　下之證並宜服之及産後勞復發熱頭疼徃來寒熱
　婦人傷寒經水適來適㫁發熱發寒晝則明了夜則
　讝語此為熱入血室則血必結故使寒熱如癗狀此
　藥主之小兒温熱悉能療
　　柴胡(二/兩)　半夏　黄芩　人參　甘草(各二/兩)
　右㕮咀每服五錢水鍾半生薑五片棗一枚煎至六
　分去滓食前服　若腹痛去黄芩加芍藥半兩心悸
　去黄芩加茯苓一兩　若不渇外有熱者去人參加
　桂三分温服令有汗則解　若咳嗽去棗加五味子
　三分亁薑半兩　胸中煩而嘔者去半夏人參加括
　蔞實半兩　渇者去半夏加括蔞根一兩胸中痞鞕
　者加煆了牡蠣一兩傷寒十三日不解胸脇滿而嘔
　者晡則發熱已微利醫以丸藥利之非其治也宜加
　芒硝一兩　傷寒十餘日結熱在裏徃來寒熱或心
　下急鬰鬰微煩或口生白胎大便不通或發熱汗出
　或胸中滿痛或日晡發熱如瘧或六七日目中不了
　了晡不飢無裏證大便難身發熱者實也去人參加
　枳實大黄一兩名大柴胡湯服之以利為度熱除不
　宜遽用補藥仍忌羊肉腰子酒并難化之物或有所
　傷是名食復難以治療切宜忌之
逍遥散(主治修製/並見局方)
　　柴胡(二/兩)　當歸　芍藥　白术　茯苓
　　薄荷(少/許)　甘草(各半/兩)
　右㕮咀生薑煎服　丹溪云治婦人大人小兒男女
　同法
易簡逍遥散
　治血虚勞倦五心煩熱肢體疼痛頭目昏重心忪頰
　赤口燥咽乾發熱盗汗減食嗜卧及血熱相搏月水
　不調臍腹脹痛寒熱如瘧又療室女榮衛不和痰嗽
　潮熱肌體羸瘦漸成骨蒸
　　白茯苓　白木　當歸　白芍藥　柴胡(各一/兩)
　　甘草(半/兩)
　右㕮咀毎服四錢水一鍾煨生薑一塊切片煎至六
　分去滓熱服無時　一方名人飲治婦人血熱虚勞
　骨蒸兼治邪熱客於經絡肌熱痰嗽五心煩躁頭目
　昏疼夜多盜汗補正氣解勞倦用人參白术茯苓柴
　胡半夏當歸赤芍藥乾葛甘草黄芩各等分㕮咀每
　服四錢水鍾半生薑四片棗二枚煎至六分不拘時
　候應有勞熱證者皆可服之熱退即止但婦人寒熱
　亦因有經血結閉者致令五心煩熱及骨節間熱或
　作虚勞治之反以為害積日既久乃成真病法當行
　其經血若月事以時自然平治或以局方大聖散用
　紅花煎酒調服不能飲者以醋代之仍以紅丸子醋
　湯嚥下此二藥大治經事不調或腹有血塊若久無
　子息服之數月其效特異非可數服責其無功　或
　因下血過多發為寒熱當用當歸地黄之類如大建
　中藥令養勞雙和輩是也　然有痰飲停積之人則
　難用此蓋當歸地黄與痰飲不得其宜反傷胃氣因
　是不進飲食遂成真病至於不救者多矣　痰飲中
　積致生寒熱者宜以二陳湯參蘇飲等藥療之應手
　有效　更或有服退熱冷藥太過因而咳嗽下利發
　熱自汗皆不可用之惟真武湯增損名固陽湯仍以
　震靈丹服之病輕者可療重者當别求治法
錢氏地骨皮散
秦芁鱉甲柴胡甘草湯
秦芁青蒿烏梅甘草湯
文潞公藥凖注李琬方
　　柴胡　連翹　山梔子　防風　甘草
活人連翹梔子防風甘草湯　連翹飲子
四順飲子　一名清涼飲子治夜則在血熱而不厥
　　加荆芥　白术　麻黄　為洗心散
守真柴胡飲子便鞕氣血各半　柴胡煮散
錢氏黍粘子荆芥防風甘草湯
局方消毒散減防風餘三味
古卿舉拜散(治婦人産後傷寒/風痙角弓反張)
柴胡桂枝湯小柴胡加桂枝芍藥是也
柴胡桂枝乾薑湯
　　柴胡　黄芩　甘草　括蔞根　桂枝　乾薑
　　牡蠣
柴胡龍骨牡蠣湯小柴胡去甘草加鈆丹桂枝龍骨牡
　蠣茯苓大黄
小柴胡加芒硝湯
　治十三日過經不解大抵須看少陽不退而臓結宜
　用小柴胡加桂湯治瘧疾兼便結
大柴胡湯(主治數條並見本/經并活人藥證)
　　柴胡　黄芩　半夏　生薑　大棗　芍藥
　　枳實　大黄
活人舉伊尹湯液大柴胡湯八味今監本無黄芩脱落
　之也
潔古老人云治表證仍在裏證已急不如此不可用小
　柴胡去參草加枳實大黄如緩治不減人參甘草
深師黄芩湯
　治傷寒六七日發汗不解嘔逆下利小便不利胸脇
　痞滿微熱而煩
　　柴胡(八/錢)　半夏(八/錢)　茯苓(四/錢)　桂心(三/錢)　黄芩(三/錢)
　右㕮咀生薑水煎服之
易簡參蘇飲
　治感冐發熱頭疼或因痰飲凝積發而為熱並宜服
　之若感冐發熱亦如服養胃湯法以被蓋卧連進數
　服微汗即愈尚有餘熱更宜徐徐飲食服之自然平
　治因痰飲發熱但連日頻進數服以熱退為期不可
　豫止雖有前胡乾葛但能解肌耳既以枳殻橘紅輩
　自能寛中快膈不至傷脾兼大治中脘痞悶嘔逆惡心
　開胃進食無以踰此毋以性涼為疑一切發熱皆能
　作效不必拘其所因也小兒室女尤宜服耳
　　前胡(加三/分)　橘紅　紫蘇　乾葛　半夏
　　茯芩　　　　枳殻　陳皮　甘草　桔梗
　　木香(各半/兩)
　右㕮咀每服四錢水一鍾半生薑七片棗一枚煎至
　六分去滓不拘時候服素有痰飲者俟熱退以二陳
　湯或六君子湯間服　本方治痰飲停積中脘閉塞
　眩暈嘈煩忪悸嘔逆及痰氣中人停留闗節手脚嚲
　曵口眼喎斜半身不遂食已即嘔頭疼發熱狀如傷
　寒者悉主之一方用此藥三兩加四物二兩合和名
　茯苓補心湯大治男子婦人虚勞發熱或五心煩熱
　並治吐血衂血便血并婦人下血過多致虚熱者並得
　其宜　亦有用心過度發熱者用之亦有神效徃來
　寒熱尤宜治之
易簡温膽湯
　治大病後虚煩不得睡兼治心膽虚怯觸事易驚或
　夢寐不祥或異象眩惑遂致心驚膽懾氣鬰生涎涎
　與氣搏變生諸證短氣悸乏或復自汗或四肢浮腫
　飲食無味心虚煩悶坐卧不安悉能主之
　　半夏(一/兩)　枳實(二/兩)　橘紅(二兩/半)　甘草(四錢/半)
　　茯苓(三/錢)
　右㕮咀毎服四錢水一鍾半生薑七片棗一枚竹茹
　一塊如錢大煎至六分去滓食前熱服竹茹即刮竹
　青也大治傷寒後虚煩　若傷寒後尚有餘熱并熱
　在上焦兼汗下後表裏俱虚不可攻者宜用人參竹
　葉湯下利者於竹葉湯中去石膏加熟附名既濟湯
　　嘔者二陳湯一法治傷寒壊證時或發熱消渇煩
　躁用新羅參不拘多少煎湯浸冷水令候盛渇之時
　與之頓服熱則隨去矣大抵傷寒渇者不可多與水
　水多積胸中便為結胸矣然亦濡沬之可也　傷寒
　之後有吃逆者此證最危其他證有此亦然當用半
　夏一兩生薑半兩白水煎服　一方用丁香十粒柿
　蒂十五枚煎湯半鍾乗熱頓服無時
易簡降氣湯
　治虚陽上攻氣滯不快上盛下虚隔塞痰實咽乾不
　利咳嗽中滿喘急氣麄臍腹膨脹滿悶虚煩微渇引
　飲頭目昏眩腰痛脚氣四肢倦怠此藥專治脚氣上
　攻中滿喘急下元虚冷服補藥不差者立效
　　前胡　厚朴　甘草　當歸(各一/兩)　肉桂(三/兩)
　　陳皮(三/兩)半夏(五/兩)
　右㕮咀七味并紫蘇子五兩縁難得真者不若用紫
　蘇如前胡之數代之共為八味每服四錢水一鍾半
　生薑五片棗一枚煎至七分去柤食後服　凡人中
　風中氣腫滿及脚氣等患多是虚氣上攻胸膈不快
　不進飲食此藥大能降氣真俞山人降氣湯後加參
　附五加大腹皮之類却非其真　若素脚氣只是上
　氣喘急不得卧者宜用橘皮紫蘇人參五味子桔梗
　各等分名神秘湯甚者用此調鍾乳粉下養正丹
　脚氣入腹大便秘不任冷藥者宜用養正丹以温利
　之　一方以八味丸加川芎細辛桔梗茯苓共十二
　味名大降氣湯治法一同若尊年人虚氣上壅當間
　以生附加生薑煎臨熟磨以沉香服之尤為穏當
許學士地黄丸(此方當在/大薯丸後)
　　生薑(二/兩)　秦芁　黄芩(各半/兩)　柴胡(半/兩)
　　赤芍藥(半/兩)
　右細末蜜為丸烏梅湯下三十丸無時日二服學士
　云褚澄治寡婦僧尼室女别得其法診其脉左手闗
　獨出寸口過魚際乃知女子思男而不可得也　或
　云寡婦師尼不可言僧字然要當以經證之二陽病
　發心脾不得隠曲故女子不月此一條本為女子而
　言王註内復云男子少精是經言女而註言男皆勞
　也言僧一字亦兼男之義　倉公傳濟北王侍人女
　病腰膝疼熱倉公曰病得之欲男不可得何以知之
　診其脉弦出寸口是知之婦人以血為本血盛所以
　思男也　褚澄云僧尼則異妻妾學士改僧字為師
　字甚當經云女子不月條下王註云男子少精兼之
　意也又知僧字兼男之義　易老云仲景治婦人經
　不調盡在小柴胡調治條下以此推之
活人梔子烏梅甘草黄芩柴胡湯
　治懊憹煩躁不得眠右五味麤末生薑水煎加竹葉
　鹽䜴三十粒
仲景治少隂心悸不致水火調其中而治本也仲景云
　少隂證四逆條下言或咳嗽或悸或自便是假令一
　證並不是上下一條通為一證也或悸而反舉之言
　姑以四逆散主之若果四逆必不用於此也何以然
　下文云悸者加桂腹痛不利者加附子即知雲岐子
　於此正條内去或悸二字并散便用四逆湯下所主
　甚當
金匱大薯蕷丸(治虚勞諸不/足風氣百病)
　　薯蕷(三十/分)　當歸(十/分)　桂枝(十/分)　麴(十/分)
　　乾地黄(十/分)　大豆黄卷(十/分)　甘草(二十/分炙)
　　人參(七/分)　　芎藭(六/分)　　　芍藥(六/分)
　　白术(六/分)　　麥門冬(六分/去心)　柴胡(五/分)
　　茯苓(五/分)　　乾薑(三/分)　　　阿膠(七分蛤粉/炒成珠)
　　杏仁(六分去/皮尖炒)白歛(二/分)　　　桔梗(五/分)
　　防風(六/分)　　大棗(百枚/為膏)
　右二十一味細末煉蜜丸彈子大空心酒下一丸一
　百丸劑
外臺秘要仲景病源小品方
　太陽病過經十餘日及二三下之後四五日柴胡湯
　證仍在者先與小柴胡嘔不止心下急(一云嘔/不安)鬰鬰
　微煩者為未解也可與大柴胡湯下之即愈
　　柴胡(半/斤)　黄芩(三/兩)　芍藥(三/兩)　半夏(半斤/湯洗)
　　大棗(二十箇/擘破)　　　生薑(五/兩)　枳實(四箇/炙)
　右七味切以水一斗二升煮取六升去滓更煎取三
　升温服一升日服一方加大黄二兩今不加大黄恐
　不名為大柴胡湯也忌羊肉湯兼治天行千金翼
　肘後同　海藏云正經嘔家雖多陽明證不可下大
　柴胡主治但言嘔不止心下急大柴胡湯下之不可
　疑也及㸃示正方即内無大黄却與本條相合　注
　中小字亦作嘔止小安仍未解者即宜大黄也故注
　後有加大黄一句若全用有大黄却是易老法治表
　證仍在裏證已急者也古人用藥其精妙如此
龍腦雞蘇丸(增損比之御/藥院尤妙)
　除勞解熱下氣散鬰去肺熱咳血心熱驚悸脾胸熱
　口甘吐血肝膽熱氣出口苦腎熱神志不定上而酒
　毒膈熱消渴下而血痢五淋血崩此藥清神爽氣潤肺
　開心益志滋肝補腎令人身强體輕耳目聰明又能
　利膈化熱痰去膀胱中積熱三焦永無滯塞
　　雞蘇葉(龍腦薄/荷是也)　黄耆(二/兩)　麥門冬(去心/四兩)
　　甘草(一兩/半)　　　黄連(一/兩)　乾地黄(六兩/為末)
　　人參(二/兩)　　　　木通(二/兩)　新蒲黄(二/兩)
　　阿膠(炒焦/二兩)　　　柴胡(銀州䑕尼紅色者二兩剉/同木通沸湯半升浸一日)
　　(夜絞/取汁)
　右為細末用西路好蜜二斤餘先煉一二沸然後下
　生地黄末不住手攪時時入絞下者木通柴胡汁慢
　火熬成膏勿令火𦂳焦了然後將其餘藥末和丸如
　豌豆大每服二十丸白湯下　虚勞煩熱梔子湯下
　　肺熱黄芩湯下　心熱悸動恍惚人參湯下　唾
　咯吐衂血去心麥門冬湯下　脾胃熱赤芍藥生甘
　草湯下　肝熱防風湯下　腎熱黄栢湯下以上諸
　證並食後臨卧下　治五淋及婦人血崩漏下車前子
　湯下　莖中痛蒲黄滑石各一錢温水調下　室女
　虚勞寒熱潮作煎柴胡人參湯下　痰嗽者生薑湯
　下氣逆者橘皮湯下
黄耆膏子煎丸
　　人參(一兩/半)　白术(一兩/半)　白芷(五/錢)　柴胡(楝淨/一兩)
　　黄芩(一/兩)　　甘草(五錢/炙)　鼈甲(一箇半手/大者醋炙)
　右細末黄耆膏子丸如桐子大毎服三十丸至五十
　丸百沸湯空心食前下　黄耆半斤麄末水二斗熬
　至一斗去滓再熬不住手攪成膏至半斤入白蜜一
　兩再熬令蜜餳熟得膏子十兩放冷丸藥此為夏劑
　冬約量用之
地骨皮枳殻散
　治骨蒸熱肌肉消瘦力少困夜多盜汗
　　地骨皮　秦芁　柴胡　枳殻　知母　當歸
　　鼈甲(醋炙/黄)
　右等分為末水一鍾桃桞枝頭各七箇薑三片烏梅
　一箇毎服三錢煎至七分去滓温服空心臨卧
黄龍湯(治産前/後寒熱)
　小柴胡去半夏加芍藥是也　一法以四物湯加蒲
　黄亦名黄龍湯
柴胡鼈甲散
　大便硬者柴胡龞甲散　大便溏者半氣半血逍遥
　散
　　柴胡　知母　貝母　地骨皮　鼈甲(醋炙/黄)
　右細末蒿心七葉烏梅三箇同煎
王氏秦芁散
　　秦芁(一兩/半)　柴胡(二/兩)　知母(一/兩)　鼈甲(一兩半/醋炙)
　　甘草(一兩/炙)
　右㕮咀棗煎服
局方秦芁鼈甲散
局方沉香鼈甲散
局方人參荆芥散(已上三方主治/修製並見局方)
孫用和小柴胡治瘴疫久瘧面黄肌瘦不以月日淺深
　悉皆治之　心胸痞不思飲食加陳皮渇者加括蔞
　根喘者加杏仁便秘加大黄脅痞鞕者加牡蠣三五
　劑去陳皮　去半夏加人參括蔞根名曰黄龍湯　虚
　煩熱竹葉湯此溫熱證與濕熱證與傷寒稍别　療
　傷寒一桂枝二麻黄三青龍四白虎五柴胡精當不
　差立時見效不必須候轉泄其間變壊悔之晩矣
　如色脉交亂須辨明白無疑　陽盛熱多則白虎竹
　葉隂盛寒濕則四逆理中以此思之又豈有三百九
　十七法耶　雲岐子論正法與此同意　王朝奉舉
　杜士云凡春夏宜發汗秋冬不宜汗秋冬傷寒只用
　小柴胡頓服自愈無汗亦愈若未便傷寒疑是風氣
　痰壅等皆治之若渾身痛小柴胡加桂尤妙也
生犀散
　治小兒骨蒸日晩潮熱夜間盜汗能飲食無肌肉病
　後餘毒傷寒後服熱物發熱不除及食羊肉物
　　羚羊角　地骨皮　秦芁　枳殻　大黄
　　麥門冬　赤芍藥　茯苓　柴胡　人參
　　桑白皮　黄耆　　鼈甲(醋炙黄色/各等分)
　右㕮咀青蒿水煎去滓温服
活人姙婦傷寒加減例
　姙婦傷寒仲景無治法非無治法也以其有岐伯有
　故無損可犯衰其大半一條更不必云謂紛紛也所
　以不言明者當識謂如痓濕暍一篇無藥仲景豈無
　治法而知藥哉恐後人有所遺耳　活人治婦人傷
　寒姙娠服藥予謹考而詳之無論有胎無胎産前産
　後主治藥味皆不出古聖人意計云俗方可采者與
　其間參用則知其間亦有達古人意者何必云以法
　考之疑非古方也　發熱惡寒不離桂枝芍藥　徃
　來寒熱不離柴胡前胡　大渇不離知母石膏五味
　子麥門冬　大便澀者不離桂枝白术附乾薑　大
　便結不離大黄黄芩　經水適來適㫁者不離小柴胡
　　安胎不離人參阿膠白术黄芩　發汗不離豆䜴
　生薑麻黄旋覆花　頭疼不離前胡石膏梔子　傷
　暑頭痛不離柴胡石膏甘草　滿悶不離枳實陳皮
　　胎氣不安不離黄芩麥門冬人參　發斑變黑不
　離黄芩梔子升麻　觀此數條皆不出古人意豈可
　云仲景無治法不言婦人姙婦之的方也仲景一書
　婦人小兒兼之矣　活人論婦人傷寒但云仲景不
　言其意已足不可云仲景無治法以治之藥求之皆
　仲景本意曷嘗出古人哉活人此言雖失亦急為後
　人不知湯液者言之也豈敢云仲景不知也活人之
　言失之過而不甚的當耳
不老丹例
不老丹
　　何首烏　蒼术　桑椹(製如/法)　並見活人
局方何首烏蒼术地黄煎
　右地黄膏子煎與蒼术煎合㸃服氣血全養無上神
　藥也
不老丹歌
　皇甫敬之作為徳甫服此七十而無白髮
　　蒼术四斤泔浸軟　　竹刀刮皮切作片
　　一斤炒以四兩鹽　　一斤椒炒黄色變
　　一斤各用酒醋浸　　三味出之以日見
　　何首赤白各二斤　　泔浸竹刮切來勻
　　棗豆五升同一甑　　棗豆爛時曝乾成
　　地黄二升通搗細　　椹汁和之如麵劑
　　置在盆中手按平　　仍澆椹汁髙三指
　　夜取月精晝日華　　吸盡椹汁藥乃佳
　　其藥精乾靡作塊　　亦用石臼搗無害
　　搗之細熟須細羅　　煉蜜為丸桐子大
　　空心酒服一百丸　　此是人間不老丹
又方
　　何首烏(一斤赤/白相半)　棗(一升入鍋内用河水煮了却/以竹刀切開炒乾去核同用)
　　牛膝(酒浸焙/乾一兩)　防風(用水洗浸/去蘆二兩)
　右為細末石臼杵棗肉丸梧桐子大空心温酒下五
　十粒
又方
　　何首烏(一/斤)　牛膝(一/兩)　熟地黄(二/兩)　蒲黄(一/兩)
　　乾桑椹(二/兩)
　右為細末蜜丸桐子大棗蜜各半丸亦得
逐風丹(治風痰通/身疙瘩)
　　地骨皮(一/兩)　何首烏(一/斤)　黒豆(三廾河/水煮乾)
　　荆芥穗(四/兩)　甘草(四/兩)
　右為細末酒調三錢或蜜丸彈子大細嚼一丸茶酒
　任下
治瘰􁎧　瘤氣癭起結疣瘤􁁉􁋌
　右用黒熟桑椹二升新布絞汁砂鍋内煎不犯鐵釡
　候成膏子沸湯㸃服
又治瘰􁎧經年乆不瘥者以𤣥明粉末傅之日二次
消癭丸(治結核/廮氣)
　　連翹　梔子　桔梗　甘草　乾柿　防風
　　牡蠣　𤣥參　丹參　荆芥　續㫁　䑕李
　　海藻　昆布　何首烏　白殭蠶　牛旁子
　　白頭翁(各等/分)
治瘤氣癭起
　　連翹　梔子　瞿麥　防風　乾柿　桔梗
　　甘草(各等/分)
　右細末蜜丸桐子大服
五香連翹湯
　治癰疽瘰􁎧風結腫氣惡瘡毒氣瘡氣入腹嘔逆惡
　心並皆治之
　　木香　沉香　獨活　升麻　甘草　麝香(半/兩)
　　連翹　乾葛　大黄(各二/兩)　桑寄生　淡竹茹
　　薰陸香(二/兩)　　雞心香
　右㕮咀煎成入茹
治癭鷺鷥丸
　　海燕　海帶　海蛤　木通　青皮　昆布
　　訶子(去/核)連翹(各等/分)　　海蠶沙　　欵冬花
　右細末煉蜜丸雞頭子大每服一丸臨卧噙化津嚥
　下
孫尚藥方　治小兒盜汗潮熱徃來
　　南蕃胡黄連　柴胡(各等/分)
　右細末煉蜜丸雞頭子大每服二丸至三五丸置石
　銚子内用酒少許化開更入水五分重湯煮二三十
　來沸放温食後和滓服
治傷寒勞復身熱大小便赤血色者
　　胡黄連(一/兩)　山梔子(一兩/去殻)
　右件和炒微焦二味為細末用猪膽汁和丸桐子大
　每服生薑三片烏梅一箇童子小便三合浸半日去
　柤食後煖小便令温送下十丸臨卧再服妙
青蒿散　治骨蒸便軟渴者
　　青蒿　烏梅　秦芁　甘草(各等/分)
　右㕮咀同小麥煎服
金匱要略瘧病脉證并治證三條方六首
師曰瘧脉自弦弦數者多弦弦遲者多寒弦小急者下
　之差弦遲者可温之弦𦂳者可發汗針灸也浮大可
　吐之弦數者風疾也以飲食消息吐之　問曰瘧以
　月以日發當以十五日愈設若不差當月盡解也如
　其不差當云何　師曰此結為癥瘕名曰瘧母急治之
　宜鼈甲煎丸
鼈甲煎丸
　　鼈甲(十三/分炙)　烏犀(二分/燒)　黄芩(三/分)　柴胡(六/分)
　　石葦(二分/去毛)　厚朴(三/分)　　瞿麥(二/分)　紫葳(二/分)
　　半夏(一分/泡)　人參(一/分)　　牡丹皮(五/分)􁝎蟲(五分/熬)
　　阿膠(三分/炙)　蜂窠(四分/熬)　芒硝(十二/分)蜣蜋(六分/炙)
　　大黄(三/分)　　芍藥(五/分)　　桂枝(三分/去皮)葶藶(二分/熬)
　　桃仁(三分去皮/尖熬焦)䑕(一分/熬)
　右二十二味為末取鍜竈下灰一斗清酒一斛五斗
　浸灰候酒盡一半着鼈甲於中煮取泛汎如膠漆絞
　取汁内諸藥煎為丸如桐子大空心服七丸日三服
師曰隂氣孤絶陽氣獨發則熱而少氣煩滿手足熱而
　欲嘔名曰癉瘧若但熱不寒者邪氣内藏於心外舍
　分肉之間令人消鑠肌肉溫瘧者其脉和平身無寒
　但熱骨節煩疼時嘔宜用
白虎加桂枝湯主之
　　知母(六/兩)　甘草(炙一/兩)　石膏(一斤/碎)　桂枝(三/兩)
　　粳米(六/合)
　右五味㕮咀以水一斗二升煮米熟去滓煎至三升
　温服一升日三汗出愈
蜀漆散(治瘧多寒者/名曰牡瘧)
　右杵為細末未發前以漿水服三錢　温瘧加蜀漆
　半分臨發時服一錢匕　一方雲母作雲實
牡蠣湯(治牡/瘧)
　　牡蠣(四兩/熬)　麻黄(四兩/去節)　甘草(二兩/炙)
　　蜀漆(冼去蘆/二兩)
　右㕮咀以水八升先煮蜀漆麻黄去上沬得六升内
　諸藥取二升去柤温服一升吐則勿更服(見外/臺)
小柴胡去半夏加括蔞湯(見外臺經心/錄治勞瘧)
　　柴胡(八/兩)　黄芩(炙二/兩)　生薑(三兩/切片)　大棗(十二/枚)
　　人參　　括蔞根(四/兩)
　右六味㕮咀以水一斗二升煮取六升去柤再煎取
　三升日三服
柴胡桂薑湯
　治寒多微有熱或但寒不熱服一劑如神故錄之
　　柴胡(八/兩)　桂枝(三兩/去皮)　黄芩(三/兩)　牡蠣(二兩/熬)
　　甘草(炙二/兩)乾薑(二/兩)
　右七味㕮咀以水一斗二升煮取六升去柤再煎取
　三升温服一升日三初煩汗出愈(出傷/寒論)
九轉靈砂丹(治/瘧)
　　紫河車(一錢八研細/和前後二味)　鉛(一/錢)　信(一/錢)
　右用雄黒豆一百粒水浸一宿去皮透時研如泥和
　三味勻末丸桐子大菉豆大黍粒大三等量虚實老
　㓜大小服之毎服一二丸或三丸臨晨日未出東面
　無根水下不發日服經曰當其盛必毁因其衰也是
　必大昌此之謂也
又方治瘧久不愈
　右用蒜不以多少杵和鉛丹丸雞頭大每服一丸臨
　晨面東新水下
海藏瘧論
　暑之為病以瘧舎於榮衛之間得秋之風寒所傷而
　後發亦有非暑感風寒而得之邪并於陽則發熱氷
　水不能涼邪并於隂則發寒湯火不能温并則病作
　離則病止故有時而休在氣則發之早在血則發之
　晏淺則日作深則間之或在頭項或在背中或在腰
　脊雖上下逺近之不同在太陽則一也或在四肢者
　風摇之所及隨所傷而作不必盡當風火也先寒而
　後熱者為之寒瘧先熱後寒者為之温瘧二者不當
　治水火當從乎中治中治者少陽也渴者燥盛也不
　渇者濕勝也瘧雖傷暑遇秋而發其不應者秋病寒
　甚太陽多也冬病寒不甚陽下争也春病則惡風夏病則
　多汗二者手少陽虚也其病隨四時而作異形如此
　又有得之於寒而發之於暑邪舎於腎足少隂也有
　藏於心居之於内熱索於肺少隂也至於少氣煩寃
　首足熱而不寒為之瘴瘧足陽明也治之奈何當其
　盛而必毁因其衰也是必大昌矣治法易老瘧論備
　矣
問曰婦人經痛大人小兒内熱潮作并瘧寒熱其法同
　否帝又問曰病中外何如岐伯曰從内之外者調其
　内若盛於外者先治内而後治外此言表裏而出之
　異也又云中外不相及則治主病中外不相及者半
　表裏也自外而入者有之自内而出者亦有之外入
　内出雖異也在半表裏則一矣此從外之内者治其
　内若盛於内者先治外而後治内中外不相及為少
　陽也治主病者治少陽也帝問大熱之病惡寒發熱
　如瘧或發一日或發間日岐伯對曰以勝復之氣㑹
　遇之時有多有少隂多陽少其發日逺陽多隂少其
　發日近此勝復相摶盛衰之節瘧亦同法瘧者少陽
　也少陽者東方之氣也逆之則發寒順行則發熱故
　分之氣異徃來之不定也婦人經水適來適㫁病作
　少陽治之傷寒雜病一體經云身有娠而有脉邪經
　閉也又云月事不來者胞脉閉也經閉者赤中不至
　胞閉者生化絶源二者皆血病厥隂主之厥隂病則
　少陽病矣累及其夫也小兒外感内傷若有潮作寒
　熱等證並同少陽治之男女同　已上男子婦人小
　兒閨女或實或大熱或虚變成勞脉有浮中沉之不
　同故藥有表裏和之不一察其在氣在血定其行隂
　行陽使大小不失其宜輕重各得其所逆從緩急舉
　無不當則可以萬全矣此少陽一治不可不知也
素問五藏瘧證湯液
　肝瘧令人色蒼蒼然太息其狀若死者通脉四逆湯
　胃瘧令人病也善飢而不能食食而支滿腹大理中
　湯理中丸
　心瘧令人煩心甚欲嘔清水及寒多不甚熱桂枝加
　黄芩湯
　脾瘧令人寒腹中痛熱則膓中鳴鳴已汗出小建中
　湯芍藥甘草湯
　肺瘧令人心寒寒甚熱熱間苦驚如有見者桂枝加
　芍藥湯
　腎瘧令人洒洒腰脊痛不能宛轉大便難目眴眴然
　手足寒桂枝加當歸芍藥湯
素問六經瘧候湯液
　少陽令人身體解傷寒不甚熱不甚惡見人見人心
　愓然熱多汗出甚小柴胡湯
　厥隂令人腰痛小腹滿小便不利如癃狀非瘡也數
　便意恐懼氣不足腸中憴憴四物𤣥胡苦棟附子湯
　陽明令人先寒洒淅寒甚久乃熱熱去汗出喜日月
　火光氣乃快然桂枝二白虎一黄芩芍藥加桂湯
　太隂令人不樂好太息不嗜食多寒熱汗出病至則善
　嘔已乃衰小建中湯異功湯
　太陽令人腰痛頭暈寒從背出先寒後熱熇熇暍暍
　然熱止汗出難已羌活生地黄湯小柴胡加桂湯
　少陽令人悶嘔吐甚則寒熱熱多寒少欲閉戸牖而
　處其病難已小柴胡加半夏湯
小柴胡湯議論
　小柴胡湯不汗不下不利小便故潔古名三奈湯也
　後人用六乙涼膈和解之不知何意涼膈氣中之下
　藥六乙則雜病膀胱中和小便藥也少陽證當陽明
　與太隂之間故云半表裏所以小柴胡不汗不下不
　利小便令六乙涼膈既利而復下之故有畜血心下
　痞證豈可輕用為哉若以利下之劑為可用則古人
　麻黄承氣五苓合而用之也豈不有失古人之意其
　害非輕明者當識半在表乃身後之表半在裏非下
　之半在裏乃身前之裏則藥不至於差惑
舌胎滑例　王奉朝證治論藏結附
　舌上胎滑此丹田有熱也脉隂陽俱𦂳者口中氣出
　唇口乾燥倦卧足冷鼻中涕出舌上胎滑勿妄語也
　到七八日以來微熱手足温為欲解或八日以上皮
　反大發熱者為難治設使惡寒者必欲嘔也可以柴
　胡去半夏加人參括蔞湯用小柴胡湯加減法　腹
　中痛者可理中丸　藏結如結胸狀飲食如故時時
　下利脉浮闗脉小沉細𦂳名曰藏結舌上胎滑者難
　治可刺闗元穴　藏結無陽證不徃來寒熱一云寒
　而不熱其人反静舌上胎滑者難治也可刺闗元穴
　服小柴胡湯佳　陽明病脉浮而𦂳咽燥口苦腹滿
　而喘發熱汗出不惡寒反惡熱身重若下則胃中虚
　客熱熏膈心中懊憹舌上胎滑者服小柴胡湯　胃
　氣和汗出而解
　　三焦熱用藥大例
上焦熱
　清神散　連翹防風湯　涼膈散　龍腦飲子
　犀角地黄湯
中焦熱
　小承氣湯　調胃承氣湯　洗心散　四順淸涼飲
　　桃仁承氣湯
下焦熱
　大承氣湯　五芩散　立效散　八正散
　石葦散　　四物湯　抵當湯丸
　海藏云此内熱之大略也有外熱者當求别法兼此
　例有輕重氣血之分用者當擇其可焉而已矣
　
　
　
　
　
　
　
　
　
　醫壘元戎卷五
欽定四庫全書
　醫壘元戎卷六
　　　　　　　　　　　　元　王好古　撰
三陽拾遺例
海藏通聖散評議
　通聖散治襍病最佳治傷寒傷風有失其故何也防
　風麻黄葱䜴汗也大黄芒硝下也梔子滑石利小便
　也經云發表攻裏本自不同故發表不逺熱攻裏不
　逺寒仲景云當汗而反下之者逆也當下而反汗之
　者亦逆也又云桂枝下咽陽盛則斃承氣入胃隂盛
　乃亡既有汗藥而復有下藥發表攻裏合而並進有
　失古人用藥之本意兼日便不宜遽利若利之過則
　燥而畜血汗之不當則生黄下之不當則結胸若藥
　隨虚實而變上行則有汗多亡陽之證下行則有下
　多亡隂之証其害非輕可不慎歟在太定間此藥盛
　行於世而多效何哉當時雖市井之徒口腹備衣著
　全心志樂而形不苦雖然用涼亦多效而少失如今
　之時乃變亂之餘韲鹽糟糠有所不充加以天地肅
　殺之運五十餘年敢用涼藥如平康之世耶故多失
　而少效有如仲景用桂枝當漢之末也韓祇和解桂
　枝當宋之隆也其時世之異不可不知也兼犯藥三
　禁傷風不宜汗而汗之一也傷寒不宜下而下之二
　也小便不宜重利而利之三也若知此而不犯亦無
　生黄畜血結胸之證故餘有白米神术二湯以革世
　醫之弊云耳
韓氏微㫖論和解因時法(李思訓保命傷/寒論亦出此書)
　傷寒病有可汗者論中但統言其汗証及可汗脉或
　云脉浮弱或云脉浮而數或云脉浮𦂳或云脉浮無
　汗而喘或云脉浮為在表今畧舉數條後人但憑其
　脉之大概並不分脉浮有隂陽虚盛之理乂不分有
　可汗不可汗之趣誤投發表藥則多變成陽毒之患今舉病
　人有汗惡風無汗惡熱分為三等及據立春已後至
　立秋已前氣候輕重各方治之庶學者易為開誤耳
　病人二三日已前兩手脉浮數或緩或急𦂳按之差
　軟寸闗尺若力齊等其力不甚大不甚小者亦未可
　便投解表藥此是見表證未見表脉也直候寸脉力
　小如闗尺脉即可投表藥大抵治傷寒病見證不見
　脉未可投藥見脉不見證雖少投藥亦無害矣凡治
　雜病以色為先脉為後治傷寒以脉為先證為後病
　人兩手脉浮數而𦂳名曰傷寒者若闗前寸脉力小
　闗後尺脉力大雖然不惡風不自汗出此乃隂氣已
　盛先見于脉也若不投藥和之後必惡風及自汗出
　若立春已後至清明以前宜調脉湯主之清明已後
　至芒種以前宜葛根柴胡湯主之芒種以後至立秋
　已前人參桔梗湯主之
調脉湯方
　　葛根(一/兩)　防風(去盧頭/半兩)前胡(去苗/三分)　甘草(各半/兩)
　右為粗末每服二錢水一鍾生薑一塊如小指大擘
　破煎至七分去柤温服如寸脉依前力小加棗三箇
　擘破同煎
葛根柴胡湯方
　　葛根(二兩/半)　柴胡(去苗洗/二兩)　芍藥(二/分)　桔梗(三/分)
　　甘草(炙三/分)
　右㕮咀毎服二錢水一鍾生薑二片煎至七分去滓
　熱服如寸脉依前力小加葱自三寸同煎服
人參桔梗湯方
　　人參(三/分)　桔梗(三/兩)　麻黄(去節/一兩)　石膏(三/兩)
　　甘草(炙三/分)
　右㕮咀每服二錢水一鍾荆芥五穗煎至七分去柤
　熱服如寸脉依前力小加麻黄二分去節同煎服
　病人兩手脉浮數而緩名曰中風若寸脉力小尺脉
　力大然不惡風不自汗出此乃隂氣已先見於脉若
　於授藥和之後必惡風自汗出若立春已後清明以
　前宜薄荷湯主之清明以後至芒種以前宜防風湯
　主之芒種以後至立秋以前宜香芎湯主之
薄荷湯方
　　薄荷(一/兩)　葛根(半/兩)　人參(三/分)　甘草(炙三/分)
　　防風(去蘆/半兩)
　右㕮咀每服三錢水一鍾煎至七分去柤熱服如三
　五服寸脉力尚小加薄荷三分
防風湯方
　　防風(去蘆/一兩)　桔梗(三/分)　甘草(炙半/兩)　旋覆花(半/兩)
　　厚朴(去麄皮炙塗/生薑汁三分)
　右㕮咀每服三錢水一鍾生薑一塊如指大擘破煎
　至七分去滓熱服如三五服如寸脉力尚小加荆芥
　五七穗同煎
香芎湯方
　　川芎(一/分)　石膏(二/分)　升麻(三/分)　甘草(炙半/兩)
　　厚朴(半兩薑/汁炒)
　右㕮咀每服三錢水一鍾煎至七分去柤温服如三
　五服後寸脉尚小加細辛二分
前二叚又將中風與傷寒各立法者何蓋謂病人始得
　病三日以前或因中風脉緩或因傷寒脉𦂳然脉雖
　先見而病證猶未見尚可以藥解之故各立方耳
　病人兩手脉浮數或𦂳或緩寸脉短反力小於闗尺
　脉若此名隂盛陽虚也若自汗出惡風者是邪氣在
　表隂氣獨有餘也素問曰隂氣有餘為多汗身寒是
　也即可投消隂助陽發表藥治之若立春以後清明
　以前宜六物麻黄湯主之清明以後至芒種以前宜
　七物柴胡湯主之芒種以後至立秋以前宜以發表
　湯主之
六物麻黄湯方
　　麻黄(去節/一兩)　葛根(三/分)　人參(半/兩)　甘草(炙半/兩)
　　蒼术(去皮/三分)
　右㕮咀毎服三錢水一鍾棗二枚煎至七分去滓熱
　服如三五服後汗未止猶惡風者加荆芥三分如三
　五服後不惡風猶汗自出者加舶上丁香皮半兩
七物柴胡湯方
　　柴胡(去苗/二兩)　蒼术(去黒皮/一兩)　荆芥穗(一/兩)
　　甘草(炙一/兩)　麻黄(去節/一兩)
　右㕮咀毎服二錢水一鍾生薑一塊如指大擘破棗
　二枚擘破同煎至七分去滓熱服如服三五服後汗
　未止猶惡風者入葱白三寸如三五服汗猶未止者
　加當歸一兩毎服加棗三枚同煎服
發表湯方
　　麻黄(去節一/兩五錢)蒼术(去黒皮/三兩)人參(半/兩)　當歸(去蘆頭/半兩)
　　甘草(炙五/分)　舶上丁香皮(三/分)
　右㕮咀毎服三錢水一鍾入生薑一塊如指大擘破
　棗三枚擘破同煎至七分去滓熱服如三五服後汗
　未止猶惡風者加桂枝三分如汗未止更加細辛半
　兩以汗止為度病人脉浮數或𦂳或緩其脉上出魚
　際寸脉力大如闗尺者此名陽盛隂虚也若發冐悶
　口燥咽乾者乃是邪氣在表陽氣獨有餘也素問曰
　陽氣有餘為身熱無汗是也可投消陽助隂藥以解
　表若立春以後至清明以前宜人參湯主之清明已
　後至芒種以前宜前胡湯主之芒種已後至立秋以
　前宜石膏湯主之
人參湯方
　　人參(半/兩)　芍藥(三/分)　石膏(二/兩)　柴胡(去苗/一兩)
　　甘草(炙三/分)
　右㕮咀毎服三錢水一鍾生薑一塊如指大擘破同
　煎至七分去滓熱服如三五服後依前熱未解每服
　入豉三十粒水一鍾同煎至八分去滓熱服
石膏湯方
　　石膏(三/兩)　芍藥(一/兩)　升麻(三/分)　黄芩(三/兩)
　　柴胡(去苗/一兩)甘草(去紅皮/炙一而)
　右為末每服三錢水一鍾半入䜴一合煎至八分去
　柤熱服如服三五服後熱未解加知母一兩又熱未
　解加大青一兩病人兩手脉浮數或𦂳或緩三部俱
　有力無汗惡風者此是隂陽氣俱有餘素問曰隂陽
　有餘則無汗而寒是也可用藥平之若立春以後至
　清明以前宜解肌湯主之清明以後至芒種以前宜
　芍藥湯主之芒種以後至立秋以前宜知母湯主之
解肌湯方
　　石膏(二/兩)　麻黄(去節/三分)　升麻(半/兩)　甘草(炙半/兩)
　右㕮咀每服三錢水一鍾半入豉半合煎至八分去
　滓熱服如三五服後猶惡風者加麻黄半兩石膏一
　兩
芍藥湯方
　　芍藥(一/兩)　石膏(三/兩)　荆芥(一/兩)　甘草(炙半/兩)
　右㕮咀毎服三錢水一鍾入薑一塊如指大擘破同
　煎至七分去滓熱服如三五服後猶惡風毎服加生
　薑一塊如指大擘破同煎
知母湯方
　　知母　石膏　麻黄(去/節)　升麻(各一/兩)　甘草(炙半/兩)
　右㕮咀毎服三錢水一鍾入生薑一塊如指大擘破
　同煎至八分去滓温服三五服後猶惡風加麻黄半
　兩升麻半兩
仲景云傷寒為病脉緩者名曰中風脉𦂳者名傷寒今
　分此二端者何也始因冬寒毒之氣中人其内㐲之
　陽沉潛於骨髓之内毎至春夏發時因外傷寒引内
　邪出或外傷風而引内邪出及乎内邪既出而為病
　一也故古人立此二端恐後疑其緊脉與緩脉治法
　别也若中風與傷寒脉異何故仲景無别治之此乃
　後人不究仲景之心也
前三叚又將中風與傷寒一法治者何蓋病人始得病
　後脉與證俱見若投解利藥必不得愈故立前方同
　法而治之
　病人始得病一二日至五六日尚有表脉及表證者
　亦可以依脉證投藥丸解表及發表藥毎日可飲三
　服滿證甚可至五服外不可頻服藥也如證未解次
　日依前再投如誣依前未解可作熱粥内加葱白亦
　可也汗出勿厚衣蓋覆恐出汗太過作亡陽證也
　傷于風者上先受之傷于濕者下先受之
海藏云韓氏微㫖可汗一篇有和解因時發言傷寒之
　脉頭小尾大傷風之脉頭大尾小李思訓保命新書
　亦分寸尺與韓氏同之非若前人總言尺寸脉浮而
　𦂳尺寸脉俱浮而緩𦂳則為傷寒無汗緩則為傷風
　自汗又有傷寒有汗者有傷風無汗者脉亦互差與
　證不同前人已盡之矣惟韓李所言頭小尾大即為
　傷寒尾小頭大即為傷風也人病間有脉證異于尺
　寸者故韓李述為和解因時發也又恐後人疑其不
　與聖合遂於本方藥又立加減數條亦不越前人之
　意何其當哉兼二公者當宋之盛時故有戒桂枝麻
　黄不可輕用故用石膏麻黄葛根柴胡之平劑當時
　則非百世常行時世遷移之活法也可汗一篇若從
　湯液隨證應用自有定䂓雖明哲不可踰　又寸口
　脉小飲冷與霧露所傷同作中焦治之　韓李云傷
　寒寸心者勿認與飲冷霧露同傷一體也飲冷霧露
　寸口舉按全無是隂氣在胃不和陽氣不能升越也
　傷寒寸口小者尺與闗以下至膀胱本部見之寸口
　雖小只是舉之微小沉得有也非若飲冷舉按全無
　也若果寸口舉按全無即不可解則只宜温中不可
　不知
韓氏十四藥定經
　　調脉湯　　　　　陽明少陽也
　　葛根柴胡湯　　　陽明少陽也
　　人參桔梗湯　　　太陽陽明也
　　薄荷湯　　　　　陽明也
　　防風湯　　　　　陽明也
　　香芎散　　　　　陽明也
　　六物麻黄湯　　　太陽陽明也
　　七物柴胡湯　　　太陽少陽也
　　發表湯　　　　　太陽也
　　人參湯　　　　　陽明少陽也
　　石膏湯　　　　　陽明少陽也
　　解肌湯　　　　　太陽陽明也
　　芍藥湯　　　　　太陽陽明也
　　知母湯　　　　　太陽陽明也
　右韓氏十四藥以經絡求之各有部分輕重緩急自
　有所宜運氣加臨各極其當因而在其中矣不必分
　至之逺近寒暑之盛衰而謂之因時也
仲景𤓰蒂散例
仲景𤓰蒂散
　病人桂枝證頭不痛項不强寸脉微浮胸中痞鞕氣
　上衝咽㗋不能太息者此為胸中有寒也當吐之宜
𤓰蒂散
　　𤓰蒂　　赤小豆(各等/分)
　右為細末毎服一錢七䜴一合湯七合先漬之須㬰
　煮作稀粥去柤調散温服頓服不吐少少加之得快
　吐乃止諸亡血虚家不可用此
宋氏仲景鈐法㗜藥𤓰蒂散
　　𤓰蒂(十四/箇)　丁香(一/箇)　黍米(四十/九粒)
　右細末噙水取一字㗜鼻下黄涎
治偏正頭痛乆不愈服諸藥及針刺莫能效者以其濕
　氣在頭也一味細末(一味者/𤓰蒂也)少許㗜之鼻中清水徐
　徐出一晝夜濕盡痛止為度此亦吐之意也經云濕
　氣在上以苦吐之故邪在胸中者服之邪在頭目者
　㗜之皆吐之屬也張子和云㸃目出淚㗜鼻􁏏涕口
　食漉涎皆有以同乎吐也
　又濕在胸中故發頭痛𤓰蒂末一錢赤小豆末半錢
　米湯調下吐之或醋漿亦得濕氣在頭者此藥亦能
　吐之然莫若㗜之為愈也
　𤓰蒂散治傷寒三四日者或覺心滿堅硬脚手心但
　熱變黄不治而欲死者宜𤓰蒂為細末毎用一字吹
　鼻中令黄水出餘殘末用水調飲之得嘔黄水一二
　升乃愈
小兒乆患風癎纒喉風痺及大人風涎潮熱發不省酒
　積食勞黄疸脾濕腫滿勞熱上喘肌熱咳嗽中滿眩
　暈膈實痰飲痰厥頭痛一切胸上病患脉沉實按之
　有力者並約量劑料輕重多少服之以上𤓰蒂吐不
　止用麝香湯解之
勝金丸
　　薄荷(半/斤)　𤓰蒂末(半/斤)　藜蘆末(一/兩)　朱砂(半/兩)
　　猪牙皂(二/兩)
　右牙皂搥碎水一升與薄荷一處揉取汁熬成膏子
　别將藜蘆𤓰蒂硃砂研勻用膏子和龍眼大以餘硃
　砂為衣温酒化下一丸以吐為度得吐而省人事者
　愈不省則不可救也或者謂中氣風無吐法下金虎
　碧霞以為戒且如卒暴痰生聲如拽鋸牙闗不開湯
　藥不能入其命須㬰若此無吐法其誤人之㫖深矣
𤓰蒂散
　治痰飲酒積食勞留飲停滯或寒結胸中熱鬰所化
　并宜用之
　　𤓰蒂(七十/五箇)　赤小豆(七十/五箇)　人參(去蘆/五分)
　　甘草(生用作/二錢半)
　右細末每服一二錢量虚實加減酒調空心辰刻飲
　之
三聖丸散
　　防風(三/兩)　𤓰蒂(三/兩)　藜蘆(一兩或/半兩)
　右粗末毎用三錢以虀汁一大盞煎至七分去滓温
　服飲探引令吐為度宜静室煖不透風處用吐至以
　好醋葱湯解之
　古今吐法不一在胸中者或㗜之在頭者或吐之何
　也答曰頭為天之天肺為天之地鼻為肺之竅胸為
　肺之腑總而言之則皆心君之上無形之神至髙之
　分故用之錯而效之同也
衍義云𤓰蒂即甜𤓰蒂也𤓰蒂成熟自落其蒂在蔓莖
　上採得曝乾不以多少為細末量病輕重每服一二
　錢七膩粉一錢匕以水半合用調勻灌之
　治風涎暴作氣塞倒仆服之良久涎自出或服藥良
　久涎不出含砂糖一塊下咽則涎出此物甚不損人
　全不勝石碌䃃砂等
食療云𤓰蒂主身面四肢浮腫殺蟲去鼻中息肉隂黄
　黄疸及暴急黄　𤓰蒂丁香各七枚小豆為末吹黒
　豆許于鼻少時黄水出差
張文仲治傷寒熱病瘴瘧及胸中惡痰飲須可吐者鹽
　末一大匙以生熟湯調下須臾即吐吐不快者宜更
　服甚良又曰近效方與備急方用
經驗方治遍身如金色黄
　　𤓰蒂(四十九箇六月/六日收者佳)　丁香(四十/九箇)
　右二味用乾鍋子内燒烟盡為度細碾末大人一字
　小兒半字吹鼻内及擦牙立效
外臺肘後方
　療傷寒汗出不渇三四日胸中惡欲吐者
　　䜴(三斤以/綿裹之)　鹽(一/兩)
　右未味以水七升煮取二升半去滓内蜜一升又煮
　二服頓服二升安卧當吐不吐再服
又方
　　苦參(二/分)　甘草(一分/半)　𤓰蒂(二十/枚)　赤豆(二十/枚)
　右四味加以水一升煮取半升作一服服之當吐不
　止者作葱䜴粥解之必止忌海藻松菜
又方
　　苦參(二/兩)　黄芩(二/兩)　生地黄(半/斤)
　右三味切以水八升煎取二升服一升或吐下毒物
　忌蕪荑
仲景治百合例　金匱祖方全
　百合知母湯　百合滑石代赭石湯
　百合雞子湯　百合地黄湯
又方
　治傷寒腹中痛
　　百合一兩炒黄為末米飲調服
孫真人治隂毒傷寒
　　百合煮濃汁服之一升良
　素問解㑊　仲景百合諸湯　活人説百合證
　右仲景百諸湯名本草所言備矣後活人主治服餌
　載之百問續者當知其祖
百合知母湯(治百合發/汗後者)
　　百合(七枚/擘)　知母(二/兩)
　右先以水洗百合漬一宿當去白沬去其水更以泉
　水二升煮取一升去滓别以泉水二升煮知母取一
　升半分温服
百合滑石代赭石湯(治百合病/下之後者)
　　百合(七/箇)　滑石(三兩/綿裹)　代赭石(如彈子大一/塊碎綿裹)
　右先將百合如前法製後去滓别以泉水二升煮滑
　石代赭石取一升去滓後合和重煎取一升半分温
　服
百合雞子湯(治百合吐/之後者)
　　百合(七/箇)　雞子(一箇取/黄用)
　右先將百合如前法製後去柤内雞子黄攪令勻温服
百合洗方(治百合彌月不/解變成渴者)　百合(一/升)
　右水一斗漬一宿以洗身洗已食煮餅勿以鹽䜴也
百合地黄湯(冶百合病不經汗/下吐病形如𥘉者)
　　百合(七/箇)　生地黄(取汁/一升)
　右先以水洗百合漬一宿出白沬去更水其以泉水
　二升煮取一升去滓内地黄汁煮取一升分温再服
　中病則止大便當如漆
百合滑石湯(治百合病/變寒熱)
　　百合(一兩/炙)　滑石(三/兩)
　右細末米湯調服方寸匕若微利者止再服
百合括蔞牡蠣湯(治百合/病不差)
　　百合　括蔞根　牡蠣(已上各/等分)
　右為散湯服方寸匕日二三
海藏百合四君子湯(治老弱虚/人不得眠)
　解㑊尺脉緩濇尺為隂部腹腎主之緩為熱中濇為
　無熱而無血故解㑊而不可名之然寒不寒熱不熱
　弱不弱壯不壯寧不可名為之解㑊也惟百合一證
　與此比比相若
病源小品萎蕤湯
　療冬温及春月中風傷寒則發熱頭眩疼咽喉亁舌
　强胸内疼心胸痞滿腰背强痞者結病也
　　萎蕤(一/兩)　石膏(三分末/之綿裹)　白薇(二/兩)　麻黄(二兩/去節)
　　獨活(二/兩)　芎藭(二/兩)　　　杏仁(二兩/去尖)甘草(二/兩)
　　青木香(二兩無麝/香一分代)
　右九味切以水八升煮取三升分三服若一寒一熱
　加朴硝一分及大黄三兩下之忌海藻松菜古方錄
　驗同　一方有葛根二兩
千金療傷寒中風五六日以上但胸中煩乾嘔者宜括
　蔞實湯主之方祖金匱
　　括蔞實(一/兩)　柴胡(半/斤)　黄芩　甘草(各二/兩)
　　生薑(四/兩)　　大棗(十/枚)
　右六味切勿令大碎吹去末以水一斗二升煮得六
　升絞去滓更煎取三升温服三日
千金翼五苓散(論云猪苓散此當在/太陽五苓散條下)
　　猪苓(三/分)　桂心(二/分)　澤瀉(五/分)　茯苓(三/分)
　　白术(三/分)
　右五味搗篩水服方寸七日三多飲煖汗出愈
甘草瀉心湯　傷寒中風醫反下之其人下利日數十
　行水穀不化腹申雷鳴心下痞堅而嘔乾嘔心煩不
　能得安醫見心下痞以為病未盡復重下之其痞益
　甚此非結熱但以胸中虚客氣上逆故益堅甘草瀉
　心湯主之
　　甘草(炙四/兩)　黄芩(三/兩)　大棗(十二/枚)　黄連(二/兩)
　　乾薑(炮一/兩)　半夏(冼去滑/半斤)
　右六味切以水一斗煮取六升分六服一方有人參
　三兩
古今經驗療中風傷寒脉浮發熱徃來汗出惡風頸强
　鼻鳴乾嘔陽旦湯主之方
　　大棗(十二/枚破)　桂心(三/兩)　芍藥(三/兩)　生薑(三/兩)
　　甘草(二/兩)　　黄芩(二/兩)
　右六味㕮咀以泉水六升煮取四升分四服日三自
　汗者去桂心加附子一枚煩渴者去桂加括蔞三兩
　利者去芍藥桂加乾薑三兩附子一枚炮心下悸者
　去芍藥加茯苓四兩虚勞裏急者正陽旦湯主之煎
　得二升内膠飴半升分為再服若脉浮𦂳者不可與
　也千金同
海藏十餘證脉并藥
　傷風脉𦂳仲景大青龍湯主之　無汗惡風仲景葛
　根湯主之已上二證傷風得傷寒脉傷寒得傷風脉
　是也易老㫁為桂枝柴黄各半湯
　中風傷寒萎蕤湯　中風寒陽旦湯
　傷寒中風括蔞實湯
　此先後所傷不同其中變證所苦各異故用藥雜非
　桂枝麻黄之正藥也
尺寸脉盛　重感于寒　變為温瘧
陽脉浮滑　隂脉濡弱　更遇于風變為風濕
陽脉洪數　隂脉實大　更遇温熱變為温毒
陽脉濡弱　隂脉洪𦂳　更遇温氣變為温疫
中風傷寒
傷風見寒
中暑中濕
中暑飲冷　(葢因傷於寒邪病又感異氣/而變  凡此數  皆重病也)
海藏云已上十餘證前後所傷不同内外變證不一非
　精於持診者不能别也
張文仲療傷寒白膏摩體中手當千遍藥力乃行並療
　惡瘡小兒頭瘡牛領馬鞍皆療之先以鹽湯洗惡療
　布拭之着膏上摩向火千遍日再自消
　　天雄　烏頭(炮/)　莾草　羊躑躅(各等/分)
　右四味各切以苦酒湯三升漬一宿作東向路竈又
　作十二聚濕吐各一升計成膏猪脂三斤着銅器中
　加竈上炊以葦薪為火令膏釋内所漬藥炊令沸下
　者着土聚盡遍藥成絞去滓傷寒頭痛酒服如杏核
　一枚温覆取汗咽痛含如棗核日三嚥之不可近目
　千金同
牙齒例
海藏云牙齒者足陽明經也手陽明經也足陽明之經
　走上牙中手陽明之經走下齒中牙齒者骨之餘也
　堅則令人强食或血出㫁爛諸痛寒熱不一皆手足
　陽明也
陳希夷神仙刷牙藥白牙黒髪益精神
　　猪牙皂角及生薑　　西國升麻蜀地黄
　　木律旱連槐夾子　　細辛荷葉要同當
　　青鹽等分同燒煉　　研煞將來用最良
　　擦牙牢齒烏鬚鬢　　誰知世上有仙方
　右用二兩並剉碎一新礶子盡盛其藥用瓦子蓋口
　以麻索子繫定上用鹽泥固濟約厚半寸許煞乾作
　一地坑子坑子方濶二尺深約七寸先放一方磚後
　安藥礶子以口向下坐用木炭一秤燒令透後清烟出
　稍存性去火發一宿取出研為細末毎蘸藥刷上下
　牙齒温水嗽口吐之
麝香玉散
　　酸石榴皮　訶子(各一/兩)　升麻　綠礬(枯/)
　　猪牙皂灰　川芎　　　白芷　麝香(一/錢)
　　五倍子　　石膽礬(各/半)　腦子(半/錢)青黛
　　白檀(二/錢)　　零陵香　　木鼈子(各一/錢)
　　百藥煎　　青鹽　　　細辛　荷葉灰
　　白茯苓(一/兩)　藿香葉　　沒石子(各一/兩半)
　　好蓽撥
　右細末用藥後茶清嗽之又方無腦子加麝香三錢
犀角升麻湯
　治陽明受風熱口唇煩連鬢腫痛鼻額連頭痛
　　犀角(七錢/半)　升麻(五/錢)　防風(三錢/半)　羌活(三錢/一字)
　　川芎(三錢/半)　白附子　白芷(二錢/半)　黄芩(二錢/半)
　　生甘草(二錢/半)
　右㕮咀作一服水五錢煎至三錢去滓分三服
梧桐淚散
　治陽明經虚風熱所襲流傳牙齒攻㫁肉則致腫結
　妨悶甚者為㫁間津液相搏化為濃汁宜用此藥
　　梧桐淚　石膽礬　細辛根　亂髪灰(一錢/一字)
　　黄礬(五/錢)　蘆㑹(五/錢)　麝香(一/錢)　升麻(五/錢)
　　硃砂　　川芎　　當歸　　牛膝(各二/錢半)
　右細末先以甘草湯潄口後用藥少許傅之以常用少
　許擦牙齒去風退熱消腫化毒牢固牙齒永無宣疳
　血蛙之病
升麻丸
　治陽明有熱攻注牙齒腫痛脉洪大而實宜以
　　細辛　升麻　防己　羌活　内加牽牛大黄瀉
　　之加減丸數
　右並等分為末煉蜜丸梧桐子大毎服二丸臨卧温
　水下
白牙齒藥
　　零陵香　白芷　青鹽(等/分)　沙鍋(别研/碎)
　　升麻(半/兩)　石膏(别研/一兩)　　　細辛(二/錢)
　　麝香(另研/半錢)
　右除内砂鍋石膏麝香外細末入此五味同調勻早
　辰夜間用藥擦牙温水漱
又方升麻散
　　細辛(六/錢)　川芎(二/兩)　升麻(一/兩)　藁本(一/兩)
　　石膏(一/兩)　皂莢(一/兩)　白芷(一/兩)
　右每用藥少許刷牙温水潄用沙羅三次
三聖散　治齒㫁腫痛動摇
　　甘葫蘆子(四/兩)　牛膝(二/兩)
　右細末毎用五錢匕水一盞半煎至一盞去滓稍熱
　漱多時吐之嘔噦不妨食後臨睡
治齒根宣露動揺方
　　柳枝　防風　杏仁　青鹽　地骨皮
　　細辛　生地黄(各一/兩)　蔓荆子(半/兩)
　右為細末藥一錢酒水各一盞煎至一盞去滓熱嗽
　冷吐
治牙齒脱落不牢方
　　熟銅末(二/兩)　當歸(一/分)　防風(一/分)　地骨皮(三/分)
　　細辛根(一/分)
　右為末將當歸末和銅末研如泥粉封齒日夜名二
　度三五日牢一月内忌硬物
簡要方治牙齒腫痛
　　白礬(一兩/枯)　露蜂房(一兩/微炒)
　右為末每用二錢水一盞煎十餘沸熱渫牙齒痛處
　冷吐之
二十八宿散治逺年近日發牙痛
　　丁香　蓽撥　大椒　蝎稍
　右七箇同碾為細末痛處用津㸃擦立止
蓽撥散治風蛀牙疼牙闗𦂳急
　　蓽撥　草烏頭　細辛　升麻　良薑　蝎稍
　右為細末如牙疼時擦少許􁏏涎痛即止
擦牙藥
　　川芎　細辛　訶子　五倍子　百藥煎(各二/錢半)
　　膽礬(半/錢)綠礬(半/兩)麝香(如無以甘/松代之)
　右為細末再入膽礬麝香研勻為度每用一字臨卧
　刷之
立效治牙疼
　　小椒　露蜂房　青鹽(各等/分)
　右為細末煎數沸放温漱之痛即止
益神散　一法加青黛棗核粟蓬熏灰同末刷牙
　　五倍子(半/兩)　訶子(三箇/去核)　石榴皮(三錢/半)
　　膽礬(錢半别/研為末)零陵香(一/錢)　白芷(一/錢)　麝香
　　綠礬(半兩炒乾一/半生用一半)食療去皂角(兩/錠)　加鹽(半/兩)
　右同炒令赤細碾夜夜用擦牙齒一月後有動者齒
　及血􁝎並差其牙堅牢
反老還童丹
　　青鹽(六/分)　升麻(一/兩)　羌活(一/兩)　當歸(兩/半)
　　五倍子(一/兩)川芎(半/兩)　熟地黄(一/兩)猪牙皂(一/兩)
　右用礶子一箇隨藥多少用自己退髪少許蓋藥面
　用瓦子蓋之鹽泥固濟文武火煆香熟氣絶為度冷
　取煞研為末毎日早晨及晚擦牙久而見效
病源曰手陽明之支脉入於齒齒是骨之所絡髓之所
　養若風冷寒入於經絡傷骨冷氣入齒根則齒痛
海藏云此骨與大腸俱熱大便秘經絡壅治而齒㫁痛
　者治法不同也凡齒痛藥並見外臺秘要
古今巴豆例
　本草云味辛温主温熱寒有毒可以通寒可以開胃
　可以磨堅可以止􁀙又可以備急而隨膓或佐以寒或
　佐以熱加以五色各隨其藏具見於後以其此藥多
　治膓胃手足陽明之經也故入三陽拾遺例金匱玉
　函要畧傷寒論并雜療諸方皆張仲景祖神農法伊
　尹體箕子而作也唐宋以來如孫思邈葛稚川朱奉
　議王朝奉輩其餘名醫雖多皆不出仲景書也
仲景備急丸
　治卒暴百病中惡客忤治口禁停尸卒死
　　巴豆　大黄　乾薑(各等/分)
　右蜜丸杵千下丸如小豆大毎服三丸苦酒下如幹
　口不開折齒灌之三物司空裴秀亦作散用治心腹
　諸疾與上同巴豆即斬闗奪門之將散不及丸必用
　散者其急也
　三物須精新好者細末蜜丸和搗千杵丸如小豆大
　胷滿卒痛如錐刀刺氣口急禁停尸卒死以煖水苦
　酒服之若不下捧頭幹開灌令下咽須臾差未和更
　與三丸當便膓鳴轉即時吐下得愈若口禁不開折
　齒灌之藥下即生
景白散
　　桔梗　貝母(各一字/半末之)　巴豆(熬研/半字)
　右巴豆入散内碾勻服强人半錢七弱人少減病在
　上必吐病在下必利不利進熱粥一杯不止進冷粥
　一杯若汗出已腹痛與芍藥三錢如上方
仲景飛尸走馬湯方
　　巴豆(二枚去/皮心)　杏仁(二枚去/皮尖)
　右二味綿纒槌令極細投熱湯二合指捻取白汁便
　飲之食頃當下量大小老㓜虚實加減服之通鬼擊
　病忌野猪肉蘆笋張文仲同
黒神丸治心腹諸疾
　　巴豆(二錢/半)　鹽頭(四/兩)
　右為細末滴水丸桐子大麥炒香水上浮不用麥酒
　吞二丸
狀元丸　一名酒癰丸
　　神麯(炒/)　葛根(各半/兩)　半夏(一兩/洗)　雄黄(二/錢)
　　巴豆(五十/箇)白麵(一/兩)
　右六味滴水丸桐子大麥炒香水上浮不用麥酒下
　十二丸
酒癰丸
　　巴豆(十五/箇)　雄黄(六塊皇/角子大)蝎稍(十五/箇)　白麵(五/兩)
　右為細末水丸豌豆大稍乾
神應丸
　大治心腹脹滿宿食不消飲食所傷不喜飲食諸藥
　不效
　　巴豆(一百一/十粒)　麵(一斤炒/盡油)
　右連麵一處為細末醋糊丸菉豆大冷水下二三十
　丸食逺
青娥丸　此後並巴豆杏仁例
　　一法加　青黛(一錢/五分)　巴豆(一錢/五分)　白礬(半/兩)
　右蒸餅丸菉豆大毎服二丸甘草湯下食後
紅粉丸
　　一法加胭脂治婦人血不通　一法加硃砂
解毒雄黄丸
　治纒喉風急喉閉卒倒失音不語不省人事
　　一法加　雄黄(一/分)　鬰金　巴豆(十四/箇)
玉霜丸
　　一法加　輕粉　滑石　一法加白礬
活人黒神丸
　　一法加　鹽䜴　五靈脂　治濕痰食積
錢氏紫霜丸
　　一法加　代赭石　赤石脂　法加大黄(治熱/結)
　　一法加　附子　烏頭(治寒/結)
感應丸(生治修製/並見本見)
　　丁香(一/錢)　木香(一/錢)　肉荳蔲(三/錢)　乾薑(半/兩)
　　巴豆(半兩/製)杏仁(半兩/製)百草霜　　蠟(二兩/醋煮)
神應丸(治冷飲注泄者立/止海藏所改法也)
　許學士云此方得之王景長之家近世名醫多用即
　知此方乃古方也惟此為真局方髙殿前家亦非也
　本方雖云秘者能下泄者能止用之少效子反覆本
　草味藥證但言巴豆得大者良予故法為神應丸
　　木香(一/錢)　丁香(别/研)　乾薑(炮半/兩)　百草霜(研細/半兩)
　　四味藥末和勻　　杏仁(半/兩)　　蠟(二兩醋煮/垢先備下)
　　巴豆(半兩炒去油/盡㣲存性)
　右同碾為泥上四味和勻重羅細入泥中溶化蠟入
　小油半兩勻同入泥與細末中研勻及數百廻後至
　凝可搓作挺蠟紙封聚毎挺可重一錢
局方感應丸
　治虚中積冷氣弱有傷停積胃脘不能傳化或因氣
　冷因肌飽食飲酒過多心下堅滿兩脇脹痛心腹大
　疼霍亂吐瀉大便頻併後重遲澁久利赤白膿血相
　雜米穀不消除而復發又治中脘嘔吐痰逆惡心喜
　睡頭旋胸膈痞悶四肢倦怠不欲飲食又治妊娠傷
　寒新産有傷若久有積寒吃熱藥不效者並悉治之
　又治久病形羸荏冉歲月漸致虚弱面黄肌瘦飲食
　或進或退大便或秘或泄不拘久新積冷並悉治之
　大病不過三服便見痊愈此藥温無毒並不燥熱不
　損胃氣亦不吐瀉止是磨化積聚消遂温冷療飲食
　所傷快三焦滯氣
　　新揀丁香(一兩/五錢)　南木香(去蘆一/兩五錢)　川乾薑(一兩/炮)
　　肉荳蔲(去皮仁子滑/皮二十箇)　巴豆(七十箇去皮心/出盡油細研)
　　杏仁(揀肥者去灰土一百四十箇去尖/湯浸一宿去皮别研極爠如膏)
　　百草霜(用庄家鍋㡳㡳/亂者細研二兩)
　右七味除巴豆粉百草霜杏仁三味餘四味搗為細
　末與前三味同拌研令細用好蠟匱和先將蠟六兩
　鎔化作汁以重綿濾去滓更以好酒一升於銀石器
　内煮蠟鎔滚數沸傾酒冷其蠟自浮於上取蠟秤用
　凡春夏修合清油一兩於銚内熬令末散香熟次下
　酒煮蠟四兩同化作汁就鍋内乗熱拌和前項藥末
　秋冬修合用清油一兩半同煎煮熱作汁和匱藥末
　同劑分作小錠子以油單紙裹之旋丸如菉豆大每
　服三五粒量虚實加減温水吞下不拘時候常服進
　飲食消酒毒令人不中酒又治小兒脾胃虚弱累有
　傷滯糞白鮓臭下利水榖毎服五粒黍米大乾薑湯
　下不拘時候前項疾證連綿月日用熱藥攻取轉並
　不成效者不拘老㓜䖍心服餌立有神效
簡易感應丸(修合治療之/法並見局方)
　　丁香　木香　杏仁　豆蔲　乾薑　巴豆
　　百草霜(各等/分)
　右用見成丸子半兩入巴豆十枚去殻爛碾成膏用
　烏梅三箇蒸過取肉三件一處别碾令極勻丸如菉
　豆大今人徃徃見巴豆不去油不敢輙服况尊貴之
　既有聲色之奉於心有怯尤不肯用但巴豆之性怪
　以温煖之劑止能去花莖不動藏氣有飲則行無飲
　則利若病形體雖不甚壯實既有飲氣積氣之患與
　夫邪氣入腹大便必秘若非挨動何由得去猶豫不
　決則病勢攻攪愈見羸乏莫若於病始萌之時對證
　用之流利之後或大腑不調則以石菖蒲解之自然
　平治却於㕮咀方中選藥調理治心腹疼痛不可忍
　服十丸薑湯下若未通再服以利為期服藥之後痛
　或愈甚既以流利痛或未除仍隂陽攪亂藏之未平
　且甚痛甚者至於厥逆或面青口禁當先以蘇合香
　丸灌之欠投此藥治惡心嘔逆全不納食此藥微微
　利通方服温脾之藥治赤白痢病心腹疼痛先以此
　藥微利次方㫁下兼治男子痃癖疝氣膀胱奔豚腎
　氣脚氣攻刺入腹亦用此藥微微利之酒利痰飲為
　患婦人血氣並宜服
五脂丸　名通膈丸
　　五靈脂(一兩/淨)　青皮(取末/半兩)　巴豆(十餘/粒)
　右為細末水調搗成丸大人菉豆大三丸温水下食
　後臨卧小兒米粒大一二丸量虚實至三五丸若合
　得經年陳久愈佳中有痰涎相混不能施化亦加至
　七丸傷寒當下用承氣等湯不能下者可前承氣湯
　一服此丸三五丸或五七定即可使也
木香五靈脂丸
　　木香(二/錢)　丁香(二/錢)　肉荳蔲(半/兩)　三□　青皮
　　陳皮(各半/兩)牽牛(半/兩)　五靈脂(五/錢)　巴豆(四箇去/皮油)
　右為細末醋糊丸菉豆大毎服十五丸至二十丸温
　水下治胸脇痞悶氣不順心腹疼痛酒食所傷等證
三倍丸
　　黄蘖(三/兩)　蛤粉(三/兩)　巴豆(去皮膜/油一兩)
　右將蘗為末入粉勻再入豆霜滴水丸桐子大每服
　二三丸水下
解毒丸
　　雄黄(一/分)　鬰金(一/分)　巴豆(去皮油/七箇)
　右為細末醋糊丸菉豆大熱茶清下七丸吐出頑涎
　立便蘇省未吐再服如至死者心頭尤熱口禁藥不
　下即以鐵單匙幹開或折齒灌之藥下咽喉無有不
　活微吐泄不妨及上膈壅熱痰涎不利咽喉腫滿目
　赤廱腫一切熱毒並宜服之小兒喉腫痛驚熱痰涎
　壅塞服二丸或三丸量大小加減
軟紅丸(治婦人/心痛)
　　杏仁(二十/箇)　巴豆(四箇和/皮用)　乾胭脂(十/箇)
　右滴水丸菉豆大毎服三丸生薑湯下
比金丸
　治小兒驚風體熱喘粗涎嗽心忪頰赤大小便不利
　夜卧不安
　　輕粉(半/兩)　滑石(半/兩)　南星(二/錢)　巴豆(二十三箇/去油取用)
　　青黛(二/錢)
　右細末糊丸麻子大每服一歲兒一丸薄荷湯下如
　急驚風頭熱足冷口噤面青筋脉抽掣膈中頑涎甚
　者加一二丸煎桃附湯下藴毒熱毒涎出立便安愈
　小兒瘡疥後餘毒宜服此藥解之食後
青娥丸(治喘嗽/上熱)
　　巴豆　青黛(俱二/錢半)　白礬(半/錢)
　右細末蒸餅丸菉豆大每服二丸甘草湯下食後
柔金丸(治酒/積)
　　雄黄　杏仁　巴豆(各等/分)
　右細末寒食麵丸菉豆大乾糖炒令黄色
導氣丸(治内傷積聚/痰飲等證)
　　大黄(一/兩)　甘草(一兩/麵炒)皂角(去皮核/一兩)巴豆(去皮/一兩)
　右㕮咀醋糊丸作餅子以穰草蓋如造麯法發色上
　有黄衣為度乗風日乾亦得别入
　　丁香　木香　縮砂仁(三/錢)
　與上同為細末醋糊丸黍米大毎服二三丸白湯下
　加至四五丸米湯下食後病大者七丸去黄衣中山
　陳之綱南頓傳得此方
安中丸
　　棗(十枚/去核)　杏仁(十五/箇)　白礬　巴豆(三十箇/和皮用)
　右用蒸餅劑四兩内藥味味各和勻與棗和餅劑裹
　慢火燒黄熟去皮一處搗成膏子如蘿蔔子大毎服
　五七丸白湯下食後
透羅丹(治胷隔痞悶酒食/所傷并咳嗽等證)
　　半夏(一/兩)　皂角(二兩去/皮弦子)杏仁(六十/箇)　巴豆(六十/箇)
　右四味用麩五升同炒令黄色為度去麩不用為細末
　入寒食麵二兩炒黄色醋煮糊丸如菉豆大毎服二
　丸生薑湯下食逺臨卧
黄帝問曰婦人重身之毒何也岐伯曰有故無損亦無
　損也帝曰請問其故何謂也大積聚其可犯也衰其
　大半及太過者死衰其大半不足以害生故止其藥
　若過則毒氣内餘則敗損中和故過積聚潔古老人
　治積别有法少壯人無積虚人則有之脾胃怯弱氣
　血兩衰四時有感皆能成積若遽以磨堅破結之藥
　治之疾似去而人已衰矣乾漆䃃砂三稜牽牛大黄
　之類藥之暫快藥過則依然氣愈消疾愈大竟何益
　哉故善治者當先補虚氣血壯積自消如滿座君子縱
　有一小人自然無容地而出矣不問何藏先調其中
　使能飲食是其本也
温白丸
　治心腹積聚久壅癖塊大如柸椀黄疸宿食朝起嘔
　吐滿上氣時時腹脹心下堅結上來搶心傍及兩脅
　十腫水病八種痞塞翻胃吐逆飲食噎塞五種淋疾
　九種心痛積年食不消化成瘧疾連年不差及療一
　切諸風身體頑痺不知痛痒或半身不遂或眉髪墮
　落及療七十二種風三十六種遁尸疰忤及癲癎或
　婦人諸疾㫁續不生治下淋􁏏五邪失心憂愁思慮
　意不樂飲食無味月水不調及腹中一切諸疾有似
　懐孕連年累月羸瘦困弊或歌如鬼所使但服此藥
　無不除愈
　　川烏(去皮臍炮/二兩半)紫苑(去苖葉/及土)菖蒲(去鬚九/節者佳)
　　柴胡(洗淨去/蘆頭)　厚朴(去粗皮/生薑製)桔梗(去黑皮/蘆頭)
　　吳茱萸(用湯洗/七次焙)皂莢(去弦/子炒)　茯苓(用沉水/者去皮)
　　乾薑(炮/)　黄連(去/毛)　人參(去蘆/頭)　巴豆(去油心膜/出油研炒)
　　桂(去粗/皮)　蜀椒(去目炒/各半兩)
　右為細末入巴豆令勻煉蜜丸桐子大每服三丸生
　薑湯下食後臨卧服漸加至五六丸
易老治五積
　　肺息貴　人參　紫苑　心伏梁　菖蒲
　　黄連　　桃仁　脾痞氣　温白丸加
　　吳茱萸　乾薑　肝肥氣　柴胡　川芎
　　腎奔豚　丁香　茯苓　　逺志
　治㐲梁氣在心下結聚不散用桃奴三兩為末空心
　温酒下桃奴是實著樹不落實中者正月採樹上乾
　桃是也
萬病感應丸
　主治修製并見本方後有全註於上温白丸内加
　　羌活(兩/半)　三稜(兩/半)　甘遂(兩/半)　杏仁(兩/半)
　　防風(兩/半)　葳靈仙(一口/兩力)上六味却減蜀椒
萬病紫苑丸全註
　此藥療治久患痃癖如椀大及諸黄病毎地氣起時
　上氣衝心遶臍絞痛一切蟲咬十種蟲病及胃冷吐
　食嘔逆惡心飲食不消天行時病婦人多年月水不
　通或腹如懐孕多血天隂即發又治二十種風頑痺
　不知年嵗晝夜不安夢與鬼交頭多白屑或哭或笑
　如鬼魅所著腹中生瘡服之皆效
　　紫苑(土苖/土)　吳茱萸(湯洗數/火焙乾)　厚朴(薑汁製/一兩半)
　　菖蒲(去毛/九節)　柴胡(去/苗)　桔梗(去黒皮/蘆炒)　茯苓(去/皮)
　　皂莢(去皮弦/子炙)　桂枝　乾薑(炮/)　黄連(去毛/八錢)
　　蜀椒(去目及閉/口者微炒)巴豆(去皮膜/出油研)　　人參(去蘆各/十兩)
　　川烏(炮去皮半/兩加三錢)加羌活　獨活　防風(等/分)
　右為細末入巴豆勻煉蜜丸如桐子大每服三丸漸
　加至五七丸生薑湯送下食後臨卧初有孕者不宜
　服具引於後　有楊駙馬患風氣衝心飲食吐逆徧
　身枯瘦日服五丸至七丸服至二十日瀉出肉塊蝦
　蟆五六枚白膿二升　又趙侍郎先食後吐目無所
　見耳無所聞服至五十日瀉出青蛇五七條長四寸
　許惡膿三升愈　王氏患大風疾眉髪墮落掌内生
　瘡服之半月瀉出癩蟲二升似馬尾長寸許後愈
　李靈患肥氣服五丸經一月瀉出肉鱉三枚　如黄
　門卒中風病發時服藥瀉出惡膿四升赤黄水一升
　肉蟲亂髪相似愈　李知府妻楊氏帶下病七年月
　崩不止骨痿着牀日服五丸至十丸十五丸取下膿
　血五升黄水一升肉塊如雞子大愈　此藥治一切
　風患萬病如神惟初有孕者不宜服之
　痔痛腸風酒下
　赤白痢訶子湯下
　膿血痢米飲下
　墮傷血悶四肢不收酒下
　蛔蟲絞心㯽榔湯下
　氣噎憂噎荷葉湯下
　一切風升麻湯下
　寸白蟲㯽榔湯下
　霍亂乾薑湯下
　咳嗽杏仁湯下
　腰腎痛豆淋湯下
　隂毒傷寒温酒下
　吐逆生薑湯下
　食飲氣塊麵湯下
　時氣井花水下
　脾風陳皮湯下
　頭痛及心下痛酒下
　大小便不通燈草湯下
　因物所傷本物湯下
　吐水梨湯下
　氣病乾薑湯下
　小兒天風吊搐防己湯下
　小兒乳食傷白湯下
　小兒疳病葱白湯下
　月信不通煎紅花酒下
　婦人腹痛川芎湯下
　懐孕半年後胎漏艾湯下
　有子氣衝心酒下
　産暈痛温酒下
　血氣痛當歸酒下
　産後心腹脹滿豆淋湯下
　難産益智湯下
　産後血痢當歸湯下豆淋湯下
　赤白帶下酒煎艾湯下
　解内外傷寒粥飲湯下
　室女血脉不通酒下
　子死葵子湯下
　又治小兒驚癎大人癲狂一切風及無孕婦人身上
　頑麻狀如蟲行四肢俱腫呻吟走痛等疾
耆婆萬應丸
　　牛黄　麝香(俱/研)　犀角(鎊/)　硃砂(研/飛)　雄黄(研/)
　　黄連(去/毛)大㦸(剉/炒)　芫花(醋炒/令赤)人參(去/蘆)　茯苓(去/皮)
　　乾薑(炮/)肉桂(去皮/忌火)當歸(去/蘆)　芎藭　芍藥
　　甘遂　黄芩　　細辛　　巴豆(去皮/心炒)桔梗(去/蘆)
　　前胡(去/蘆)紫苑　　蒲黄(微/炒)　防風(去/蘆)　葶藶(炒/)
　　川椒(去目微/炒出汗)　　桑皮(剉油炒/各一兩)　蜈蚣(二十八節/去頭足炒)
　　禹餘粮(醋浸水/飛研)　芫青(三十八枚糯米同/炒黄色去頭足趐)
　　石蜥蜴(去頭尾足/炙四寸)
　右為細末入研藥勻煉蜜丸如小豆大療七種癖塊
　五種癲病十種注忤七種飛尸十二種蟲毒五種黄
　病十二種瘧病十種水病八種大風十二種痺風并
　大頭目賠漠漠及上氣􁲕嗽喉中如水雞聲不得卧飲
　食不作肌膚五臓滯氣積聚不消壅閉不通心腹脹
　滿連及胷背䜴脹氣堅結流入四肢或腹脹心膈氣
　滿無時舉發十年二十年不瘥五種不利井蚘蟲寸
　白蟲諸蟲上下冷熱久積痰飲令人多眠睡消瘦無
　力䕃入骨髓便成滯疾身體氣腫飲食嘔逆腰脚酸
　疼四肢沉重不能久行立婦人因産冷入子藏藏中
　不淨或閉塞不通胞中瘀血冷白帶流出不盡時時
　疼痛為患或由此㫁産并小兒赤白下利及狐臭耳
　聾鼻塞等病服此藥以三丸為一劑服藥不過三劑
　萬病悉除說無窮盡故稱萬病丸若一歲以下小兒
　有疾者令乳母服兩小豆大亦以吐以利為度　有
　近病及卒病皆用多積久病少服常服微溏利為度
　卒病欲死服三丸取即瘥　五注鬼刺客忤服二丸
　男女邪病歌哭腹大如姙身服二丸日三夜一間食
　服之　蠱毒吐血腹痛如刺服二丸若不瘥更服諸
　有痰服三丸冷癖服三丸日三服皆間服常令微溏
　利　宿食不消服二丸取利　癓瘕積聚二丸日三
　服　拘急腹脹滿心痛服三丸　上氣嘔逆胷滿不
　得眠服二丸不瘥再服大利腹二丸服日三服　疳
　温服二丸以一丸如杏仁大和鮓泔二合灌下部中
　　水病服三丸日再服間食服之差即止人弱隔日
　服　頭痛惡寒服二丸覆取汗傷寒天行服二丸日
　三間食服之　小便不通腵二丸不瘥明日更服
　大便不通服三丸又内一丸下部中即通　耳聾聤
　耳以綿裹如棗核塞之　鼻衂服二丸　癰疽丁瘇
　破腫服一丸如麻子大日傅之根亦自出　犯丁瘇血出以
　猪脂和塗有孔則内孔中瘥　癩瘡鮓泔洗訖取藥
　和猪脂塗之　漏瘡有孔以一丸内孔中和猪脂𫝊
　之　痔瘡塗綿筋上内孔中日别易瘥瘰癧以豬脂和塗
　瘥　癬瘡以布揩令汗出以鮓汁和塗　　易瘥　胸背
　腰脇腫以醋和傅腫上日一易又服二丸　諸冷瘡積年
　不瘥以鮓泔和塗之惡刺以一丸内瘡孔中即瘥　蝮蛇
　螫以少許内螫處若毒入腹心煩欲絶者服三丸蝎螫以
　少許塗之蜜螫以少許傅之　婦人諸疾胞衣不下服二
　丸　小兒驚疳服一丸如米許又以塗乳令咂之看兒大
　小量與服之　小兒客忤一丸如米大和塗乳頭與咂之
　以意量之　小兒乳不消心腹脹滿一丸如米許塗乳頭
　令咂取瘥　瘧疾初發前服一丸未差更服
小麝香丸(治鬼疰飛/尸厲疾)
　麝香(三/分)　　雄黄(别/研)　當歸(焙/)　　丹砂(别研各/四兩)
　桂心　　　芍藥　　細心(各五/錢)　莾草(炙/)　犀角(屑/)
　梔子(各三/錢)　巴豆(五十箇去/皮心生用)　　　附子(炮去/皮臍)
　烏頭(炮去皮臍各/五枚重半兩)　　蜈蚣(一條去/頭足炒)
　右為細末和勻蜜丸搗至千杵如菉豆大或小豆大
　毎服二丸日服漸加至四丸五丸
神保丸(主治修製/並見局方)
　治膀胱氣上至兩脇心腹疼痛一投而效
　　巴豆　胡椒　蝎稍　木香
　右末硃砂為衣有人病項筋痛醫作夙治不效久又
　注兩脅甚苦合一投而瘥
已上例中諸藥凡用巴豆新者峻利力大陳者緩慢丸
　小欲急治者宜新欲緩治者宜陳或有用新者云藥
　經年愈亦待陳之意也
　
　
　
　
　
　
　醫壘元戎巻六
欽定四庫全書
　醫壘元戎卷七
　　　　　　　　　　　　明　王好古　撰
太隂證　先足經從湯液　後手經從襍例
仲景理中例
仲景理中湯(主治修製並見金匱并/傷寒論及諸方雜例)
　　人參　白术　乾薑　甘草
　後本經加減八法　錢氏減乾薑為温中丸　仲景
　甘草乾薑湯　仲景治霍亂改理中丸活人枳實理
　中丸　局方消飲丸　理中湯去人參加茯苓為調
　中丸亦為調中湯(並見隂陽論/)桂枝湯觧表四逆湯
　温裏　仲景加桂為人參桂枝湯　活人加靑陳皮
　治胞膈病名和中湯　許學士蜜和此六味為補脾
　丸　虚則補其母未有子富而母貧者也
　脾者太隂濕土脾不足隂濕之劑以補之如何用乾
　薑白术以燥之是反泄濕也如何是補脾　海藏云
　黄茋湯加減隂證論與四物各半湯補氣血本方言
　丸不及湯海藏云大便耎者宜湯大便結者宜九以
　其腸胃燥濕不同也　如何仲景用丸以治霍亂泄
　㵼理中去參加朴為和中湯
　衍義云今人使理中湯倉卒之間多不効者何也是
　不知仲景之意為必效之藥盖用藥之人自有差殊
　耳如治胸痺心下痞堅氣結胸滿脅下逆氣搶心理
　中湯主之人參白术乾薑甘草四物等共十二兩水
　八升煑取三升毎服一升三服以和為度或作丸須
　雞子黄大皆可竒效今人使一丸如楊梅許服之病
　既不去乃曰藥不神非藥之罪用藥之罪也今引以
　為例他可效此然年高及素虚人當逐宜加減甘草
　　飲冷傷胃吐血以理中湯理治中脘分利隂陽安
　定血脉只用本方並無血藥在王氏易簡條下楊氏
　飲冷㵼血服對金㪚止亦理中脘分利隂陽安定血
　脉之意也飲冷酒過多啖炙煿熱食發衂者理中湯
　一料加川芎一兩服之平昔素不飲冷者梔子黄芩
　湯之類　海藏云楊師三朝三大醉至醒發大渴飲
　冷水三巨杯次又飲氷茶三碗後病便鮮血四次約
　一盆先以呉茱萸丸翌日又與平胃五苓各半㪚三
　大服血止復白痢又與神應丸四服白痢乃止其安
　如故或問曰何為不用黄連之類以解毒所用者濕
　熱之劑予曰若用寒藥其疾大變難療寒毒内傷復
　用寒藥非其治也况血為寒所凝浸入大腸間而便
　下得温乃行所以用濕熱其血自止經云治本病必
　求其本此之謂也胃既温其血不凝而自行各守其
　鄉也
衍義云有一男子暑月患血痢醫妄用以凉藥逆治專
　用黄連阿膠木香治之此藥始感便治則可今病乆
　膓虚理不可服踰旬不㡬至委頓故曰理當别藥知
　是論之誠在醫之通變矣循經則萬無一失引此為
　例餘皆倣此　海藏云暑月乆血痢不用黄連隂在
　内也
王氏易簡理中湯
　治脾胃不和飲食減少短氣虛羸而復嘔逆或大病
　之後胸中有寒時喜咳唾霍亂之後氣虚未禁熱藥
　並宜服之
　　人參(一/兩)　乾薑(一/兩)　白术(一/兩)　甘草(一/兩)
　右㕮咀每服四錢水一盞煎至六分服為寒氣濕氣
　所中者加附子一兩名附子理中湯霍亂吐㵼者加
　橘紅青橘各一兩名治中湯乾霍亂心腹作痛先以
　鹽湯少許頓服候吐出令透即進此藥
　嘔吐者於治中湯内加丁香半夏一兩毎服生薑十
　片煎泄㵼者加橘紅茯苓各一兩名補中湯
　溏泄不已者於補中湯内更加附子二兩不喜飲水
　榖不化者再加􁮓砂仁一兩共成八味　若霍亂吐
　下心腹作痛手足逆冷於本方中去白术加熟附子
　名四順湯若傷寒結胸先以桔梗枳殻等分煎服不
　愈者及諸吐利後胸痞欲絶心膈髙起急痛手不可
　近者加枳實茯苓各一兩名枳實理中湯　若渇者
　再於枳實理中湯内加括蔞根一兩　一法霍亂後
　轉筋者理中湯加火煆石膏一兩　一臍上築者腎
　氣動也去术加官桂一兩半醫恐燥故去术恐作奔
　豚故加官桂　悸多者加茯苓一兩　渴欲飲水者
　添加术半兩　若寒者添加乾薑半兩　腹滿去术
　加附子一兩　一法治飲酒過多及啖炙􁫥熱食發
　為鼻衂加川芎一兩　一法專治傷胃吐血以此藥
　能理中脘分利隂陽安定血脉只用本方　中附子
　毒者亦用本方　或止用甘草乾薑等分煎服仍以
　烏荳煎湯解之
韓氏温中篇
　夫傷寒病之說始自皇帝以開其端由至於仲景方
　陳其條目自後膚淺之學莫知其數立言者云病在
　表可發汗病在裏可下之或云不可汗不可下即未
　嘗有温中之説仲景傷寒論傷寒例云尺寸俱沉細
　太隂受病也尺寸俱沉少隂受病也尺寸俱㣲緩厥
　隂受病也又辨太隂證云太隂病脉浮可發汗宜桂
　枝湯又自利不渴宜四逆湯又腹滿時痛桂枝芍藥
　湯辨少隂證云始得之發熱脉沉麻黄細莘附子湯
　又少隂病二三日麻黄附子甘草湯又少隂病身體
　痛手足寒骨節痛脉沉附子湯又少隂病吐利手足
　厥逆冷煩燥欲死呉茱萸湯又少隂病脉沉急温之
　宜四逆湯今舉仲景論中數條最是治三隂之良法
　於今世用之尚有未盡證者愚嘗校量自至和初歲
　迄於今三十餘年不以歲之太過不及毎夏至以前
　有病傷寒人十中七八兩手脉俱沉細數多是胸隔
　滿悶或嘔逆或氣寒或腹鳴或腹痛與仲景三隂病
　之説脉理同而證不同因兹豈敢妄投仲景治三隂
　病藥醫者方見脉沉及胸滿便投藥下之往往不救
　嘗酙酌仲景理中丸與服之其病勢輕者即胸中便
　快病勢重者半日許滿悶依然或有病人脉沉細遲
　投仲景四逆湯温之多藥力大熱後必發煩躁因校
　量此形證今别立方以治之多得病不可不傳焉
　病人但兩手脉沉細數或有力或無力或關脉短及
　力小胸膈塞閉氣短不能相接者便可隨脉證投温
　中藥以治之
　病人兩手脉沉遲或𦂳或緩皆為胸中寒也若寸脉
　短及力小於關尺者此是隂盛陽虚也或胸膈滿悶
　腹中脹痛身體拘急手足逆冷宜急温之若立春以
　後至清明以前宜温中湯主之清明以後至芒種以
　前宜橘皮湯主之芒種以後立秋以前宜七物理中
　丸主之
温中湯方
　　舶上丁香皮(一/兩)　乾薑(炮二/分)　白术(二/分)
　　陳橘皮(二/分)　　　丁香(二/分)　　厚朴(薑炙去柤/皮一兩)
　右㕮咀毎服二錢水一盞入葱白三寸荆芥五穗煎
　至七分去滓熱服如三兩服未快尚手足逆冷嚥吐
　更加舶上丁香皮二分乾薑二分炮
　橘皮湯　七物理中湯　厚朴丸　白术湯
　橘葉湯　以上五方並見韓氏㣲㫖及隂證論
仲景七物厚朴湯
　　厚朴(半/斤)　甘草(二/兩)　大黄(二/兩)　大枳實(五/枚)
　　生薑(二/兩)　大棗(十/枚)　桂(二/兩)
　右水一斗煎取四升去滓温服八合日三嘔者加半
　夏五兩　下痢者去大黄　寒多者加生薑至半斤
三物厚朴湯(治腹脹/脉數)
　　厚朴(半/斤)　枳實(五/枚)　大黄(四/兩)
　右水一斗二升煎二物取五升内大黄四兩再煎取
　三升温服一升腹中轉動更服不動勿服
平胃㪚(此當在陽明例以其與太隂/相為表裏故列太隂條下)
　　蒼术(八/兩)　甘草(三/兩)　陳皮(五/兩)　厚朴(五/兩)
　加茯苓丁香白术為調胃㪚此藥亦㵼脾濕一法加
　霍香半夏　加減數例並見活法　正氣飲續局方
　　局方平胃㪚加乾薑為厚朴湯　平胃㪚此方大
　抵治脉緩濕勝中寒者效　温疫時氣温毒傷寒頭
　痛壯熱加連鬚葱白五寸豆豉三十粒煎三二服㣲
　汗出愈如未得汗以稀粥投之取汗為度若中風自
　汗者不宜出汗　五勞七傷脚手心熱煩燥不安肢
　節酸痛加柴胡　痰𠻳瘧疾加乾薑製半夏　本藏
　氣痛加茴香　水氣腫滿加桑白皮　婦人赤白帶
　下加黄耆　酒傷加丁香　飲冷傷食加髙良薑
　滑脱泄㵼加肉豆䓻　風痰四肢沉困加荆芥　腿
　膝冷痛加牛膝　渾身拘急及虚壅加地骨皮腿膝
　濕痺加兎絲子　白痢加呉茱萸赤痢加黄連　頭
　風加藁本　轉筋霍亂加楠木皮　已上佐使止加
　一銖此藥不問老㓜胎前産後五勞七傷六極八邪
　耳鳴眼昏夢泄盗汗四肢浮腫腿膝酸痿婦人宮臓
　乆冷月脉不調者加官桂若能毎空心一服注顔容
　容豐肌體調三焦壯筋骨祛冷氣快心胸常助元陽
　益真氣徤脾飲進食和氣祛痰自然榮衛暢寒暑不
　侵此藥去厚朴加防風療四時傷寒極有神效已上
　法並用水煎
陶隠居厚朴湯(治心下至/小腹痞滿)
　　厚朴　甘艸　枳實　桂
　右為細末生薑水煎
易簡平胃㪚
　治脾胃不和不思飲食心腹脅肋膨脹刺痛口苦無
　味胸滿短氣嘔穢惡心噫氣吞酸面色痿黄肌體瘦
　弱怠惰嗜卧體重腹痛常多自利或發霍亂及五噎
　八痞膈氣反胃並宜治之
　　蒼术(八/)　甘草(三/)　厚朴(五/)　陳皮(五/)
　右㕮咀毎服四錢水一盞半薑五片棗一枚煎至六
　分去滓食前服　惟大便秘小便多中不寒者别加
　潤劑　常服調元陽暖胃氣化食消痰飲辟風寒冷
　濕四時不正之氣　一法加茯苓丁香各三兩共成
　六味　治胃寒嘔吐多加生薑煎服　一法若其人
　氣不舒快中腕痞塞加􁮓砂香附子各三兩共八味
　生薑煎服其效尤速　一法去蒼术餘各等分白水
　煎服　治酒食所傷眼睛頭面遍身黄色服之神效
　　一法加草果烏頭各一枚治脾寒痞瘧平胃㪚與
　五苓㪚相合名對金㪚與六一㪚相合名黄白㪚與
　錢氏異攻㪚相合名調胃㪚　欲進飲食加神麯麥
　蘖呉茱萸蜀椒乾薑桂為呉茱萸湯
　胃㪚加減大畧　加藁本桔梗為和觧㪚　加藿香
　半夏為不換金正氣㪚　已上二藥通治傷寒吐利
　　腸滑者加肉豆䓻　瘧疾寒熱者加柴胡　小腸
　氣痛者加苦棟茴香
調胃㪚
　　藿香葉　陳皮　甘草(炙/)厚朴(製/)半夏(製各/等分)
　右為細末毎服三錢生薑水煎
調胃丸　已上調胃㪚細末薑糊丸梧桐子大生薑湯
　下三十丸
肉應㪚(治胸膈不伏腹痛/下痢不嗜飲食)
　　青皮(去白/二錢)生薑(一/錢)乾薑(炮二/錢)陳皮(去白/一錢)甘草(炙二/錢)
　右作一服入棗二枚水煎服之
易簡養胃湯
　治外感風寒内傷生冷増寒壯熱頭疼目昏肢體拘
　急不問風寒二證並冝服之先用厚被盖睡連進此
　藥數服加以薄粥熱湯之類佐之令四肢㣲汗濈濈
　然候乾則徐徐去被謹避外風自然解㪚若先自有
　汗亦須温潤以和觧之或有餘熱則以參蘇飲欵欵
　調之或尚頭痛則以濃煎生薑湯加葱白下聖餅子
　二證既除則不必服藥但節其飲食適其寒温自然
　平復大扺感胃古人不敢輕易用發汗者止緣麻黄
　能開腠理用或不得其宜則導泄真氣因而致虗變
　生他證此藥乃和平之劑止能温中解表而已初不
　致於妄擾也兼能辟山嵐瘴氣四時温疫或飲食傷
　脾發於咳瘧或中脘虚寒嘔逆惡心悉能治療
　　厚朴　蒼木　半夏(各半/兩)甘草(一/分)茯苓　人參
　　藿香(各半/兩)　　橘皮(去白/五分)草果子(半/兩)
　右㕮咀毎服四錢水一盞半生薑七片烏梅一個煎
　至六分去滓熱服或發寒瘧或感寒疫及惡寒者並
　加附子足為十味不換金㪚藿香止氣㪚皆此藥也
　然不若此方大備
易簡滲濕湯
　治寒濕所傷身重腰冷如坐水中小便或澀或利大
　便溏泄皆因坐濕處或因雨露所襲或因汗出衣裏
　冷濕乆乆得之腰下重疼兩脚酸痛腿膝或腫小便
　利及不渴悉能治之
　　蒼术(一/兩)　甘草(一/兩)　乾薑(一/兩)　白术(一/兩)　茯苓(一/兩)
　　橘紅(一/分)　丁香(一/分)
　右㕮咀毎服四錢水一盞半生薑三片棗一枚煎至
　六分去滓温服　此藥兼治脾胃不和嘔逆惡心大
　便時時溏泄尤得其宜　一方加橘紅丁香名腎着
　湯腰重而疼者大宜服此　或不因濕氣所傷止是
　風寒相摶以致腰疼宜服生料五積㪚加桃仁數箇
　煎服若腎虛致疼當服補藥
活人厚朴黄連香薷湯
　治隂陽不順清濁相干氣射中焦名為霍亂或飽食
　豚膾復飲酩漿海陸諸品無不食之或多飲冷或卧
　當風痛傷脾胃食結不消陽不能降隂不能升二氣
　相反交錯不通所以變成吐利也百脉昏亂榮衛俱
　虚冷摶於筋轉筋注下
　　厚朴(製二/兩)　黄連(二/兩)　香茹穗(一兩/五錢)
　右厚朴黄連二味入生薑四兩同炒紫色杵為細末
　與香茹同煎毎服三大錢水一盞酒半盞同煎至七
　分去滓用新汲水浸換極冷頓服之冷則效速煎時
　不犯銅鐵器慢火熬非時病者亦治井中沉冷者尤
　妙
局方香薷丸　香薷㪚(二藥主療修/製並見本方)
錢氏異功㪚
　　人參　陳皮　甘草　茯苓　白术
四君子湯
　錢氏異功㪚内減陳皮餘四味是也
四君子湯
　　人參　甘草　白茯　砂仁
　右方在四物八珍湯後
易簡四君子湯
　治大人小兒脾胃不和中脘停飲大病之後宜服此
　藥但味甘恐非快脾之劑増損之法見於方後
　　人參(一/兩)　茯苓(一/兩)　白木(一/兩)　甘草(五/錢)
　右㕮咀水一盞薑七片棗一枚煎至六分去滓服
　一方加橘紅等分名異功散尤宜病後調理
　一方去人參加官桂等分甘草等减半名甘草湯治
　停飲目眩　一方去甘草加枳殻橘紅半夏等分名
　六君子湯專治素有痰飲胸膈痞滿脾胃虛寒不嗜
　飲食服燥藥不得者大宜服之　一方去甘草加木
　香熟附名加味四柱飲治丈夫元藏氣虛真陽耗㪚
　兩耳常鳴臍腹冷痛頭眩目暈四肢倦急小便數滑
　泄㵼不止加薑棗煎服大痛之後尤宜用此調理
　一方加黄芪白匾豆等分大治腸風並五痔下血面
　色痿黄　耳鳴脚軟力乏口淡無味薑棗煎服碾
　為細末尤佳　此方人未之信服者頗效李次仲云
　看不在面自有竒功
易簡惺惺㪚
　治小兒風寒瘡疹傷風時氣頭痛壯熱目澀多睡咳
　嗽氣麄臭寒清涕
　　白术　桔梗　細辛　𤓰蔞仁　甘草
　　茯苓　人參
　右㕮咀毎服二錢水一盞生薑三片入薄荷三葉煎
　至半盞時時與服錢氏方小兒壯熱昏睡傷風風熱
　瘡疹傷食皆相似未能辨認間服惺惺㪚小柴胡湯
　升麻湯用乾葛升麻芍藥甘草等分白术煎服此數
　藥均能治療用之甚驗惟傷食則大便酸臭水榖不
　化畏食吐食宜以藥下之加巴豆感應丸并參蘇飲
　治諸般發熱尤為切當并耳冷骫冷手足乍冷乍熱
　面赤噴嚏驚跳不安皆瘡疹之候也已發未發升麻
　湯消毒飲皆得其宜若三日未見形跡當以生酒塗
　其身上時時看之狀如蚤㾗者是也或發不透或倒
　壓黒䧟極為利害紫草木通甘草桔梗等分白水煎
　服之名曰如聖㪚更有小児頭昏頰赤口内熱氣小
　便赤澁大便秘結此為裏熱當用大黄當歸芍藥甘
　草等分白水煎服名四順飲若審是瘡疹之證不宜
　用此
易簡白术㪚
　治小児泄㵼胃熱煩渴不問隂陽並宜服之
　　人參　藿香　甘草　乾葛　木香　茯苓
　　白术(各一/兩)
　右㕮咀毎服二錢水一盞煎至半盞量大小與服仍
　用香連丸間之渴欲飲水者時時煎服任意飲之彌
　多彌佳
白术㪚(一方/治嘔)
　　白术(一/兩)　人參(一/兩)　半夏(一/兩)　乾薑(半/兩)
　　甘草(半/兩)　茯苓(半/兩)　薑棗煎服
錢氏方謂小児吐瀉當温補之毎用理中丸以温其中
　五苓㪚以導其遂連進數服兼用四君子加陳皮調
　之若以虛損用金液丹雜以青州白丸子為末米飲
　調服多服乃有效吐㵼之後發熱必作驚風二藥服
　之累有神效若胃氣已生則旋減金液丹却以異功
　㪚等藥徐徐調之若食不消脾胃虛寒嘔吐惡心者
　當服益黄㪚用陳皮半夏青皮訶子肉甘草各一分
　丁香一錢量大小煎服小児暑月吐㵼其證不一詳
　審用藥不可差謬　有伏暑者小便必不利宜五苓
　㪚香茹㪚　有傷食其吐并糞必酸臭氣宜服感應
　丸　若虛冷者泄㵼必多宜服六神㪚加附子服之
　用人參茯苓山藥白术白扁豆甘草等分薑棗煎服
　　風證加天麻　痢者加罌粟殻　吐㵼初定當以
　天南星為細末毎服和冬瓜子七粒煎服以防變癎
　若㵼色青當用驚藥小兒之病與大人無異用藥一
　同當量力用之惟中惡臍風夜啼重舌變蒸客忤驚
　癎觧顱魃病疳氣不行數證大人無之並見錢氏方
　半夏湯　後有小七氣湯
　　人參　白术　甘草　桂　半夏　茯苓　附子
易簡四獸飲
　治五臓氣虛喜怒不節勞役兼致隂陽相勝結聚涎
　飲與胃氣相搏發於瘡疾悉能主之兼治瘴瘧最有
　神效
　　人參　白术　甘草　草果　半夏　茯苓
　　橘紅(各等/分)
　右同棗子烏梅生薑煎等分㕮咀以塩少許淹食頃
　厚皮紙裹用水濕之慢火炮令香熟焙乾毎服半兩
　水二盞煎至六分去滓未發前連進數服　一方治
　脾寒名快脾飲用草果人參白术橘紅半夏厚朴􁮓
　砂仁附子等分甘草減半毎服四錢薑十片烏梅一
　箇棗子一枚煎至六分去滓不以時候服用此藥下
　紅丸子尤妙　兼治脾胃虛弱中脘停塞不進飲食
　四肢無力並熱多痰飲風飲用前胡柴胡各一兩官
　桂桔梗厚朴各三分黄耆甘草乾薑各半兩右㕮咀
　毎服四錢水一盞半生薑五片棗二箇煎至六分去
　滓熱服　一方名七寳㪚用常山陳皮青皮梹榔草
　果仁甘草各等分毎服半兩酒水各一盞煎至八分
　於當發日侵晨服之此藥既有常山必須吐人而後
　愈當日大作世謂劫藥是也虛怯人不宜服此脾胃
　素虛寒者用小附子一隻炮以塩浸再炮再浸如此
　七次去皮切作片用水二盞薑七片棗七箇煎至七
　分當發日空心温服名七棗湯　痞疾多因中脘有
　飲用常山作效者以其能吐之不若用辰砂黄丹軰
　墜之為佳　其方用黄丹一兩大蒜去皮碾膏丸作
　三丸當發日臨晨嚼一丸用井花水或熱水嚥下一
　法用生硫黄辰砂各為細末寒多倍硫黄熱多倍辰
　砂寒熱等者勻用毎服三錢臘茶清調服臨發日早
　晨進之當日或作或不作皆是其效須早用之為佳
易簡斷下湯(治下痢赤白無/問新乆長㓜)
　　白术(半/錢)　茯苓(半/錢)　甘草(半/錢)　草果(連皮/一兩)
　右㕮咀用罌粟殻十四枚去筋膜并蕚蒂剪碎用醋
　淹為麄末同煎作一劑水一大碗薑七片棗子烏梅
　各七箇煎至一大盞分二服服之赤痢者加烏豆二
　粒白痢者加乾薑半錢用罌粟殻治痢服之如神但
　性𦂳澁服之令人嘔逆既用酸製加烏梅不致為害
　然嘔逆吐人則不可服大率痢疾古方謂之滯下多
　因腸胃素有積滯而成此疾始得之時不可遽止先
　以巴豆感應丸十餘粒用白梅茶下令大便㣲利仍
　以前藥服之無不應手而效若脾胃素弱用肉豆䓻
　橘紅罌粟殻各等分為末醋煮米糊為丸桐子大毎
　服五十丸烏梅湯下兼治泄㵼暴下不止一服即愈
　更令藥力相倍為佳如覺惡心却以理中湯四君子
　湯加豆䓻木香軰調其胃氣仍以二陳湯水煮木香
　丸定其嘔逆　大凡痢疾乃腹心之患尊年人尤非
　所宜若果首尾用平和之劑決難作效必致危篤雖
　已欲服此則已晚矣其如地榆秦皮黄蘖若木桐之
　類其性苦寒却難輕服　血痢當服胃風湯并膠艾
　湯之類　血者宜服附子理中湯震靈丹之屬更宜
　審而用之　若五色雜下泄㵼無時當用熟烏頭一
　兩厚朴甘草乾薑各一分生薑煎服　今人治痢多
　用駐車丸黄連阿膠丸之類其中止有黄連阿膠其
　性本冷若所感稍輕及餘痢休息不已則服之彌效
　若病稍重非此可療若謂其穏當則悠悠服之乃自
　取困頓也
海藏黄耆湯(主治並見/隂證畧例)
　本方無藿香治三焦氣虛自汗
　　人參　白术　黄耆　白芍　茯苓　甘草
　　陳皮　藿香　乾生薑
　黄耆湯與四物湯各半名托裏湯　加桂名十全㪚
　　本方去茯苓加川芎當歸名黄耆解肌湯　去芍
　藥加白扁豆為君子湯加藿香葉以理氣此即補脾
　湯也
錢氏白术㪚　和中㪚
養脾丸
　　人參(一/兩)　白术(半/兩)　乾薑(炮二/兩)􁮓砂仁(二/兩)
　　甘草(一兩/半)茯苓(一/兩)　麥蘖麫(二/兩)
　右為細末煉蜜丸弹子大細嚼生薑湯下
調中人參湯
　　人參(半/兩)　木香(二錢/二分)　茯苓(半/錢)　葛根麵(一/兩)
　　甘草(二錢/二分)藿香(一錢三/分煉浄)兼治酒毒加白术一味
　右為麄末生薑水煎如細末坐薑㸃服
解酒毒例
葛華湯(治酒之/仙藥)
　　葛根麫　　小豆花　　藿香葉　　白豆䓻
　　益智子　　􁮓砂仁　　香附子　　車前子
　　葛花　　　葛葉　　　白檀　　　木香
　　丁香　　　沉香　　　橙皮　　　陳皮
　　薑屑　　　官桂　　　白术　　　澤㵼
　　茯苓　　　甘草　　　人參(各等/分)
　右為細末湯㸃服酒調亦得薑糊丸桐子大酒下之
　亦得
橙香丸一名萬杯丸
　　木香(二/錢)　白檀　　白豆䓻(三十/枚)益智子(三十/枚)
　　橙皮(一/兩)　葛麵(一/兩)　􁮓砂仁(三十/枚)橘紅(一兩/半)
　　甘草(半/兩)　沉香(二/錢)　生薑(四兩切破塩淹一宿/晒乾或焙乾秤五錢)
　右為細末水浸蒸餅為丸桐子大細嚼一二十丸白
　湯下或減甘草用甘草膏子丸
不醉丹
　　白葛花　天門冬　白茯苓　牡丹蕋　小豆花
　　􁮓砂仁　葛根　　官桂　　甘草　　海塩
　　木香　　澤瀉　　人參　　陳皮　　枸杞
　右為細末煉蜜丸弹子大毎服一丸細嚼熱酒下一
　丸可飲十盞十丸可飲百盞
百杯丸
　　􁮓砂仁(一/兩)　高茶(一/兩)　訶子(一/箇)　麝香(一/錢)
　　腦子(少/許)
　右為細末煉蜜丸毎一兩作一十丸未飲酒先細嚼
　一丸酒下
局方勻氣㪚
　　丁香　藿香　甘草　白豆䓻　木香　檀香
　　􁮓砂(等分為末/白湯調服)
集香丸(海藏云損其氣/者以此藥接之)
　　白豆䓻　砂仁　藿香葉　白茯苓　丁香
　　白檀　　沉香　益智　　烏藥　　陳皮
　　甘草　　人參
　一法噎食加柿霜一法加廣荗一法加香附子一法
　加乾薑隨證定奪分兩為末㸃服
局方七香丸(主治修製/並見本方)
　　丁香　廣荗　益智　砂仁　木香　甘松
　　甘草　香附子
五膈寛中㪚(主治修製/並見本方)
　　白豆䓻　砂仁　香附子　陳皮　丁香　青皮
　　甘草　　木香　丁香(分兩依/上文)
烏沉湯(主治修製/並見局方)
　　沉香　烏藥　甘草　人參
小烏沉湯(主治修製/並見局方)
　調中快氣治心腹刺痛
　　香附子(二/兩)　烏藥(一/兩)　甘草(一/分)
　右為細末薑湯㸃服
益脾丸一名三花丸(飲酒不醉當/在不醉丸下)
　　小豆花(一/兩)　菉豆花(半/兩)　葛花(二/兩)　木香(二錢/半)
　一法加紅花二錢半右為細末蜜丸桐子大毎服十
　丸煎紅花湯下夜飲津液下三五七丸不醉
東垣先生治飲酒心下痞三製三黄丸
　　黄芩(去桔心酒浸一半火/炒一半生用一半)
　右三停分兩細末糊為丸桐子大毎服三十丸温水
　下量輕重加減治熱酒所傷若傷冷酒則下神應丸
　主之
七香丸(治脉伏不見心/腹痛欲死者)
　　木香(半/兩)　丁香(半/兩)　乳香(半/兩)　藿香(半/兩)　沉香
　　檀香(各半/兩)人參(二錢/半)梹榔(二錢/半)零陵香(半/兩)
　右為細末蜜丸桐子大量數目細嚼米飲下
大七香丸
　　砂仁(二兩/半)　香附(一兩八/錢二分)甘草　麥蘖(炒一/兩)
　　橘紅(二兩/半)　藿香(二兩/半)　肉桂(二兩/半)丁香(二兩/二錢)
　　甘松
　右同為細末煉蜜丸如桐子大毎服三十丸毎一兩
　分作八丸亦可毎服一丸細嚼湯酒任下
集香丸
　　􁮓砂仁(半/兩)　丁香(二錢/半)　木香(三錢/半)甘松(二兩/五錢)
　　香附子(一兩/半)白檀(二錢/半)　蓬术(三錢/半)甘草(七錢/半)
　　白豆䓻(三錢/半)丁香(半/兩)　　廣荗(三錢/半)沉香(三錢/半)
　　麥蘖(七/錢)　　益智(二錢/半)　一方加神麯
　右為末薑汁浸蒸餅丸如鷄頭大細嚼下
水香餅子
　與前集香丸俱能寛中理氣消酒逐痰飲進羙飲食
　　香附子(炒/)　川芎(一/兩)　术香　呉白芷　甘松
　　甘草(一兩/半)　砂仁(一/兩)　薑黄(洗/焙)　桂(去皮/一兩)
　右為細末水浸蒸餅為丸生薑白湯任下十餅至十
　五餅
易簡蘇合香丸(主治修製之/法並見局方)
　　白术　　丁香　　硃砂　　白檀　　沉香
　　烏犀　　蓽撥　　龍腦　　麝香　　蘇合油
　　青木香　安息香　薫陸香　香附子
　　訶黎勤子
　右毎服一大丸沸湯少許化服治卒中昏不知人及
　霍亂吐瀉心腹撮痛鬼疰客忤癲癎驚怖或顛撲傷
　損氣暈欲絶凡是倉卒之患悉皆療之此藥隨身不
　可暫闕辟諸惡氣併禦山嵐瘴氣無以踰此若弔䘮
　問疾尤不可無但市肆所賣多用腦子當用火上辟
　去能飲者以酒調服當用心過度夜睡不安尤宜服
　之功效最捷筆舌難窮
木香餅子
　　丁香(二錢/半)　木香(四兩/半)　􁮓砂仁(十二/兩)　廣荗(十/兩)
　　檀香(四/兩)　　甘松(五兩/水洗)
　右為細末甘草膏丸毎兩作二百五十丸揑作餅子
丁沉煎丸
　　丁香(一兩/一錢)　丁皮(一/錢)　白豆䓻(九錢/半)　木香(一錢/半)
　　沉香(二/錢)
　為末薑糊丸桐子大酒下二十丸
沉香降氣湯(治脅下支結脾/泄溏泄脚氣)
　　沉香(一兩八/錢半)砂仁(四兩/八錢)甘草(十二/兩)香附(四十/兩)
　右為細末毎服一錢入塩少許沸湯㸃服已上三味
　通治凌晨霧露之氣去惡邪諸瘴治酒尤佳
調中沉香湯
　　沉香(一/兩)　木香(一/兩)　麝香(五/分)　甘草(二錢/半)
　　龍腦(二錢/研)白豆䓻(一/兩)
　右為細末龍腦和勻沸湯㸃服半錢入生薑一片鹽
　少許
金匱下痢病脉證并治
　後代名醫諸書所説者皆以此為法　夫六腑氣絶
　於外者手足寒上氣脚縮五臟氣絶於内者痢不禁
　不甚者手足不仁　下痢脉沉弦者下重脉大者為
　末止脉㣲弱數為欲自止雖然發熱不死下痢手足
　厥冷無脉者灸之不温若脉不還反㣲而喘者死少
　隂跌陽調者為順也　下痢有㣲熱而渴脉弱者當
　自愈　下痢脉數有㣲汗出今當自愈設脉𦂳為未
　解　下痢脉數而渴者當自愈設不解者必清膿血
　以有熱也　下痢脉反弦發熱自汗者自愈　下痢
　氣者當利小便下痢脉反浮數尺中自濇者必清膿
　血　下痢清榖不可攻其表汗出必脹滿　下痢脉
　沉而遲其人面少赤身㣲熱　下痢清榖者必鬰冐
　汗出而解　病人必㣲厥所以然者其面帶陽下虛
　故也　下痢後脉絶手足厥冷時時脉還手足温者
　生脉不還者死　下痢腹脹滿身體疼痛者必温其
　裏後攻其表温裏宜四逆湯攻表宜桂枝湯(四逆湯/見上)
桂枝湯方
　　桂枝(去皮/三兩)　芍藥(三/兩)　大棗(十二/枚劈)　生薑(三兩/切)
　　甘草(二兩/炙)
　右㕮咀以水七升煑取三升去滓温服一升須臾飲
　熱稀粥一升餘以助藥力取㣲汗
下痢三部皆平按之心下堅者急下之宜大承氣(方見/陽明)
　(病/中)
下痢脉遲而滑者實也利未止急下之冝大承氣湯
下痢脉反滑當有所去下乃愈宜大承氣湯
下痢瘥至半月日時復發者以病不盡故也當下之大
　承氣湯以上數承氣湯本虛者當以别議
下痢讝語者有燥屎故也小承氣湯主之方
　　大黄(四/兩)　枳實(三枚/炙)　厚朴(三兩/炙)
　右㕮咀以水四升煑成一升二合去柤分温再服一
　服讝語止若更衣者停後服
下痢便膿血者桃花湯主之方
　　赤石脂(一升半完/用末半用)乾薑(二兩/切)粳米(一/升)
　右三味以水七升煑米熟去滓温取七合内赤石脂
　末一方寸七日再服若一服愈餘勿服
熱痢下重者白頭翁湯主之方
　　白頭翁(二/兩)　黄連　黄蘗　秦皮(各二/兩)
　右四味以水七升煑取一升去滓毎服一升不愈更
　服
下痢後更頓按之心下濡者為虛煩也梔子豉湯主之
　方
　　肥梔子(一十四/枚劈)　杏䜴(四兩/裹)
　右二味以水四升煑梔子取二升半内豉煑取一升
　去滓分再服温進一服得快吐止後服
下痢淸榖裏寒外熱汗出而厥者通脉四逆湯主之方
　　甘草(二兩/炙)乾薑(三兩強人/可四兩)附子(大小/一枚)
　右三味㕮咀以水三升煑取一升二合去滓分温再
　服其脉即出者愈
下痢腹痛紫參湯主之方
　　紫參(半/兩)　甘草(二兩/炙)
　右二味㕮咀水五升先煑紫參取二升内甘草煑一
　升半去滓分温三服(疑非仲/景方)
主氣痢訶黎勒㪚方
　右一味細末粥飲和頓服(疑非仲/景方)
大便不通噦數讝語小承氣湯主之(方見千/金翼)
乾嘔下痢黄芩湯主之方(玉函經云人/參黄芩湯)
　　人參(三/兩)　黄芩(三/兩)　大棗(十二/枚劈)　乾薑(三/兩)
　　桂枝(去皮/二兩)
　右六味㕮咀以水七升煑取三升去滓温分三服見
　外㙜
　右此下痢一章内有治傷寒數方仲景用治雜病今
　全錄之使後人知云治傷寒有法治雜病有方者非
　也傷寒雜病同一治法矣(當在太隂下卷/後今録於此)
王朝奉治喘例
夫喘者麻黄湯表證也小青龍湯挾水證也然麻黄湯
　主喘也太陽證下之喘者表證未解桂枝加厚朴杏
　仁湯　喘家用桂枝湯加厚朴杏仁亦佳發汗下後
　不可更行桂枝若汗出而喘無大熱者可用麻黄杏
　仁甘草石膏湯太隂桂枝證醫反下之麻不止脉促
　者表未解喘而出汗者葛根黄芩黄連湯
活人舉華佗喘説
　活人舉華佗云喘者肺氣有餘也梔子黄芩湯主之
經云帝曰人有逆氣不得卧而息有音者有不得卧而
　息無音者有起居如故而息有音者又有得卧而行
　喘者有不得卧不能行而喘者有不得卧而喘者皆
　何臟使然願聞其故岐伯曰不得卧而息有音者是
　陽明之逆也足三陽者不行今逆而上行故息有音
　也陽明者胃脉也胃者五臟之海也其氣亦不行陽
　明逆而不得從其道故不得卧也胃不和則卧不安
　此之謂也夫起居如故而息有音者此肺氣之脉絡
　逆也脉絡不得隨經上下故畱經而不行脉絡之病
　人也㣲起居如故而息有音也夫不得卧卧則喘者
　是承氣之客也夫水者循津液而衍流也腎者水臓
　主津液主卧與喘也帝曰善
前太陽門麻黄升麻湯壞證藥後有王朝奉傷寒喘例
　諸喘皆屬於上當在手太陽例然内經云五臟皆有
　喘故例在此後
經曰驚恐喜怒勞動静皆為之變喘是以夜行則喘出
　於腎滛氣於肺故有墮恐喘出於肺滛氣傷脾有所
　驚恐喘於肺滛氣傷心度水跌仆喘出於腎與骨當
　是之時勇者氣行則以怯者着而病也故動静勇怯
　皆能成疾形志苦樂各有受病不可不知
聖惠方治十種水氣喘滿不得卧
　右螻蛄五個曝乾為末米飲調下半錢至一錢小便
　通快為便
潔古老人方
　右用螻蛄去頭尾與蒲萄心同搗露七日曝乾為末
　澹酒調下暑月温用尤佳
喘饑脾胃虛調飲食持重少血飽氣滯乆勞飲食勞傷
　則主脾主氣不及接行動而火上行卧氣上衝不下
　水飲也
諸病喘嘔皆屬於上諸病吐啘皆屬於中諸病下痢皆
　屬於脾諸病腫滿皆屬於濕故手足太隂病手足陽
　明病嘔吐喘促傷胃虛實寒熱傷寒雜病俱混説於
　太隂條下
　
　
　
　
　
　
　醫壘元戎卷七
欽定四庫全書
　醫壘元戎卷八
　　　　　　　　　　　　明　王好古　撰
太隂證
草豆䓻㪚(食前服思食/食後服消食)
　　草豆䓻(麵裹煨熟取藥/去皮用仁二兩)乾木𤓰(一兩半/去鬲子)
　　􁮓砂仁(半/兩)　薑屑(三/錢)　甘草(三/錢)　益智仁(三錢/半)
　　陳皮(三/錢)　　塩(炒三/錢)
　右一法加神麯一兩麥蘖七錢半一法加烏梅肉三
　錢
局方草豆䓻㪚(主治修製/並見本方)
草豆䓻丸(王海/藏云)
　右以草豆䓻為細末生薑汁打糊為丸桐子大毎服
　二三十丸米飲下嚼服亦得
易簡縮脾湯
　解伏熱除煩消暑毒上吐下利霍亂之後服熱藥過
　多煩燥宜服之
　　草果(四/兩)　烏梅(四/兩)　􁮓砂仁(四/兩)　乾薑(二/兩)
　　甘草(四/兩)
　右㕮咀毎服五錢水一碗生薑十片煎八分以熟水
　浸冷極冷旋旋服之一方治尊年人加附子一兩一
　方加炒白扁豆二兩暑月多以此代熟水飲之極妙
　若傷暑頭痛發熱宜用此下消暑丸若因飲食生冷
　過多至霍亂吐㵼者宜用此先以治中湯二陳湯之
　類煎服煩燥甚者方以浸冷香茹湯服之自然平治
　今人往往屬香薷飲之證才見霍亂遽爾投之殊不
　知夏月伏隂在内因食生冷以致霍亂豈可投以浸
　冷之藥故合先治中脘方以此藥觧其煩燥不可不
　知若飲水過多小便赤澁當服五苓散若盛夏於
　道塗間為暑氣所悶倒不省人事急投在隂凉之處
　切不可與冷水以布中衣物等蘸熱湯熨臍下及丹
　田氣海及續以湯淋臍上令徹臍腹温煖即漸甦醒
　若商賈及傭雇之人倉猝無湯掬路中熱土於臍上
　撥開作竅令溺其中並以大蒜爛研以水調灌下一
　法用道中熱土急爛碾冷水調服仍以蒜少許置鼻
　中氣透則蘇續以白虎湯竹葉石膏湯之類凡覺中
　暑者急嚼生薑一大塊冷水咽下暑氣中人慎不可
　以冷水亦不宜單以冷水灌之來復丹消暑丸皆可
　用也
橙皮丸(調中順氣/生津止渴)
　　烏梅肉(一/兩)　白术(半/兩)　木𤓰(二/兩)　乾生薑(二錢/二分)
　　白茯苓(半/兩)　橙皮(半/兩)　沉香(半/兩)　糖霜(二/兩)
　右為細末煉蜜為丸毎兩作二十五丸欲作湯水用
　水化開寒熱温凉任意飲之噙化亦可
法製陳皮消食化氣寛利胸膈
　　烏梅肉(半/兩)　白檀(二錢/半)　茴香(二兩/炒)　甘草(二兩/炙)
　　乾生薑(半/兩)　青塩(一兩/炒)　陳皮(半兩去白取/四兩切細末)
　右件除陳皮外並為細末用水一碗藥末三兩同陳
　皮一處慢火煑候陳皮極軟控乾少時别用乾藥拌
　勻焙乾毎用不以多少細嚼嚥下無時
薑掬丸
　此方與衍義同治下之後不能食食後必胞痞常服
　益氣消食　衍義有陳皮
　　薑屑　麥蘖　神麯末(炒各/等分)
　右麯糊為丸桐子大米飲湯下三十丸
御方思食丸(並見/活法)
　　神麯(一/兩)　木𤓰(半/兩)　烏梅肉(二/兩)　麥蘖(一/兩)　桂(半/兩)
　　人參(半/兩)　乾生薑(二錢/半)茯苓(半/兩)　甘草(七/錢)
　右為細末蜜丸毎兩作十丸
　　熱則泄肝膽(口苦/舌乾)柴胡　烏梅　寒則補脾胃
思食丸
　　木香(一/錢)　沉香(三/錢)　半夏麯(五/錢)　麥蘖(一/兩)
　　陳皮(五/錢)　烏藥(三/錢)　梹榔(二/錢)　　人參(三/錢)
　　白术(五/錢)
　右件為細末煉蜜丸桐子大毎服三十丸米飲下
　一法有烏梅肉神麯麥蘖乾生薑為細末蜜丸
蘭省香爛飯丸
　　丁香(三/錢)　沉香(二/錢)　木香(二/錢)　益智(半/兩)　神麯(三/錢)
　　麥蘖(半/兩)　白檀(二/錢)　三稜(三/錢)　陳皮(二/錢)　青皮(三/錢)
　　甘松(一/兩)　藿香(二/錢)　甘草(一/兩)　廣荗(半/兩)　香附(一/兩)
　　􁮓砂仁(半/兩)
　右為細末蒸餅丸
大生薑丸
　補脾胃治口苦舌乾中脘不和脹滿嘔吐食不化酒
　病翻胃
　　人參(一/兩)　良薑(一/兩)　丁皮(一/兩)　桂心(一/兩)　丁香(半/兩)
　　桔梗(半/兩)　川芎(半/兩)　白术(半/兩)
　嘔噦一條本出於胃當例陽明條下以其脾病連及
　於胃若食生冷硬物先入胃次傳脾所以中州之病
　並稱之曰脾胃故叔和云脾藏象中坤安和對胃門
　後又云二斤十四兩三斗五升存是為脾連及於胃
　也戊與己合何嘗有二哉今此嘔噦諸証湯丸等劑
　雖屬於胃姑例於太隂條下古人交經用藥何嘗相
　離
王朝奉嘔論
　嘔者病源云熱在脾胃也胃家虛冷亦嘔也噦者胃
　家虛冷也又病人本虛伏熱在胃則胃滿故冷氣逆
　故噦　傷寒證桂枝證小柴胡證合病葛根加半夏
　證黄芩加半夏證小青龍證四逆證真武證梔子等
　湯證皆有嘔各自主治然小柴胡湯專主嘔也嘔而
　發熱者小柴胡也嘔而胞滿者呉茱萸湯乾嘔吐涎
　沫者呉茱萸湯金匱諸嘔吐榖不得下者小半夏湯
　去茯苓胸中似喘不喘似嘔不嘔似噦不噦徹心潰
　然無奈者生薑汁半夏湯噦逆陳皮竹茹湯乾嘔而
　利者黄芩加半夏生薑湯嘔噦手足逆冷者小陳皮
　湯嘔噦胸滿虛煩不安大橘皮湯
仲景云傷寒咳逆脉㪚者死成注云火刑肺金也朱奉
　議以噦者為咳逆非也噦胃也非咳逆可知　奉議
　小半夏茯苓湯生薑煎小半夏橘皮湯生薑煎汁半
　夏湯橘皮湯陳皮生薑二味煎
大橘皮湯(理氣/調中)
　　陳皮(二/錢)　甘草(二/錢)　人參(半/兩)　生薑(二/錢)
　右㕮咀分作二服水煎服之
橘皮青竹茹湯
　　陳皮(二/錢)　竹茹(三/錢)　人參(二錢/半)　甘草(二/錢)
　右作三服薑煎
温中丸(治脾寒嘔吐/咳嗽自利)
　　半夏(湯/泡)　乾薑(等/分)
　右為細末生薑和汁丸桐子大毎服二十丸木𤓰湯
　下薑湯亦可
海臓橘皮茯苓生薑湯(治咳逆觧酒/毒止嘔吐)
　　陳皮(一/兩)　炙草(三/錢)　生薑(三/錢)　茯苓(半/兩)
　一法加葛根神麯半夏㕮咀煎服
活人治嘔噦手足逆薑橘湯
　　橘皮　生薑
活人大半夏湯(治痰飲脾/胃不和)
　　半夏　生薑　茯苓
　右為麄末水煎如熱痰加炙甘草脾胃不和加陳皮
活人半夏生薑湯(治嘔/飲絶)
　　半夏　生薑　二味同煎服
桔梗半夏湯
　治冷熱不合胸痞滿痰涎不利氣逆嘔噦
　　桔梗　半夏　陳皮(各等/分)
　右為粗末水煎細末薑糊丸亦可
活人橘皮竹茹湯(治嘔/逆)
　　陳皮　竹茹　人參　甘草(各等/分)
　右剉薑棗煎服
大橘皮湯
　治動氣在上不可下食則吐隨證加減
　　陳皮　人參　甘草　生薑　棗　竹茹
　右㕮咀水煎
橘皮半夏湯(治積氣痰痞不下/飲食嘔吐不止)
　　陳皮(一/兩)　半夏(二/兩)　生薑(一兩/半)
　右㕮咀水五盞煎至二大盞去滓分三服食後臨卧
　服之
半夏茯苓陳皮湯(消飲止嘔/和中順氣)
　　茯苓　半夏(炮/)　陳皮(去/白)　生薑(各一/錢半)
　右㕮咀水二盞半煎一盞去滓臨卧温呷之
易簡二陳湯
　治痰飲為患或嘔吐惡心或頭眩心悸或中脘不快
　或發為寒熱或因食生冷脾胃不和並宜服之
　　陳皮(去白/五兩)　半夏(五/兩)　茯苓(三/兩)　甘草
　右㕮咀毎服四錢水一盞半薑七片烏梅一箇煎至
　六分去滓熱服無時傷寒後不敢進燥藥者亦冝服
　餌如痁疾加草果一兩半下紅丸子如因酒食所傷
　發為黄疸亦宜用此二藥嘔吐甚者加丁香並服半
　硫丸一法仍用半夏為末毎一兩入丁香一錢旋以
　生薑自然汁丸如桐子大先以湯二盞煎沸次下丸
　子藥煑令極熱以匙桃服用藥汁嚥下更服養正丹
　或來復丹黒鍚丹之類俟大便利即愈如姙婦惡阻
　古方用茯苓半夏湯服者病反増劇不若用此藥極
　有神驗一方名枳實半夏湯治痰飲停留胸膈痞悶
　或咳嗽氣寒頭目昏重喘嘔惡心項背拘急半夏陳
　皮各一兩枳實減半加生薑煎服一方名丁香茯苓
　湯治乆積陳寒流滯腸胃嘔吐痰沫或有酸水全不
　思食用木香丁香乾薑附子半夏橘皮肉桂􁮓砂仁
　等分加生薑煎服一方名曰白术半夏湯治脾虛停
　飲痰逆惡心中脘刺痛腹脅攪痛頭目昏暈肢節倦
　怠不思飲食用白术丁香赤茯苓各一兩半夏六兩
　肉桂半兩陳皮二兩半亦加生薑煎服生薑乃嘔家
　聖凡嘔吐宜多用之為佳
易簡四七湯
　治喜怒悲思驚恐憂之氣結成痰涎狀如破絮或如
　梅核在咽喉之間咯不出咽不下此七情之氣所為
　也或中脘痞滿氣不舒快或痰涎壅盛上氣喘急或
　因痰飲中節嘔逆惡心並宜服之
　　半夏(五/兩)　茯苓(四/兩)　厚朴(三/兩)　紫蘇葉(二/兩)
　右㕮咀毎服四兩水一盞半薑七片棗一枚煎至六
　分去滓熱服無時若因思慮過度隂陽不分清濁相
　干小便白濁用此藥下青州白丸子最為功當婦人
　惡阻尤宜服之一名厚朴半夏湯一名大七氣湯局
　方七氣湯有半夏五兩人參甘草官桂各一兩生薑
　煎服大治七氣並心腹絞痛然藥味大憇恐未能止
　疼順氣　一方治七氣所傷中腕不快氣不升降腹
　脅脹滿用香附子炒半斤橘紅六兩甘草一兩煎服
　尤妙好事者謂其耗氣則不然盖有此病服此藥也
赤茯苓湯
　順氣消疾止嘔調中益氣補胃祛濕
　　陳皮　半夏　川芎　人參　白术　赤茯苓
　右為粗末薑水煎服
　衍義有人曽患氣嗽將期或教以服陳皮生薑焙乾
　神麯等分為末糊丸桐子大食後臨睡服三十丸米
　飲湯下舊有膀胱疾自此皆愈
乳和薑皮湯(治赤白下/痢神驗)
　　陳皮(一/兩)　薑屑(三/錢)
　右二味用牛乳一大盞和藥煎熱去滓入生牛乳一
　半頓服
溫胃和痰丸(治中寒停飲胸/膈痞塞痰涎)
　　半夏(三兩/洗)　橘皮(去白/二兩)　乾薑(炮二/兩)　白术(二/兩)
　右為細末薑汁糊丸桐子大毎服二十丸薑湯下無
　時
大橘皮丸(趙十一郎/家製之)
　　陳皮(去/白)　茯苓　甘草　塩淹薑　葛根麯
　右細末煉蜜丸弹子大細嚼白湯下
小七氣湯(當在大半/夏湯條下)
　治虛冷上氣喘塞不通
　　半夏(六錢/洗)　桂心(一/錢)　人參(一/錢)　生薑(半/兩)
　右㕮咀水四盞煎至二盞去滓三服相繼服無時
活人小半夏加茯苓湯
　治諸嘔噦心下堅滿膈間有痰火心悸
　　半夏(五兩湯/洗七次)　茯苓(去皮/三兩)
　右剉如麻豆大毎服半兩水三盞煎至一盞秤生薑
　四錢取自然汁投藥中更煎三兩沸熱服無時
青龍㪚(治咳嗽上/氣不卧)
　　人參　陳皮　紫蘇葉　五味子
　右細末毎服三錢水一盞薑五片煎至七分去滓温
　服
活人橘皮湯(治傷暑痰/逆惡寒)
　　陳皮　甘草　人參
　右為麄末竹茹生薑棗煎如不惡寒者加竹葉
玉液丸　玉芝丸(主治修製/並見局方)
文潞公生犀丸　並見藥凖
易簡消暑丸　見􁘘證附
局方玉壺丸(主治修製並見/本方易老加)　(黄名水煑/金花丸)
　治頭風口眼喎斜及風痰等證並見活法機要
　　南星　半夏　天麻　白麵
辰砂化痰丸(主治修製/並見局方)
　　辰砂　南星　白礬　半夏
易老水煑金花丸(主治修製並/見活法機要)
　　南星　半夏　天麻　寒水石　雄黄
　　白麵　生薑
　右細末滴水丸桐子大煮熟生薑湯下
小黄丸(修製並見/活法機要)
　　黄芩　南星　半夏　生薑
　右薑汁打糊為丸
定喘丸
　治虛人咳嗽胸滿及鼻息音大喘行坐無時連年不
　已或逺或近並能治之
　　人參(二錢/半)　南星(三/錢)　半夏(三/錢)　葶藶(半/兩)
　右末之以生薑自然汁糊丸黍粒大毎服三五十丸
　生薑湯下漸加亦可小兒服減丸數
二炒丹
　治精滑夜夣鬼交溲出白液飲食少虛勞病或嘔或
　吐
　　半夏(半/斤)　木猪苓(半/斤)
　右先以猪苓去皮切作片子同炒㣲黄色半夏另為
　細末用陳米飯搜和為丸豌豆大風凉一夜次日將
　猪苓為粗末炒熱下丸子同炒稍乾為度乘熱以紙
　裹至冷用木盒子盛貯一法酒糊丸
消痰丸
　　細辛　桔梗　陳皮　旋覆花　神麯
　　枳實　半夏　茯苓　麥蘖　　白术(各等/分)
　右為細末薑汁糊丸桐子大薑湯下三五十丸食後
　服
安和丸(治脱證虚弱嗽年/老虚人尤宜服之)
　　粟殻(二兩/炒)　陳皮(二/兩)　炙草(二錢/半)
　一法加烏梅半兩為細末薑糊丸
玉芝丸　玉液丸
　加生薑人參霍香名人參半夏丸
易簡參蘇飲　惺惺㪚(主治並見少/陽柴胡例)
仲景葶藶大棗瀉肺湯
　治肺癰不得卧兼治支飲不得息(又見/金匱)
　　苦葶藶(炒香/搗)　大棗(二十/枚)
　右丸如弹子大毎用水三升大棗十枚煎二升化一
　丸再煎一升
三聖丸(治喘嗽而/目㣲腫)
　　甜苦二葶藶
　右末棗肉為丸菉豆大每服三十丸臨卧薑湯下
仲景猪膏丸
　治少隂病下痢咽痛胸滿心頰邪氣自少陽經傳入
　少隂客熱
　右用猪膚一斤水一斗煮取五升去滓入白蜜一升
　白粉五合熬香合柤得分作六服(水畜入腎猪膚觧/熱潤燥除煩粉以)
　(益氣/斷利)
仲景白通猪膽汁湯　四逆猪膽汁湯(並見仲/景本經)
仲景猪肚丸
　　白术(四/兩)　牡蠣(燒/研)　苦參(二/兩)
　右為細末猪肚一枚内藥末纒定煑軟熱切碎研泥
　成膏和丸桐子大毎服三十丸米飲湯下
又猪肚黄連丸(見本/草)
錢氏香連丸　橘連丸(並見/本草)
猪肚丸
　治官蒸唇紅頰赤氣粗口乾身壯熱多虚寒大便秘
　小便赤食減少
　　鱉甲(醋炙/一兩)　柴胡(一/兩)　木香(一/兩)　生地黄(一/兩)
　　青蒿(一/兩)　　黄連(一/兩)　青皮(半/兩)
　右為細末嫰大猪肚一枚入藥在内繋定蒸軟藥肚
　仍碾勻可丸如菉豆大毎服三十丸米飲湯下食前
　日三服忌熱物濕麫
補真丸一名大真丸
　　天門冬(三兩/去心)　羊肉(三斤去/筋膜)　肉蓯蓉(六兩去/粗皮)
　　當歸(五兩/去蘆)
　右已上俱作片焙乾為末焙先將羊肉煑去羊血
　水洗淨再煑至熱去綿細筋膜研爛再入無灰酒煮
　至成膏入上項藥末及糯米粉子半斤再煮數十沸
　至稠粘膏子為度再入下項藥
　　黄耆(六/兩)　遠志　白术(二/兩)　赤茯苓(四/兩)　枸杞(二/兩)
　　沉香(半/兩)　神麯(五/兩)乾山藥(二/兩)
　右為細末入上件膏子内同和更入宿蒸餅麵十數
　兩搜和成劑至可丸即止丸如桐子大毎服空心温
　酒送下七八十至百丸
猪蹄湯
　　知母　貝母　牡蠣
　右為細末猪蹄四箇慢火煑軟熟用調服三錢七後
　滋味汁一碗投之少時熟蹄任意食用或先食蹄飽
　後服亦得
海藏評解利傷寒丸藥雜例(並見本/方注後)
𤣥胡丸
　　𤣥胡(半/兩)　青皮(半/兩)　陳皮(半/兩)　三稜(半/兩)　廣荗
　　當歸　　乾薑(各半/兩)雄黄(五錢另/研細)
　右醋糊為丸酒亦得毎服二三十丸白湯下無時觧
　利内外傷
紫霜丸
　治傷寒温肚内夾冷食或因得汗身熱不除及變蒸
　發熱日乆不解飲食成癎俗呼為食迷風
　　代赭石(火煆醋/淬一兩)　杏仁(五十箇去皮/尖麩炒另研)
　　赤石脂(為末/一兩)　　巴豆(三十粒去皮/心油炒淬)
　右合碾勻湯浸蒸餅為丸黄米大小兒生三十日以
　外可一丸一年二年可三丸乳下米飲亦可
無名丸(解内/外傷)　與四生丸例相似在半夏條下
　　代赭石　貫衆(一/兩)　自然銅(三兩三錢/醋淬丸次)　茯苓(一/兩)
　　寒水石　黒豆(去皮/四兩)
　右件通為細末水糊丸菉豆大毎服三五十丸薑湯
　下米飲亦得
無名丸料
　　寒水石(一兩/洗粉)　貫衆(末之三/錢半)　代赭石(火燒酒淬/末三錢半)
　　黒豆麵(去皮/一兩)　茯苓(末之三/錢半)　自然銅(酒淬七/錢半末)
　右無名丸此藥不知來例别無解利味數止是貫衆
　治頭風有毒大扺觧疫癘毒氣則效非若古法之分
　經也本草云代赭石苦甘寒治鬼疰賊風自然銅辛
　平無毒療折傷㪚血止痛貫衆治頭風半夏治傷寒
　寒熱巴豆辛温主傷寒温瘧寒熱豉煎亦解利右此
　三藥雖云治傷寒只治因内感而發出者多效若外
　感一日太陽受之不冝用此等之藥性者不可執此
　以觧利外傷此藥大扺只治内而不治外不能行經
　若要行經非湯液不能也代赭石自然銅二味兼以
　醋淬過煆以苦酒上火力同能上行故解利也若以
　代赭石自然銅二石性論下行之體無疑更宜詳紫
　霜丸主治傷寒温壯内夾冷食一句即知無名體也
天麻辰砂丸(治内/外傷)
　　天麻(四/兩)　雄黄(半/兩)　硃砂(三/錢)　巴豆(半兩去油/皮二百粒)
　右為細末毎服三五丸白湯送下温酒亦得食後蠟
　和丸黍米大
𤣥胡丸内有雄黄乾薑苦酒與此一體解利在厥隂門
　木香梹榔例後
安先生傳易老解利二藥
　　狼毒　大㦸　草烏頭(生各/等分)
　右為末醋糊丸桐子大毎服五七丸或十丸温水送
　下
解利傷寒㗜藥
　　乾山藥(一/兩)　藜蘆(連鬚/一錢)
　右細末以紙然㗜之
楊氏内觧丸
　　芫花　紅藥子(各等/分)
　右細末醋糊丸菉豆大温水下二丸無時以葱白醋
　米湯投之
四生丸
　　南星　半夏　芫花　自然銅(等分以上/皆生用之)
　右為細末醋打蕎麵糊為丸菉豆大如酒積痰飲胞
　膈脹滿飲食不消毎用五丸臨卧温水下忌熱物如
　傷寒時疾煎䜴湯下一十丸三服解如心氣大痛醋
　湯下海藏云非湯液所用丸藥解利世多不同皆取
　此例
拾遺
　　大腸泄　小腸泄　大瘕泄　飱泄　洞泄
　　寒中　　寒濕　　溏泄　　泄㵼　濕淫
　　燥濕　　濕熱　　風濕　　䳱溏　胃泄
　　脾泄　　脱肚　　臟毒　　瘀血
　　凡此數條俱見湯液大法後
翻胃例
御醫楚侍藥白龍丸
　治膈氣翻胃吐食大便結硬腸大便如常者不可服
　　半夏(三/錢)　輕粉(半/錢)　白麵(三/錢)
　右挫末和勻水和作綦子或丸湯煑熟漉出放温臨
　卧作一服生薑湯下取下燥糞核為度
生薑半夏湯(止嘔吐開/胃消食)
　　半夏(三錢/㕮咀)　生薑(三錢切/作片子)
　右量水多少煎至七分
鷄屎體㪚(治蠱脹旦食不/能暮食不已)
帝曰腹脹鼓脹可刺耶岐伯曰先泄其脹血絡後調其
　經刺其血絡也
薑棗湯　此後二藥辛甘以助天五之氣
　　乾棗(去核/一斤)　甘草(三兩/挫灰)　生薑(五兩/切片)
　右拌盆盛布盖淹一宿焙乾為末毎一盞入塩少許
　㸃服塩二兩炒白另入藥
棗艾丸(補/胃)
　　乾棗(去/核)　熟艾(撚如棗核/入棗中)
　右以綿纒定濕紙裹溏灰火内煨紙焦為度一日服
　三箇空心細嚼温酒下毎日加一箇至九日後減一
　箇以至三箇依前再加一箇三遭當進飲食也胃氣
　壯即止不飲酒塩湯下
太隂拾遺
肘後辨脾胃所傷變易形法
凡諸脾脉㣲洪傷苦澁物　㣲弦傷冷硬物
　㣲澁傷辣辛物　　　　　㣲滑傷腥醎物
　㣲遲傷冷痰積聚惡物　　弦𦂳傷酸硬物(又主/脾冷)
　㣲實主膈間有伏痰(或吐/逆)　洪緩傷甜爛物
　𦂳惡膈間有硬積寒熱　　單伏主物不消化
　㣲浮胸中有小虫動(又主/寒熱)　單𦂳主胸中急痛
　單弦主胸中氣聚喘促　　單洪主寒熱吐不食
　單滑主脾寒吐逆　　　　單浮主男寒不進食
　浮洪而數皆中酒
海藏所定脾脉一十七道安方大畧
　傷苦澁物經云醎勝苦　傷辛辣物經云苦勝辛
　傷醒醎物經云甘勝醎　傷酸硬物經云辛勝酸
　傷甜爛物經云酸勝甘　傷冷硬物經云以克之冷
　痰積聚惡物温胃化痰膈間有伏痰或吐春夏吐之
　秋冬導之
　膈間有硬積寒熱温化　胃中有小蟲㯽榔之類物
　不消化麯蘖三稜荗之類胃中急刺痛理中元之類
　胃中氣聚喘促勻氣湯　寒熱吐逆不食橘皮半夏
　白术茯苓
　脾寒吐逆枳實理中湯　胃寒不進食烏梅白术浮
　洪而數皆中酒葛根陳皮茯苓
金匱痰飲咳嗽病脉證治後代名醫所説皆取此為法
問曰夫飲有四何謂也師曰有痰飲有懸飲有溢飲有
　支飲又問四飲何以為異師曰其人素盛今瘦水走
　腸間瀝瀝有聲謂之痰飲　後水流在脅下欵唾引
　痛謂之懸飲　飲水流下歸於四肢當汗出而不出
　汗身體疼痛謂之溢飲　其人欬逆倚息短氣不得
　卧其形如腫謂之支飲　水在心心下堅築築短氣
　惡水不欲飲　水在脾吐涎沫欲飲水　水在脾少
　氣身重　水在肝脅下支滿而痛　水在腎心悸
　夫心者有畱飲其人背寒冷大如手　畱飲者脅下
　痛引缺盆欬嗽則輙已作轉胸中有留飲其人短氣
　而渴四肢歴節痛　脉沉者有留飲　膈上之病滿
　喘嗽吐發則寒熱背疼腰疼目眩自汗出其人振振
　身潤劇必有伏飲　夫病人卒飲水多必多暴喘亢
　食少飲多水停心下甚者則悸㣲者氣短　脉反弦
　者寒也皆大下後善虚脉偏弦者飲也　肺飲不弦
　但苦喘短氣支飲亦喘不能卧加短氣其脉平也
　病痰飲者當以温藥治之　心下痰飲胸膈支滿目
　眩　以茯苓桂白术甘草湯主之方
　　茯苓(四/兩)　白术(五/兩)　炙草(二/兩)　桂枝(去皮/三兩)
　右㕮咀以水六升煮取三升去滓分温服作三服小
　便則利夫氣短有㣲飲當從小便赤也亦以上藥主
　之腎氣元亦主之(方見胸/氣論中)
　病者脉伏其人當自利利者反快雖利心下續堅滿
　此為留飲欲去故也以甘草半夏湯主之方
　　甘遂(大/者)　半夏(二十枚温水洗次用水/一升煮取半升去滓)　芍藥(三/枚)
　　炙草(大者/一寸)
　右四味㕮咀水二升煮取半升去滓以蜜半斤和藥煎
　取八合頓服之
夫病懸飲者十棗湯主之方
　　芫花(熬/)　甘遂　大㦸(各等/分)
　右三味搗篩以水一升五合熬大棗十枚煮取八分
　去滓内藥強人一錢七弱人半錢平旦温服之不可
　者明日更加半錢下後麋粥以養之
病溢飲者當發其汗宜大青龍湯
　　麻黄(去節/六兩)　桂枝(去麄皮/二兩)　炙草(二/兩)　生薑(二/兩)
　　石膏(小雞子/大細研)杏仁(四十枚/去皮尖)　大棗(十枚/去核)
　右七味㕮咀以水九升先煮麻黄減二升去上沫内
　諸藥煑取三升去滓温服一升被覆令汗出汗者温
　粉撲之一服汗出者勿再服若復服汗多出者亡陽
　逆虛惡風煩燥不得眠也
病溢飲者當發其汗小青龍湯主之方(方見肺/痿論)
膈間支飲其人喘滿心下痞堅面色黧黒其脉沉𦂳得
　之數十日醫吐下之不愈防己湯主之方
　　防己(三/兩)　桂枝(二/兩)　人參(四/兩)　石膏(雞子大/十二枚)
　右四味㕮咀以水六升煮取二升去滓分温再服虛
　者即愈實者三日復愈如不愈者宜去石膏加茯苓
　芒硝湯方
　　防己(三/兩)　桂枝(三/兩)　人參(四/兩)　茯苓(四/兩)　芒硝(三/合)
　右五味㕮咀以水六升煮取二升去滓内芒硝再㣲
　煎分温再服㣲利止
心下有交飲其人苦眩胃澤泄湯主之方
　　澤泄(五/兩)　白术(二/兩)
　右二味㕮咀以水二升煑取一升去滓分温再服
支飲胸滿者厚朴大黄湯主之方
　　厚朴(一尺/去皮)　大黄(六/兩)　枳實(四枚/熬)
　右三味㕮咀以水五升煑取二升去滓温再服
支飲不得息葶藶大棗瀉肺湯主之方
嘔家本渴今反不渴心下有支飲㕮也小半夏湯主之
　　半夏(一升/洗)　生薑(半斤各/切薄片)
　右以水七升煮取一升半去滓分温再服(千金云半/夏加茯苓)
　(湯主/之)
腹滿口乾舌燥此腸間有水氣防己椒目葶藶大黄湯
　主之方
　　防己　椒目　葶藶　大黄(各一/兩)
　右四味為末蜜和丸桐子大米飲服一丸日三服稍
　増口中有津液止渴者加芒硝半兩
卒嘔吐心下痞膈間有水眩悸者小半夏加茯苓湯主
　之方
　　半夏(一斤/洗)　生薑(半/斤)　茯苓(三兩一/方四兩)
　右㕮咀水煎服
師曰以發其汗令陽㣲膈氣虚脉乃數數為客熱不能
　消榖胃中虚冷故吐也脉弦者虚也胃氣無餘朝食
　暮吐變為翻胃寒在於上醫反下之今脉反或名曰
　虚寸口脈微而數則無氣無氣則胃虚胃虚則血不
　足血不足則胸中冷趺陽脈浮而濇浮為虛濇則傷
　脾脾傷則不磨朝食暮吐宿食不化名曰反脉浮而
　濇其病難治　病人欲吐者不可下之　噦而復滿
　視其前後知何部不利利之則愈　嘔而胸滿者茱
　萸湯主之方
　　呉茱萸(一/升)　人參(二/兩)　生薑(六兩/切)　大棗(二十/枚劈)
　右四味㕮咀以水五升煮取一升去滓温服七合日
　三則乾嘔吐涎沫頭痛者茱萸湯主之方
嘔而腸鳴心下痞者半夏㵼心湯主之方
　　半夏(三斤/湯泡)　黄芩　人參　炙草　乾薑(切合/三兩)
　　黄連(一/兩)　　大棗(十二/枚)
　右七味以水七升煮取六升去滓再煎服一升日三
　服
乾嘔而利者黄芩加半夏生薑湯主之方
　　黄芩(三/兩)　炙草(三/兩)　半夏(半斤/洗)　芍藥(三/兩)
　　大棗(十二/枚)生薑(切兩/半)
　右㕮咀水一斗煮取一升去滓分温三服日二服夜
　一服
諸嘔吐榖不得化下者小半夏湯主之方(方見痰/飲中)
嘔吐而病在膈上後思水者急與解之猪苓湯主之方
　　猪苓(去/皮)　白术　茯苓(各等/分)
　右㕮咀水煎服
欬滿則止而復更渴衝氣復發者以細莘乾薑為熱藥
　此法逐渇反不止者為支飲也支飲法當治胃胃冷
　者必嘔水復與半夏以去其水方
　　茯苓(四/兩)　乾薑(三/兩)　五味子(半/斤)　細辛(三/兩)
　　炙草(三/兩)　半夏(湯洗七次/去半斤)
　右六味㕮咀以水八升煮取三升分温三服
水去嘔則止其人形腫可内麻黄以其欲逐痺故不内
　麻黄乃内杏仁也若逆而内麻黄者以人必厥所以
　然者為其血虚林黄發其陽故也
　　茯苓(四/兩)　乾薑(三/兩)　甘草(三/兩)　五味子(碎半/斤)
　　細辛(三/兩)　半夏(洗/)　杏仁(去皮尖/各半斤)
　右㕮咀以水一斗煮取三升去滓温又服
若面熱如醉狀者此為胃中熱上薫其面令熱加大黄
　湯主之
　　茯苓(四/兩)　乾薑(二/兩)　細辛(二/兩)　大黄(三/兩)　半夏(洗/)
　　五味子(碎/)甘草(炙/)　杏仁(去皮尖/各等分)
　右八味㕮咀以水一斗煑取三升去滓分温三服(並/見)
　(千金/方)
先渴却嘔為水停心下此屬飲家小半夏加茯苓湯主
　之方
金匱嘔噦下痢病脉證治後代名醫諸書半皆取此以
　為法
夫嘔家有癰膿者不可治嘔膿盡則已　先嘔却渴此
　為欲解先渴却嘔為水停心下此屬飲家嘔家本渴
　今反不渴者以其心下有支飲故也此屬支飲　問
　曰病人脉數數為熱當消榖引飲而反吐者何也師
　曰以發其汗令陽㣲膈氣虚脉乃數云見前
假令病人臍下有悸者吐涎家而顛眩水也五苓㪚主
　之(方見/局方)
如心胸有停飲酒宿水自出水後心胸中虚氣滿不能
　食消痰氣今能食茯苓飲方(附/方)
　　茯苓(三/兩)　人參(二/兩)　枳實(二兩/炒)　生薑(四/兩)
　　白术(三/兩)　橘皮(二兩/半)
　右㕮咀以水六升煮取一升八合去滓分温三服如
　人行八九里進之(見外/㙜)
欬家其脉弦為有水十棗湯主之(方見/上)
夫有支飲家欬煩胸中痛者不卒死至一百日一歲與
　十棗湯　乆欬數歲其脉弱者可治實大數者死其
　脉虚者必苦胃其人本有支飲在胸故也治屬飲家
　　欬逆倚息飲小青龍湯主之(方見肺/癰中)　青龍已下
　多唾口燥寸沉尺㣲手足厥逆氣少復上衝胸咽手
　足痺其人面赤如醉因復下溜隂股小便難時復冐
　者可與桂枝五味子甘草湯治其氣衝方
　　茯苓(去皮/四兩)　桂枝(去皮/四兩)　炙草(三/兩)　五味子(半/斤)
　右四味㕮咀用水八升煮取三升去滓分温三服
衝氣即低而反更欬滿者茯苓五味子甘草去桂加乾
　生薑細辛治之方(一名甘草五/味薑辛湯)
　　茯苓(四/兩)　炙艸(三/兩)　細辛(三/兩)　五味子(半斤/碎)
　　乾薑(三/兩)
　右㕮咀水八升煮取三升去滓分温三服
嘔吐而滿在膈上後思水者猪苓㪚主之方(見/前)
嘔而脉弱小便復利身有㣲熱見厥者難治四逆湯主
　之方
　　炙草(二/兩)　乾薑(一兩半/切片)　附子(一箇去皮切/作片子用)
　右三味㕮咀以水三升煮取一升三合去滓分温再
　服強人可大附一枚乾薑三兩
嘔而發熱者小柴胡湯方
　　柴胡　人參　黄芩　生薑(煨三/兩)　炙草
　　半夏　大棗(一十枚/去核)
　右七味㕮咀水一斗二升煮取六升去滓再煎取三
　升温服一升分三服
胃反嘔吐者大半夏湯主之方(亦主膈/間支飲)
　　半夏(洗用/半斤)　人參(切三/兩)　白蜜(一/升)
　右三味以泉水一斗二升和蜜揚之二百四十徧煮
　藥取二升半去滓温服一升餘分再服(千金云治胃/反不受食食)
　(已即吐外㙜云治/嘔心下痞硬者)
食已即吐者大黄甘草湯主之方
　　大黄(四/兩)　炙草(二/兩)
　右二味㕮咀以水二升煮取一升去滓分温再服(外/㙜)
　(云又治/吐水)
胃反吐而渴欲飲水者茯苓白术澤瀉湯主之方
　　茯苓(半/斤)　澤瀉(四/兩)　桂枝(二兩/去皮)　炙草(二/兩)
　　白术(三/兩)　生薑(切四/兩)
　右六味㕮咀以水一斗煮取三升内澤瀉再煮取二
　升半去滓温服八合日二服(外㙜外主消渴脉絶胃/反不食又有小麥一升)
吐後渴欲得飲而貪水者文蛤湯主之方(兼主㣲/脉𦂳頭)
　　文蛤(五/兩)　麻黄(去節/三兩)　炙草(三/兩)　杏仁(五十枚/去皮尖)
　　石膏(五兩/碎)生薑(三兩/切)　大棗(十二枚/劈破)
　右七味㕮咀以水六升煮取二升去滓温服一升汗
　出愈
乾嘔吐逆涎沫半夏生薑㪚主之方
　　半夏(洗/)　生薑(各等/分)
　右二味杵為㪚取方寸匕漿水一升半煎取七合頓
　服之
病人胸中似喘不喘似嘔不嘔似噦不噦澈心中憒憒
　然無奈者生薑汁半夏湯主之方
　　生薑汁(一/升)　半夏(洗半/升)
　右二味㕮咀以水三升煮半夏取二升内生薑汁煮
　取一升半去滓水冷分四服日三夜一若一服止停
　後服
乾嘔噦若手足厥冷者橘皮湯主之方
　　橘皮(四/兩)　生薑
　右二味切以水七升煮取三升去滓温服一升下咽
　即愈
噦逆者橘皮竹茹湯主之方
　　橘皮(二/升)　竹茹(三/升)　大棗(三十/枚劈)　生薑(切半/斤)
　　人參(一/兩)　炙草(五/兩)
　右六味㕮咀以水一斗煮取三升去滓分服一升日
　三服
　右此痰飲嗽一章内有治傷寒數方仲景用治雜病
　今余録之使後人知云治傷寒有法治雜病有方者
　非也傷寒雜病同一治矣
嘔吐噦亦附録之下痢數方錄在太隂上卷後
　
　
　
　醫壘元戎卷八
欽定四庫全書
　醫壘元戎卷九
　　　　　　　　　　　　元　王好古　撰
少隂證　先足經從湯液　後手經從雜例
仲景真武湯(主治脩製/並見本方)
　　茯苓　芍藥　生薑　白术　附子
茯苓四逆湯(並見本經/脩製治療)
　　茯苓　乾薑　人參　甘草　附子
四逆湯
　　甘草(一/兩)　乾薑(七錢/半)　附子(半/兩)
四逆加人參湯　四逆加猪膽汁湯(二藥主療/並見本經)
四逆㪚
　　柴胡　枳實　芍藥　甘草
　　欬加五味子　悸加桂　腹痛加附子
　泄濡下重者煎􁥓白内藥小便不利加茯苓海藏云
　此㪚因説少隂四逆從舉或欬或悸故用此散若果
　四逆手足厥冷下利腹痛更不復用此散也
薑附湯(無汁者用此主/療並見本方)
　　乾薑(炮/)　附子(炮/)
术附湯(白汁者用此主/療並見本方)
　　白术　　附子
白通湯(主療加減/並見本方)
　　附子　乾薑　葱白
易簡真武湯
　治傷寒數日以後發熱腹痛頭目昬沈四肢沈重疼
　痛大便自利小便或利或澁或嘔者皆宜服之若已
　經汗下不解仍發熱者心下悸頭眩暈身瞤動振振
　欲擗地者此由渴後飲水停留中脘所致並宜服之
　　茯苓　芍藥　熟附(各三/分)　白术(二/分)
　右㕮咀毎服四錢薑五片水一盞半煎至八分去查
　温服小便利者去茯苓大便利者去芍藥加乾薑二
　分嘔者毎服加生薑五片同煎欬者加五味子二分
　細辛乾薑各一分發熱而㵼者服此未退當投四逆
　湯仍服震靈丹用之應手而愈此藥不惟隂證傷寒
　可服若虚勞之人發熱自利時復増寒皆宜服因取
　名固真湯増損亦如前法
易簡四逆湯
　治隂證傷寒自利不渴嘔噦不止或吐利俱作小便
　或澁或利脉㣲絶腹脹滿手足厥冷或悸或欬内寒
　外熱下利清穀四肢沈重或汗出厥逆者或汗出熱
　不去並宜服之及治一切虚寒冷厥或傷寒病有表
　醫誤下之續後下利不止雖覺頭疼體痛發熱惡寒
　四肢拘思表證悉具未可攻表宜服此藥以助陽救
　隂次服桂枝以解表證
　　甘草(一/兩)　乾薑(三/分)　熟附(三/分)
　右㕮咀每服四錢水一盞半煎至八分去滓温服利
　止虚者加人參半兩嘔者加生薑一兩面赤者每服
　加䓤白一根腹痛者加芍藥一兩利止脉不出者加
　人參一兩霍亂吐瀉之後尤宜服之隂證傷寒或無
　汗唇青面黒身皆強痛四肢厥冷昬不知人如欲服
　四逆湯先與附子散用附子三分官桂當歸白术各
　半兩半夏乾薑各一分䓤煎服被覆取汗或氣虚陽
　脱體冷無脉氣息欲絶不省人事者當炙丹田氣海
　仍以䓤一根以索纒如餅大切去根葉存白二寸以
　烈火恊一面令通熱勿令灼人乃以熱處着病人臍
　下上以熨斗盛火熨之温則另以他餅其人蘓醒手
　足温而有汗乃差仍服四逆薑附之類
易簡薑附湯
　治中寒口噤四肢强直失音不語或卒然暈倒口吐
　涎沫狀如暗風手足厥冷或復煩燥兼治隂證傷寒
　大便自利而熱者
　　乾薑　熟附(各二/兩)
　右㕮咀每服四錢水一盞半煎七分去查服或慮此
　藥大燥即以附子理中湯相繼服餌薑附本治傷寒
　經下之後又復發汗内外俱虛身無大熱晝則煩燥
　夜則安靜不嘔不渴六脉沈伏並宜脉此不知脉者
　更宜審之兼治中脘虚寒久積疼水心腹冷痛霍亂
　轉筋四肢厥逆一方附子易以生者名白通湯治傷
　寒下利一方用白通湯加白术倍之甘草減半名生
　附白术湯治中風濕昬悶恍惚腹滿身重手足縱緩
　自汁失音不語便利不禁一方用薑附湯加麻黄白
　术甘草人參等名附子麻黄湯治中寒温昬暈緩弱
　項背强急口眼喎斜語聲渾濁心腹䐜脹氣上喘促
　不能動轉更宜審而用之
易簡附子湯
　治風寒濕合痺骨節疼痛皮膚不仁肌肉重著四肢
　緩縱腰腳痠疼(仲景附子湯方内亦/有此方在厥隂門)
　　生附(一/兩)　芍藥　官桂　甘草　茯苓
　　人參(各半/兩)白术(三/分)
　右㕮咀毎服四錢水二盞薑五片煎至六分去查食
　前服惡甜者減甘草一半兼治疲極筋力氣虚倦怠
　四肢痠疼一方治歴節風四肢疼痛如搥錬不可忍
　者加乾薑半兩去生附加熟附等分名附子八物湯
　煎如前法若尋常寒濕相搏頭疼兩脚軟痛及氣虚
　頭眩止用白术附子各一兩甘草半兩棗薑同煎服
　名増損术附湯久履濕地腰重脚軟尤宜服之若為
　濕氣所中則白术倍附子之數仍用白术半兩酒一
　盞煎至六分連進數服取㣲汗即愈不能飲者以水
　煎若冐兩濕著于肢體肌膚或腠理開汗出澡浴得
　病於増損术附湯中加茯苓官桂如甘草之數名茯
　苓白术湯
白通加猪膽汁湯
　　附子　乾薑　葱白　人溺
　　猪膽汁
通豚四逆湯
　減溺　以上通治裏藥
麻黄附子細辛湯　麻黄附子甘草湯(以上通治/和表藥)
仲景附子湯
　　附子　人參　白术　茯苓　芍藥
甘草附子湯　四物附子湯内減生薑是也
四物附子湯
　　附子　官桂　白术　甘草　乾薑
易簡附子湯(見前薑附湯後/與下方注小異)
附子湯　四君子湯加桂附芍藥
外臺云論療傷寒八九日因風濕相搏身體煩疼不能
　轉側不渴不嘔下之泳浮虚而濇者加桂枝附子湯
　若大便鞕小便自利者附子白术湯
桂枝附子湯
　　桂心(四/兩)附子(三枚炮/去皮臍)生薑(三/兩)炙草(二/兩)乾棗(十二/枚破)
　右五味切以水六升煮取二升去查分温一服忌生
　葱猪肉海藻蔌菜
附子白术湯
　　白术(四/兩)棗(十二/枚劈)炙草(二/兩)生薑(三/兩)附子(三枚炮/作四片)
　右五味切以水六升煮取二升去查分温三服初一
　服其人身如痺半日許復服之都盡其人如冐狀自
　怪此以术附性走皮中遂氣未除故使人如冐狀者
　本云附子一枚加之二枚名附子湯忌見前千金翼
　同張仲景治法當加桂枝四兩此本一方二法以大
　便鞕小便自利故去桂也以大便不鞕小便不利當
　加桂枝附子三枚恐多也虚弱家及産婦宜減服之
　一句即知男子婦人同一治也男子服四物以滋血
　亦與婦人同
少隂證
　　王朝奉論悸(並/方)
悸者動也病源内有虚熱則渴而飲水水氣乘心振寒
　而心悸也傷寒二三日中悸而煩小建中湯　發汗
　臍下悸欲作奔豚　發汗過多心下悸飲得按者桂
　枝甘草湯　發汗止仍發熱心下悸身瞤動真武湯
　　傷寒脉結代心悸動炙甘草湯　少陽不可發汗
　發汗則譫語此屬胃胃不和順而悸小柴胡湯　傷
　寒厥而心下悸宜先治水茯苓甘草湯却治其厥不
　爾上漬入胃必作利矣　中風往來寒熱或心下悸
　小柴胡湯　錢昬腎病見夏水勝火腎勝心也當治
　腎輕者病退重者當悸動者小搐也　易老云腎水
　乘心者悸伸景不治木火調其水也
　　王朝奉論隂陽證
夫病發熱而惡寒者發於陽也不發熱而惡寒者發於
　隂也發於陽者可攻其外發於隂者可温其内發表
　以桂枝温裏以四逆湯　張仲景論少陽通脉四逆
　證面色赤又少隂下利脉沈遲而色小赤此二證似
　陽然皆下利清糓為異也凡少隂證無汗類麻黄湯
　麻黄湯證脉隂陽俱𦂳少隂脉㣲細為異也又汗出
　為陽㣲故仲景云隂不得有汗脉隂陽俱𦂳而反汗
　出為亾陽屬少隂也仲景論傷寒脉浮自汗出小便
　數脚拳急反與桂枝攻表誤也常器之云便合用桂
　枝加附子湯治之若誤服桂枝湯即便有發厥吐逆
　譫語等證治其本論太陽上篇中孫兆云陽證即頭
　痛身熱脉洪數也隂證則㣲頭痛而身不熱脉沈細
　遲緩　凡隂病宜與四逆理中軰皆自愈若夏月得
　陰證亦膚四逆大熱宜與理中最佳也　又云大抵發熱
　惡寒者是表證屬太陽也只惡寒是陰證也然陰證即有
　發熱者蓋是表熱裏寒其脉必沈遲或手足㣲厥或
　下利清糓更以别證驗之可知也　又云本是隂病
　醫與熱藥過多郤見熱證者亦斟酌以涼藥解之
　又云隂證形靜無發狂者惟餌温藥過多胞中熱實
　或大便硬有發狂者亦宜用承氣湯軰下之不可輕
　用　本是陽病熱證醫誤吐下過多遂或隂證者郤
　與理中四逆軰温之病源云傷寒病過經而不愈脉
　反沈遲手足厥逆者此為下部脉不至隂陽隔絶邪
　客於足少隂之經毒氣上熏故咽㗋不利或痛而生
　瘡
仲景甘桔湯例
仁宗御名如聖湯治少隂咽痛
　　炙甘草(一/兩)　桔梗(三/兩)
　右麄末水煎加生薑煎亦可　一法加訶子皮二錢
　煎去查飲清名訶子散治失音無聲如欬逹上氣者
　加陳皮如涎𠻳者加知母貝母如酒毒者加葛根如
　少氣者加人參麥門冬如唾膿血者加紫苑如疫毒
　腫者加黍粘子大黄如欬渴者加五味子如嘔者加
　生薑半夏如目赤者加梔子大黄如胞滿膈不利者
　加枳殻如不得眠者加梔子如心胞痞者加枳實如
　膚痛者加黄茋如面目腫者加茯苓如咽痛者加黍
　粘子竹茹如肺痿者加阿膠能續氣如發班者加防
　風荆芥如聲不出者加半夏
　　肺痿門
經云帝曰勞之之病何如岐伯曰勞風發在肺下其為
　病也使人強上㝠視唾出若涕惡風而振寒此為勞
　風之病帝曰治之奈何岐伯曰以救俛仰巨陽引精
　者三日中年者五日不精者七日欬出清黄涕其狀
　如膿如彈子大從口中出者從鼻中出者則傷肺傷
　肺則死也
　　肺痿之門在太陽門(仲景麻黄升/麻湯條下)
孫思邈單方一門並見金匱祖方
　　甘草(二/兩)
　右㕮咀以水三升煮取一升半分作三服
此證初得可治久則難愈脉㣲𦂳則膿未成脉𦂳數則
　膿已成喘而不得卧葶藶大棗瀉肺湯主之
　　葶藶(一兩炒/紫色)
　右杵件成丸以水三升煮大棗二十箇取二升去查
　内麻黄五味子各半兩取清飲頓服令三日服一劑
　差叔和云衂血吐血沈細宜忽然浮大即傾危唾血
　之脉沈弱吉忽然實大死來侵脉要云肺胍慱而長
　當病吐血注云肺虚極則終逆逆血瀉故唾血出也
　　無汗惡寒脈浮𦂳
傷寒得者麻黄
肺痿上枯水之源下竭水之本
傷酒得者葛根
　　有汗惡熱脈沈實
甘桔二生湯
　治欬胞中滿振寒脉數咽乾不渴時濁唾腥臭久久
　吐膿如來粥肺痿作癰也膿在胞中者為肺癰
　　甘草　桔梗(分等/用)
　右剉以水三升煮取一升去滓分二服必然吐出膿
　血矣　又一方治一切欬唾膿血及欬及出不止
　好酥三十斤三徧煉停取凝成膏醍醐服　合日三
　服差
海藏紫苑散
　善治欬唾中有膿血虚勞證肺痿變癰
　　人參　紫苑　知母　桔梗　貝母　甘草
　右麄末生薑水煎一法加五味子一法加茯苓一法
　加阿膠
經云陽明司天唾出白血者其狀淺紅如肺色故曰白
　血
海藏云以正對化分輕重
人參紫苑散
　治唾膿血以有甘桔故入少隂例以肺腎為子母當
　補肺以生腎水之源以泄命門使五液不上行也及
　以金花丸酒製芩蘖丸青黛為衣隨經増損並見本
　條又以易老門冬飲加天門冬人參保定肺氣右以
　四君子湯倍生薑大益脾胃以固中州又以三才元
　加當歸以補骨髓如唾血從治者加桂枝乾薑
寸口脉虛實之圖
　㣲為發渴者欲愈如萠可救
　虚小者為肺痿熱之所過初結為膿
寸口脉二者皆欬唾膿血在胞中
　實大者為肺癰血為凝滯化為五色
　數為弱不渴者難治成膿難已
如聖丸
　治風熱毒氣上攻咽㗋痛痺腫塞妨悶及肺癰咳𠻳
　膿血胞滿振寒咽乾不渴時出濁沬氣臭腥臭久久
　咯膿狀如來粥
　　龍腦(另/研)　牛黄(另/研)　桔梗　甘草(生用各/一錢)
　右為細末煉蜜丸每兩作二十丸每服一丸噙化
𠻳藥青龍散
　　石膏(八/兩)　朴硝　甘草(生用各/一錢)　青黛(半/兩)
　右為細末每服二三錢煎薄荷湯㸃熱潄冷吐
治肺痿唾膿涎痰唾多出血心中温温方
　右以甘草一味重二兩以水三升煎作一升半分為
　三服
百部丸(治諸𠻳不得氣/息唾膿血方)
　　百部根(二/兩)　升麻(半/兩)　桂心　五味子
　　甘草　　　乾薑(各一/兩)
　右為細末蜜丸桐子大飲服三丸日三以和為度
衍義蛤蚧散(在前湯明經衂血/犀角地黄湯條下)
　治肺虚欬久成瘡吐膿血
　　犀角　羚羊角　鹿角　阿膠　蛤蚧
搜膿散(治諸瘡膿汁/不絶腐盡)
　　黄耆　白芍藥　香白芷(各等/分)
　右為細末乾上患處上用膏藥敷貼一日一換
海藏云此方雖云上瘡吐膿血久不盡者亦宜用此藥
　作湯散煎調服之又宜糊為丸桐子大白湯下三五
　十丸或乾糝細末咽津大妙
錢氏如聖散
　　桔梗　甘草　阿膠(炒/白)
　煎甘桔取清内膠化
桔梗枳殻湯
　　陳皮(一/兩)　桔梗(一兩/半)　甘草(七/錢)　枳殻(半/兩)
　薑煎服
橘皮茯苓湯
　　陳皮(一/兩)　茯苓(半/兩)　甘草(七/錢)
　右為細末生薑煎服　一法加麻黄杏仁治外感咳
　𠻳嘔加半夏　如噦加竹茹寒者加乾薑
桔梗湯
　　桔梗　半夏(製/)　陳皮(各一/兩)　枳實(半/兩)
　生薑煎服
黄耆鱉甲散
　治虚勞客熱肌肉消瘦四肢倦怠五心煩熱口燥咽
　乾煩赤心恰日晚潮熱便有盗汗胞脅不利減食多
　渴欬唾稠粘時有膿血
　　知母(焙/)　桑白皮(去/皮)　黄耆(去/枯)　甘草(炙/)
　　赤芍藥　紫苑(去蘆已上六/味各五分淨)　　秦芁(洗去/蘆)
　　白茯苓(去皮焙一木忌火/令焙别有説)　　　生地黄
　　柴胡(去蘆/梗)　地骨皮(去骨已上五味/各六錢六分淨)
　　肉桂(去皮不/見火)人參　苦桔梗(已上三味各/三錢三分淨)
　　鱉甲(去裙用酥/炙更佳)　　天門冬(湯洗去心焙一本忌/火令聰已上二味各)
　　(一/兩)　　半夏(五/分)
　右為麄末每服二大錢水一盞煎至七分去滓温服
　食後　海藏云此方内闕黄耆疑黄芩是黄耆也然
　内有黄芩有小柴胡今治虚熱妙為有盗汗亦無妨
　也兼加知母地骨皮赤芍藥即錢氏地骨皮散也治
　盗汗亦妙内有桂枝治發熱惡寒即柴胡加桂也天
　門冬人參地黄即三才元也秦芁柴胡甘草鱉甲芍
　藥即黄龍湯也紫苑桔梗甘草即紫苑散也桂芍黄
　耆甘草即黄耆建中湯也又云此方治本無傷寒風
　而得　仲景麻黄升麻湯治唾膿血從傷寒而得
　孫真人治唾膿血用麻黄升麻之類及青龍湯之類
　亦從傷寒而得也内多五味子皆祖仲景法無論傷
　寒傷風皆可加五味子又云桔梗一味有辛有苦辛
　以散之苦以泄之當如上下之意
御藥院正方
硃砂膏(鎮心神解熱除/煩唾血等證)
　　硃砂(另研/半兩)　珍珠末　生犀角　人參
　　玳瑁末　　甘草(各一/兩)金箔(泥一分/半用)
　　粉(二錢/半)　　蘇合油(一/分)生黄(另/研)　麝香(另/研)
　　龍腦(另/研)　　南硼砂　琥珀　　羚羊角
　　逺志　　　赤茯苓(已上各/半兩)
　　安息香(酒煮去石/約半兩)
　右為細末入研藥極細煉蜜丸蘓合油和諸藥為錠
　子更以金箔為衣毎兩作五錠每服一皂角子大噙
　化人參湯下亦得並阿膠元相雜服尤勝至寳丹
肺痿癰其皮如麩糠有胃脘成癰其皮𦂳如甲錯有腸
　癰裹大膿血於腸胃之間芤叔和云寸　積血在胞
　中関内逢芤腸裏癰
定肺散
　　知母(半/兩)　貝母(二錢/半)　人參(二錢/半)　枯礬
　　烏梅肉(半/兩)御米殻(炒二/兩)白术(二錢/半)
　右為細末水煎生薑湯㸃亦得蜜丸彈子大噙化亦
　得
定肺丸
　　欵冬花　紫苑　知母　貝母　人參
　　甘草(炙/)　桑白皮　　　御米殻　　　麥門冬
　　百部　　馬兠苓　　　五味子　　　烏梅肉
　　(已上十三/味各等分)
　右為細末煉蜜丸彈子大噙化一丸
解毒丹
　　桔梗　生甘草　大黄　當歸　荆芥
　　殭蠶
　右等分細末煉蜜丸彈子大新水化下一丸
蚧蚧散(治勞/𠻳)
　　蛤蚧(一/對)　炙甘草　麻黄(去/節)　南星(炮/)　　人參
　　半夏(泡/)　知母　　貝母　　烏梅肉　　𤓰蔞
　　槐花子(炒各/等分)
　右為細末生薑五片水煎服
古方紫苑散
　　紫苑(半/兩)　欵冬花(半/兩)　百部(二錢/半)
　右為細末烏梅湯㸃服生薑亦得　如欬加五味子
　喘加杏仁　渴加烏梅　氣逆加陳皮　頭痛加細
　辛三錢甘草二錢　氣脱者加御米殻蜜炒麄末水
　煎
増損防風通聖散(治鼻塞不通/肺氣不利)
　　桔梗　桑白皮　紫苑茸　䑕粘子(各半/兩)
　　荆芥穗(三/兩)　　　甘草(一兩已上/兩生用)
　右為麄末防風通聖散各一半和勻每服四錢水一
　盞半薑五片煎至七分去查温服食後
咽痛例
仲景有口瘡赤爛之證上實下虚熱重咽㗋又脾熱重
　上焦故口生瘡宜
升麻六物湯
　　升麻　梔子(各二/錢)　大青　杏仁　黄芩(各一/錢半)
　右為粗末毎服五錢七水一小盞半䓤白三莖煎至
　　盞去查温服又法黄蘗蜜漬一宿噙之嚥汁勿絶
　差
咽㗋備急丹
　　青黛(三/兩)　芒硝(四/兩)　殭蠶(一/兩)　甘草(四/兩)
　右四味為細末用臘月牛膽汁兒有黄者盛藥於其
　中懸於背隂處四十九日數過多尤妙如用時旋取
　如腮㗋咽閉用皁子大塊碾碎為末以竹筒子吹之
　咽㗋内愈
人參清肺散(治咽㗋腫/痛並㗋閉)
　　人參(一/兩)　白附子(七/錢)　盆硝(一/兩)　連翹(一兩/半)
　　黄連(一/兩)　山梔子(一/兩)　大黄(一兩/半)黄芩(一兩/半)
　　甘草(二兩/生用)　薄荷(一兩/生)
　右為麄末水煎每服三錢水一盞半煎至七分去查
　食後温服
代鍼散(治咽㗋腫痛/氣息難通)
　　硇砂(少許/為君)　白礬(皂角子/大為臣)　牙硝(七錢/為良)
　　硝石(四兩/為相)　黄丹(五方/五錢)　　巴豆(六甲/六箇)
　右為末吹㗋中
發聲散(治咽㗋腫痛語/聲不出經進方)
　　括蔞皮(剉/)　白殭蠶(去/頭)　甘草(已上各半/分各炒黄)
　右為末每服三錢温酒調下或生薑自然汁調下更
　用半錢綿裹噙化津嚥亦得不拘時服三日兩服
解毒丸見前安肺丸後風熱上攻咽㗋腫痛　又治咽
　㗋腫痛欲死者㗋閉急也(此方與急備丸寒熱/不同宜定奪用之)
　　白薑蠶　南星(各等/分)
　右並生用同為細末生薑自然汁調服立愈
鵬砂散
　治心氣熱毒内發咽㗋生瘡腫痛木舌脹脾甚悶寒
　水食不下
　　𤣥參　貫衆　茯苓　縮砂仁　滑石
　　荆芥穗　　　山豆根　　　　甘草(生各/半兩)
　　南硼砂(三/兩)　　薄荷(一/兩)
　右為細末毎服半錢新汲水調下或乾糝舌上嚥津
消毒散
　治咽㗋腫痛小兒㿀疹已出不勻雖出不快壯熱狂
　燥咽膈窒塞卧睡不安大便祕澁
　　牛蒡子(炒六/兩)　甘草(二/兩)　荆芥穗(一/兩)
　右為粗末毎服二錢水一盞煎至七分去查温服食
　後
漱藥地黄散
　治脾熱風熱上攻咽㗋腫痛生瘡閉寒不通或生脹
　舌
　　黄芩(八/兩)　甘草(二兩/半)荆芥(一/錢)　薄荷葉(一/兩)
　右為細末毎服二錢水一盞入薄荷少許同煎三五
　沸去查熱嗽冷吐無時
玉壺丸(治三種癭當/在少陽條下)
　　海藻　海𢃄　昆布　雷丸(各等/分)
　右細末米飲為丸如榛子大噙化續續使藥不㫁食
　後神效
五痺散(治五種/㗋痺)
　　大黄　白薑蠶(炒各/等分)
　右細末毎服五錢生薑自然汁蜜各半盞一處調服
　以利為度
赴筵散(治舌上瘡/不能食)
　　銅緑(研半/兩)　香白芷末(一/兩)
　右拌和勻摻舌上温醋漱立愈
振悸酸棗仁例
胡洽酸棗仁湯(治振悸/不得眠)
　　酸棗仁　人參　白术　茯苓(各二/兩)甘草(五/錢)
　右切以水半升生薑六兩同煎三升分作四服
聖惠方(治膽虚腫卧不/安心多驚悸)
　　酸棗仁(生用/一兩)　金錠茶(二兩生薑汁/塗炙令㣲焦)
　右為細末毎服二錢水七分煎令六分無時服之
活人酸棗仁湯
　治傷寒吐下後心煩之氣晝不得眠
　　酸棗仁(四/升)　麥門冬(去心/一升)　甘草(炙/兩)　川芎(三/兩)
　　知母(二/兩)　　茯苓(三/兩)　　　乾薑(三/兩)
　右麄末毎服四錢水煎服
酸棗仁飲子
　　酸棗仁(二錢/半炒)　人參(一/錢)　陳皮(去白/一錢)五味子(一/錢)
　　桂心(半/錢)　　　茯苓(一/錢)　生薑
　右㕮咀水三盞煎至一盞半去查分作二服
海藏百合四君子湯(治老弱虚/人不得眠)
　心虚則熱收于内定志丸補心丹
　腎虚則寒動于中八味丸腎氣丸(此二藏不足/不足者補之)
　心盛則生熱瀉心湯三黄湯
　腎盛則生寒薑附湯四逆湯(此三藏有餘/有餘者㵼之)
　収于内動于中則異于所生之寒熱豈可止一熱字
　便作熱㫁止一寒字便作寒㫁誤矣當看前後上下
　文勢則可也
定志丸隨證加料
　體竭不足加生地黄當歸　肺氣不足加天門冬麥
　門冬五味子　心氣不足加上黨人參茯苓菖蒲
　脾氣不足加白术白芍藥益智仁　肝氣不足加天
　麻川芎　腎氣不足加熟地黄逺志牡丹皮　膽氣
　不足加細辛酸棗仁地榆　神昬不足加硃砂預知
　子茯神
八味定志丸
　補益心神安魂魄治痰去胞中邪熱理肺腎
　　人參　菖蒲　逺志　茯苓　硃砂　白术
　　麥門冬(各等/分)
　右煉蜜丸桐子大米飲湯下三十丸無時毎服十丸
　日三服亦可
局方定志丸
　治心氣不足五臟不安悲憂不樂忽多夢遺朝差暮
　劇狂旺不寜
　　逺志　菖蒲　茯苓　人參(各三/兩)　茯神(二/兩)
　　硃砂(另/研)
　右細末煉蜜丸桐子大硃砂為衣米湯下五七丸日
　三作散服亦佳名茯神丸
保真定志丸
　　黄連　破故紙　藕節　蓮子肉
保神丸(調和心腎/補養精神)
　　白茯苓　黄連　菖蒲(各二/兩)　逺志(一/兩)
　　硃砂(半兩一半入/藥一半為衣)
　右為細末浸蒸餅為丸如桐子大硃砂為衣隂乾每
　服五十丸煎人參湯送下臨卧加七八十丸一法定
　志丸加保真黄連丸治勞
　　黄連　茯苓(各等/分)
　右為細末酒糊丸桐子大苖香酒塩湯下破故紙湯
　下亦得説不盡者一切製度並取前後例
又方此隂陽各半
　　黄連　茯苓(各五/錢)　破故紙　菖蒲(各半/兩)
　右為細末酒糊丸桐子大每服五十丸空心塩酒湯
　任下
預知子丸(主治并法見本方於/定志丸内加預知子)
　　山藥　枸杞子　栢子仁　地骨皮　黄精
茯神例
人參茯神湯
　　人參　茯神　逺志　菖蒲　甘草
　麄末水煎服
千金翼聖惠同補心虚治徤忘令人耳目聰明用戍日
　取東引桃枝三寸枕之開心日不忘
　　菖蒲
　右搗為細末服方寸七食後令人耳目聰明從外見
　裏坐見千里之外令人長生去三百病毒不能偽
開心明目使人不忘
　　逺志(去心/一寸)　茯神(一/分)　菖蒲(三/分)
　右合服方寸七食後服之令人不忘大聰明
神注丹　後丁香與神注同法(日月丹當/此條下)
延夀丹(齋戒沐浴服/之千日成神)
　　人參　菖蒲　逺志　白术　枸杞　茯苓
　　天門冬　　　麥門冬　　　生地黄
　　栢子仁　　　車前子　　　地骨皮
　　五味子　茯神
　右為細末煉蜜千杵石水臼丸各從製法
補心丹
　　茯神　逺志　人參　菖蒲　硃砂
　右為細末糊丸桐子大猪心血拌和丸亦可
保真祕一丹
　　白茯神　木猪苓(各一/兩)
　右切作塊㣲煨透去猪苓不用茯神細末一兩好蠟
　一兩溶開和作八丸平旦向東空心細嚼嚥津服吸
　三同嚥
張天師草還丹
　此藥久服輕身隨風而去如列子之乗也若髪白者
　從根而黒如未白者永不白有不信者將藥拌飯與
　白猫食者一月黒
　　地骨皮　生地黄　石菖蒲　牛膝(酒浸/一宿)
　　逺志(去/心)　兎絲子(酒浸三/宿炒黄)
　右等分細末煉蜜丸桐子大毎服三十丸空心温酒
　下塩湯亦得修製忌婦人雞犬見(此上下少隂上下/㣲隂之藥也)
　海藏云若加天門冬人參内有三寸丸也又為上下
　太隂與増損三才丸相為表裏
日月丹
　　麝香(二/錢)　乳香(二/錢)　茴香(炒二/錢)沒藥(炒二/錢)
　　丁香(二/錢)　木香(二/錢)　木通(二/錢)　代赭(酒次/七)
　　蓮子肉(二/錢)蛤蚧(一對頭尾全/酥炙令黄)　硃砂(一半為/衣三錢)
　　青娘子(六箇去/頭尾)　　紅娘子(六/箇)
　右細末糯米糊丸櫻桃大單日一丸雙日兩丸空心
　温酒下至十日為度後再服
仲景腎氣例
仲景八味丸
　　熟地黄(補腎/真水)　肉桂(補腎/真火)　附子(能行諸經而不/止兼益火)
　　牡丹皮(補神志/不足)白茯苓(能代腎/邪温)澤瀉(去炮中益垢/及遺物)
　　乾山藥(能治皮毛/中燥酸澁)山茱萸(治精滑/不禁)
　右八味皆君主之劑若不依易老加減服之終不得
　效若加五味子為都氣丸述類象形之藥也
　聖惠云名地黄丸能代腎邪皆君藥也宜加減用
　楊氏云常服去附子加五味子桃公張文仲肘後加
　減不同其説雖當然莫若易老之説為愈也
　易老云治衇耗而虚西北二方之劑也金弱木勝水
　少火虧或衇鼓按之有力服之亦效何也答曰𦂳者
　為寒火虧也為内虚水少也為木勝也金弱也故服
　八味丸亦得效　益火之源以消隂翳壯水之主以
　制陽光錢氏地黄丸減桂附
無比山藥丸　一名萬安丸(主治並/見局方)
蓯蓉丸篋中秘室方與上方同且錙銖異耳欲進食者
　加鹿茸欲身肥者加石膏欲體潤者加栢子仁欲能
　記不忘者加逺志
易老天麻丸
　　天麻(六兩酒浸三日/焙乾秤除風)　牛膝(六兩酒浸三日/焙乾秤強筋)
　　𤣥參(六兩樞/機管鎻)　　　　杜仲(七兩剉炒去絲/使筋骨相著)
　　萆薢(六兩另為/末壯骨筋)　　　當歸(二十兩用/和養血脉)
　　附子(一兩炮行/諸經中血)　　　羌活(十兩去/骨間風)
　　獨活(五兩去腎/間風邪)　　　生地黄(一斤益/真血)
易老云治脉強而虚東北二方之劑木弱水少火虧西
　南有二濕熱一也燥熱一也視上二法則三隅可知
　為觸類而長更當以逆順推之天下之能事畢矣易
　老補丸春秋二分之氣
東坡四神丸
　翳又云專此四味者久服可以愈大風疾
　　羌活　𤣥參　當歸　熟地黄
素問云不知持滿不時御神務快其心逆於生樂帝御
　一十女而登天今人有妻而䘮命以不知隂陽之要
　故也人之交㑹陽氣秘蜜神不妄施生氣以強而能
　久長有若空瓶小口頓漑不入為無出者氣故不得
　入也又如虚管以水注湯捻竅懸之水固不泄無為
　入者氣則不得出也故當志不亂意不狂真不泄是
　謂得要世以戰勝氣交河逆龜飲諸法皆不及黄帝
　法内即丹藥固裏外不用隂引陽隂陽合會氣過屏
　翳例行上入升至九天即成太丹素問云兩者不和
　若春無秋若冬無夏用而和之是謂至度大凢陽氣
　發盛中外相應先得隂氣女子靣赤然後陽施而不
　縱為則無傷也又云勇者氣強而已怯者着而為病
　焉得隂之氣能養真陽不可肆行以失其精所謂陽
　勝則強也陽氣能強陽氣絶傷隂平陽秘精神乃治
　茍或力強腎氣乃傷髙骨乃壊何以久常帝曰以人
　療人真得其真所以長人百禩為神
孫真人口訣　東垣先生論議當在此下　復有仲景
　治隂股汗出一條在仲景沒石子條下續以此條在
　三才元後并螽斯等丸
天門冬例
古方天地丸(一名二/儀丸)
　　天門冬　地黄
　右各等分不犯鐵石器用太杵臼搗為細末煉蜜和
　丸桐子大空心酒下三五十丸誤犯鯉魚以浮萍草
　解之
補隨煎
天地丸内加當歸是也(三才天地内/加人參是也)
増損三才丸(一名續嗣丸/一名詵詵丸)
　　天門冬(酒浸/去)　熟地黄(酒灑桺甑/沙鍋内蒸)　人參(去/蘆)
　　蓯蓉(酒浸/焙乾)　　逺志(去/心)　五味子　鹿茸(酥炙/透)
　　茯苓(去心酒浸/透隂乾)
　一法加白馬莖酥炙　一法加附子補相火不足
　一法加麥門冬令人有子　一法加續㫁以續筋骨
　　一法加沈香暖下元虚冷右木杵臼碓背可搗細
　稀絹羅則可若密恐不下煉蜜杵千下然後可丸桐
　子大每服五十丸空心好酒下　年老欲補加混沌
　衣全一入藥(即胎/衣)
魏武帝服天門冬例
魏武帝與皇甫隆令曰聞卿年出一百歳而體力不衰
　耳目聰明顔色和悦此盛事也何所服食施行可得
　聞乎相宻示封上疏對曰臣聞天地之性人為貴人
　之所貴莫貴於生荒唐無始刼運無窮人居其間或
　如電過毎一思此惘然心熱生不再來逝不可追何
　不抑情養性以自保惜今四海垂定太平之象又須
　當展才布德萬年無窮猶當修道道甚易知但不能
　什臣嘗聞道人蒯京年已百七十八歳而甚丁壯言
　當朝朝服食玉泉啄齒使人丁壯有顔色去三蟲而
　堅齒玉泉者口中唾也朝旦未起早漱津令滿乃吞
　之輙啄齒二七遍如此者亦名日煉精蒯道人年二
　百面少告臣言但取天門冬去心切乾之搗取方寸
　匕日三令人不老有補益無損可以夀而康也諸藥
　本草及諸子書異傳臭載功德久服皆能成僊不為
　虚語
二茸丸
　　肉蓯蓉(酒浸/四兩)牛膝(酒/浸)兎絲子(酒/浸)石解(酒/炒)枸杞子
　　巴㦸　山茱萸　　沈香　　白茯苓　　澤㵼
　　乾山藥　五味子　杜仲(各二/兩)
　冬夏二至加鹿茸四兩酥炙四十已上加天雄二兩
　　右為粗末煉蜜丸桐子大空心温酒下三五十丸
螽斯丸(治婦人無/子絶産)
　　厚朴　杜仲　秦芁　桂心(各三/錢)　防風
　　附子(各六/錢)　　白薇　半夏　　　乾薑
　　牛膝　沙參(各二/錢)　　人參(四/錢)　　細辛(五/錢)
　　茯苓(六/錢)
　右並生用杵羅為末煉蜜丸小豆大毎服五丸空心
　温酒下漸加至十丸不妨十餘日覺娠三日後不可
　更服　有一人妻年二十九歳服藥十二日有娠餘
　藥與石門主簿其妻㫁産十三年服此藥有子又餘
　藥與前太守子中舍字交其妻年四十九歳無子服
　此藥十三日有娠若寡婦不宜服此藥　婦人有娠
　苦食馬肉難則當産出月始皇母先懐而後性恐知
　則教食馬肉則延期而生
混元丹此藥可増入三才丸
　胞衣一箇頭尾兒者斟用酒浸𦢊乾細剉為末
經驗後方
　華山錠子茯苓研削如棗許大令四方有角安新甆
　瓶中以好酒浸三重紙封其頭候百日開其色如餄
　糠可日食二塊百日後肌體潤澤服一年後可夜視
　物久久服之血化為筋延年耐老靣如童子
治婦人始覺姙娠養胎轉女為男
　　雄黄一兩囊盛𢃄之
又治耳聾方
　　雄黄　硫黄
　右等分為細末綿裹塞耳中
神注丹(在定志/丸前)
　　茯苓(四/兩)　硃砂(四/錢)
　右糯米酒煎茯苓至輕切作片子隂乾為末入硃砂
　末二錢和勻乳香水打糊為丸桐子大硃砂為衣餘
　不盡者養藥陽日二丸隂日一丸要秘新汲水下要
　逆氣過空心温酒下疑作陽一隂二可較也
丁香丸
　　丁頭代赭石(半/兩)　丁香(三錢有/油者)　舶茴(二/錢)
　　南乳香(三錢紫色/者另研)
　右二味先杵碎為末次二味搗羅為末後入香和勻
　重羅至勻好釅醋浸蒸餅為丸如雞頭大好心紅三
　錢為衣當辰火日合藥并火日初服一日一丸次日
　二丸三日一丸四日二丸週而復始至十日為度許
　十丸每服早晨汲新水迎日光照水然後飲嚥送下
孫真人枕中記服茯苓百日百病消除二百日夜如盡
　三年後能使鬼四年後玉女來從
枹朴子云任子李服茯苓十八年玉女來從之能隠能
　彰不食殻炙瘢滅靣生光玉澤
紫石英丸(治婦人絶子當/在螽斯丸後)
　　紫石英(研水飛/三兩)天門冬(酒浸去心/焙乾三兩)當歸(切/焙)川芎
　　紫威　卷栢(去/根)桂　川烏(炮去/皮臍)　熟地黄
　　葳蕤　石解(去/根)　　禹餘糧(醋淬/七次)辛夷仁(各二/兩)
　　桑寄生　續㫁　　細辛根　　厚朴(薑/製)
　　乾薑(炮/)　食茱萸　牡丹皮　人參　牛膝(酒浸/各一)
　　(兩二/錢半)　　栢子仁(輕粉/另研)甘草(炙/)烏魚骨(燒/炙)山預(各/一)
　　(兩/半)
　右二十六味為極細末煉蜜丸桐子大毎服三十丸
　温酒米飲任下空心食前日二
温經湯
　　當歸　川芎　人參　芍藥　牡丹皮　桂
　　甘草　阿膠(麩/炒)吳茱萸(見炒已上/各三兩)半夏(一兩/半製)
　　麥門冬(去心洗/五兩半)
　右剉毎服三錢水一盞半生薑五片煎至八分去查
　得清内膠化開温服食前空心此劑即調和也
枹朴子法
　　婦人絶嗣孕　弓弦用𦂳腰　三箇月足候
　　胎氣受逍遥
内藥續生丸(並見珍珠/囊藥後)
　　母丁香　附子　枯礬　肉豆㓂
　　烏魚肉
　右製度綿裹内隂中打糊入藥内為要丸綿褁内之
又方治帶下絶産
　　川烏　枯礬(炮/)
　右等分細末蜜丸彈子大綿裹内隂中
大白薇丸　小白薇丸　熟地黄丸
澤蘭丸(在牡吾/丸下)
牡丹煎丸(二藥並治婦/人血虚發熱)保安丸　保命救生丹(並見/後)
御方蓯蓉薑多服宜子孫
　　肉蓯蓉(洗淨去鱗甲皮垢開心如有黄白膜亦去/足取淨二兩切作片用好酒洗乾糯酒浸)
　　(透/)
　　羊脊骨連髓(三兩别剉碎銀器内水/二斗熬汁三四升澄清)
　　鹿腰脊髓或羊腰脊髓(不許/多少)松子仁(湯浸去薄皮/研半兩)
　　胡桃仁(湯浸去薄皮/研泥半兩)山藥(不計/多少)
　右将上件物於羊骨汁内先入松泥胡桃仁作羮熟
　入五時味隨意調和空心與服餌􁀙鶉飛硫黄鱔魚
　雞等皆可作羔食用鴨子亦可
粳米與熟雞頭泥相和作粥食之可以益精髓強心志
　耳目聰明粳亦作糯夏月食雞頭肉次食粳米粥飯
　亦妙
萬安丸(一名山藥丸/一名蓯蓉丸)
　　蓯蓉(酒浸/四兩)　山藥(二兩/半)　五味子(二兩/半)杜仲(切焙/三兩)
　　牛膝(酒/浸)　　兎絲子(酒/浸)　赤石脂　　紫巴㦸(去/心)
　　(各二/兩)　　　白茯苓　　澤㵼　　　熟地黄
　　山茱萸(各一兩/七錢)
　右各搗細末另拌蓯蓉末酒熬膏和丸桐子大毎服
　五十丸空心温酒下忌犬醋羊血自死物七日内顔
　色精神　蓯蓉丸四加法欲進者加白馬莖骨如無
　以鹿茸代之隂下温痒者加蛇床子一兩
保安丸
　治胎前産後三十六種冷血風半身不遂手脚疼痛
　又治八風十二痺疝瘕乳中風淋血聚胎動不安子
　死腹中胎衣不出赤白𢃄下嘔逆惡心痰滿臍下痛
　此方出草細辛條下
　　赤茯苓　牡丹皮　芍藥(各三/兩)茱萸(一/兩)沈香(一/兩)
　　人參　　當歸　　桂　　　牛膝　白芷
　　木香　　藁本　　麻黄(去根/節)川芎　附子
　　細辛根　澤蘭　　甘草(炙/)　凝水石　防風
　　桔梗　　蟬殻(各半/兩)　　　　生地黄　馬胡退
　　(各一兩世用出蠶紙非也蠶腹退下皮即真馬胡/退也兼初蛾蟻非退也乃生也世人以其無退皮)
　　(故以蠶紙歳月既淹習/以成製用者當以詳之)
　一法加細墨乳香各少許　一法以硃砂為衣
　右為細末煉蜜丸彈子大毎服一二丸細嚼酒下
大效牡丹皮散
　治五臟虚風及頭目不利不思飲食手足煩熱支節
　拘急疼痛胞膈不利大腸不調隂陽相干心驚忪悸
　或時旋運支節勞倦
　　牡丹皮(一/兩)　桂(半/兩)　陳皮(半/兩)　𤣥胡(半/兩)
　　川芎(二/兩)　木香(三/分)　白术(三分/麩炒)甘草(炙半/兩)
　　芍藥(二/錢)　三稜(炮半/兩)乾薑(炮半/兩)當歸(一/兩)
　　訶子肉(二/錢)羌活(半/兩)　枳殻(麩炒/一兩)半夏(半兩/洗)
　右細末毎服二錢水半盞煎至五七沸食前温服此
　藥婦人常服益血海退血風勞攻注消寒痰實脾胃
　理血氣攻刺及氣虚惡潮熱等證至妙
仲景治隂汗
　没石子燒灰先以温湯浴了以綿輕裹然後傳灰囊
　上甚良
玉胞肚
　　川烏　細辛　良薑　乾薑　桂　天仙子
　　牡蠣粉　　　胡椒
　右為細末醋調塗臍下綿衣覆之
綿襠法(去隂汗温/痒或注瘡)
　　荆芥　地骨皮　小椒　廣零陵香
　　何首烏　牡蠣　細辛　蛇床子
　　呉茱萸(各一/兩)　大艾葉
　右細末毎用一匙入䓤白三寸許煎數沸得藥力熱
　渫淋洗
七寳散(治汗熱浸漬成/瘡痛痒不已)
　　黄耆　當歸　防風　荆芥穗　木通
　　地骨皮(各三/兩)　枯礬
　右麄末毎服一兩水三大碗煎至六七沸去查熱淋
　洗患處拭乾避風少特
千金方丈夫隂下濕痒蒲黄傅之良
隂囊濕痒槐枝煎湯渫洗
乾荷葉散
　治隂腫痛及隂痿囊濕痒又隂下濕痒若熱則梔子
　金華丸
　　蛇床子　乾荷葉　浮萍葉(各等/分)
　右粗末毎服三大錢水一碗煎三五沸去查淋渫避
　風寒
問曰翕奄沈名曰滑何謂也然沈為絶隂翕為正陽隂
　陽和合故令衇骨關尺自平陽衇㣲沈食飲自可少
　陽衇㣲滑者𦂳之浮名也此為隂實其人必股内汗
　出隂下濕也若痒則有風宜以
　　白附子　白蒺藜　黄耆　獨活　防風
　右等分若虚則補宜八味丸
烏金散(治夢泄精/骨不禁)
　九肋鱉甲毎服一字用清酒半盞童子小便半小盞
　葱白七八寸同煎至七分和渣空心溫服
土粉散(治汗熱浸清生/瘡腫痒焮痛)
　　定粉　蛤粉(九兩/半)　白石脂(半/兩)　滑石(八兩/半)
　　白龍骨(半/兩)　粟水粉　寒水石(一/兩)　石膏(半/兩)
　右為細末乾掺患處
神效丸
　原蠶蛾取速連者不以多少去頭尾毛羽
　右乾為細末煉蜜丸桐子大每服七丸至十丸臨卧
　菖蒲湯下
千金云臨其時當使王莖至隂節間而止不爾則過子
　宫矣予問其故師曰深則少隂之分肅殺之方何以
　生化淺則厥隂之分融和之方故能生發所以受胎
　之處在淺而不在深也
忌辰非月經侈皆不可用事惟經後一日男二日女三
　日男此之外皆不成胎大風大雨大寒大暑隂晦日
　月蝕八節非常之變易皆不可交接所生男女痴聾
　瘖瘂四肢不完多窮下賤乖戾異常若不犯此即大
　聰明智慧冨貴之子
五補例　局方五補丸
　　人參　牛膝　茯苓　地骨皮　熟地黄
　右細末煉蜜丸桐子大空心酒下三十丸本方服數
　服以七寳丸泄之　易老云凢十補必一瀉之數瀉
　祕一補之所以不失通塞之道補虚必泄瀉實必虚
　滯則通之使後藥必能成功若不泄有服八味丸一
　二年不成效者但補後泄滯不必七寳丸泄之可以
　去滯者皆是也
海藏大五補丸(此當在三/才丸下)
　　天門冬　麥門冬　茯神　石菖蒲　人參
　　益智　　枹杞　　地骨皮　遠志　熟地(等/分)
牡蠣地黄丸
　論曰火多水少亾精血損之源火少水多陽竭停液
　之本精遇水衰者熱退而愈精衰熱盛者脇滿而痛
　經云尺内兩傍以候脅尺外以候腎注云脅之上腎
　之分脅之内腹之分若脾胃得積濕塞其水路肝臟
　不足無血漬其腎熱也又曰伏榖氣以生精托醎寒
　以追熱若服此味養命延年
　　生地黄(三/兩)　牡蠣(燒存性/一兩)　天門冬(二兩/半)
　　人參(一兩/半)　當歸(二兩半童便/浸一宿燒)車前子(三/兩)
　　括蔞(一/兩)
　右細末生薑自然汁糊丸桐子大　如足腫炒葶藶
　湯下　如脅下滿塩薑湯下　如潮熱小便赤梔豉
　湯下　如腹痛芍藥甘草湯間服五十丸服空心
　如飲食少無味人参湯下
瓊玉膏鐵瓮先生方
　　人参(二十四兩/千杵為末)　生地黄(一十二斤取汁不犯/鐵器石木臼内搗)
　　白茯苓(十四兩木/杵臼内搗)
　右件人参茯苓為末用白沙蜜十斤生用濾過地黄
　取自然汁木石臼皆可取汁盡去查用藥一處拌勻
　入銀器内或好甆器内封如器物小或兩處亦可用
　淨紙二三十重封閉入湯内以桑炭煮六日連夜火
　煮三日夜取舊湯内煮一日用蠟紙數重包繋瓶口
　懸井口以去火毒一伏時取之再入舊湯内煮一日
　以出水氣取出開封取三匙作三盞好温酒化開服
　不飲者白湯化之此膏填精補髓髪白變黒返老還
　童行如飛羽日進數服終日不識不食通心強志日
　誦萬言神識髙邁夜無夢寐人年二十七歳已前服
　此一料夀三百六十歳四十五以上服者可夀二百
　歳六十三以前服者可夀一百二十四歳八十一歳
　已上服者可夀百歳誠不虚説若服之十劑絶嗜慾
　修隂功可地仙矣一料分五處可救五人癰疾分十
　處可救十人勞療合時須齋戒沐浴淨室焚香志勿
　輕易當謹慎修製無示非人惟此藥可以與三才丸
　為表裏
　
　
　
　
　
　
　
　
　醫壘元戎卷九
欽定四庫全書
　醫壘元戎卷十
　　　　　　　　　　　　元　王好古　撰
　　此卷癰疽一條并眼藥數方内有天門冬地黄之
　　類故入少隂例
素問寒癰疽例
經云腎移寒於脾發為癰腫少氣脾移寒於肝發為癰
　腫拘攣又云寒癰此皆安生岐伯曰生於八風之所
　變也又去地之濕氣感則害人皮内筋脉聖濟云衣
　服過厚表易著寒所得之源大抵如此或發不變色
　或堅硬如石或捻之不痛久則然後變色疼痛漸耎
　而成膿如泔而稀久不能差瘡口不合變為疳漏販
　壊肌肉侵損骨髓以致痿痺宜以此骨碎補丸主之
　方(魯山/新製)
　　骨碎補　補骨脂　熟地黄　川當歸　續㫁
　　石楠葉　黄耆　　石斛　　牛膝　　杜仲
　　萆薢(以上各/一兩)　　　附子(炮一/兩)白芍藥　川芎
　　兎絲子　沙参　羌活　防風　獨活
　　天麻子(各一兩/五錢)
　此方與大僂方相表裏前桂枝拾遺後有
　　木𤓰　兎絲子　白术
邢三郎家小兒病寒疽久不愈先以四物穿山甲湯透
　之復以地黄當歸湯補之繼以骨碎補丸外治
骨碎補丸(主治並/見局方)
　諸痺筋骨疼痛脚膝痺痛
　　骨碎補　虎骨　自然銅　天麻(酒/浸)　當歸
　　沒藥(叧/研)　牛膝(酒/浸)　川芎(去皮臍/各半兩)　乳香
　　硃砂(各三錢/另研)
　右為細末酒糊丸桐子大毎服三五十丸食前温酒
　下
虎骨散出局方為末酒糊丸
千金翼乾地黄丸
　治壮熱人常服之終身不發癰疽悦澤酬勞苦
　　生地黄　天門冬(去心各/四兩)巴㦸天　括蔞
　　肉蓯蓉　人参　桂心(各六/兩)大黄(三/兩)當歸
　　黄耆　　黄芩　逺志　石斛　甘草(炙各/二兩)
　右為細末煉蜜丸桐子大酒服十丸加至二十丸或
　三十丸
明目例
按經云天明則日月不得明邪害空竅天所以藏德者
　為其欲隠大明故大明見則小明滅故大明之德不
　可不藏天若自明則日月之明隠矣所論者何言人
　之真氣亦不可泄露當清淨法道以保天真茍離於
　道則虚邪入空竅(空音孔竅/若吊反)陽氣者閉塞地氣者冐
　明陽謂天氣亦風熱也地氣謂濕亦雲霧也風熱之
　害則九竅閉塞霧露之為病則掩翳精明取類者在
　天則日月不光在人則兩目隠耀也靈樞經曰天有
　日月人有眼目易曰䘮明于易豈非失養正之道也
　雲霧不精則上應白露不下霧者雲之類露者雨之
　類陽盛則地不上應隂盛則天不下交故云露不化
　精㣲之氣上應於天而為白露不下之咎矣隂陽應
　象大論曰地氣上為雲天氣下為雨出地氣雲出天
　氣明二氣交合乃成雨露又盛衰論曰至隂虚天氣
　絶至陽盛地氣不足明氣不相召不能交合
六合丸
　　天門冬　麥門冬　生地黄　熟地黄
　　枸杞子　地骨皮
七仙丸
　　兎絲子　車前子　巴㦸　蓯蓉　熟地黄
　　枸杞子　甘菊花
　一名駐車丸菊花丸相合七味
益隂丹
　　熟地黄(四/兩)　蓯蓉(三兩/酒浸)　枸杞子(二/兩)
　　巴㦸(二兩/去心)
　右為末酒糊丸桐子大
永夀丹
　　天門冬　熟地黄　枸杞子　甘菊花
　已上方皆煉蜜丸桐子大米飲湯下酒亦得
諸風例
風氣與太陽俱入行諸衇俞散於分肉之間與衛氣相
　干其道不利故使肌肉慣脹而有瘍衛氣有所凝而
　不行故其肉有不仁也癘者有榮衛熱附其氣不清
　故使其鼻桂壊而色敗皮膚瘍潰風寒客於脉而不
　去名曰癘風或者曰寒熱癩本癘風又云因而露風乃
　生寒熱亦癘風也
易老祛風丸
　治疥癩經云風中血脉而成癘風癘風即癩也
　　黄耆　枳殻　防風　芍藥　甘草　生地黄
　　熟地黄　　　地骨皮　　　枸杞子
　右九味木臼杵為細末煉蜜丸桐子大空心白湯下
　五十丸此藥與摩風膏子外治相表裏
御方祛風丸
　　生地黄　熟地黄　防風　甘草　枳殻
　　芍藥　　枸杞子　地骨皮
　右細末煉蜜丸桐子大毎服三十五丸温酒下
烏白散(治大風徧身生/瘡累醫不效者)
　　白花蛇(酒浸焙/乾三兩)　烏蛇(同/上)　地龍(三兩/去土)
　　白芷(二/兩)　細辛(去/上)天麻(各一/兩)荆芥(二/兩)
　　當歸(一/兩)　蔓荆子(二/兩)　苦参(二/兩)　杜蒺藜
　　不灰木　菖蒲　天門冬(去/心)　　紅芍藥
　　定風草　川芎　胡麻子(炒/)　　何首烏
　　木鱉子(去皮/油)　　羌活　　　　草烏頭
　　蒼术(製各/二兩)威靈仙(去/上)甘菊花　　沙苑蒺藜
　　木賊　　甘草　　沙参　　　紫参(各二/兩)
　治細末毎用二三錢温酒調服日二三服忌動風之
　物并房事
大僂方陽氣者精則養神氣則養筋開闔不得寒氣從
　之乃生大僂
　　羌活　防風　細辛　附子　當歸　甘草
　　川芎　續斷　白芍　白术　桂　　麻黄
　　黄耆　熟地黄
　此藥當與魯山骨碎補丸相表裏
仲景旋覆花條下注痤疿二證
龍蛇散
　治風虚頑麻遍身白癜紫癜癮疹痒痛者
　　白花蛇(去骨/炒)　烏稍蛇(去骨/炒)　萆薢
　　天麻　骨碎補　金毛狗脊　自然銅(醋/淬)
　　黄耆　楓香(研/)　地龍(去/土)　　草頭烏(塩水浸/各一兩)
　　乳香　沒藥(各三/錢)麝香(二/錢)
　右細末酒糊丸桐子大毎服一十五丸酒下食後為
　細末酒調亦得内有佐經丸亦可例草烏後
復肌丸
　治肺氣赤白癜蜜痒耳鳴癱瘓口眼喎斜
　　白花蛇(酒浸/去骨)　烏蛇(同/)　天麻　牛膝(酒浸/一兩)
　　白附子(炮/)　　白殭蠶(各一/兩半)　　白芷(一/兩)
　右為細末煉蜜丸桐子大硃砂為衣毎服二十丸温
　酒下
退風散
　治痺肺風攻注皮膚癮疹痛痒一切肺風
　　苦参　白蒺藜
　右等分為細末酒調下食後
黄蘗例
大鳯髓丹
　　半夏(炒/)　木猪苓　茯苓　紅蓮蘂
　　黄蘗(炒二/兩)縮砂仁(一/兩)　甘草(半/兩)　益智仁(各一/錢半)
　治心火狂陽大盛補腎水真隂虛損心有所欲逮於
　盛動應之于腎疾於施世固真元䧏心火益腎水大
　有神效
正鳯髓丹
　　黄蘗(二/兩)　縮砂仁(一/兩)　甘草(半/兩)
經云腎惡燥以辛潤之縮砂味辛以潤腎燥又云急食
　苦以堅之黄蘗味苦以堅腎水又云以甘緩之甘草
　味甘以緩腎急又云甘補之甘味以生元氣古人云
　瀉心者非也乃瀉相火益腎水之劑若以黄蘗瀉心
　火則黄連當瀉何經(二藥並用酒主糊為丸如桐子/大温酒下三十丸晨服)
小鳯髓丹(一名養/真丹)
　　甘草(一/兩)　黄蘗(二/兩)
梔子金花丸　即活人解毒湯也
　加蘆㑹沈香為蘆㑹丸青黛為衣　去大黄加防風
　為五黄丸　加連翹為連翹金花丸蘆薈丸治小兒
　疳熱發黄糊丸黍米豆大温水下二十丸無時
解毒丸
　治大小積熱咽㗋目赤癰腫心忪不安中暑發熱渴
　　寒水石(一兩/六錢)　青黛(八/錢)　石膏(一兩一錢已/上各研細)
　右和勻蒸餅丸鷄頭子大毎服一二丸新水化下薑
　湯亦得
抜毒丹(一名抜/毒散)
　治肉色變赤四肢胞背㳺走焮熱腫痛
　　黄栢　甘草(各一/錢)石膏(二/錢)　寒水石(七/錢)
　右細末水調掃
海藏云子觀此方極有理不惟外治内治亦效量兒大
　小以水調服方寸匕更與掃之内外俱治也凝水泄
　腎石膏泄三焦大熱黄蘗又治命門相火之本甘草
　以消毒緩急所以多效故入小鳯髓丹例
固元丹
　治血枯大脱血崩中漏下不止房屋過度氣竭肝傷
　五心煩熱或勞保真益血脉尺中及三部而實膏粱
　有餘者主之
　　黄蘗(四/兩)　生地黄(三/兩)　縮砂仁(二/兩)　益智仁(一/兩)
　　甘草(生用/二兩)
　右為極細末滴好醇酒為丸桐子大每服三十丸空
　心淡益湯下漸加至八十丸以意消息治之加真續
　㫁二兩治心火加黄連一兩治風加當歸川芎各一
　兩代赭為衣
易老珍珠丸
　　黄蘗(二/兩)　蛤粉(二/兩)
　右剉黄蘗新瓦上炒細末水凢塩酒温任下治陽盛
　隂虚精不禁之竒方也
祕真丸
　　紅蓮蕋(一/兩)　益智子(一/兩)　猪苓(半/兩)　縮砂仁(一/兩)
　　半夏(半/兩)　　黄栢(一/兩)　　茯苓(一兩酒/浸隂乾)
　右細末蒸餅丸桐子大毎服五十丸空心米飲下
保真丸(脱精命門相火/盛服此方上之)
　　黄蘗　黄連　黄岑　梔子　大黄　縮砂仁
　　甘草　生地黄　白茯苓　　益智　人参
　　地骨皮　蓮子皮
　右為細末生地黄汁糊丸桐子大
賀蘭先生解毒丸(一名保命丹/一名化毒丹)
　善治毒諸藥山嵐瘴氣魚果肉麫萊毒冬丹毒夏月
　暑毒傷寒餘毒小兒疹瘡㿀毒熱毒㗋痺急毒凢有
　名之毒悉皆治之
　　黄蘗　管仲　茯苓　藍根　乾葛　地黄
　　雄豆　甘草　滑石　縮砂　隂地厥
　　薄荷(各二/兩)　　山豆根　土馬鬃　　豆粉
　　益智　大黄　寒水石(生/)紫河車　馬勃
　　龍膽　白殭蠶　百藥煎　山梔子(各一/兩)
　右為細末煉蜜丸毎一兩作十丸細嚼新水下一丸
　津嚥亦得　小兒驚風薄荷湯下　或蜜水浸蒸餅
　為丸亦可夏月尤宜時服永無熱病冬服無傷寒
　㫺云賀蘭仙人也有日帝問曰朕聞卿能㸃化瓦爍
　為黄金然否公雍容對曰陛下貴為天子冨有四海
　臣願以堯舜之道㸃化天下帝慚　子嘗以此推之
　先生望明君猶存此心術後之人當如何耶
清心丸
　　黄蘗(生二/兩)麥門冬　龍腦
　一法加天門冬黄連　右細末煉蜜丸桐子大毎服
　十丸麥門冬酒下薄荷湯亦得
錢氏瀉心湯(瀉丁/也)　𨗳赤散(瀉丙/也)
火府丹(丙丁/俱瀉)
　　黄芩(一/)黄連(一/)生地黄(二/)木通(三/)
　右細末蜜丸桐子大每服二三十丸温水臨卧
經進十精丸
　賜紫金魚袋監中岳重福宫臣覽諸方一千餘卷檢
　見此方其功大如臣服半料多病眼昬而復明氣衝
　而實四肢輕徤百節舒暢萬病消除臣今進方於後
　(皇祐二年/正月進)
　　枸杞(天之/精)熟地黄(地之/精)乾山藥(土之/精)兎絲子(金之/精浸)
　　桂(木之/精)　栢子仁(隂之/精)甘菊花(陽之/精)肉蓯蓉(水之/精浸)
　　茯苓(千年/之精)漢椒(火之/精)
　右件十味各揀淨擇製造如法搗羅為細末就藥酒
　打糊為丸桐子大毎服二十丸茶酒塩湯任下空心
　日進二服男子元氣損耗精神虚弱面色痿黄肢體
　疫乏臍腹久冷五淋損傷夜夢遺精五勞七傷上實
　下虛行歩艱難小腸疝氣腎虛脚弱及婦人子宫久
　冷血氣滯多真胎石結飲食無味四肢沈困夜夢難
　分臍腹虛痛心疼頭痛此藥服之立有神效
神仙六子丸
　治男子血氣衰敗未及五十歳髪班白若服此藥百
　日黒如漆
　　兎絲子　金鈴子　枸杞子　覆盆子
　　五味子　蛇床子　何首烏　舶茴(各一/兩)
　　牛膝　　地骨皮　木𤓰(各一/兩)熟地黄(三/兩)
　右蜜為丸毎服五十丸空酒下要髪黒前件藥内别
　加人参茯苓石菖蒲各一兩忌蘿蔔生韮薤菜蒜
十補丸
　治男子腎藏虚精氣寒滑婦人血海冷經衇不調除
　寒濕養脾胃手足温和
　　𤣥胡索　胡蘆巴　破故紙　茴香　川芎
　　附子　　桂　　　當歸　　紫巴㦸
　　肉蓯蓉
　右等分酒糊為丸毎服三五十丸温米飲下空心食
　前酒塩湯亦可
神虚五味子丸(主治修製/並見局方)
　治婦人五淋小便赤
古方鹿角霜丸乃驪珠太和之祖也並見湯液本草白
　膠條下白膠阿膠皆鹿角膠也
太和膏
　劉快活仙進方補其壮下元治本藏虚弱進食強筋
　骨助脾胃補損傷久服延年益夀長生不老消除百
　病
　　當歸(酒/浸)　川芎(四/兩)　蓯蓉(酒浸/四兩)　舶茴(六/兩)
　　川楝子　破故紙　猪實子　　遠志(去/心)
　　白术(各二/兩)䓤白(十/根)　韮子(三/兩)　　胡桃(五十箇/切作片)
　　黄蠟(一兩/半)白茯苓　枸杞子　　胡蘆巴(各三/兩)
　右用鹿角三十斤東流河水三十擔銅灶鐵鍋二隻
　靠鹿頂截角用赤石脂塩泥於截動處塗固之勿令
　透氣於甑内煎一炊時用馬藺刷就熱湯刷去鹿角
　上血刺塵垢訖可長三四寸截㫁鹿角外将前件藥
　一十六味拌和勻停先鋪一層角於鍋内角上鋪一
　層藥如此勻三層鋪之将河水添在藥鍋内其水於
　角上常令髙三寸無烟木炭熬令常小沸勿令大沸
　外一鍋内專将河水煎湯亦勿令大滾如藥鍋内水
　積下却與熱湯内取添上令三寸却取河水添在熱
　湯内續續倒添至二十四時住火候冷時将鹿角撈
　出用白絹濾取汁其藥滓不用外將藥汁如煎法再煎
　更不用加水如膏滴水不散凝結方成
驪珠丹
　　鹿角霜　白茯苓(一/斤)　澤瀉(四/兩)　白龍骨(二兩/水飛)
　再同為細末以醇酒一斤鎔開太和膏六兩入煉蜜
　四兩更熬令勻搜和前藥成劑丸如桐子大毎服三
　十七丸空心温酒下漸至百丸其效不可具述海藏
　云大抵益陽之藥本為命門相火衰陽事不舉有誤
　子孫計故聖賢著書立意扶虚補不足也後人躭嗜
　色慾䘮身夭命惜哉
腎氣内消丸
　　山茱萸　食茱萸　馬藺花　川楝子(炒/)
　　陳皮　　呉茱萸　茴香　　木香(各等/分)
　右為細末醋糊丸桐子大毎服二三十丸空心塩湯
　送下
又方
　　青皮　川烏　葫蘆巴　萆撥　木香
　　茴香　紅皮　破故紙　桃仁(各等/分)
　右細末酒糊丸桐子大每服三十丸塩湯下
金鈴子丸(治小腸氣疼不/已或腫徧火)
　　金鈴子　茴香　當歸　葫蘆巴　蝎稍(各等/分)
　右為末酒調下一二錢
枳殻五倍丸(治痔/漏)
　　枳殻(炒/)　五倍子(炒各/等分)
　右蜜丸空心温酒下三五十丸一本枳殻五兩五倍
　子一兩蜜丸米飲下
碩夫枳殻茴香丸
　　枳殻(二兩麫炒去/攘另為末)　茴香(一兩另為/末塩炒)
　好酒半碗入茴香末熬成膏子次入枳殻末丸桐子
　大却用龍骨末一二兩磁鉢内培養服時去龍骨末
　毎服三十丸塩湯任下
又一法用
　　枳殻(二/兩)　茴香(一/兩)　龍骨(半/兩)
　酒糊為丸如用噙五味子數枚嚥津
香殻丸
　　枳殻(麩炒/去皮)　茴香(炒黄各/等分)
　右為細末酒糊丸桐子大空心酒下二三十丸亦得
局方桔梗枳殻湯(主治修製/並見本方)
易簡枳殻湯
　服之縮胎易産姙婦臨月服之特有神效丈夫婦人
　寛中下氣治腸中諸痛尤得其宜
　　枳殻(五/兩)　甘草(五/兩)
　右㕮咀毎服四錢水一盞煎至六分去滓熱服或為
　細末更加香附子一兩尤妙　如丈夫婦人冷氣攻
　刺肋疼痛加䓤白二寸火煨入煎藥服能飲者細嚼
　䓤白熱酒調下服之　如胞膈氣閉飲食不進䓤白
　湯調服　腎氣腫痛煨䓤白二寸茴香一大撮同嚼
　熱酒服若久久服之永不發動　如腰背氣痛用䓤
　白湯調服訖即卧少時旋能作效脚氣發動空心熱
　湯調服　婦人因脾寒血閉成塊熱酒服之　産後
　血氣不和熱湯調服心腹氣痛口吐清水飲食不消
　胞膈䐜脹䓤白湯調服　冷物傷脾發痛無時胡椒
　煎湯調服大小便祕煎白牽牛湯調服　婦人血暈
　兩太陽痛頭旋欲倒者煎艾湯調服　婦人經衇不
　行手足發熱或身潮熱先用䓤白湯次用蒲黄湯調
　服若經脉不調脾胃稍壮者當用大聖散服之數有
　神效若經血不調血藏疼痛者當用小温經湯以當
　歸附子二味等分白水煎服
　小兒面黄胃冷吐食煎木𤓰湯調服
　一者因而飽食筋脉横解腸澼為痔
　二者因而大飲則氣逆肺氣舉故氣逆而上奔
　三者因而強力腎氣乃傷膏骨乃壞強力入房骨乏
　體枯
金匱要畧水氣病脉證治(後代名醫諸書所/説皆取此以為法)
師曰病有風水有皮水有正水有石水有黄汗　風水
　其脉自浮外證骨節疼痛其人惡風　皮水其衇亦
　浮外證跗腫按之没指不惡風其腹如鼓不可當發
　其汗　正水其脉沈遲外證自喘石水其脉自沈外
　證腹滿不喘　黄汗其脉沈遲身體發熱胞滿四肢
　頭而腫久不愈必致癰腫也　脉浮而洪浮則為風
　洪則為氣風氣相撃身體洪腫汗出乃愈惡風則虚
　此為風水不惡風者小便通利上焦有寒其口多涎
　此為黄汗太陽病脉浮𦂳法當骨節疼痛而反不疼
　身體反重而酸其人不渴汗出則愈此為風水惡寒
　者此為極虚發汗得之渴而不惡寒者此為皮水身
　腫冷状如周痺腦中渴不能食反聚痛暮燥不眠此
　為黄汗　痛在骨節欬而喘不渴者此為脾脹其状
　如腫發汗則愈　然諸病此者渴而不便小便數者
　皆不可發汗裏水者一身面目洪腫其脉沈小便不
　利故令病水　假如小便自利亾津液故令渴也跌
　陽脉當伏今反𦂳本自有寒疝瘕腹中病醫反下之
　下之即胞滿短氣也　跌陽脉當伏今反數本自有
　熱消榖小便數今反不利此欲作水　寸口脉浮而
　遲浮脉則熱遲脉則潛熱潛相搏名曰沈跌陽脉浮
　而數浮脉則熱數脉則止熱止相搏名曰伏沈伏相
　搏名曰水沈則絡脉虚伏則小便難虚難相搏水走
　皮膚即為水矣　寸口脉弦而𦂳弦則衛氣不行即
　惡寒水不洽流走在腸間　少隂脉𦂳而沈𦂳則為
　痛沈則為水小便則難沈得諸沈當積有水身體腫
　重水病脉出者死　夫水病目下有卧蠶面目鮮澤
　脉伏其人消渴病水腹大小便不利其脉沈絶者有
　水可下之　問曰病下利後竭飲水小便不利腹滿
　目腫者何也答曰此法當病水若小便自利反汗出
　者自愈　心水者其身重而少氣不得卧煩而燥其
　人隂腫　肝水者其腹大不能自轉側脅下腹痛時
　時津液㣲生小便續通　脉水者其身腫小便難時
　時鴨溏　脾水者其腹大四肢若重津液不生但要
　小氣小便難　腎水者其腹大臍腫腰痛不得溺隂
　下濕如牛鼻上汗其足逆洽面皮瘦　師曰諸有水
　者腰以下腫當利小便腰已上腫當發汗愈師曰寸
　口脉沈而遲沈則為水遲則為寒寒水相搏趺陽脉
　伏水榖不化膽氣衰則鶩溏胃氣衰則身腫少隂脉
　細男子則小便不利婦人則經水不通經為血血不
　利則為水名曰血分　問病者若水面目身體四肢
　皆腫小便不利師曰脉之不言水及言胞中痛氣上
　衝咽状如炙肉當㣲欬喘審如師言其脉何類師曰
　寸脉沈則為水緊則為寒沈緊相搏結在關元如時
　當盛年或不覺陽衰之後榮衛相干陽損益隂盛結
　寒㣲動𦂳氣上衝咽㗋塞噫脅下急痛醫以為留飲
　兩天下之氣上衝𦂳不去而病不除後重吐之胃家
　虚損咽燥欲飲水小便不利米榖不化面目手足浮
　腫又與葶藶丸下當時如小差食飲過度腫復如初
　胞脅攻痛象若奔豚其水揚溢則浮動喘逆當先攻
　撃衝氣全止治欬上其脅自差先治新病病當在後
　　風水脉浮自重汗出惡風者防己黄茋湯主之腹
　痛加芍藥風水惡風一身悉腫脉浮不渴續自汗出
　而無大熱者越婢湯主之
　　麻黄(去節/六兩)　石膏　生薑(二兩/切)　棗(十五/枚擘)
　　甘草(炙二/兩)
　右㕮咀五味以水六升先煮取麻黄再沸去上沫内
　諸藥煮取三升去查分温三服惡風者加附子一枚
　炮古今録驗云風水加术四兩
皮水為病四肢腫水氣在皮膚中四肢聶聶動者防己
　加茯苓湯主之
　　防己(三/兩)　黄茋(三/兩)　桂枝(去皮/三兩)　茯苓(去皮/六兩)
　　甘草(炙二/兩)
　右五味㕮咀以水六升煮取二升去滓分温再服
裏水越婢加术湯主之(方見脚/氣中)
又甘草麻黄湯亦主之方
　　甘草(炙二/兩)　麻黄(去節/八兩)
　右二味㕮咀以水五升先煮麻黄去查沫内甘草煮
　取三升去查温服一升重覆汗出不汗復服慎風寒
水之為病其脉沈小屬少隂浮者為風無水虚脹者為
　氣水發其汗即已脉沈者宜附子麻黄湯浮者宜杏
　子湯
附子麻黄湯
　　附子(二枚炮去皮/臍切作八片)麻黄(去節/三兩)甘草(炙三/兩)
　右三味㕮咀以水七升先煮麻黄再沸去上沬内諸
　藥煮取二升半去查温服八合日三服
杏子湯(未見恐是麻黄杏/仁甘草石膏湯也)
厥而皮水煮蒲炭散主之(方見消/渴中)
　師曰黄汗之為病身體腫(一作/強)發熱汗出而渴状如
　風水汗沾衣色正黄如蘗汁脉自沈問曰從何得之
　師曰以汗出入水中浴汗從孔中入得之黄吁黄耆
　芍藥桂枝苦酒湯主之
　　黄耆(五/兩)　芍藥(三/兩)　桂枝(去浮皮/三兩)
　右三味㕮咀以水七升苦酒一升相和煮取三升去
　查温服一升當心煩也至六七日乃解若心煩不止
　者以苦酒阻故也一方用美清醖代苦酒
黄汗之為病兩頸自冷假令發熱此屬歴節食已汗出
　又身常暮卧盗汗出者此榮氣也若汗出已反發熱
　者久久其身必甲錯發熱不止者必生惡瘡若身重
　汗出已輙輕者久久必身瞤瞤即胞中痛有又從腰
　已上必汗出下無汗腰下弛痛如有物在皮中状劇
　者不能食身疼重煩燥小便不利此為黄汗桂枝加
　黄耆湯主之方
　　桂枝(去浮/皮)生薑(切/)芍藥(各三/兩)甘草(炙二/兩)黄耆
　右㕮咀入棗一十二枚擘以水八升煮取三升去查
　温服一升須臾飲熱稀粥一升餘以助藥力温覆取
　汗若不汗者更服之
師曰寸口脉遲而澁遲則為寒澁則為虛不足　陽脉
　㣲而遲㣲則為氣遲則為寒寒氣不足則手足厥冷
　手足厥冷則榮衛不利榮衛不利則腹滿胞鳴相逐
　氣轉膀胱榮衛俱勞陽氣不通則身冷隂氣不通則
　骨疼陽前通則惡寒隂前通則痺不仁隂陽相得其
　氣乃行大氣一轉其氣乃散實則失氣虛則遺溺名
　曰氣分氣分心下堅大如盤如旋杯水飲所作桂枝
　去芍藥加麻黄附子細辛湯主之方
　　桂枝(去浮/皮)　生薑(切各/二兩)　大棗(二十/枝)甘草(炙二/兩)
　　麻黄(去節/二兩)　細辛(二/兩)　　附子(二枚炮去/皮破八片)
　右㕮咀以水七升先煮麻黄再沸去沬内諸藥煮取
　二升去查分温三服當汗出如蟲行皮中愈
心下堅大如盤如旋杯水飲所作枳實湯主之方
　　枳實　白术(各三/兩)
　右二味㕮咀以水五升煮取三升去查分温三服腹
　中耎即當散也
附方
夫風水脉浮為在表其人或頭汗出表無他病二者但
　下重故知從腰以上為和腰以下當腫及隂難以屈
　伸防己黄茋湯主之方(方見風温中/出外臺祕要)
海藏水氣問難
經云諸水身半以下腫者當利小便身半以上當發汗
　經云身半以上天氣主之身半以下地氣主之天氣
　主之者其在皮也其在皮者故汗而發之
　問肌肉之外皮膚之裏首至足一身皆腫者當作何
　治答曰亦宜汗之也與身半以上同法身半以上汗
　之者尺寸之天地也故汗之肌肉之外皮膚之裏一
　身盡腫者從天而汗之此表裏之浮沈凢治之法當
　如是也肺心肝腎中州已上俱宜汗中州以下皆宜
　汗如小便利而渴不宜汗不冝下以其重亾津液故
　也問曰仲景云腎隂脉𦂳而沈𦂳則為痛沈則為水
　小便則難脉得諸沈當附骨身體腫重水病脉出者
　死王叔和云水氣浮大即延生二者不同何也答曰
　少隂證當沈故脉出者死也此水附骨以當沈而下
　出則當㣲出本部即是得生也此箇出字出本部之
　外故死也經云隂陽俱虚脉出者死與此同意水氣
　斗大即延生者總而言之也五臟六腑上下表裏及
　諸部分俱在其中矣此隂盛而陽虚也故暴出者死
　何以然少隂沈知周身無陽也水病滯塞不通脉暴
　出何以周流捨一身養育一體故死也　腹上腫者
　屬戲隂腰腫者屬腎
海藏集仲景水氣例(水氣源流並出/素問水熱穴論)
　髙低内外輕重表裏隨經補瀉要當謹察肺胃腎三
　經病即差也
仲景葶藶大棗瀉肺湯(治喘𠻳痰涎/面目浮腫)
　　甜葶藶　苦葶藶(等/分)　大棗
仲景枳术湯治心下水結如盤
仲景牡蠣澤瀉散治腰已下有水氣
仲景生薑瀉心湯治兩脅水氣腹中雷鳴
仲景甘草附子白术桂枝湯治隂證自汗身㣲腫風濕
　相搏小便不利
仲景真武湯治少隂三二日不已至四五日腹痛小便
　不利四肢沈重疼痛則不利此為水氣其人或欬或
　小便利不利而嘔者
仲景十棗湯
　　大㦸　芫花　甘遂(各等/分)
三花神祐丸
　　十棗湯加　牽牛　大黄　輕粉　水丸
除濕丹
　　神祐丸加　乳香　沒藥
𤣥青丹
　　神祐丸加　黄連　黄栢　青黛
　右已上四味藥極有毒不可輕也
趂痛丸
　　大㦸　甘遂　白芥子　大麥麵(各二/兩)
　右三味藥為末拌和勻作餅大慢火炒黄熟再為細
　末用大麥麵一兩同上拌勻糊丸桐子大空心冷酒
　下十丸至十五丸
明理趂痛丸
　治腳氣上攻風毒走注疼痛神效又治水氣浮腫
　　白芥子(生/末)　肥甘遂(生/末)　大黄(生末各/一兩)
　右件用白麵一兩半滴水丸作餅子􁱄令黄不可過
　焦為末醋糊丸桐子大冷酒下二十丸無時量虚實
　加減
水氣下為跗腫上為喘呼不得卧者標本俱病故肺為
　喘呼腎為水腫肺為逆不得卧者分為相輸俱受者
　水氣之所畱也
伏梁水氣日華子云在本草羌活條下
五皮散
　　生薑皮　陳皮　茯苓皮　桑白皮　大腹皮
　　一法加牽牛(各等分/白水煎)
海藏老人法
調胃白术澤瀉散
　治痰病化為水氣傳為水鼓不能食
　　白术　澤瀉　芍藥　陳皮　茯苓　生薑
　　木香　㯽榔
　一法加白术本藥各半治臍腹上腫如神心下痞者
　加枳實下盛者加牽牛
紫菀散
　　木香　人参　白术　鐵腳紫菀　川芎(各二/兩)
　右麤末生薑烏梅煎次日又一服
夫水氣者胃土不能制腎水逆而上行傳入于肝故令
　人腫治者惟知泄水而不知益胃故多下之強令水
　出不依天度流轉故胃愈虛食不滋味則發而不能
　治也莫若行其所無事則為上計不可不知
仲景十棗湯治太陽中風吐下嘔逆者可攻也若病懸
　飲者此湯亦主之
　　芫花　甘遂　大㦸(等分/末)
　右大棗十枚水一升半煮取八合去查内諸藥強人
　一錢七弱者只半錢七温服之不下明日再服下後
　以粥補之
胡洽方治支飲澼飲於十棗湯中加大黄甘草五兩同
　煎服之故以相反之劑欲其上下俱去也　郁李仁
　破澼氣能下四肢水　大抵去水藥多泄熱當求脉
　之虛實下之　叔和云水氣浮大即延生沈小命殂
　須努力
水氣求責法　有沈而有力　有沈而無力
　　　　　　有浮而有力　有浮而無力
　　　　　　中得之亦有有力無力
水氣脉并藥
腑沈大腸浮
　　大腹皮　茯苓　甘遂　大㦸　芫花
　　旋覆　　紫菀　陳皮　桑皮　杏仁
　　木香　　葶藶　麻黄　梔子　芍藥
　　生薑皮　白术
心沉小腸浮
　　桂　枳實　牽牛　芍藥　木通
脾沈胃浮
　　白术　芍藥　生薑　赤小豆　棗　㯽榔
　　黄耆　甘草　石膏
肝沈膽浮
　　川芎　芍藥　細辛
腎沈膀胱浮
　　澤瀉　茯苓　猪苓　白术　木通　燈草
　　通草　牡蠣　滑石　澤蘭　附子　葶藶
　　瞿麥　車前　防己
化水丹(止消渴/化停水)
　　烏頭(大者四/箇炮)　牡蠣(燒/兩)　蛤粉(六/兩)
　右細末醋糊丸桐子大冷水下三五十丸飲水一擔
　者一服愈
易老云益火之源以消隂翳則便溺有節烏附之類是
　也壮水之主以制陽光則渴飲不思蛤蠣之類是也
取瘡跟中痛例
子和泄水丸改名大智丸泄水散改名大智散藏用丸
　加減例
局方神助散(治十種水氣小便/浾澁大便自利)
　　葶藶(炒香另/研二兩)　牽牛(炒末二/兩五錢)　澤瀉(三/兩)
　　猪苓(去黒皮/二兩)　椒目(一兩/五錢)
　右細末每服三錢匕䓤白漿水入酒調下次以䓤白
　湯投之忌麵塩等物大小便利後大宜将息㫁塩房
　室三年　男子疳瘡或痛在莖之竅或在竅之標皆
　手足太陽不利熱毒下傳入手足厥隂故為紫黒色
　作蝕瘡壊其莖而死以子和泄水丸㪚𨗳其濕毒無
　不愈者如已成瘡先泄其根蒂次從標而外治以䓤
　白黒豆汁渫洗拭乾以黄連木香蜜陀僧乾胭脂之
　類細末塗之如内潰膿不出以追膿散上之後竅如
　膿少可用黄連木香胭脂等貼之
泄水丸散亦能治足跟中痛腎主濕濕主痛故大泄之
　而愈以去其濕也　丙傳壬壬傳一一與庚合故以
　水泄丸泄之則愈
涌水風水石水之源
隂陽結邪少隂少陽名曰石水小腹腫三陽獨至者是
　三陽并至由此則但有陽而無隂也石水者謂冬月
　水水如石之時故曰石水也火墓於盛冬陽氣㣲㣲
　石水而死也(腎肝並沈為石/水並沈為風水)
帝曰有病腎氣者面跗腫然壅害可刺否岐伯曰虚不
　當刺不當刺而刺後五日其氣必至帝曰其至何如
　岐伯曰至必少氣時熱時促胸背上至頭汗出手熱
　口乾苦渴小便黄日下腫腹中鳴身重難以行月事
　不來煩而不能食不能正偃正偃則欬病名曰風水
　論在刺法中帝曰願聞其説岐伯曰邪之所凑其氣
　必虚隂虚者必凑之故少氣時熱而汗出也小便黄
　者小腹有火也不能正偃者胃中不和也正偃則欬
　其上迫肺也諸有水氣者㣲腫見於目下也帝曰何
　以知之岐伯曰水者隂也目下亦隂也腹者至隂之
　所居故水在腹者必使目下腫也真氣上逆故口苦
　舌乾卧不得正偃正偃則欬出清水也諸水病者故
　不得卧卧則驚駭則欬甚也腹中鳴者病本於胃也
　薄胃則煩不能食食不下者胃脘隔也身重難以行
　者胃脉在足也月事不來者胞脉閉也胞脉者屬心
　而絡於胞中今氣上迫肺心氣不得下通故月事不
　來也帝曰善帝曰諸水皆生於腎乎岐伯曰腎者壮
　藏也地氣者屬腎而生水液也而隂勇而勞苦則腎
　汗出腎汗出逢於風内不得入於臟府外不得越於
　皮膚客於元府行於皮裏傳於跗腫本之腎腎名曰
　風水帝曰少隂何以主腎腎何以主水岐伯對曰腎
　者至隂也盛水也肺者太隂也少隂冬脉也故其本
　在腎其未在肺皆積水也帝曰腎何以聚水而生病
　岐伯曰腎者胃之關也關門不利故聚水而從其類
　也上下溢於皮膚故為附腫者腫腎水而生病也隂
　陽别論云三陽結之為水(注云脾腑之寒無脉/結脾肺寒結化為水)此但
　二隂而少腎一隂也湯液醪醴論云三焦閉溢水道
　不通水滿皮膚身體痞腫潔淨府治水之法也　平
　人氣象云頸血衇動喘疾咳曰水月窠㣲腫如卧蠶
　起之状曰水足脛腫曰水此上下之别也　帝問岐
　伯曰水與膚脹鼓脹覃石瘕石水何以别之岐伯曰
　水之起也目窠上㣲壅如新蠶卧起状状其頸脉動
　時欬隂股間足寒脛壅腹乃大其水已成也以手按
　其腹隨手而起如裹水之状此其候也　諸水大抵
　胃土不能制腎水　凢治水者人惟知治水而不知
　補胃如補胃多失之壅滯當用何法本草云赤小豆
　治水腫通氣補脾胃
神方
　烏雞子一箇去頂取清黄汁調膩粉一大錢令勻内
　殻中以蒸餅劑裹之蒸熟去殻取熟黄二葶藶等分
　炒為末與上併黄蒸餅等和丸如豆大毎服三五十
　丸車前子湯下小便澁不通煎瞿麥湯下
又方治單腹脹水氣
　右隔紙炒苦葶藶二錢細末無根水下
百一方卒大腹水腫
　青雄鴨以水五升煮取一升飲盡厚覆取汗
食治十種水氣不差埀死
　以青頭鴨一隻治如食法細切和米并五味煮令極
　熱作粥食之
又法治水氣脹滿小便澁
　白鴨子一隻去毛腸洗饋飯半升與椒薑同釀鴨腹
　中縫定如法蒸熱食之
又法治十種水氣垂死
　鯉魚一頭重一斤者和冬𤓰䓤白羔食之
治鼓氣方
　　滑石(一/錢)　槐花(一錢/半)　輕粉(一/錢)
　右不犯鐵器為細末服生地黄自然汁生薑自然汁
　停滴在藥中為丸桐子大一日服三丸次日服四丸
　五日以來早晨只一服用生地黄汁温送下小便中
　水盡為度得睡後日服嘉禾㪚十日永不再發
胞轉小便不通非小腸膀胱厥隂之氣也蓋因強力房
　事或過小便以致此疾非可利之藥所能利之也法
　當治氣宜以
沈香湯主之方
　　沈香　木香(各一/錢)
　右為細末煎陳皮茯苓湯調服空心食前服
錢氏塌氣丸
　　胡椒(一/酒)　蝎稍(半/兩)
　右為細末麵糊丸粟米大每服五七丸至一二十丸
　陳米湯下無時
木香塌氣丸
　　木香　胡椒(各二/錢)　蝎尾(半/兩)　枳實(一/兩)
　　郁李仁(四/錢)　白牽牛(一/兩)　　　木香(半/兩)
　　㯽榔(半/兩)
　右為細末飯丸菉豆大每服十丸至十五丸陳皮生
　薑湯任下
木香散(治單/腹脹)
　　木香　青皮　白术　薑黄　草豆䓻(以上各/半兩)
　　阿魏(一/兩)蓽澄茄(一/兩)
　右細末醋糊丸菉豆大毎服二十丸生薑湯下
又方治鼓氣
　大蝦蟆一箇新瓦二箇相合麻繩纒定盛在内塩泥
　固濟厚令慢火燒之成灰存性温酒調服三五錢
折傷例
乾城劉家接骨丹真方
　　虎骨(一兩/半)　當歸　生硫黄(半/兩)　附子(炮一/兩)
　　川烏(一兩/炮)　澤烏(炮一/兩)白附子　官桂
　　陳皮　青皮　金毛狗脊(一兩去/毛)骨碎補(一兩/炮)
　　川棟(一/兩)縮砂(一/兩)赤芍藥(四/兩)自然銅(四兩火煆/醋淬七次)
　　木鱉子(一兩去/皮油)乳香(半/兩)　沒藥(半/兩)半兩錢(碎一/兩)
　　羊脛骨(一兩/炙)　狗脛脊骨(一兩/炙黄)　蓯蓉(一兩酒/浸焙)
　　牛膝(酒浸/一兩)　川芎(一/兩)
　右二十五味為細末為二七分細者每服一錢酒調
　温服三分小黄米粥為丸桐子大温酒下二三十丸
　隨病上下食前後間服之
接骨丹
　治從髙墜下馬踏車碾筋㫁骨碎痛不可忍接骨續
　筋止痛活血
　　鵬砂(一錢/半)　定粉(一/錢)　當歸(一錢/剉)
　右麄末煎蘇木湯調下二錢服訖時時服蘇木湯投
　之
接骨丹(治打撲損傷但筋/體不㫁皆治之)
　　乳香(半兩/碎)　當歸(酒浸一宿/焙乾用)威靈仙(酒浸/宿焙)
　　骨碎補(去毛酒/浸日乾)　兎絲子(酒浸/一宿)龜殻(酒/浸)
　　龍骨(酒/浸)　虎骨(酒浸酥炙以/上各半兩)
　右為細末蠟丸彈子大十歳以下服半丸二十歳以
　上服一丸好酒三盞煎用桞箆子攪勻和查只一服
　不得再服恐遇節必至蘆節後用貼藥
貼藥
　　黄松栢(一/兩)　乳香(研半/兩)　沒藥(三錢/半)
　右細末用麵油調勻攤在緋帛上貼傷處用綿竹箆
　夾定封須要子細對得骨正更用紙封
神仙正骨藥黒金散
　　半兩錢(一百文足炭/火燒醋淬)　水蛭(炒黄/半兩)
　　自然銅(半兩/醋淬)　　　　乳香(半/兩)
　　沒藥(一/兩)　麝香(一/錢)
　右細末四十以上服半錢四十以下服一字二三服
　即效如蘆節用生薑自然汁温酒一盞調服
　如腰已上損折食後腰已下食前若骨不損者藥自
　吐出無忌　繆刺云人有所墮惡血留出腹中脹滿
　不得前後先飲利藥此上傷厥隂之絡刺足踝之下
　然骨之前血􁀙出血刺足胕上動脉衝陽胃之原刺
　入同身寸之三分留五可炙三壮不及刺三毛上各
　一痏見血立已左刺右右刺左謂大敦穴厥隂之井
　也其後議論當在此條下
初虞世治從髙墜下及打撲内傷神效
　　麝香　水蛭(各一/兩)
　右剉炒令烟出研為末酒調一錢當下畜血未止再
　服其效如神
梅師方打撲傷損瘀血在内不散
　　蒲黄
　右末酒調服　産後惡血不下蒲黄水煎服日月未
　足欲産蒲黄水調服
又一方法
　　大黄(一/兩)　當歸(二錢/半)　麝香(一/字)　生乾地黄(二/錢)
　右剉水煎或醋童子小便亦得
聖惠方(治胎落車馬筋/骨疼痛不止)
　　延胡索(一/兩)
　右為末豆淋酒下二錢匕不計時
𨗳滯散
　治重物壓傷跌或從髙墜下發熱口内吐血下血出
　不止或瘀血在内胞脹脹滿粗氣短
　　當歸(剉㣲炒/三錢)　大黄(剉炒/三錢)
　右細末豆淋酒調下二錢匕不計時候
又方治登髙墜下打撲損傷或損骨不損骨者有瘀血
　者
　　當歸(一/兩)　生地黄(一/兩)　川大黄(一/兩)
　　穿山甲(炮另研/半兩)
　右粗末秤三錢好酒煎服水煎入酒亦得煎成調穿
　山甲末一錢
又方
　　乳香(二/錢)　沒藥(三/錢)　當歸(三/錢)　自然銅(醋淬/半兩)
　　木香(一/錢)　青皮(二錢/半)白芍藥(二錢/半)穿山甲(一錢/炮)
　右為細末酒調服
又方
　　萵苣子(一/勺)　黄米(半一/勺)　烏梅(去核二/十個)
　右細末蜜丸彈子大嚼一丸温酒化開亦得隨上下
　用
正骨膏
　　川烏　草烏　南星　半夏　當歸　芍藥
　　木鱉　官桂　白芷(已上各/等分)
　右細末黄蠟鎔開小油和勻前藥末熬成膏子炙軟
　揑作餅子攤紙上貼損如前依常法固濟如法三日
　一易神效
　治腦骨破及骨折䓤白爛研和蜜厚封損處立效
一方䓤白黄米粉同炒為末醋調糊承暖封傷損處
接骨丹
　　沒藥　乳香　當歸　川椒　自然銅(醋/淬)
　　紅芍藥　骨碎補　敗龜板(炙/)虎骨
　　白芷(已上各/等分)　千金藤(郁里仁是/也亦等分)
　右細末化蠟半兩丸如彈子大毎服一丸好酒半升
　化開煎用東南桞枝攪散熱服
又方加　龍骨　川芎
　此二味不加亦不妨若服藥人亾後骨折處如金色
　圍之此方係黄大夫秘傳神驗
貞觀七年七月十三日唐相王珪進尉遲恭經驗傳到
　針入肉不出者用之神效丁酉十一月五日第二來
　人備細傳寫出箭頭方五月初四日尋下天仙子窠
　木橜㣲動其根用水灌之囘來至端午日早起不語
　前去㸔根揖一聲曰先在此一木橜橜出背上至家
　勿令婦人視之放乾用石杵臼之成劑丸如彈子大
　緋絹袋盛之掛梁間勿令婦人見如用時置劑中以
　裹肚繫之一伏時自出如至其皮不能出者撥開皮
　肉自出也前出後不復瘡愈若登髙墜下重物撞打
　箭鏃力傷心腹胸中停積欝血不散以上中下三焦
　分之别其部分以易老犀角地黄湯桃仁承氣湯抵
　當丸之類下之亦有以小便酒同煎治之者更有内
　加生地黄當歸煎者有大黄者又法虛人不禁下之
　者以四物湯加穿山甲煎服妙亦有用花蘃石散以
　童子小便煎或酒調服之者此藥與前寒藥正分隂
　陽可不辨也若瘀血已去復元通氣散加當歸煎服
　亦可又一法筋骨損傷用佐經丸之類或用草烏棗
　肉為丸服之以諸行經者以其内無瘀血無故用之
　藥性寒熱温涼不一惟智者擇之不可偏執也(此當/在前)
　(繆刺/條下)
瘡瘍疥癬例
神仙太乙膏
　治虛疾八法癰疽一切惡瘡軟癤不問年月逺近已
　成膿未成膿貼之即效蛇蝎虎犬傷湯火刀斧所傷
　並可内服外貼發背先以温水洗瘡拭乾用帛子攤
　藥貼用水下　血氣木通湯下　赤白帶下當歸酒
　下　咳嗽喉閉纒喉風綿裹噙化　一切赤眼貼太
　陽穴後用山梔子湯下打撲傷損貼藥仍用橘皮湯
　下　腰膝痛貼吃塩湯下　唾血桑白皮湯下　諸
　漏先以塩湯洗其瘡並量大小以紙攤藥貼之　已
　上藥毎服一丸旋丸櫻桃大蛤粉為衣其藥可收十
　年餘愈久愈烈神效不可言
　　𤣥参　大黄　白芷　當歸　肉桂
　右用麻子油二斤浸春五夏三秋七冬十日濾去查
　油熬得所次下黄丹一斤滴水中不散為度
善應膏
　治楊瘍癰疽腫毒發腦發背發頥發髭或瘰􁡩結核
　或膿血已出如此筭證并寒濕氣刺冷痺頑麻牙癰
　外腫打撲閃挫金瘡杖瘡小兒頭面聚熱雜瘡蜈蚣
　蛇蝎傷螫狗吠馬嚙或蜘蛛咬遍身成瘡腹脹大而
　不可治者先飲生羊乳一杯後貼此藥大效及諸蟲
　傷毒湯火漆瘡下注臁瘡深口内上白术細末訖後
　貼此藥一切大小瘡癤藥到毒　痛止排膿生肌滋
　潤瘡口愈後常貼之落後急再貼之三五次後可以
　滅絶瘢㾗　婦人乳癰丸如桐子大新水下二十丸
　難産敗血復痛毎服一二十丸温水下凢貼瘡先以
　熟湯洗去膿垢次以軟帛拭乾後用此藥貼之
　　小油(八十/兩)　黄丹(二/斤)　新桞枝(一/斤)　沒藥
　　乳香(各半/兩)　白芨　桂　　白芷　白斂
　　木鱉子　　當歸　杏仁(各一兩剉/如豆大)
　右除乳香沒藥黄丹外餘藥浸七日炭火上用鐡鍋
　熬令藥變色黄濾去不用澄清入黄丹用桞枝五寸
　長如錢粗攪冷黄色變褐掇鍋在地又令桞枝攪令
　烟出盡然後入乳香沒藥在内桞枝攪勻候冷傾磁
　合内候藥硬切作塊乾以油紙包裹此藥春三月秋
　八月合餘月不可
白龍膏(治一切惡瘡/赤􁀙疼痛)
　　沈香(二錢/半)　白檀(一錢/半)　木香(一錢/半)瓦粉(十四/兩)
　　白茯苓(一錢/半)白附子(二/錢)　白芨(二/錢)　白歛(半/兩)
　　白芷(一錢/半)　桔梗(一/錢)　　防風(二錢/半)芍藥(二錢/半)
　　當歸(半/兩)　　白薇(一錢/半)　白术(一錢/半)黄耆(二錢/半)
　　川芎(一錢/半)　甘草(一錢/)　生地黄(一/錢)𤓰蔞根(錢/半)
　　杏仁(浸去皮/尖二錢)桑白皮(三/錢)　桃仁(炮去皮/二錢)木通(錢/半)
　　木鱉(去皮二/錢半)人参(二錢/半)　獨活(一錢/半)升麻(一錢/半)
　　苦参(一/錢)　　槐白皮(一錢/半)零陵香(一錢/半)清油(一/斤)
　右剉碎油浸七日夜内銀器内慢火煎候白芷黄色
　綿濾去澄清於磁器碗中慢火煨動次下黄蠟一十
　四兩攪勻次下瓦粉再攪勻慢火熬成膏用時旋攤
　白絹上用
摩風膏(面瘡一切瘡疹腫毒/主製並見御院方)
　　黄耆(一兩/半)　當歸　芍藥　白芷　杏仁
　　桃仁　　　白附　白歛　零陵香　川芎
　　天麻子　　防風　獨活　木通　龍腦
　　清油(一/斤)　　黄蠟(夏十二兩/冬九兩半)𤓰蔞穣(一兩/半)
仲景治婦人隂瘡蝕爛方
　狼牙三箇㕮咀水煎去柤入醋一小鍾以綿濾湯瀝
　患處四五次愈
又方以雄黄末傅之
御藥大紅膏
　　珠子青(一/斤)　白膠香(二/兩)
　右二味銀銅鍋内鎔開慢火不可火𦂳綿濾過後與
　藥同熬
　　當歸(二/兩)　木鱉子(二錢/碎)　小油(二/兩)
　此三味同熬稍變色濾去柤下煎二味内攪勻下
　　乳香(半/兩)　沒藥(三/錢)
　同研細再下前四味都用綿濾過鍋内熬成不生手
　攪勻攤紙上貼之
追膿錠子
　　雄黄(二/錢)　巴豆(一錢/半)　輕粉(一錢/半)
　右為細末油和作餅子生麵亦得
㬱鍼膏
　　雄黄(一/錢)　巴豆(一/錢)　蛇皮(一/錢)　信霜(一/錢)
　右用石臼研為膏
治大小癰癤無頭方
　皂角刺鉞不拘多少右燒存性研為末酒調服即可
　見烙處薄頭也此藥内亦可加穿山甲炮焦為末酒
　調服之
治下疳先用張子和泄水丸泄去其根本後用此藥乾
　上
　　黄連(半/兩)　滑石(半/兩)　定粉(三/錢)　蜜佗僧(二/錢)
　　乳香(一/錢)　輕粉(少/許)
　右細末乾上或加乾胭脂或加木香㯽榔
蝕惡瘡方(非竒異惡/瘡不可用)
　　銅緑(二/錢)　􁬍砂(一/字)　石膽礬(細研/半錢)
生肌藥
　　龍骨　虎骨　烏魚骨　白石脂　乳香
惡瘡入腹心逆藥食不下
　　豆粉(半/錢)　乾胭脂(三/分)　定粉(三/錢)
　右細末新水調下神(交/)
生肌肉
　　乳香(一/錢)　白芨(一/錢)　龍骨(一/錢)　凝水石(燒三/錢)
　　滑石(一/錢)　沒藥(一/錢)
　右細末洗淨瘡上藥貼
銀絲膏
　　乳香(一/兩)　水銀(一兩/錫死)　硃砂(三/錢)　膩粉(半/錢)
　　麝香(半/錢)　瀝青(五/兩)　　小油(二/兩)
　右各研為細末定磁器内油熬沸下乳香末次下水
　銀次下朱砂次下瀝青次下輕粉次下麝香熬成膏
　勻傾水中洗令白色浸十日磁器内盛之緋帛攤貼
五枝膏
　　槐枝　榆枝　桞枝　栢枝　桑枝(已上各三/寸四莖)
　　陳皮(二/錢)蒼术(三/錢)杏仁(三十/箇)　　巴豆(去皮十/四箇)
　　沒藥(一/錢)當歸(三/錢)木鱉(三十箇/去皮)　枳殻(三/錢)
　　赤芍藥(三/錢)　　人参(三/錢)
　右㕮咀好酒一升慢火煎令焦色濾去查下瀝青半
　錢黄蠟五分黄丹四兩炒黒入前藥同熬成耎膏入
　乳香二錢半輕粉一錢麝香半錢攪令勻帛攤貼之
治惡瘡或有小蟲
　　膽礬(一/錢)　龍骨(二/錢)　輕粉(一/錢)　虎骨(二/錢)
　　白礬(二錢/半)麝香(半/錢)　乳香(一/錢)　􁬄砂(二/錢)
　　腦子(一/錢)　土蜂窩(二/錢)露蜂窩(二錢/半)雄黄(二/錢)
　右為細末刺破塩水洗㸔𦂳慢上藥神效
外臺治惡寒嗇似欲發背或已生瘡腫癮疹起方
　　消石(三/兩)
　右暖水一升和消令冷取冷故青布揲三重於赤處
　方圓濕布搦之熱即頻昜立差
治疥癩癬(此方湯液所載/摩風膏相似)
　　柏苓　白膠　當歸　防風　杏仁　萆麻
　　黄蠟　小油　鉛丹(若有槐桞枝與摩風/膏相似此物要較)
拈痛神應膏
　　乳香(研二/錢)　沒藥(一錢/研)　油(半/斤)　鉛丹(四/兩)
　　當歸　　　杏仁　木鱉(各三/錢)　槐枝
　　桞枝(各半/兩)
　右熬成膏滴水不散放稍冷入乳沒末
金絲膏
　　珠子青(半/兩)　楓油(二/兩)　小油(一/兩)
　右熬成膏
肉紅散
　　凝水石(燒/粉)　黄丹
　右同研細末
追膿去死肉生肌
　　白丁香　􁉶茹　雄黄(少/許)
消腫痛
　　大黄　黄栢
　右細末温水調掃涼水亦可
又方
　　龍骨　寒水石(燒/)
　右為細末先傅徧㣲用銅録末再傅肉自下而不成
　腫
丁瘡腫
　　白殭蠶
　右為細末津調塗根自出
治瘡拏肉如蛇出數寸俗呼翻花瘡是也硫黄研細薄
　傅之使縮
丁瘡垂死菊花葉一握搗汁一升下口即活如神冬無
　葉用根
足跟瘡久不愈毒氣攻注
　　白术(不以多少/為細末)
　右将塩漿水温洗乾貼二日一換可以負重陟險
蝕惡瘡
　　銅緑(二/錢)　􁬄砂(一/字)　石膽礬(一/錢)
　右細末少上膏貼一法廻瘡加金頭蜈蚣一條非久
　敗惡勿輕用之
㯽榔散
　治癰疽瘡癤膿潰之後外觸風寒腫焮結硬膿水清
　稀出而不絶肉凑空虛惡汁臭敗瘡邉乾及好肌不
　生療疳痿惡連滯不差下疰膁瘡浸清不歛
　　黄連　木香　㯽榔
　右各等分為細末貼藥
金瘡痛甚者
　　凝水石
　右生為末小油調傅若唇口肉内有傷者粉乾上之
　其痛立止一法内藥有金頭蜈蚣
治發疽發背已成瘡
　　寒水石入輕粉上出膿
治腦疽發背不可忍者
　　凝水石燒粉研細上之
治破傷血不止
　　大竈底懸黒灰(四/兩)　麝香(一/錢)
　右碾勻先令病人驚而使之氣怯速以此藥上掺捻
　之主止不發以至乾者
治大小諸瘡不可者兼至内外膁瘡久不愈先以漿水
　温洗拭乾上藥瘡乾小油調塗
　　羌活　獨活　白礬(枯各等分/為細末)
治便癰外貼方
　　大黄　牡蠣　梔子　白芥子　小黄米麵
　　猪牙皂角
　右等分細末小油調攤緋絹上貼之
治熱油燙火燒瘡疼不可忍
　　石膏搗末細研粉貼瘡
治一切傷見血
　　寒水石細末貼瘡即愈不疼
外㙜秘要治丁瘡
　　磁石搗為粉好醋酢和封其根立出差
小兒丹毒
　　黄芩細末水調服大人小兒毒亦然
婦人飲酒食魚兎發風等物臍下二隂俱生瘡男子同
　治並見馬齒莧青黛條下服藥八正散等燒灰上瘡
　法亦在此中
治背瘡肉長疾皮不及裹見風即成腫
　　寒水石(燒細/末研)
　右㣲傅上再用銅緑細末㣲上之肉即當下皮乃及
　長而不作腫
蜘蛛咬徧身成瘡
　青䓤葉一莖小頭作一孔盛蚯引一條掜兩頭不令
　透氣揺動化也㸃咬處差
聖惠方治馬咬毒入心
　　馬齒莧煎湯食之
又方治翻花瘤
　　馬齒莧燒灰臘猪脂調䐘清疳洗瘡拭乾傳之日
　　三壯者𤣥明瀉之
王繼昌方治蝎螫毒不可忍
　　米粉(一/兩)　䓤白(三根/細切)
　右二味同炒焦研為細末以津唾蘸搽毒腫痛之處
外㙜秘要治五十年毒不愈塗熊膽取差神效諸方不
　及此
千金方治百蟲入耳
　　杵韮汁灌入耳中立差亦治漆瘡
又方
　　雄雞冠血滴耳中立出即差
治蚰蜒入耳
　　酪灌耳中若入腹飲酪一升化為黄水馬糞汁酪
　　灌即差乾酪勝濕酪
治蝎蜘蛛蛇毒
　　雞卵輕敲小孔合咬處即差
又蜈蚣蜘蛛毒
　　雞冠血傅之
治蛇咬
　　男子隂毛口含二十莖嚥其津毒不入腹
治下疳久不愈
　　橡斗子二箇合成黄丹令滿相和以亂髪厚纒定
　　燒烟盡為度同研為細末先以䓤白熱漿水洗瘡
　　膿盡次上藥甚者不過三次如神
劉禹錫治牡痔酒痔腸痔血痔氣痔食痔羊妳痔五痔
　脱肛以
　　小􁀙一枚指大者温用掘地坑燒之有板穴蓋坑
　　坐孔上蟲盡為愈大效
　醫壘元戎卷十
欽定四庫全書
醫壘元戎卷十一
　　　　　　　　　　　　元　王好古　撰
厥隂證　先足經從湯液　後手經從雜例
王朝奉厥隂例(此二條議論本出仲景傷寒論/并金匱要略故録於此湯液後)未厥者
　手足厥逆也有隂厥有陽厥誤投藥則死可不審乎
　　脈滑而厥者表有寒裏有熱白虎湯　常器之云
　應下者宜用柴胡加芒硝湯此陽厥也　張翼云冷
　厥者四肢逆冷脈沈微而不數足多攣卧惡寒或引
　衣自覆也其伏熱在内而厥者脈雖沈伏按之至骨
　而來數也其人或引飲或揚手擲足煩躁不得眠或
　發狂或大小便不利所見皆熱證也宜隨證下之
　假令大便難讝語發狂宜承氣湯下之小便不利發
　黄宜茵蔯蒿湯下之若善忘大便下黑物是兼有瘀
　血以桃仁承氣湯下若發斑宜白虎湯紫雪之類若
　兩脈俱不見者亦止以外證辨冷熱也後須參以脈
　為凖　常器之云凡厥當求得病之因若初得病便
　四肢逆冷脈沈細而不數或身上粟起下利清穀或
　清便自調謂大小便如常者為寒厥也若初得病便
　身熱頭痛外别有陽證至二三日乃至四五日方發
　厥故須至三二日後也更以餘證㕘之　孫兆云陽
　病深熱而厥畢竟脈𦂳外證須狂語掲衣被也陰厥
　按之脈沈遲而形静也若證不明未辨陰陽者且與
　四順丸試之是陽厥便見熱證若陰厥便見寒證可
　漸進理中四逆也　四順丸即理中丸加甘草一倍
　是也　高保義云寒厥則證多静而了了脈雖伏若
　實按之遲而弱也熱厥則證多昏寒脈雖伏若實按
　之須挾數而有力也
仲景吳茱萸湯　當歸四逆湯　當歸四逆加吳茱萸
　湯　已上三藥並見陰證論
活人論厥陰藥　並見陰證論
　　正陽散(有皂/莢)　霹靂散　火焰散(有臘/茶)
　　肉桂散(有柴胡/吳茱萸)四陽丹(有茱萸/蝎稍)
　已上四藥皆有厥陰之劑隨經所宜則可
　厥陰身青黑花厥一條(並見隂/證畧倒)
古方治頭痛欲裂者(憑此藥有/高下之分)
　右用當歸一兩酒一升煮取六合如心痛細末調服
　方寸七　小便出血細末酒煮服　治頭痛不言末
　只言一兩酒煮意在取清也治心痛言末酒謂意在
　取濁也乃清則行而上濁則沈而下小便出血酒煎
　細末比之心疼又熱故入下極之分故治頭治心治
　小便自有高低之分古人已分治之不得不辨耳
四物蒼术各半湯(與活血丹相表裏治/四肢疼痛不能舉動)
仲景治嘔而腦滿者茱萸湯主之
　　吳茱萸(一/斗)　棗(二十/枚)　生薑(一/兩)　人參(一/兩)
　右水五升煎取三升每服七合日三如乾嘔吐涎沫
　而頭痛者亦主之　又南行竹枝主大小便卒關格
　不通取之度如手第二指中節含之立下出
活血丹(與四物蒼术各半湯相表/裏治遍身骨節疼痛有神)
　　熟地黄(三/兩)　當歸　白术　白芍藥　續斷
　　人參(各一/兩)
　右細末酒糊丸桐子大
益血丹(治大便燥/久虚亡血)
　　當歸(酒浸/焙)　熟地黄(各等/分)
　右細末煉蜜為丸彈子大細嚼酒下
四物湯例
四物湯(主治並/見局方)
　　熟地黄　當歸　芍藥　川芎
　右依古法多不效易老四時運氣加減例與諸六合
　等湯十餘條並見二十五論婦人有身傷寒畜血不
　宜用墮胎藥下之宜四物加酒浸大黄湯及生地黄
　下之子母兩全經云有益無損也四物與紫蘇飲相
　合名補心湯治虚熱四物與調胃承氣各半為玉燭
　散四物與理中湯各半流濕潤燥四物與縮砂四君
　子湯各半名八珍湯保胎氣令人孕
四物膠艾湯治胎漏血崩不止
　　四物湯加阿膠甘草艾
　右通七味治諸漏不止小産胎傷産後餘血仍作堅
　硬子宫不閉淋血不止數月不定宜㫁血湯牡丹皮
　散主之
活人四物加減例
　姙婦下血者加膠艾　熱與血相搏口舌乾渇飲水
　加括蔞麥門冬　腹中刺痛惡血不下加當歸芍藥
　　血崩者加地黄蒲黄黄芩　頭昏項强者加柴胡
　黄芩　因熱生風者加川芎柴胡防風　臟秘澁者
　加大黄杏仁　滑泄者加官桂附子　嘔者加白术
　人參生薑　大渴者加知母石膏　發寒熱加薑牡
　丹皮芍藥柴胡　水停心下微吐逆者加猪苓茯苓
　防己　虚寒似傷寒者加人參柴胡防己
潔古老人加減法數條並見二十五論雲岐子加減法
　并治傷寒例并見金匱玉函經
四君子湯合四物湯為八珍湯
　治女子不孕癃閉遺溺嗌乾女子因服熱藥嗌乾者
　亦亡血損氣之所致也宜八珍湯
　　人參　縮砂　白茯苓　甘草
　麄末水煎服清
芎歸湯(易簡十全大補湯與/校正同並見局方)
　治産後去血多崩中不止去血多金瘡破傷去血多
　牙齒去血一切傷心懸眩暈目暗耳聾舉頭欲倒
　　當歸　川芎(各三/兩)
　右水四升煮取二升去查分作二盞血定後次第湯
　藥治之
保安湯
　　縮砂　甘草　與四物湯各半是也
四君子湯
　　人參　白术　茯苓　甘草
　右四君子湯當在太陰證後條下　四君子湯加半
　夏附子桂為大半夏湯　四物加桂湯與海藏黄耆
　湯各半同十全散加桂附子芍藥為附子湯　百合
　四君子湯治老弱虚人不能眠　易老八物湯並見
　證二十五條黄芩芍藥湯治血不止　四物膠艾湯
　藥内有甘草　易簡芎歸湯　産婦諸證各隨六經
　以四物湯與仲景藥各半服之其效如神四物湯與
　桂枝麻黄白虎柴胡理中四逆茱萸承氣凉膈等皆
　可作各半湯　此易老用藥大略
當歸地黄丸(安胎/補虚)
　　當歸(酒/浸)　地黄(酒/煮)
　蜜丸桐子大酒下食前
四物二連湯
　治男子婦人五心煩熱或因傷酒或因産亡血或勞
　虚發熱之症並治之
　四物湯加黄連　胡黄連(各等/分)
　右㕮咀每服三錢水二盞煎至八分溫飲清或為細
　末蜜丸桐子大每服二十丸臨卧溫水下地黄須用
　生者
四神散(治婦人血氣心/腹痛不可忍者)
　　當歸　芍藥　川芎(各一/兩)乾薑(炮半/兩)
　右細末熱酒調服三錢
二補丹(治婦人男子便耎/久虚氣血俱亡)
　　蒼术　熟地黄(等/分)
　右細末蜜丸桐子大空心酒下
地黄膏子煎
　十月採地黄二十五斤取自然汁以木炭火一十八
　斤熬成膏㸃服與蒼术煎合㸃服尤佳
真降心丹(並見/局方)
易簡增損四物湯
　治婦人血氣不足四肢怠惰乏力少氣兼治産後下
　血過多榮衛虚損隂陽不和乍寒乍熱並宜治之
　　當歸　川芎　芍藥　人參　乾薑
　　甘草(各等/分)
　右㕮咀每服四錢水一盞煎至六分去查溫服若産
　後寒熱腹中刺痛則有敗血當服五積散醋煎及大
　聖散之類若所下過多猶有刺痛亦宜服上二藥
　一方治經血凝滯腹中血氣作疼用四物湯加白术
　官桂等分名六合湯　一方治下血不止及姙婦胎
　動加熟艾乾薑甘草阿膠黄茋等分名膠艾湯　一
　方治血痢加膠艾　治産後血煿口乾煩渴加括蔞
　麥門冬　煩熱小便澁大便秘加大黄桃仁兩脅脹
　加厚朴枳實虚煩不得睡加竹葉人參大渇煩躁加
　知母石膏　一方治婦人血虚心腹㽲痛不可忍者
　去地黄加乾薑名曰四神湯　大率産後不問下血
　多少須日進黑神散三服下血少者以大聖散間之
　至二服以後腹内若急疼痛方服四物湯建中湯之
　類若早服之則補住敗血為後患不淺黑神大聖非
　逐血藥但能推陳致新多服不妨今人往往疑其逐
　血性寒則不省其用藥可見矣若惡血去多徐徐補
　之亦不為晩不可姑息以貽後患且如古方用四順
　理中凡為産後進食之劑既用蜜丸又倍甘草甘甜
　特甚豈能快脾不若只用理中湯少損甘草素有痰
　飲者二陳湯之類服之為佳且如姙婦惡阻古方有
　茯苓丸内有地黄竹茹川芎輩能定嘔服之則愈見
　增劇大抵惡阻皆由素有痰飲以致之可用二陳湯
　改名小茯苓湯用之極效不可不知也
易簡芎歸湯
　治一切去血過多眩運悶絶不省人事傷胎去血産
　後去血崩中去血拔牙去血金瘡去血不止者心煩
　眩暈頭重目暗耳聾舉頭欲倒悉能治之
　　川芎　　當歸(各等/分)
　右㕮咀每服四錢水一盞半煎至七分去查熱服無
　時　若産後眩暈宜加芍藥服之　不因去血過多
　則是痰飲眩暈宜用二陳湯四七湯之類各見本方
　　芎歸湯其名甚多一名桂香散治産後腹痛不可
　忍者加官桂等分酒與小便合煎服之立效　一名
　當歸湯治姙婦或子死或不死胎動每服用水酒合
　煎連進數服胎若已死服之即下若未死者其胎即
　安此藥累用之萬無一失　一方佛手散治産後胎
　前腹痛體熱兼治産後諸疾逐敗血生新血　一方
　羊肉湯治虚損羸乏腹中疼痛往來寒熱吸吸少氣
　不能支持頭眩自汗腹内摶急每服加精羊肉一兩
　生薑十片水二盞煎至六分　一名琥珀散臨月服
　之則縮胎易産　萬口君臣散治室女婦人心腹疼
　痛經脈不調用水煎服　姙婦胎氣不安産後諸疾
　加酒煎服　難産倒横子死腹中先用黑豆一大合
　炒熟水與小便同煎連進數服即效　産後多用百
　草霜香白芷等分為末每服二錢童子小便好醋各
　一合沸湯浸服一服見效甚者兩服以分免矣　一
　法五積散加醋煎服亦能催生産後惡血注心迷亂
　喘急心脇作痛亦用黑豆加生薑自然汁半合煎服
　此兼治膓風臟毒每服加槐花末半錢服之三日取
　下血塊即愈吐血亦宜服産後頭痛加荆芥煎　若
　崩中漏下失血過多少不能止服煎藥不效者用香
　附子炒去皮毛每服一兩入甘草一錢沸湯㸃服仍
　用震靈丹閒之　有白帶者加芍藥半兩則以白丹
　閒之　一法治赤白帶下用芍藥乾薑等分為末米
　飲調下久久服之皆能作效　或謂香附子耗氣則
　不然此藥資血養氣婦人之仙藥雖羸劣之人猶宜
　服之
易簡熟地黄丸(與校正同主治/修製並見局方)
白芍藥散(治婦人赤白帶下/臍腹疼痛有神)
　　白芍藥(二/兩)　　乾薑(半/兩)
　右為細末每服三錢空心溫米湯調下晚又進一服
　十日作效
温六湯
　四物湯加羌活等分　一本加白术茯苓　海藏改
　正上五味只兼蒼术相拌治諸痛有神
又方與白术相拌和
　　天麻　　茯苓　　穿山甲
　右别為細末酒煮或調服亦可
羌活龍膽湯(治目赤暴發雲/翳疼痛不可忍)
　右四物各半兩加　羌活　防風(各三/錢)　草龍膽
　　防己(各二/錢)
　不犯鐵器杵為細末水煎服
地黄膏子丸
　治男子婦人臍下奔豚氣塊小腹疼痛卵痛即控睪
　相似或微腫陰上腫心腹不可忍者宜煎後藥
　　血竭　沈香　木香　廣茂(故/)𤣥胡　蛤蚧
　　人參　當歸　川楝(麩/炒)芍藥　川芎　續㫁
　　白术　全蝎(炒/)柴胡　茴香(炒/)没藥(已上分兩不/定隨人加減)
　　(用/之)
　多氣者加青皮陳皮多血者加肉桂吳茱萸
　右同為細末地黄膏子丸桐子大空心温酒下二十
　丸每日加一丸加至三十丸
神方驗胎散
　婦人三二箇月經血不行疑似雙身却疑血滯心煩
　寒熱恍惚此藥可驗取之内也外以身病急邪脈素
　問脈推之十得八九矣
　　真雀腦芎(一/兩)　　當歸(全用重兩者/只用七錢)
　右二味為細末合作一服濃煎好艾湯一盞調下或
　好酒調服亦得可待三兩箇時辰間覺臍腹微動仍
　頻即有胎也動罷即愈安穩而無虞如不是胎即血
　滯惡物行過母亦安也如服藥後不覺效再煎紅花
　湯下必有神效
靈苑丹(治婦人血脈經/住三月驗胎法)
　　真川芎(不以/多少)
　右為細末濃煎艾湯下一七　腹内微動是有胎也
治崩不定或淋漓年久者
　　白礬(溶開成/汁一兩)　没藥(一/錢)　硇砂(半/錢)　黄丹(半/錢)
　右件將白礬溶開成汁下餘藥細末一處攪勻就成
　丸子如彈子大每服一丸新綿裹定内隂中立效
婦人月事不至是為胎閉為血不足宜服四物湯婦人
　崩者是為血有餘也亦服四物湯者何也答曰婦人
　月事不至者内損其源不能生故胞閉不通是血不
　足宜服四物湯是益原和血之藥也婦人崩中者是
　血多也暴損其原是火逼妄行涸竭為枯亦宜四物
　湯是潤燥益原之藥也
素問曰諸水病者故不得卧卧則驚驚則欬甚也腹中
　鳴者病本於胃也薄脾不煩則能飲食不下者胃脘
　膈也身重難久行者胃募在足也月事不來者胞絡
　閉也胞絡雖屬心而格於胞中令氣上逼肺心氣不
　得下通故月事不來也
易簡惺惺散(並見前/太陰證)
　　即四君子湯加　木香　藿香　乾葛
治小兒泄瀉胃熱煩渴不問陰陽此一法與錢氏意同
　實則泄其子上逆行而南故白术茯苓之類
保安湯(治藥其揭刺/胎動不安)
　　黄芩　　縮砂　　酒水煎服
海藏當歸丸(治三陰受邪心臍/小腹疼痛黄腫等)
　右四物湯各半兩加防風半兩　獨活(半/兩)
　　續㫁(一/兩)　全蝎(半/兩)　苦棟(七/錢)　𤣥胡(七/錢)
　　木香(一錢/半)丁香(二錢/半)茴香(一兩/炒)
　同為細末酒糊丸空心温酒下三五十丸大效
易簡酒煮當歸丸(主治並見/活法機要)
千金白堊丸
　治經水適來適㫁多少不勻淋漓不㫁臍腹腰痛虚
　弱不食經水或青黄黑色臨經肢體沈重
　　白堊　白石脂　牡蠣　禹餘粮　烏魚骨
　　龍骨　細辛(各二/錢)當歸　茯苓　　乾薑
　　黄連　桂心　　人參　瞿麥　　石葦
　　白芷　白歛　　附子　甘草(炙各/四錢)芍藥(四/錢)
　細末蜜丸桐子大空心酒下十丸日進三服至候來
　時日四五服
加減白堊丸(前藥/内加)
　　藁本　甘草　大黄(各二/兩)
若十二癥倍
　　牡蠣　禹餘粮　烏魚骨　白石脂　龍骨
若九痛倍
　　白歛　甘草　　當歸　　黄連
若七害倍
　　細辛　藁本　甘草　花椒　茱萸
若五傷邪者倍
　　大黄　石葦　瞿麥
若三痼倍
　　人參　白礬　巴㦸　赤石脂(各二/分)
　右各隨證加減主治並見金匱
十全溥救方(治横生/産難)
　蛇皮一條瓶子内鹽泥固濟燒黑存性每服二錢榆
　白皮湯調服立效
産書云治産不順手足先見者蛇皮燒灰研面東酒服
　一錢半更以藥末傅手足即順生也
王紹顔信效方云頃年得腰膝痛不可忍醫以腎風攻
　刺諸藥不效見傳信方有此驗立製一劑神效故録
　之
　　海桐皮(二/兩)　牛膝(一/兩)　川芎(一/兩)　羌活(一/兩)
　　地骨皮(一/兩)　甘草(半/兩)　五加皮(一/兩)薏苡仁(一/兩)
　　生地黄(十/兩)
　右九物淨洗焙乾細剉生地黄以蘆刀子切用綿一
　兩都包裹入無灰酒二斗浸冬二七日夏七日候熟
　空心飲一杯或控乾焙末蜜丸亦得
苦楝丸(治奪脈小/腹痛神效)
　　川楝子　茴香(各二/兩)　附子(一兩焙/去皮)
　右三味酒二升煮盡為度焙乾細末之每秤藥味一
　兩入𤣥胡索半兩全蝎一十八箇炒丁香一十八箇
　别為末二味勻酒糊丸桐子大温酒下五十丸空心
　服痛甚加當歸煎酒下
茴香湯
　　茴香(九錢/二分)　苦楝(三錢/二分)　甘草(一兩/一錢)　鹽(一兩七/錢一分)
　　(已上四/味炒熟)　陳皮(二錢二分/去白秤)
　右細末空心㸃服
四聖散
　　茴香(炒/)　苦楝(麩/炒)　全蝎(炒/)　胡椒(量情/加減)
　右細末鹽湯㸃服一法加𤣥胡木香寒者加桂附
又方破聖散
　　破故紙(二/兩)　蘿蔔子(一/兩)
　右細末皂角水丸桐子大鹽湯下三五十丸
茴香散
　　茴香(一/兩)　巴豆(七箇去/皮油)
　右二味同炒茴香黄色去豆不用好紙上鋪藥以盆
　合之一宿去火毒為末每服三錢酒調下酒糊丸亦
　得
錢氏捻頭散
　又茴香丸茴香良薑肉桂蒼术酒糊丸
仲景療狐疝氣偏有大小時時上下者蜘蛛散主之
　　蜘蛛(十四枚/焦炒)　桂(半兩要入厥陰/取其肉厚者)
　右為散每服一錢七蜜丸亦可　雷公云凡使勿用
　五色者兼身上有刺毛生者并薄小者已上並不堪
　用凡須屋西南有䋄身小尻大腹内有蒼黄膿者真
　也凡用去頭足了碾如膏投藥中用此除毒之法若
　仲景炒焦用全無礙　陶居士云取其網着衣領中
　辟忘詩蠨蛸在户正謂此也　千金治人心孔昏塞
　多忘善懼七月七日取蜘蛛著衣領中勿使人知則
　永不忘也　狐之名夜伏而晝見以其疝氣處厥陰
　中分即人之陰募隱奥之所故以狐疝名焉睪即病
　之名卵即其名也經亦以控卯稱之又作凡腫呼之
　　太陽受寒血凝為瘕太陰受寒氣聚為疝小兒疝
　氣偏大如石厥陰之分亦太陰主之故帶之為病太
　陰主之以炙章門三穴麥粒大各三壯效
集驗方(治男子陰腫如斗大并/核腫痛人所不能治)
　右蔓青根搗傅於腫處
八風五痺
黄帝問曰風之傷于人也或為寒熱或為寒中或為熱
　中或為厲風或為偏枯均為風也其病各異其名不
　同或内至五臟六腑不知其解願聞其故岐伯對曰
　風氣藏于皮膚之間内不得通外不得泄風者善行
　而數變腠理開則灑然寒閉則絶熱而悶其寒也則
　褰衣食飲其熱也則消肌肉故使人怯慄而不能食
　名曰寒熱風氣與陽明入胃循脈而上至目内皆其
　人肥則風氣不得外泄為熱而自黄人瘦則外泄而
　為寒中而泣出　風隨四時各入五臟為名各入其
　門戸所中為偏風　風氣循風腑而上為腦風風入
　系頭為目風眼寒　入房汗出中風為内風　飲酒
　中風為漏風　新浴中風為首風　在外腠理為泄
　風　久風入中為腸風飱泄　肺風多汗惡風時欬
　短氣暴甚晝差診在眉色白　心風焦絶善怒言不
　可快診在口色赤　肝風善悲色蒼嗌乾憎女子診
　在目下色青　脾風怠惰四肢不欲動不嗜飲食診
　在鼻色黄　腎風面龎然浮腫脊痛不可正立隱曲
　不利診在肌色黑　胃風頭汗多惡風飲食不下膈塞
　不通腹滿失衣食寒則泄診在形衰而腹大　首風
　頭面多汗惡風先一日病甚頭痛至其風日却少瘥
　　漏風多汗不可單衣食則汗出身體自汗惡風衣
　濡渴不奈勞也　泄風多汗惡風汗出泄衣口乾上
　漬風不能勞事身盡疼痛則寒　古中風之病至而
　治之湯泄十日以去八風五痺之病　八風謂八方
　之風五痺謂皮肉筋骨衇之痺也　靈樞經曰風從
　東方來名曰嬰兒風其傷人也内舍於肝外在於筋
　　風從東南來名曰弱風其傷人也内舍於胃外在
　於肌　風從南來名曰大弱風其傷人也内舍於心
　外在於脈　風從西南來名曰謀風其傷人也内舍
　於脾外在於肉　風從西方來名曰剛風其傷人也
　内舍於肺外在於皮　風從西北方來名曰折風其
　傷人也外在於手太陽之脈内舍於小腸　風從北
　方來名曰大剛風其傷人也内舍於腎外在於骨
　風從東北方來名曰凶風其傷人也内舍於大腸外
　在於腋脅又脾論曰以春甲乙日傷於風者為筋痺
　以夏丙丁日傷於風者為脈痺以秋庚辛日傷於風
　者為皮痺以冬壬癸日傷於風者為骨痺以至陰遇
　此者為肉痺此所謂八風五痺之病也
　按新拔正云按此註引痺論今經中痺論不如此當
　云風論曰以春甲乙日傷於風者為肝風以夏丙丁
　日傷於風者為心風以季夏戊巳日傷於風者為脾
　風以秋庚辛日傷於風者為肺風以冬壬癸日傷於
　風者為腎風　痺論曰風寒濕三氣雜至合而成脾
　以冬遇此者為骨痺以春遇此者為筋痺以夏遇此
　者為脈痺以至陰遇此者為肉痺以秋遇此者為皮
　痺　氣血云帝曰餘已知風穴之處游針之居願聞
　孫絡谿谷亦有所應乎岐伯曰孫絡三百六十五穴
　㑹亦有應一歲有溢竒邪以通榮衛稽畱衛散榮溢
　氣竭無著外為發熱内為少氣疾瀉急怠以通榮衛
　見而瀉之其間所㑹　帝曰願聞谿谷之㑹岐伯曰
　肉之大㑹為谷小㑹為谿肉分之間谿谷之㑹以行
　榮衛以㑹大風邪溢氣壅脈熱内敗榮衛不行必將
　為膿肉消骨髓外破大膕流於節腠必將為敗積寒
　畱舍榮衛不居卷内縮筋肋肘不得伸内為骨痺外
　為不仁命曰不足大寒畱於谿谷也谿谷三百六十
　五穴㑹亦應一歲其小痺淫溢循脈往來微針所及
　與法同源痺在皮寒在脈血凝在筋屈不伸在骨重
　在肉不仁在皮膚易已在筋骨疼入腸則死陽多陰
　少為熱痺陰多陽少為寒痺陽少陰盛汗出為濡肌
　痺至陰遇此也五痺不已重感於邪内舍於臟各有
　所歸淫溢之氣妄行隨臟所主而入為痺也行痺風
　勝周痺熱勝著痺濕勝痛痺寒勝諸痺不已亦益内也
　下有胞痺等當在此下
八風五痺
　筋痺春遇　脈痺夏遇　皮痺秋遇　骨痺冬遇
　頭風　腦風　迎風發大寒腦痛漏風酒消　瘟風
　成癩　伏梁為風根　寖汗憎風　胞痺　腸痺
　熱痺當在五痺下
　四時之正氣八節之風來朝天乙風氣安静乃可利
　經脈調血氣故歴志忌之八節前後各五日不可灸
　刺風朝太乙具見天元玉册八正者所以候八風之
　虚邪以時至者也　四時者所以分春夏秋冬之氣
　所以在時調之八正之虚邪而避之物犯也以身之
　虚逢天之虚兩虚相感其氣至骨入則傷五臟故曰
　天怠君子不可不知也　海藏云豈特八風而已凡
　遇七十二候中諸節候之氣寒暑温凉應爾其變異
　常者可避忌之　酒濕之為病亦能作痺證口眼喎
　斜體曳半身不遂渾似中風舌語不正當泄濕毒不
　可作風病治之而苦汗也衍義所論甚當易簡所言
　與此相同見參蘇飲條下
八風散
　治八風十二痺腰腿病半身不遂節痛皮瞤筋緩急
　痛不在一處目眩失神恍惚妄言身上㾦瘰面上疱
　起黄汗染燥濕不等顔色乍赤乍白乍青乍黑乍寒
　乍熱身反張一切等證
　　麻黄　白术(各一/斤)括蔞根　甘草　蔓荆
　　天雄　白芷　　防風　　芍藥　石膏
　　天門冬(各十/兩)　　羌活(二/斤)　黄芩(一斤/三兩)
　　山茱萸　　　　食茱萸(二/斤)躑躅花(二/斤)
　　茵陳(十四/兩)大黄(半/斤)細辛　　乾薑　桂心(各二/兩)
　　丹參　　雄黄　硃砂(各一兩/另碾)
　右二十五味為散酒服方寸匕日一服一月後再五
　十日知一日日差一歲可常服先食
患熱風者先治熱毒治四肢不収不能用力失神不知
　人合三汁法
　　竹瀝汁　生葛汁(各一/升)生薑汁(三/合)
　右三味相合温煖分三服平旦日晡各一服訖覺四
　肢有異風疾人多慾者加薏苡仁人參不能屈伸者
　加牛膝文潞公藥凖所載外臺荆瀝竹瀝法并大續
　命後竹瀝法並見前
四季之風其傷人也各舍本藏先外後内難經云妄不
　受邪者乃是也
金匱要略中風厯節病脈證治(後代明醫諸書所/説皆取此為法)
夫風之為病半身不遂或但臂不遂者此為痺脈微數
　中風使然寸口脈浮而𦂳𦂳則為寒浮則為虚寒則
　搏邪在皮膚浮者血虚脈絡空虚邪賊不瀉或左右
　邪氣反緩正氣即急正氣引邪喎僻不遂邪在於絡
　肌膚不仁邪在於經即重不勝邪入於腑則不識人
　邪入於臟則舌强難言口吐涎沫
侯氏黑散(外臺治風痼治大風四肢/煩重心中惡寒不足者)
　　菊花(四/分)　白术(十八/兩)　細辛(五/分)　牡蠣(燒三/分)
　　桔梗(八/分)　防風(十八/兩)　人參(三/分)　白礬(枯三/分)
　　黄芩(五/兩)　當歸(十八/兩)　乾薑(三/分)　川芎(三/分)
　　桂枝(去皮/三分)茯苓(去皮/三分)
　右十四味為散酒服方寸七日一服初服二十日温
　酒下之禁一切魚肉大蒜當宜冷食六十日止即藥
　查在腹中不下也熱食即下矣冷食自能助藥(外臺/有鐘)
　(乳二分/無桔梗)
主癲癎方
　　大黄　乾薑　龍骨(各四/兩)　桂枝(去皮/一兩)
　　甘草(炙二/兩)　　牡蠣(燒二/兩)　滑石　石膏
　　凝水石　赤石脂　紫石英　白石脂(各四/兩)
　右十二味杵麄篩以韋囊盛之取三指撮井花水三
　升煮三沸去柤温服一升深師云大人風强少水驚
　癎瘈瘲日數十發醫所不治除熱方效宜風引也
防己地黄湯
　治病如强狀妄行獨語不休無寒熱其脈浮者
　　防己(一/分)　桂枝(去皮/三分)　防風(三/分)　甘草(炙二/分)
　右四味㕮咀以酒一杯漬之一宿絞取汁取生地黄
　二斤㕮咀蒸之如粟米爛飯以銅器盛其汁更絞地
　黄等汁和分再服
頭風摩散方
　　大附子(炮去/皮臍)　鹽(各等/分)
　右二味為散沐了以方寸七摩臍上令藥行
寸口脈浮而弱沈即主筋浮即主腎弱即主肺出入水
　中如水瀉心歴節黄汗出故曰歴節
少陽脈浮而滑滑則穀氣實浮則汗自出少陰脈浮而
　弱則血不足浮則為風血風相搏即疼如掣盛人脈
　濇小短氣自汗出歴節疼不可屈伸此皆飲酒汗出
　當風所致節即疼身體塊瘰脚腫如脱頭眩短氣温
　温欲吐者以
桂枝芍藥知母湯主之
　　桂枝(四兩/去皮)　芍藥(三/兩)　甘草(炙二/兩)　麻黄(一兩/去節)
　　白术(五/兩)　　防風(四/兩)　生薑(五兩/切)　川子(三兩炮/去皮臍)
　　知母(四/兩)
　右㕮咀以水七升煮取三升去柤温服七合日三服
烏頭湯治歴節疼痛不可屈伸
　　烏頭(㕮咀以蜜三升煎/至一升即取烏頭)　甘草(炙一/兩)麻黄(去/節)
　　芍藥　黄茋(各二/兩)
　右四味㕮咀以水三升煮取一升去查内蜜煎熟温
　服七合不知再服之
治脚氣衝心方
　右以礬石二兩將水一升五合煎數沸浸脚良
附方續命湯
　治中風排身不能自収口不能言冒昧不知痛處或
　拘急不得轉側
　　麻黄(三兩/去節)　桂枝(去/皮)　當歸　人參　乾薑
　　石膏(碎綿/裹)　甘草(炙各/三兩)川芎(一/兩)杏仁(十四枚/去皮尖)
　右九味㕮咀水一斗煮取四升去查温服一升當小
　汗薄覆被憑几坐汗出即愈不汗更服無所禁勿當
　風　姚云與大續命湯同兼治婦人産後去血者及
　老人小兒尤宜服　并治但伏不得卧欬逆上氣面
　目浮腫古今録驗方　范汪云是仲景方欠兩味
三黄湯
　治中風手足拘急百節疼痛煩熱心亂惡寒不下食
　　麻黄(去節/五分)　獨活(四/分)　細辛(二/分)　黄茋(二/分)
　　黄芩(三/分)
　右五味㕮咀以水七升煮取二升去查分温三服一
　服小汗兩服大汗心熱加大黄二分腹痛加枳實一
　枚氣逆加人參三分悸加牡蠣三分渴加括蔞根三
　分先有寒加附子一枚(見千/金方)
八味丸
　治風虚頭眩苦極口不知味腹饑温中益精氣附子
　湯方見風濕中見近效治脚氣上入小腹不仁
　　熟地黄(八/兩)　薯蕷(四/兩)　澤瀉(二/兩)　山茱萸(四/兩)
　　牡丹皮(二/兩)　桂枝(去皮/三兩)　茯苓(三/兩)　附子(去皮臍/三兩)
　細末煉蜜丸桐子大酒下十五丸日再服加至二十
　五丸(易催/氏)
越婢加术湯
　治内極熱則身體津脱腠理開汗大濡厲風下焦脚
　氣並治之
　　麻黄(去節/六兩)　石膏(半/斤)　生薑(三兩/切)　甘草(炙二/兩)
　　大棗(十枚/擘)　白术(四/兩)
　右六味以水六升先煮麻黄再沸去上沫内諸藥煮
　取三升去查分温三服惡風加附子一枚炮(見千/金方)
風癎例
　經云因母腹中感驚風氣而得後成人至欲壯纔發
　是其源也
五癎五獸
　犬癎反折上竄犬叫肝也　鷄癎驚跳反折鷄叫肺
　也　羊癎目瞪吐舌羊叫心也　蛇癎弄舌搖頭心
　也　牛癎目直視腹滿牛叫脾也　猪癎如尸吐沫
　猪叫腎也　已上五癎重者死病侈甚者亦死　錢
　氏云大喜後食乳食多成驚癎　大哭後食乳食多
　成吐瀉　服冷乳則青　食熱乳則瀉黄　男發搐
　目左視無聲右視有聲　女發搐目右視無聲左視
　有聲相勝故也别有發時證
炒香丸(並見/局方)
後有蝎稍丸　一名靈砂歸命丹
　治小兒每一粒分作一十五丸每服二丸蜜水下
　此治脈有力内熱無力外寒五生丸治之
鶴頂丹　硃砂丸　錢氏抱龍丸　錢氏安神丸(主治/並見)
　(本/方)　　山藥　　牙硝　龍腦　麥門冬
　　凝水石
東垣先生驪珠丹(治老人虚熱皮/燥不食安神)
　　人參　　沈香
局方甘露丸(主治並/見本條)
至寶丹　治命金丹　不換金丹　蝎稍丸　軟金丸
　(並見王厲大/通痺本方後)
易簡三生飲
　治卒中昏不知人事口眼歪斜半身不遂咽喉作聲
　痰氣上壅無問外感寒内傷喜怒或六脈沈伏或指
　下浮盛幷宜服之兼治痰厥飲厥及氣虚眩暈悉有
　神效但口開手散眼合遺尿聲如鼾鼻者並難治療
　　南星(一/兩)　川烏(半/兩)　生附(半/兩)　木香(一/分)
　右㕮咀每服半兩水二盞薑十片煎至六分去查温
　服或口禁不省人事者用細辛皂角各少許為細末
　以蘆管吹入鼻中候噴嚏其人少蘇然後進藥痰涎
　壅盛者每服加全蝎四枚仍用養正丹鎮墜之一法
　氣盛人止用南星半兩木香一錢加生薑七片煎名
　星香散一法氣虚人用生附子并木香如前數煎名
　附香飲亦有天雄代附子者並治卒中始作無不尅
　效　因氣中以浄湯化蘇合香丸乘熱灌服仍用前
　藥汁濃磨沈香一呷許再煎一沸服之候服前藥已
　定審其的然是風方用醒風湯小續命湯之類　中
　寒只用附子理中湯薑附湯　中濕則白术酒术附
　湯之類皆可用　中暑不録於此痰飲厥逆氣虚眩
　暈止守本方
五生丸(李仲南傳/治痛有神)
　　南星　半夏　川烏　白附子(各一/兩)
　　大豆(去皮秤/一錢半)
　右細末滴水為丸桐子大每服三丸至五丸不得過
　七丸薑湯下
局方生白丸(治風大痛/筋脈攣急)
　　白附子(三/兩)　南星(三/兩)　半夏(七/兩)　川芎(半兩已上/㕮咀銀器)
　　(磁器内將水煮五/沸取出焙乾用)
　右細末糯米麵糊為丸如桐子大生薑湯下二十丸
　不拘時
局方青州白丸子
　治男子婦人半身不遂手足頑麻口眼喎斜痰涎壅
　塞一切風病他藥所不能療者小兒驚風大人頭風
　洗頭風婦人血氣並宜治之
　　南星(三兩/生用)　半夏(水泡七/兩生用)　白附子(二兩/生用)
　　川烏(生去皮/臍半兩)
　右搗羅極細末以生絹囊盛用井花水未去者更以
　手揉令出如有查更研收入絹袋擺盡為度於磁盆
　中日曬夜露至晚棄水别用井花水攪又擺至來日
　早再換新水攪如此春五日夏三秋七冬十日去水
　曬乾後如玉片碎碾以糯米粉煎粥清為丸如菉豆
　大初服五丸加三服至三日後浴當有汗便能舒展
　服經三五日呵欠是應常服十粒以來亦無痰膈塞
　之患小兒驚風薄荷湯下三兩丸
易簡青州白丸子(主治脩製/並見本方)
　　南星　白附子　半夏　川烏
　右每服五十丸生薑湯下此藥本方所服丸數極少
　恐難愈病今加數服之咳嗽痰實咽喉作聲老人小
　兒宜加服之　一切痰涎為患及中風偏廢之疾常
　服悉有神效　若小兒瀉後發熱多作慢驚常雜以
　金液丹用之甚騐　男子婦人小兒小便白濁及思
　念過多致陰陽不分清濁相干此藥極能分利　若
　心多驚悸夜卧不寧或復健忘甚者狀如癲癎皆由
　心氣鬰結或思慮傷脾致痰飲為患迷亂心經之所
　致也不宜遽用凉心之劑當服此用温膽湯佐之
　若心中怔忡嘈雜暈眩頭目昏沈肌肉瞤動頸項强
　痛四肢痠痛手足戰曳甚者半身不遂多因痰飲使
　然若例作心病風病并寒濕治之恐非其宜亦當用
　之仍以利痰飲之劑服無不應手而愈一方用南星
　白附子等分半夏倍之滴水為丸服之亦效
白茯苓丸(此皆治/癎症)
　　南星　半夏　白术　白附子　茯苓　白礬
　右細末生薑汁滴丸菉豆大生薑湯下二三十丸無
　時
二白丸(此二味互分温/凉不可不察)
　　白礬(一塊約/一兩許)
　右用生蒸餅裹蒸熟去皮臨丸入輕粉一字或半錢
　量虚實加減丸桐子大每服二三十丸薑湯下小兒
　丸小
小靈寶丹
　　附子(炮二/兩)　天麻　全蝎　白殭蠶(炒/)
　　藿香葉　　南星(炮/)白附子(炮各/半兩)
　右細末酒糊丸桐子大温酒下十五丸
靈寶丹又有草烏黑豆製謂之窮靈寶丹
枸杞丸
　　枸杞(真者/一兩)　薑屑(一/兩)　半夏　天麻
　　白礬(各一/兩)
　右為細末好酒和作團以生蒸餅劑裹藥蒸熟去上
　薄皮搗和勻如硬洒酒些小可丸
治癎方治太陽陽明二經為病
　　荆芥穗(四/兩)　白礬(三兩為/細末)
　右棗肉丸桐子大每服二十丸荆芥湯下次服三十
　丸次服四十丸次服五十丸食前
食療云蛇脱皮主去風邪明目治小兒一百二十種驚
　癎寒熱腸痔蠱毒惡瘡安胎熬用治蛇癎弄舌搖頭
　者宜用全脱也
狂邪顛癎常欲卧眠自賢自智驕居妄行一體方(此能/安臟)
　(下/氣)
　右用白雄雞一隻煮熟五味調和作羮粥食之
古鏡味辛無毒主驚癎邪氣小兒諸惡疾煮取汁和諸
　藥煮服之文字彌古者尤佳
南星半夏例
　　加黄芩為小黄丸　加人參苦葶藶為定喘丸
又一法加硃砂煮半夏白附子糊丸桐子大每服十五
　丸生薑湯下薄荷湯亦可
易簡紅丸子(脩合治療之/法並見局方)
　　蓬术　三稜　橘皮　青皮　胡椒　乾薑
　　阿魏　礬紅
　右每服六十丸薑湯嚥下大治大人小兒脾胃之證
　極有神效但三稜蓬术本能破癥消癖其性猛烈人
　不以此為常服之劑然今所用者以生産之處隔札
　二藥不得其真乃以紅蒲根之類代之性雖相近而
　功力不同應老弱虚人小兒姙婦以其治病不能傷
　耗真氣但服之兼疑此藥須是合令臻至用好米醋
　煮陳米粉為丸若脩合之時當去阿魏礬紅小橘皮
　煎治尋常飲食所傷中脘痞滿服之應手而愈　大
　病之後穀食難化及治中脘停醋並生薑湯下　脾
　寒瘧疾生薑橘皮湯下　心腹脹痛紫蘇橘皮湯下
　　脾寒作楚菖蒲湯下酒疸穀疸遍身昏黄大麥湯
　下　兩脅引乳痛沈香湯下酒積食積面黄腹脹時
　或乾嘔煨薑湯下婦人脾血作楚及血癥氣塊經血
　不調或過時不來並用醋湯嚥下寒熱往來者尤宜
　服之　産後狀如顛癎者此乃敗血上攻迷亂心神
　所致當以此藥熱醋湯下其效尤速　男子婦人有
　癲之患者未必皆因心經蓄熱亦有因胆氣不舒遂
　致痰飲上迷心竅故成斯疾若服凉劑過多則愈見
　昏亂當以此藥衣以辰砂用橘葉煎湯嚥下名小鎮
　心丸　姙婦惡阻嘔吐全不納食百藥不治惟此最
　妙乃佐二陳湯服之但人疑其墮胎必不信服每易
　名用之時有神效但恐姙婦服之此後偶爾損動必
　歸於此藥故不敢極言其效
局方紅丸子
　治丈夫脾積滯氣胸膈滿悶面黄腹大四肢無力酒
　積不食乾嘔不止皆脾連心胞及兩乳痛婦人脾血
　積氣諸般血癥氣塊及小兒食積骨瘦面黄腹脹氣
　息不嗜飲食漸成脾勞不拘老㓜並宜服之
　　廣茂(五/斤)　青皮(五/斤)　胡椒(三/斤)　乾薑(三/斤)
　　陳皮(四斤去/白㨂浄)　　　京三稜(三斤水浸令/軟切作片子)
　右件六味並為細末醋糊丸桐子大礬紅為衣每服
　三十丸食後薑湯下小兒臨時加減與之
局方蘇合香丸
　療傳屍骨蒸殗殢肺痿痓忤鬼氣卒心痛霍亂吐利
　時氣鬼魅瘴瘧赤白暴利厥血目閉痃癖疔腫驚癎
　鬼忤中人小兒吐乳大人狐惑等病
　　蘇合香油(一兩入安/息膏内)　白术(二/兩)　青木香(二/兩)
　　硃砂(二兩碾/水飛)　白檀(剉三/兩)　　　薫陸香(另研/一兩)
　　沈香(二/兩)　　　烏犀(錫屑/二兩)　　　安息香(二/兩)
　　無灰酒(一斤/熬膏)　香附子(二兩/去皮)　　訶棃勒(三兩煨/去皮)
　　龍腦(一兩/研)　　麝香(一/兩)　　　　蓽撥(三/兩)
　右細末入硏藥勻用安息香膏并煉白蜜和劑毎服
　施元桐子大早取井花水温冷任意化服四丸老人
　小兒可服一丸温酒化服空心服之用蠟紙裹一丸
　如彈子大緋絹袋當心帶之一切邪神不敢近
易簡蘇合香丸(主治脩製並/見前局方)
　每服一二丸沸湯少許化服治卒中昏不知人事及
　霍亂不止及心腹撮痛鬼疰客忤癲癎驚怖或攧撲
　傷損氣暈欲倒凡是倉卒之患悉能治療隨身不
　可暫闕辟諸惡氣并禦山嵐瘴氣無以踰此若吊喪
　問疾之處尤不可無但市肆所賣多用腦子當以火
　上焙去烈氣以酒調服若用心過度夜卧不安尤宜
　服功效不可具述
返魂丹
　治小兒諸風癲癎潮發瘈瘲口眼相引項背强直身
　關緊急目睛上視及諸病久虚變生虚風多睡皆因
　荏苒不解宜服之
　　烏犀(錫屑/二兩)　水銀(半/兩)　天麻(酒洗/切焙)　梹榔(各半/兩)
　　殭蠶(去絲嘴/微炒)硫黄(半兩為末明磁盞慢火養却入/水銀急炒去青成砂要知緊慢)
　　獨活(去/蘆)　　川烏(燒通赤焰烟少許合/舊絹上卷之冷傾出)乾蝎(炙/)
　　蓽撥(各一/兩)　肉桂(去麄/皮)　　防風(去/蘆)　沈香
　　槐膠　　　當歸(去蘆酒浸/切焙炒黄)細辛(根/)　天南星(湯/洗)
　　(薑自然汁煮軟/細切焙乾炒黄)阿膠(杵碎蛤粉/炒如珠子)藿香葉(去梗/土)
　　烏蛇(酒浸一宿炙令/熱去皮骨用肉)白花蛇(酒浸一宿炙令/熱去皮骨用肉)
　　羌活(去/蘆)白附子(炮一/兩)麻黄(去根/節)半夏(湯泡薑汁浸/三宿炒黄)
　　羚羊角(鎊/)　陳皮(去白已上/各一兩)　天竺黄(研/)
　　木香　人參(去/蘆)　　乾薑(炮/)　茯苓(去/皮)蔓荆子(去/白)
　　(皮/)　　晚蠶紙(微/炒)　􁁟本(去/土)　敗龜板(醋酒塗/炙黄)
　　桑螵硝(炒/)　白芷　何首烏(米湯浸/煮炮乾)虎骨(醋酒塗/炙黄)
　　縮砂仁　　丁香　白术(泔浸一宿/切焙乾)枳殻(去白/麩炒)
　　厚朴(去麄皮薑汁塗炙/令熟已上各三分)蟬殻(去土/炒)　川芎
　　附子(水浸泡/去皮尖)石斛(去根/剉)肉豆䓻(去殻/炒)龍腦(另/研)
　　牛黄(研/)　　硃砂(研水/飛)雄黄(研水飛/各一兩)麝香(另研/一錢)
　　烏鷄(一隻去/嘴翅足)狐肝(三具已上二味臘月内瓦甌盆/盖固濟木炭燒赤取出研極細)
　　金箔(二十箇/為衣)
　右藥五十八味並須如法製造杵令細煉蜜和合入
　酥即搗二三千杵丸如桐子大金箔為衣每一歲兒
　温薄荷自然汁化下無時
八風例
海藏云撓萬物者莫疾乎風風者百病之長善行而數
　變衝蕩吹擊而無窮從前來者為虚邪從後來者為
　實邪自病者為正邪假令春得金風是為賊邪非牕
　牖之風為賊風也故古人云虚邪賊風避之有則
局方入風丹
　　半夏(白礬製/一兩)　白殭蠶(炒/)　白附子(炮各/五錢)
　　天麻(酒/浸)　　　麝香(研各二/錢半)寒水石(燒赤水/飛半斤)
　右細末入碾藥再碾勻煉蜜丸櫻桃大細嚼一丸荆
　芥湯茶湯任下食後服
辰砂天麻丸
　　天麻(二/兩)　　南星(二兩薑汁/浸切片)　川芎(二錢/半)
　　白附子(炮五/錢)白芷(一錢八/分半)　　麝香(三錢二/分半)
　　辰砂(五錢一分半入/藥一半為衣)
　右細末水糊丸桐子大荆芥湯下二十丸無時
辰砂丸(治心熱驚風/痰涎壅塞)
　　辰砂(半/兩)　　半夏(湯洗/一兩)　蝎稍(焙一/錢)白附子(焙二/錢半)
　　白殭蠶(炒二/錢)牛黄(一/錢)　　硼砂(一錢/研)
　右細末糊丸桐子大生薑荆芥湯下二十丸無時
麝香全蝎散(治小兒/驚癎)
　　麝香　硃砂(各半/錢七)　全蝎(一箇/大者)
　右三味碾爛熱酒調下空心
立應散(治急慢/驚風)
　　麝香(少/許)　蝎稍(二/錢)　金頭蜈蚣(分開/曝乾)
　右為細末鼻内㗜隨左右用之
徐老丸(權藥皆生用/常服皆製)
　　南星　半夏　蛤粉　白礬　乾薑　大黄
　　黄連　黄蘗　牽牛
解語丸(治中風言語/造次不正)
　　白附子　石菖蒲　逺志　全蝎　羌活
　　天麻　　南星　　白殭蠶
　右為細末蜜丸豆大服之
玉液丸(主治製並/見局方)
　　半夏(洗/)　白礬　寒水石(燒/)
玉芝丸(主治並/見本方)
　　人參　　白礬　茯苓　南星　半夏
　　薄荷
人參半夏丸(玉芝加/蛤粉)
　　藿香　　黄連　黄蘗　乾薑　寒水石
　右末之上主藥並用糊為丸
與藏用丸相和為搜風丸與金花丸相合為軟金花丸
局方通聖白花虵散(主治並/見本條)
　　天麻　赤箭　防風　厚朴　藁本　海桐皮
　　蓽撥　木香(不見/火)　　肉桂　杜仲　山藥
　　當歸　甘草　菊花　羌活　虎骨(醋/炙)白芷
　　乾蝎　牛膝(酒/浸)白花虵　威靈仙(去/土)　蔓荆子(去/皮)
　　郁李仁　　　白附子(以上各/等分)
　右細末每服一錢或二錢温酒調下荆芥湯亦得空
　心服久病之人尤宜服之
木香保命丹
　　通聖白花蛇細散　　星螵蠶獨麝均攤
　　蜜丸如彈朱衣色　　便是木香保命丹
仲景皂角丸例
皂莢丸(治欬逆上氣淋/濁立坐不卧)
　　皂角一物杵末蜜丸桐子大大棗膏汁下
　又一法加半夏一法加大黄一法加牽牛利膈一法
　加槐莢子青皮半夏黑牽牛　右用生薑糊丸桐子
　大生薑湯下一十五丸　孫真人治大小便不通關
　膈不利燒皂莢粥飲下三錢立通
崔元亮治咳嗽腹脹
　　炙皂角去弦
　右細末蜜丸桐子大肉汁下十丸利後忌肉一月
　　皂角為君　一法加神麯　麥蘖　半夏
　　白礬　南星　青皮　陳皮　白芷
　右細末薑糊丸桐子大每服三十丸薑湯下硃砂為
　衣
皂莢半夏湯(治痰胸/中不散)
　　皂莢五大錠打碎半夏五兩二味同煮一日去皂
　　莢取半夏晒乾為散每服一錢水一鍾生薑十片
　　䓤白三莖煎六分去查温服無時
衍義云(治風涎潮熱/寒氣不通)
　　皂莢(炙一/兩)　白礬(生半/兩)　輕粉(半/錢)
　右末之水調一二錢灌之須臾吐涎用丸者分膈下
　涎也
皂莢治喉閉逡巡不救方
　　皂莢(去皮子生半兩為細末筯頭㸃少許在痛處/更以醋糊藥末厚塗頂上須臾便破血出立)
　　(效/)
皂莢丸(治咳嗽/久不差)
　　皂莢(不以多少去皮弦/酥炙黄焦去子)
　右為細末蜜丸桐子大每服十丸臨卧桑白皮煎湯
　下
治暑中久病濕熱
　皂莢與蒼术燒之以辟濕熱疫氣温邪
治逺年近日休息利皂莢不蛀者不以多少土磚燒
　有焰盆子合定以土圍之存性搗為末每服二錢
　茶末一錢相和白湯㸃服病雖大不過三五日愈
　日可二服
枳殻丸
　　皂角(二兩酥炙/去皮子)　枳殻(二兩/麩炒)　木香　梹榔
　　半夏(各半/兩)
　右為細末薑糊丸桐子大薑湯下三十丸食後臨卧
　服
祛風丸
　　皂莢(君/)　車前子　赤茯苓　木香　梹榔
　　枳實　　大黄　　牽牛　　青皮　陳皮
　　半夏
　右為細末米飲丸桐子大三十丸薑湯下
備急五嗽丸
　　皂莢　乾薑　桂(各等/分)
　右為細末蜜丸桐子大酒米飲下五丸
小枳殻丸
　　枳殻　茯苓　白术　乾薑　半夏(各等/分)
梹榔木香例
𨗳飲丸
　　枳殻　木香　梹榔　青皮　白术　陳皮
　　半夏　茯苓　三稜　廣茂(各等/分)
　一法加牽牛用生薑自然汁糊為丸
三倍丸
　　木香(一/兩)　青皮(二/兩)　半夏(三/兩)
　右細末薑糊丸薑湯下
小梹榔丸
　　木香(一兩二/錢半)　梹榔　枳實(三兩五/錢半)　大黄(五/兩)
　　牽牛頭末(二/兩)
　右細末水丸加青皮為氣針丸一法去大黄加乾薑
　以其所傷有寒熱之異也去枳殻大黄加陳皮乾薑
　為梹榔丸
大梹榔丸
　　木香(三/錢)　梹榔(三/錢)　枳殻(半/兩)　大黄(一/兩)
　　青皮(半/兩)　陳皮(半/兩)　黄連　　黄栢
　　廣茂(各三/錢)當歸　　香附子(炒/)牽牛末(以上各/一兩)
　右二藥生薑糊丸菉豆大薑湯下二十丸並實熱人
　可以服　一法枳實木香梹榔青皮陳皮三稜廣茂
　枳殻大黄牽牛為細末糊丸桐子大　一法去大黄
　牽牛加神麯麥蘖
三稜丸
　治男子婦人癥瘕痃癖積聚成塊不散堅滿胸膈痞
　悶飲食不下兩脅時痛一切腹脹積聚等證並皆治
　之
　　人參(三/錢)　木香(三錢/半)　梹榔(三錢/半)　白术
　　三稜(一兩/半)廣茂(六錢/半)
　右細末生薑汁糊丸桐子大臨卧生薑湯下三四十
　丸　一法為散每日空心沸湯調服三錢早晚各一
　服
木香三稜丸
　　木香(半/兩)　三稜(一兩/半)　廣茂(一/兩)　香附子(四/兩)
　右加甘遂為泄水丸　加甘遂牽牛茴香為泄水散
　薑汁調下　子和泄水丸藏用丸一料加甘遂一兩
泄水散
　　牽牛頭末(一/兩)　木香(二/兩)　茴香(一兩/炒)　甘遂(三錢/半)
　右調細末薑汁調一二錢
錢氏宣風散
　　牽牛末(一/兩)　梹榔(二/斤)　陳皮　甘草(各半/兩)
　右細末食前蜜水調半錢或一錢
錢氏利驚丸
　　輕粉(一/錢)　天竺黄(二/錢)　青黛(一/錢)牽牛末(半/兩)
　右細末蜜丸豌豆大薄荷湯下　加半夏為軟金丸
守真藏用丸　遍身疼痛者加白芥子為應痛丸　大
　熱瘡痒者加芒硝為解毒丸　腸胃燥澁者加郁李
　仁為潤腸丸　日久成積者加蜜陀僧為消積丸
　加桃仁為桃仁丸　加桂陳橘皮茴香為和中丸
　加木香梹榔為彌善丸　加薄荷川黄連川芎為神
　芎丸
通聖散加　地骨皮　甘菊花　生地黄
　蜜丸通聖菊花丸　加天麻甘菊熟地黄蜜丸為通
　聖天麻丸　右藥丸如彈子大每服一丸
大抵通聖散解利治實人外傷傳染有形大便結者效
　非仲景本藥也與易老羌活散加大黄同意若内傷
　冷物寸口小者變證必矣戒之戒之
泄水丸散治脚瘡中痛法在十棗湯後盖厥隂分也
木香定痛丸
　治逺年近日患腰脚疼痛不能起坐氣血凝滯走注
　疼痛一切腰痛
　　木香(半/兩)　青皮(二/錢)　陳皮(二錢/半)　大黄(一/兩)
　　黑牽牛(二兩一/本七錢)　　甘遂(二/錢)　　茴香(二錢/半)
　　川芎(二錢/半)白芥子(炒一/錢半)　　　　當歸(三錢/半)
　　没藥(二/錢)
　右細末酒糊丸桐子大每服一十五丸二十丸食前
　臨卧温湯下
仲景附子湯(此下五方當/在少陽條下)
　　附子　人參　白术　茯苓　芍藥
四物附子湯
　治風濕相搏骨節煩痛四肢拘急不可屈伸近日則
　自汗出而氣短小便不利惡風不欲去衣或頭面手
　足時時浮腫
　　附子(炮一/錢)　桂心(八/錢)　白术(六/錢)　甘草(炙四/錢)
　　生薑(六/錢)
　右㕮咀水一升半煑取八合分三服微汗愈對病加
　減　大汗煩者三服三合　體重者加防己八錢
　悸氣小便不利者加茯苓六錢
仲景甘草附子湯　此四物附子湯無乾薑
附子湯(此湯在四君/子湯條下)
　治濕痺緩風身體疼痛如拆肉弩割錐刺
四君子湯加桂附芍藥　白术附子為君而多
　右七味水一升煮六合分三服對證增損
易簡附子湯　與附子同在少陰薑附湯下
萬病無憂散
　　木香　胡椒(各半/錢)黄茋　木通　陳皮
　　桑白皮　　白术(各一/錢)　黒牽牛末(六/錢)
　右七味細末二錢七牽牛末二錢　空心薑湯調服
枳實丸
　　枳實(三/錢)　大黄(半/兩)　牽牛(半/兩)
　右三味為末與子和細水丸為小兒通膈丸加皂角
　為祛風丸
搜風利膈丸
　　大黄(煨二/兩)　牽牛(炒二/兩)　芒硝(半/兩)
　右細末糊丸菉豆大量虚實加減
𤣥胡丸
古方𤣥胡丸(此藥當在氣條/論内外感也)
　　𤣥胡(一/兩)　青皮(五/錢)　陳皮(五/錢)　乾薑(三/錢)　木香
　　三稜　　廣茂(各四/錢)當歸　　雄黄(另碾各/三錢)
　右細末酒糊丸桐子大
詵詵麯糵丸
　　青皮(去/白)陳皮(去/白)三稜　廣茂　木香　梹榔
　　半夏(製/)白术　麥蘖　薑屑　神麯(各等/分)
　右為細末糊丸温水下二三十丸無時已上凡泄後
　服白粥一二日忌油膩肉食恐成疳也
　
　
　
　
　
　
　
　
　醫壘元戎卷十一
欽定四庫全書
　醫壘元戎卷十二
　　　　　　　　　　　　元　王好古　撰
厥陰證
調胃散(治一切吐逆傷寒四/肢逆冷粥食不下)
　　硫黄　　水銀(各/半)
　右先碾硫黄極細次下水銀同碾至黑色為度每服
　一錢重者二錢温米飲調服無時
許學士破陰丹　論伏陽一脈　並見陰證論
還陽丹活人丹砂丸　火焰散　回陽丹
反陰丹(並見陰/證論)
半硫丸治老弱虚人臟腑秘(主治修製/並見局方)
　　硫黄　　半夏
局方金液丹(主治修製/並見局方)
　　上二藥並在五苓化水丹後
三寶丹
　　雄黄　半夏　牡蠣　硃砂
楊氏五神丸(一名來/復丹)
　　硫黄(另/碾)　硝石(另/碾)
　右同與磁器内用文武火炒得所勿令太過須一氣
　透方可若未透則氣不相感
　　五靈脂　青皮　陳皮(去白/等分)
　右件陳皮等末與硫黄硝石和勻麵糊丸桐子大此
　藥二氣相配陰陽均平天地平和之氣可熱可冷可
　緩可急是以治陰陽不調冷熱交攻榮衛相勝心腎
　不升降水火不交養丈夫婦人因病嬰兒急危但胃
　氣在無不獲邪氣炎上煩燥冷氣攻急痛膈氣痛塞
　不可忍腎氣脅下攻之氣滿不可轉動諸霍亂吐瀉
　渴藥不止一服定大抵吐逆脣口青手足厥冷脚轉
　筋者兩服傷寒煩燥昏塞倒卧不省人事不得飲新
　久患崩漏泄利不問赤白冷熱量患深淺服數服止
　若非時嘔吐飲食不下服之立愈每服五十丸空心
　米飲下甚者七十丸童稚十丸嬰兒五七丸新生兒
　二三丸化破與服如小兒急慢驚風若胃氣在雖困
　無不救者但是臟腑一切急病不問證􁀣並可治之
　非與尋常方一同乃愽效救濟人藥也
易簡來復丹(主治修製之/法並見局方)
　　硫黄　五靈脂　橘紅　青皮　𤣥精石
　每服二十丸米飲下食前此藥可冷可熱與養正丹
　黑鉛丹相類但體輕不能鎮墜耳然硝石性寒佐以
　陳皮其性疎快硫黄且能利人若作熱藥用以止瀉
　誤矣但霍亂一證吐利交作盖曰淡食生冷暑濕熱
　之氣中脘結閉揮霍變亂此藥通利三焦分理陰陽
　服之其效最驗兼治翻胃嘔逆其效尤速中暑霍亂
　此藥最切小兒驚風用亦有驗盖上證候皆由涎飲
　中節致之此藥温利涎飲既出則諸悉去若男子婦
　人心腹作痛疎利之劑　得效者未應遽補當以藥
　徐徐飲之令大便常通利則痛不復作矣嘔吐用之
　其意亦然不可不知腎厥頭痛老人頭痛並宜常服
　一法治老人並虚損之人寒氣入腹大小便不通者
　用生薑半兩連根葉和泥䓤一根鹽一撮豆豉五十
　粒爛碾略炒盒臍心兩劑更易用之以利為度亦良
　法也
局方來復丹
　此藥配類二氣均調陰陽奪天地中和之氣乃水火
　既濟之方可冷可熱可緩可急善治榮衛不交養心
　腎不升降上實下虚氣閉痰厥心腹冷痛臟腑虚滑
　不問男女老㓜危急之證但有胃氣無不獲安助真
　補虚救陰助陽為效殊勝
　　舶上硫黄(透明不/夾石者)　大陰𤣥精石(一兩研/水飛)
　　硝石(半兩同硫黄並為細末入定磁内以慢火炒/箆子不住手攪令隂陽入不可火太過傷藥)
　　(力再研極細/名曰二氣末)五靈脂(二兩酒浸用五臺山者用/水澄去砂石晒乾揀净秤)
　　陳皮(去白/三兩)　青皮(去白/三兩)
　右用五靈脂二皮為細末次之𤣥精石末及前二藥
　末拌勻以酒醋打糊為丸如豌豆大每服三十丸空
　心粥飲吞下甚者五十粒小兒慢驚風或吐痢不止
　變成風搐搦非風也胃氣欲絶故也用五粒碾細末
　飲送下　老人伏暑逆亂紫蘇湯下婦人産後血逆
　上搶心悶絶并惡露不止及赤白帶下並用醋湯下
　常服和陰陽益神散腰腎間陰濕止脅疼痛立見神
　效應諸疾不辨陰陽證者並宜服之神異不可具述
四神丹
　治百病補五臟逺疫病厲却嵐瘴除尸疰蠱毒鬼魅
　邪氣大治男子婦人真元虚損精髓耗傷形羸氣弱
　中滿下虚水火不交養陰陽失升降精神困倦面色
　枯槁亡血盜汗遺溺失精大便自利小便滑數夢寐
　驚恐陽事不舉腰腿沈重筋脈拘急及治一切沈寒
　痼冷痃癖疝瘕絞痛及久久痢傷寒陰證脈候沈微
　身凉自汗四肢厥冷婦人百病胎臟久冷結孕無子
　赤白帶下月候不調服諸藥久不差並皆主之此丹
　假陰陽造化之功得天地中和之氣却與尋常一煅
　一煉僭燥丹藥功效不同此丹活血實髓安魂定魄
　悦澤顔色輕身保壽　不恃藥力縱情恣欲久久服
　之可通仙道
　　雄黄　硫黄　雌黄　朱砂
　右件四味各五兩碾細入甕合内將馬鞭草為末鹽
　泥固濟慢火四圍燒煅一日一夜取出再碾細以糯
　米粽和為丸如菉豆大毎服一丸空心新汲水吞下
　姙婦勿服忌羊肉虀菜
龍腦太白丹
　治風壅偏正頭疼痰膈不利四肢拘急疼痛辟風邪
　清神志
　　硫黄(細/碾)　　硝石(細碾各/二兩)　　白附子(炮為末/一分)
　右件入龍腦少許同碾細滴水丸鷄頭大每服一丸
　細嚼荆芥湯無時
易簡養正丹(修製主治並/見後局方)
　　硫黄　　黑錫　　水銀　　硃砂
　右每服五十丸食前米飲送下此藥用硫黄黑錫本
　無利性在利在丹藥用以補虚冷治泄瀉之類大不
　得其宜若卒中之患痰涎壅盛此鎮墜使大便溏利
　病亦隨去則於三生飲選藥為之湯液若氣虚喘急
　之患或發咳嗽沈附煎湯調鍾乳粉咽下於降氣湯
　中選用之　若煽胃之患皆因中脘停寒涎痰凝滯
　食入即吐當用此藥以丁香附子之類煎湯下但丁
　附性熱恐為痰飲隔節蓄在上焦反為僣燥則於二
　陳湯中選藥用之凡治嘔者先以加減感應丸微利
　之次用此藥無不尅效半硫丸亦有性利用之尤當
　切仍以水煮半夏丸服之見二陳湯後　若脚氣之
　患入腹衝心或見嘔吐之證無法可療千金以大黄
　利之大黄性寒病既深入必難𨗳逹是其嘔吐也不
　若用此藥或黑錫丹來復丹之類煎降氣湯下便須
　多服以大便流利為度脚氣無補法此有利性即非
　補藥服之無疑　痃癖疝氣膀胱奔豚之氣入腹者
　亦宜用此　若尊年之人大腑寒秘者尤宜服之黑
　錫丹與此同類亦效
局方震靈丹
　紫府元君南岳魏夫人方出道藏一名紫金丹此丹
　不犯金石飛走有性之藥不僣不燥奪造化中和之
　氣又治男子婦人真元衰憊五勞七傷臍腹冷痛肢
　體疼痛上盛下虚頭目眩暈心神恍惚血氣衰微及
　中風癱瘓手足不遂筋骨拘急腰膝沈重容枯肌瘦
　目暗耳聾口舌乾苦飲食無味心腎不足精滑夢遺
　腰腹疝墜小便淋瀝夜多盜汗久泄久痢嘔吐不食
　八風五痺一切沈寒痼冷服之如神及治婦人血氣
　不足崩漏虚損帶下久冷胎臟無子服之無不愈者
　　禹餘糧石(火煨碎不計遍數/以手撚碎為度)　丁頭代赭石(亦如/禹餘)
　　(糧石/煅法)　赤石脂　紫石英(各四/兩)
　右四味並用乾鍋内鹽泥固濟候乾用炭十斤煅通
　紅火盡為度入地坑埋出火毒二宿
　　滴乳(研二/兩)　没藥(去砂石/研二兩)　五靈脂(去砂石/研二兩)
　　硃砂(火飛過/一兩)
　右通前藥共八味並為細末以糯米粉煮粥為丸如
　鷄頭大爆乾出光每服一丸空心温酒冷水亦得常
　服鎮心神駐顔色温脾胃理腰膝除尸疰蠱毒辟鬼
　魅邪厲久服輕身漸入仙道忌猪羊血恐減藥力婦
　人醋湯下孕婦不可服極有神效
朝真丹
　治腸胃虚弱内受風冷或食生冷内傷泄瀉暴下日
　夜無度腸鳴腹痛手足厥冷
　　硫黄(生研/一兩)　枯礬(七錢/五分)　朱砂(三錢一/分為衣)
　右合勻水浸蒸餅為丸桐子大米飲下三十丸無時
　夏月宜用以備急諸沈寒痼冷之疾諸熱藥不能效
　者灸關元五七壯即效
至寶丹(脚氣亦有分寒熱處三日及/有用紅雪紫雪及諸元藥者)
軟金丹
　　天竺黄(各三/錢)　龍腦(一/字)　麝香　牛黄(各一/錢)
　　金銀箔(各十/片)
　已上七兩九錢一字通碾細再杵白蜜十兩温溶紙
　覆取蠟凈次日再煨利藥末每兩作十五丸茶酒任
　下
海藏云初病疾不宜服至寶丹小兒微疾亦不宜服
　　人參　天麻　白殭蠶　菖蒲　乾蝎(各半/兩)
　　防風　半夏(牛膽/製)白茯苓(各九/錢)　逺志(八/錢)
　　薄荷(一/兩)黄連(半/兩)　雄黄(二/錢)烏犀　玳瑁
　　琥珀　朱砂
至寶丹太抵風毒始自皮毛入留孫絡孫絡不已流入
大絡小絡不已流入大經小經不已流入骨髓先湯液
次丸散次丹劑丹劑為風入骨髓不能得出故用入骨
髓透肌膚之劑為開窻牖之藥龍麝牛雄犀珀金硃皆
入骨髓透肌膚之劑而使風邪得以出於外也初病風
疾未及於裏便服入透骨肌之藥是引賊入家如油入
麵不可出也其反招害如此大抵疾有淺深治有次第
初焉至淺不可以重劑治兼之小兒腸胃細小肌肉耎
脆遽以入骨透肌之藥治之若有他證草木之劑不可
近也富貴之家深宜戒此若遇潮涎不省痰證急甚不
拘此例事至不得已而用之是謂得其當矣猶之射也
高則過下則不及要之適乎中而已無病人服風藥開
發過極反使風入亦猶引賊入家與無病在經而服至
寶丹無異
聖功丸(專治/血痢)
　　膩粉(三錢/七)　定粉(三錢/七)　一法加蛤粉(三/錢)
　右同研勻水浸蒸餅為丸菉豆大煎艾湯下五七丸
　或十丸
蝎稍丸(當在妙/香丸後)
　治急風牙噤驚癎搐搦目不定恍惚潮涎昏悶不省
　人事利胞膈清頭目化痰實寧心神安臟腑
　　蝎稍(微炒/半兩)　白附子(炮二/兩)　天麻(一/兩)
　　龍腦(一/錢)　　朱砂(一兩/研)　　半夏(湯製/一兩)
　右細末白麵糊丸菉豆大每服三十丸細嚼薄荷湯
　下臨卧
不換金丹
　　荆芥穗(一兩/半)　薄荷(二/兩)　天麻(一/兩)　甘草(一/兩)
　　白殭蠶(一/兩)　　防風(一/兩)　藿香葉(一/兩)細辛(一/兩)
　　川芎　白附子　羌活　全蝎(炒各/半兩)朱砂(二錢/為衣)
　右末蜜為丸彈子大每服一二丸茶下
治破傷風
　蝎稍七條為細末熱酒調下
上青白附丸(同錢氏温/白丸例)
　　白附子(炮/)　白殭蠶　天南星　半夏
　　天麻子　　川芎　　甘菊花　旋覆花
　　陳皮(一/兩)　　全蝎(半/兩)
　右細末薑糊丸桐子大每服三十丸薑湯下
錢氏温白丸
　治小兒脾氣虚困泄瀉瘦弱冷疳洞利及因吐瀉或
　久病後慢驚身冷瘈瘲
　　天麻(半/錢)　殭蠶(炮/)　白附子(生/)　乾蝎　南星
　右細末湯浸寒食麵丸菉豆大丸子仍以寒食麵養
　内七日取出每服七丸加至二三十丸空心生薑米
　飲湯下漸加元數
易簡如聖餅子(修合治療之法/並見後局方)
　　川烏　南星　　乾薑　　甘草
　　川芎　天麻　　防風　　半夏
　右每服二十餅嚼破生薑湯下本方只服五餅安能
　作效初感傷寒因汗而解尚餘頭疼濃煎生薑葱白
　湯皆可此藥須是自合庶幾糊少且料藥精製胡易
　為效也一切頭疼不問内外所因並宜服之　兼治
　中脘痰飲停積及療脾胃飲食所傷温中快膈尤得
　其宜　偏正頭疼茶湯下久久服之不復再發
局方如聖餅子
　治男子婦人氣血上盛下虚痰飲停積風寒伏留陽
　經偏正頭疼連腦顛吐逆惡心目眩耳聾常服清頭
　目消風化痰煖胃
　　川烏(去/皮)　南星(洗/)　乾薑(各二/兩)甘草
　　川芎(各二/兩)天麻　　防風　　半夏(各半/兩泡)
　右細末湯浸蒸餅丸如鷄頭大捻作餅子暴乾每服
　五餅同荆芥三五穗細嚼茶酒任下熟水亦得無時
化風丹
　治中風涎盛胞膈不快頭重目不開或目睛上視一
　切諸病
　　烏蛇(生去骨/一兩)　白附子(炮一/兩)　南星(一箇重/一兩)
　　朱砂(二/兩)殭蠶(一/兩)麝香(半/錢)雄黄(二/錢)腦子(一/字)
　右蛇附星蠶為細末另入麝香朱砂等肆物細末再
　碾勻煉蜜丸鷄頭大酒化下如牙關緊急不開以蒜
　一大瓣搗為泥塗在兩牙關外豆淋酒化下蘸藥擦
　牙自開更服二錢效如神
治患後轉瀉腹脹如鼓蝎氣散
　　全蝎(燒灰研/一兩)　麝香(少/許)
　右細末每服二錢七米飲調下甚者再服必愈
治傷寒將死者
　　川烏(生/)　南星　半夏　天麻(生去蘆/各等分)
　右為細末每服一錢煎豆淋酒下稍温服次用一二
　盞投之者若牙關噤幹灌之但藥得下無不活者
烏荆丸
　　川烏(一兩炮/去尖)　　荆芥穗(二/兩)
　右為細末醋丸桐子大每服二十丸温酒送下熱水
　亦得有病日食三無病日一服此藥腸風尤妙
化水丹
　　川烏　附子(炮/)　乾薑(炮/)　赤石脂
　　蜀椒　桂(各等/分)
　右蜜丸桐子大每早服三丸夜三丸温酒下
老君神明散(治/疫)
　　白术(二/兩)　桔梗(二/兩)　細辛(一/兩)　附子(炮去皮/臍二兩)
　　川烏(炮去皮/臍四兩)
　右五味為麄末縫絹囊袋盛帶之居閭里皆無疾若
　有疫疾温酒服方寸七覆取汗得吐即差若經三四
　日抄方寸七以水二碗煮令大沸去滓二服
換骨丹
　　槐蔓蒼桑香　葳人防何苦　十味麝牛麻
　　佳人稱換骨
　右製度並見廣濟宣明方
拯濟換骨丹(海藏云自汗不愈不宜/服亦汗家忌重發汗也)
　　槐皮芎木芷　仙人防首蔓　十味各停勻
　　苦味香減半　龍麝即少許　朱砂作衣纒
　　麻黄膏煎丸　大小如指彈
　治半身不遂口眼喎邪手足不仁言語蹇塞或骨痛
　連髓或痺襲皮膚或中急風涎潮不言精昬澁行步
　艱難筋脈拘急左癱右瘓一切風疾並皆治之
　　槐莢子　人參　桑白皮　蒼术　白芷
　　何首烏　蔓荆子　威靈仙　防風(各二/兩)
　　五味子　苦參　　香附(各一/兩)麝香(二錢/另碾)
　　龍腦(二錢/另研)川芎(一/兩)
　右十四味為細末入麝香令勻又用麻黄十斤去根
　節用天河水三石熬至六升去渣再煎至二升半入
　銀石器内熬成膏入煎藥和勻杵王午下每兩作十
　丸朱砂為衣每服一丸搗碎酒一盞自晨浸至晚食
　後飽得卧微攪之神清無睡是藥之驗再服須臾五
　日服之如中風無汗宜服若體虚自汗服之是重士
　津液也若風盛之人當於密室中温卧取汗稍避若
　風實者至寶丹之類風虚者靈寶之類
局方大己寒丸　易簡大己寒丸同
　治久寒積冷腑臟虚弱心腹疼痛脅脹滿泄瀉腸鳴
　自利自汗米穀不化陽氣暴衰陰氣獨盛手足厥冷
　傷寒陰盛神昏脈短四肢怠惰並宜服之
　　乾薑(六斤/炮)　高良薑(六斤/炮)　桂(四/斤)　蓽撥(四/斤)
　每服五十丸米飲下此藥熱燥能治臟腑虚寒滑而
　下利反泄瀉腸鳴水穀不化若心腹疼痛中脘停寒
　大溏泄者尤宜服之
大己寒丸
　　吳茱萸　官桂　乾薑　良薑　烏頭　附子
　　一法加芍藥　一法加茴香引陽氣下行不傷眼
　目
　右為細末醋糊丸亦得桐子大每服三五十丸米飲
　下空心食前日二服無所忌
吳茱萸丸
　治下痢臟腑不調脹滿腹痛水穀不化怠惰嗜卧時
　時下痢
　　吳茱萸(一兩半/湯洗炒)　神麯(炒五/兩)　白术(四/兩)
　　桂(二兩/半)　　　　乾薑(炮二/兩半)　川椒(去目炒/一兩)
　右細末糊丸桐子大米飲湯下十五丸至二十丸食
　前上澄乃陰濕勝也
小吳茱萸丸
　　吳茱萸(半兩洗/焙乾)　良薑(三/兩)　乾薑(焙三/兩)
　右醋糊丸桐子大每服三五十丸米飲下
快活丸
　治痰痞嘔吐不愈腹脹大便不通秘者陰燥勝也
　　吳茱萸(洗/炒)　木香(各一/兩)　良薑　乾薑(炮/)
　　枳實(麩/炒)　陳皮(各三/兩)
　右酒煮神麯末作糊丸桐子大薑湯下十五丸至二
　十丸無時陳皮湯亦得
艾煎丸(治男子陰證/女人寒帶下)
　　艾葉(四兩炒/陳者)　大椒　赤石脂　乾薑
　　川烏(炮去/皮)　　生硫黄(已上各/一兩)
　右糊丸桐子大每服二三十丸艾湯鹽湯任下
艾煎丸(治婦人久病/氣虚冷羸瘦)
　　蒼术(四兩/製)　當歸(酒浸焙/二兩)　小椒(半兩/炒)
　右細末好醋一斗好艾葉一斤浸一宿砂鍋慢火熬
　至五升去滓再入鍋内熬出膏子同和前藥丸桐子
　大每服三四十丸温醋湯下食前炒陳艾上餘藥共
　為末糊丸亦可
噎氣湯
　　吳茱萸(半兩/焙)　桂(二/錢)　半夏(薑製/半錢)
　右㕮咀每服五錢生薑五片水一盞餘煎六分去查
　温服
奔氣湯
　　吳茱萸　人參　生薑　棗
　右於吳茱萸湯中去棗加半夏桂心甘草亦名奔氣
　湯
小七氣湯(具見太/陰證)
戊巳丸
　　吳茱萸　白芍藥　黄連(各等/分)
　右三味同炒微黄放冷為末糊丸米飲下二十丸食
　前
小己寒丸(一名强/中丸)
　治脾胃積冷中寒洞泄倦怠不思飲食進食止自汗
　厚腸胃(見肘後/甚驗)
　　艾葉(四/兩)　蒼术(一兩/炒)　陳皮(二兩/炒)　吳茱萸(二兩/炒)
　右件用末醋二升浸一宿漉出暴乾再於原浸藥醋
　内拌和勻炒令紫色焙乾為末稀糊丸桐子大每服
　三十丸温酒鹽湯醋湯下空心食前
前烏頭例
張鐵礶前烏頭蒼术法
　右烏頭去黑皮用白心微炒蒼术泔浸炒黄為細末
　酒糊丸
移刺相公神仙保命金丹
　治男子丹田衰弱五臟虚損血少氣微肌瘦面塵手
　足顫掉目視荒荒迎風出淚耳鳴旋運筋骨無力春
　秋發嗽疾痰喘滿悶腰膝疼痛脚上癮疹難坐立夜
　多盜汗四肢怠惰陽事不强精滑無子悉宜服此丹
　　草烏頭(四兩秋収黑色者去皮同蛤粉炒/黄存性地内埋一宿去火毒焙乾)
　　金鈴子(三兩/去皮)破故紙(三兩浸/酒一宿)茴香(二兩/炒香)
　右細末酒糊丸桐子大每服三二十丸空心温酒下
　婦人醋湯下服數日所病即效痼寒久利尤宜服婦
　人血冷月事不調赤白絶孕面黑焦乾髮退不生瘦
　惡自汗每服三十丸熱醋湯下久服補益男子無風
　中卒病此藥性温無毒保全天壽
佐經丸
　　草烏(去/皮)　當歸　乳香　没藥　自然銅(醋/焠)
　　斑猫(去足/翅頭)大鼈子　地龍(去土炒已/上各等分)
　前少陰屬風條下有治白癜龍蛇散内有二佐經丸
　味後方少膠五靈脂
　右各碾醋糊丸鷄頭大打碎温酒磨化隨病上下服
　藥後飲好酒三二盞
佐經丸
　　草烏頭　白膠　木鼈　五靈脂(各一/兩半)
　　當歸(一/兩)　斑猫(一百箇去頭/足翅煮亦得)
　右黑豆生為煮糊丸
玉桂枝
　　天麻(七/兩)　骨碎補(七錢/半)　草烏(四/兩)　甘松
　　川烏　　白附子　　　半夏(各半/兩)地龍(去土/一兩)
　　黄芩　　松香　　　　五靈脂　錫藺脂(各半/兩)
　　自然銅(二兩半醋/淬七次)南星　蓯蓉　川芎
　　破故紙(各半/兩)　　糯米(半升/炒)
　右細末酒糊丸桐子大每服五丸温酒下
張守道傳化張鐵礶方(治男子陽精不足/女子赤白過多)
　　牡蠣(一斤/燒)　赤椹子(一/斗)　草烏頭(半斤/焙)
　右為末酒糊丸桐子大每服二三十丸温酒下鹽湯
　亦得一法張守道加蒼术一斤不去皮炒黄與上同
　為末丸
安宜差傳到筋骨藥
　　川烏頭　澤瀉　五靈脂　地龍(去/土)
　　蘿蔔子(上各/兩)　　蒼术(二/兩)　川當歸
　　赤芍藥(各一/两)　木鼈子(半兩/去皮)没藥
　　乳香(各三/錢)
　右細末醋糊丸桐子大自然銅為衣每服十丸食前
　温酒服
朱砂例
玉倪丹(補心益腎上下通主升降/以至丹田丹坎之像也)
　　丹砂(二十/八兩)　甘草　逺志(去/心)　檳榔(一/兩)
　　訶黎勒(皮一/兩)桂(八兩去/皮搗碎)
　右每食前服一丸日三食計服三丸温人參湯下
海藏老人云北砂煉成亦可與大補丸五臟隨藥合和
用之或全用五臟藥和丸亦可大補丸(在少陽條下局/方五補九後)
造丹砂法
　右甘草等四味剉水二大斗釜中以細布袋盛丹砂
　盛於釜中著水和藥煮之　第一日兼夜用湯火絞
　動　第二日兼夜湯火魚眼沸　第三日兼夜木火
　花沫沸　第四日兼夜炎火涸沫沸　第五日兼夜
　土火微微沸　第六日兼夜金火沸愈緩作急　第
　七日兼夜水火沸緩緩調調　先期泥二釜一釜常
　煖水用添煮藥釜中水減即添煖水常令不減二斗
　七日滿即出丹砂於銀器合中盛其合内先布桂一
　兩勻即與桂布朱砂又以金桂一兩覆足即下合置
　甑中先布糯米厚二寸乃置合又以糯米覆培之亦
　合厚三寸許桑柴火蒸之每五日換米桂其甑蔽一
　日以行竹子為之不爾側間一小孔常煖水同竹筒
　注添釜中勿令水減第一五日兼夜用如春火如常
　炊飯第二五日兼夜用夏火猛如炊飯第三五日兼
　夜用秋火如炊飯乍緩乍急第四五日兼夜用冬火
　煖如炊飯依五行相生文武助之藥即成出丹砂以
　五搥鉢碾之如膩粉即可用服之煎楮實搜和桐子
　大每日食前服一丸人參湯下每日三服食前計之
　煉成丹砂秤四兩為一劑二年服盡復服每十年即
　煉三兩仍取正月一日取服一月使盡既盡酒服十
　年一二兩不令旋合宜須煉一劑
造楮實煎法
　六月六日収取楮實熟者緩絞取汁拾銀器内慢火
　熬成膏搜和前藥末為劑丸
小硃砂丸
　　硃砂(五/兩)　牙硝(枯六/兩)　寒水石(煅四/錢)　麝香(一/字)
　　鵬砂(一/字)　龍腦(半/錢)　　甘草(半錢浸/汁熬膏)
　右碾勻用甘草膏和每兩作一十丸每噙化一丸小
　兒夜驚啼薄荷水化下
朱砂寒熱温凉各百加減例
　　寒大黄　巴豆　牛黄　黄連　黄栢
　　熱附子　巴豆　烏頭　南星　半夏
朱砂散
　治小兒神亂驚悸睡卧不安大便不利譫語齒瘡痰
　嗽
　　辰砂(七/兩)　　桔梗(五/兩)　人參　蛤粉　牙硝(各三/兩)
　　甘草(二/半)兩　腦子(二/錢)　金箔(二十/斤入)
　右細末一歲兒半錢薄荷湯調下未滿百日兒發熱
　多睡不安大便不利蜜湯調下一字大人小兒口瘡
　咽喉少許摻咽膈熱新水調臨卧
鶴頂丹
　治大人小兒風痰不利煩渇不安中暑頭痛不解
　　麝香(二錢/半)　朱砂(十/兩)　牙硝(十二兩/半枯)
　　寒水石(枯十/一兩)甘草(炒三/兩半)
　右細末煉蜜丸龍眼大大人生薑湯化下中暑腦子
　新水下小兒心經熱薄荷汁化下
鎮心丸　金箔鎮心丸　安神丸
驪珠丹
　　麥門冬　牙硝　白茯苓　乾山藥
　　寒水石　甘草(各半/兩)朱砂(一/兩)龍腦(一/字)
　已上數藥泄手太陰大人絳宫下至丹田
　前八味加　人參　生地黄　沈香
　各為細末入藥為東垣先生離珠丹法例詳説具見
　難知一名石龍散
右石龍散
　　寒水石　腦子　朱砂
拘龍丸　化毒丹　大青丸　並見錢氏
牛黄膏(治驚化􁀣凉膈鎮/心祛邪熱止涎漱)
　　人參(二錢/半)　甘草(半/兩)　牙硝(一/錢)　雄黄(七/錢)
　　朱砂(一/錢)　　蛤粉(二兩/水飛)生龍腦(半/錢)金銀箔(四箇/為衣)
　右為細末煉蜜為丸搜和每兩秤作二十丸以金銀
　箔為衣一錢兒每服菉豆大薄荷湯化下量歲數臨
　時加減服之食後
虎睛丸(治小兒驚風壯/熱風濕邪熱)
　　天麻　防風　人參　乾蝎(各一/兩)白殭蠶(半/兩)
　　朱砂　雄黄(各一/半)　　牛黄　　麝香(各一/字)
　　甘草(一/錢)
　右末蜜丸如桐子大每服一二丸薄荷湯下
御方活命金丹(主治並/見本條)
　　烏犀　牛黄　真珠　薄荷(各半/兩)　金箔(一兩/片)
　　牙硝　貫衆　甘草　板藍根　　乾葛
　　官桂(各一/兩)　　片腦　麝香　　　青黛(各三/錢)
　　大黄(一兩/半)　　蒸餅末(三/錢)
　煉蜜丸每兩作十丸金箔為衣
五福化毒丹(主治並/見錢氏)
　　苦參　桔梗　茯苓　人參　牙硝　青黛
　　甘草　麝香
　右勻細末蜜丸鷄頭大薄荷湯下班疹毒氣生地黄
　汁化下有日夜不見物陳米泔化下
金箔鎮心丸
　　紫河車　人參　茯苓　山藥　甘草
　　朱硝　　龍腦　麝香　牙硝　金箔(等/分)
　右勻細末蜜丸桐子大薄荷湯下
定風丹
　治大風癩疾鼻崩塌眉鬚脱若遍身疙瘩或瘡疥等
　　升麻　細辛根　川芎　　穿山甲(炙/)天麻
　　防風　定風草　白附子　丹參　　人參
　　苦參　𤣥參　　紫參　蔓荆子　威靈仙(各一/兩)
　　蜈蚣(一對/酥炙)　　　何首烏(木白中取/末二兩)
　右細末每二兩用胡麻一升淘净炒香為末和勻蜜
　丸彈子大每用一丸細嚼温漿水下日三初服時或
　嘔吐勿怪或亦不吐
紫苑丸(治五種風/癩之疾)
　　紫團參　人參　沙參　𤣥參　梹榔　黄連
　　川芎　山梔子　海桐皮　　　紫苑　防風
　　赤芍藥　羌活　赤茯苓　生地黄　天仙子
　　地骨皮　白蒺藜　天麻　乳香(各等/分)
　右二十味細末蜜丸桐子大每服三十丸清米湯下
　日三忌動風發氣物
脱脱丸
　治癩風遍身膿血及諸惡瘡疥癬等經云厲風成癩
　　苦丁香　白丁香(等/分)　皂莢(去皮弦子/熬成膏)
　右與上藥末為丸桐子大先十丸至十五漸至二十
　丸温水下􁀣退為止不可使多恐致惡心從少至多
　乃其法
治風疾癩病遍身生瘡者
　　天麻(七錢/半)　荆芥(二錢/半)　薄荷(三錢/半)
　　白花蛇(四兩/酒浸)
　右四物為細末好酒二升蜜四兩石器中蒸成膏子
　每服一盞温服日三煎餅壓下急於曖處令汗出見
　效
神仙經進透骨膏
　治大風疾遍身生瘡變成頑麻不痛不癢眉髮脱落
　鼻梁崩塌日㫁白仁
　　海金沙(半/兩)　草烏頭(一/兩)　絲礬　靛花　丸松
　　盆硝　膽礬　鵝管石　朱砂　雄黄(另/研)
　　磁石　杏仁(各/兩)一黄蘖　雌黄　萆麻
　　砒霜(另研各/一兩)　　􁬄砂(二/錢)木賊(六/兩)木鼈子(二十/箇)
　　寒水石(六/兩)僧祇黄(半/兩)　斑猫(十/箇)　巴豆(二十/粒)
　　川烏頭(半/兩)石燕子(一/對)　蛤粉(半/兩)　天仙子(四/兩)
　　黄松脂(一/兩)粉霜(二/錢)　　乳香(一/錢)　麝香(半/兩)
　　硫黄(半/兩)　小油(一箇/六兩)　膩粉(三/錢)
　右將剉細末油勻和新垍瓶子一箇埋于地下止用
　新瓦瓶子一隻于地上鑚數十孔鹽泥固濟盛藥在
　内用碗一隻合定亦固濟勿令透烟坐在垍瓶子口
　上穩放木炭火八秤看緊慢燒灰盡為度其藥滴在
　垍瓶子内孩鬼胎髮一塊細剪藥内攪勻入後藥信
　霜雄黄僧祇黄粉霜輕粉乳麝等細不燒數
渫洗藥
　　何首烏　荆芥　防風　馬鞭草　蔓荆子
　右麄末二兩水二斗煎十數沸得藥力無風虚渫洗
　後塗前藥
神效膏
　　當歸(半/兩)　杏仁(半/兩)　木鼈子(半/兩)　好油(一/斤)
　　黄丹(三/兩)　油髮(二/兩)　乳香　　　苦參(二/錢)
　　没藥(三/錢)　人參(二/錢)
　右除丹外剉細油煮褐色與丹一處熬成膏塗病處
生眉散
　　桑寄生　天南星　半夏　没藥
　右各一錢為細末生薑自然汁調成膏子先用自然
　銅擦過次以膏塗之
又治鼻梁崩塌喘息不快者
　　雄黄　黄連　没藥　川芎　盆硝(各一/兩)
　　腦子(半/錢)麝香(一/字)
　右細末搐之日三次
如聖散　渫洗藥
　　頑荆(一/兩)　蔓荆子(四/兩)　威靈仙(四/兩)　白芷(四/兩)
　　苦參(二/兩)　厚朴(二/兩)　　荆芥(二/兩)　　紫參(二/兩)
　　陳皮　　沙參　　　防風(四/兩)　　麻黄(二/兩)
　右麄末每用藥末一兩水一桶桃栁枝同一處煎五
　七沸避風淋洗
還魂丹(治中風不語延潮不/止瘈瘲左癱右瘓)
　　天麻　川芎　防風　乾山藥羌活(各二/兩)
　　殭蠶(炒/)犀角　細辛(各一/兩半)當歸　白附子
　　甘草　藿香葉　人參　　　　全蝎(四十/九個)
　右為細末蜜丸稷桃大每用一丸細嚼酒下
化風丹
　治中風涎多胞膈不利目瞑不開睛上視一切諸風
　　烏蛇(生去/骨)　白附(炮各/一兩)　南星(一箇重/四兩)
　　殭蠶(二/兩)　　麝香(半/錢)　　硃砂(三/錢)　雄黄(一/錢)
　　龍腦(一/字)
　右前四味為細末入麝香等再碾令勻煉蜜丸鷄頭
　大用水酒化下如牙關緊急不開以大蒜一大瓣杵
　為泥塗兩牙關外豆淋酒化下一丸蘸藥擦牙自開
　更服藥二丸神效
局方樺皮散　並見本方
文潞公療癱瘓外臺方
　　生地黄(汁/)　淡竹瀝　荆瀝(各一/兩)　防風(四/分)
　　獨活(八/分)　　附子(一枚/炮)
　右㕮咀三升煮取二升去渣空心分四服或五服隔
　日一劑若虚者三日一劑可絶根本
聖餅子
　　草烏　川芎　細辛　白芷　荆芥　蒼术
　　防風　甘草(各等/分)
　右生用細末糊丸桐子大捻作餠細嚼茶清下加羌
　活獨活為十生餅子
斗門方
　治中風口面喎斜用木灰向右即於左邊塗之向左
　即於右邊塗之候方正如舊即須以水洗下大妙
聖惠方治中風口喎
　以巴豆七箇去皮爛碾如左喎塗右手心如右喎塗
　左手心仍以煖水一盞安向手心須臾便正洗去藥
　頻抽掣中指
活人脚氣木𤓰散例
木𤓰散
　　大腹子(二/箇)　紫蘇(一錢/半)　乾木𤓰　甘草(炙/)
　　木香(各二/錢半)　羌活(三錢/半)
　右剉散分作三服每服用水一盞煎至半盞通口服
脚氣木𤓰丸
　　木𤓰(大者二箇切/作二片去心)菊花(一/兩)青鹽(二/兩)
　右内藥木𤓰中合定線繫瓶蒸爛碾成膏子丸桐子
　大每服五十丸空心酒下日三病甚者百丸病處有
　香汗出為效
四斤丸
　治風寒濕合而成痺脚腫痛或不仁及諸證脚氣
　　牛膝(去/蘆)　　天麻(去/蘆)
　右㕮咀好酒五升浸三日取出焙乾為細末以浸藥
　酒煮糊丸桐子大每服二十丸空心食前温酒下
香附子散　已下總血崩例
　治血崩不止面色黄血刺疼痛不可忍小産血不止
　一名倍金
　　香附子(不以多少炒去/毛搗碎再炒黄)
　右極細末每服三五錢好酒調下能破血積米飲調
　下能止血冷氣薑湯下帶下艾湯下醋少許婦人一
　切心腹諸疾並治之粥飲下許學士治婦人血氣不
　調有積血者能破之若血崩者能止之
立應散治心腹急痛
　　香附子(炒半/兩)　良薑
　右細末每用二錢七沸湯㸃服立效
治血崩臍腹痛
　　當歸　木賊(去/節)　香附子　熟地黄　赤芍藥
　　牡丹皮(各二/兩)　　没藥　　丁香　　桂(各三/錢)
　右細末酒調三錢温服
立效散(治婦人/臍腹痛)
　　香附子(三兩/炒)當歸(一/兩)　赤芍藥(半/兩)　良薑(半/兩)
　　五靈脂(半/兩)
　右細末三錢酒一盞童子小便少許同煎服
香附子例　寒則加乾薑　熱則加黄芩
立應散(治婦人血海崩敗又治/男子婦人傷風下血)
　　香附(三兩/半炒)　㯶皮(一兩燒/取存性)
　右為細末每五錢酒半盞童子小便半盞煎至七分
　温服無時如腸風不用童便用酒一盞煎至八分服
霹靂散(治經脈/妄行)
　　香附子(三/兩)　川芎(一兩/炮)　石灰(一兩/油炒)
　右細末燒秤鎚淬酒調服二錢匕甜酒亦得
定血散(此四方/當在後)
　治婦人血海崩漏小産血不止
　　烏梅(燒存/性)　㯶布(燒/)　甘草(二寸一半/生一半燒)
　右為細末每服二三錢淡醋湯調服立止
靈苑内補丸
　温中調血治婦人久病血崩不止累醫不效宜此立
　驗
　　黄連　山茱萸　乾薑　當歸鼈甲
　　芫花(䤃浸/濕)白芷　乾漆(油浸/令濕)　　川烏頭(去皮臍/九味各)
　　(一/分)　巴豆(大者/連殻)　桃仁(和/皮)　　　亂髮(三味各/半兩)
　已上十二味同入一瓶子内用泥固濟頂上留一眼
　子火煅候白烟出急取候冷取細碾
　　官桂(一分/去皮)　陳橘皮(一分碎/剉炒)　芸臺子(一分炒/取白色)
　右四味為細末同前碾藥都作一處拌合再研令勻
　煉蜜為丸桐子大每服一丸臨卧温酒下久患甚者
　不過四服
又方
　　巴豆(紙裹/蒸熟)　　芫花(酒拌/炒黄)　􁬄砂　白芷
　　檳榔(麵裹厚/燒熟)　乾漆(油潤炒/微烟)　當歸頭
　　大黄(蒸/)　　　乾薑(炒製剉/再炒)
又方
　　木香　梹榔　縮砂仁　神麯(炒/黄)　麥蘖(炒/黄)
　　訶子(麪裹/炒)　　當歸　　乾漆(油塗/炒)　金絲水蛭
　　(火灰中煨去黒/或鹽炒微焦赤)
交感丸
　　茯苓(四/兩)　　香附子(一斤/炒黄)
　右細末煉蜜丸彈子大每晨一丸
降氣湯
　　茯神(二/兩)　香附子(半斤/炒)　甘草(一兩/)
　右細末㸃服
又方
　　香附子(五兩生薑三兩汁浸/三兩炒存性細末)　青鹽(一/錢)
　右同為細末擦牙
孫思邈九竅血出方
　荆葉搗取汁酒和服之
小烏沈湯(當在前為/沈湯後)
　　香附子(二/兩)　烏藥(一/兩)　甘草(二兩/半生)
　右細末鹽少許湯㸃服
千金白堊丸(在四/物後)
螵蛸散(治血崩漏下久/不止臍腹疼痛)
　烏魚骨燒存性細末二兩煎木賊湯調下
又方
　　蠶退紙(燒灰/一兩)　木賊(燒灰/一兩)　寒水石(燒一/分)
　　黒附子(炮半/斤)　白礬(枯半/兩)　烏魚骨(炙一/兩)
　右為細末水一盞煎四五沸食前和滓服效
又方
　　龍骨　蒲黄(各半/兩)　艾葉　附子(炮二/錢半)
　　當歸(七錢/半)
　右為細末水煎三錢
又方
　　當歸　川芎　黄芩　芍藥(等/分)
　右麄末水煎
　柱燒灰酒調下立愈
　五靈脂末炒出烟盡當歸酒煎如血室乾醋煎和滓
　服空心
　血崩如流防風炙焦為末每二錢白麵半錢酒調下
　晝夜不止者丁香二兩酒煮服之
　又黄芩粗末水煎
　右並治血崩如流藥異不一隨經可擇是為知本
地榆條唐本注云出孔氏音義玉帶十二病
　　一曰多赤　　二曰多白　　三曰水不通
　　四曰陰蝕　　五曰子藏堅　六曰子門闢
　　七曰合陰陽患痛　八曰小腹寒
　　九曰子門閉　　　十曰子宫冷
　　十一曰夢與鬼交　十二曰五臟不定
用地榆作􁁉飲代茶甚解
　無濕不成瀉無積不成痢大腸泄者小便少濕在後
　也小腸有敗血久有積滯崩漏不已隨帶而下大便
　燥結濕在前也濕在後當利小便濕在前當利大便
　此其法也
　或因胎産而得或因酒色而得山崩海嶽前後脱血
　漏不已元由子藏侵入赤腸澤液惡穢前行大過滓
　糞燥結後滯不通此胎腸俱病治宜推去敗血膿積
　益血而致新也心所不生脾所不裹肝所不藏此三
　焦經紀也崩雖為病亦有淺深新久治從而輕重之
張仲景云三焦絶經是為血崩又經云血得熱而妄行
　又云血枮前後血得之年少時有所火得脱血醉以
　入房氣竭肝腸久久成血閉略舉於此皆有熱也脈
　或洪大而有力或能食不能食漏下不止或陰中如
　有瘡撲或大便難因而暴下或觸之而不定内外俱
　治慎勿遺一
王叔和曰微脈主敗血面無色澤者從指下尋之有若
　無漩之敗血小腸虚崩中日久為白帶漏下多時骨
　脈枯此脈有濇之貌芤之體皆血病也此皆陰脈而
　為冷證寒熱即分藥不可執一所以有連蘗生地黄
　四物牡丹芍藥續㫁縮砂香附烏賊血竭乾薑之分
　也明者其擇之
産寶方(療崩中不止不/問年深月逺)
　槐木耳燒灰為末酒服方寸七
簡要方(治婦人漏/下血不絶)
　槐花蕚不以多少燒灰細碾食前温服二錢七
正經云治婦人乳癡子藏急痛
　槐實以七月七日取入搗取汁銅盂内盛之日煎令
　可丸大如鼠矢内竅中三易愈又主墮胎
千金方(治婦人無/故尿血)
　龍骨二兩以酒調服方寸七空心日三
又方治崩中晝夜不止
　芎窮八兩清酒五斤煎取二升半分三服徐徐飲之
又治胎婦忽然倒地舉驚重促損腹中不安及子死腹
　中
　　川芎生末酒服方寸七須臾一二服出
治崩中
　防風去蘆頭炙赤色為末每服二錢以麵糊酒調下
　更以麵糊酒投之
治婦人經血不止
　五靈脂末炒令過熟出盡烟每服五六錢當歸二片
　酒一盞與藥同煎至六分去滓温服連三五服效
治産婦血暈昏迷上衝悶絶不知人事者
　五靈脂(二兩五錢一半/生用一半熟炒)
　右為細末每服一錢温熟水調下如口噤者以物幹
　開灌之入喉即愈謂之獨勝散
又治血崩不止
　　五靈脂(十/兩)
　右為細末水五盞煎至三盞去滓澄清再煎為膏入
　神麯末二兩和丸桐子大每服二十丸空心温酒下
　便止
正元廣利方(治婦人赤白帶下/年深月久不差者)
　　白芍藥(二/兩)　　乾薑(半/兩)
　右細剉炒令黄搗羅細空腹利飲汁服之二錢匕
治婦人本臟虚損元氣冷敗崩中漏下經歲不止服諸
　藥不效極甚者宜服此藥
　　龍骨(一兩/煅)　蒲黄(一/兩)　艾葉(二/兩)　當歸(半/兩)
　　五靈脂(半兩炒/去烟)　黑附子(炮半/兩)　香附子(炒紫色/半兩)
　右件同為末水一盞半藥秤三錢同煎至六分去滓
　食前空心日三病輕者二服重者一料
雷氏方(治婦人逺年近日醫不/差血崩或血氣不止)
　　木賊(二/兩)　香附子(一/兩)　朴硝(半/兩)
　右三味為細末色黑者好酒一盞煎三五沸和滓温
　服色紅赤者水一盞煎至七分和滓温服忌生冷硬
　猪魚肉雜物每服三錢空心每日二如臍下作痛乳
　香没藥當歸各一錢剉細入上藥一處同煎不痛勿
　用
論傷寒雜病分二科
海藏云世之治傷寒有法療雜病有方是則是矣然猶
　未也吾謂治雜病亦有法療傷寒亦有方方即法也
　法即方也豈有異乎要當全識部分經絡表裏臟腑
　豈有二哉以其後世才智之不及古也所以分傷寒
　雜證為二門故有長於此而短於彼者亦有長於彼
　而短於此者逮夫國家取士分科為此宜乎愈學而
　愈陋愈專而愈粗也試以傷寒雜病二科論之傷寒
　從外而之内者法當先治外而後治内雜病從内而
　之外者法當先治内而後治外至於中外不相及則
　治主病其方法一也亦何必分之為二哉大抵雜病
　之外不離乎表傷寒之内不離乎裏表則汗裏則下
　中則和不易之法也劑之寒熱温凉在其中矣餘風
　産二條目疾瘡腫小兒等科各自專門無怪其工之
　陋且粗也是以知證不知脈知藥不知性是豈真知
　而全識者哉耳熟目厭習壞多經涉久誤合則病愈
　契則不疾甚所常見所常聞者粗有曉㑹其所未常
　見未常聞則有所不知也此繼述而不及於物者逺
　矣嗚呼天之所錫其智識有限量故邪哀哉庸夫以
　衣食迫以口舌争視學業如讎隙妬忌為能幹誤人
　性命恬不知恤甘為忍火不顧道理其教之有所失
　邪時世之所有俾邪抑疾者之不幸而有所自致邪
　處暑後嘆而書
　　是書已成於辛卯至丁酉春為人陰取之元藁已
　　絶更無餘本予職州庠杜門養拙虀鹽之暇無可
　　用心想像始終十得七八試書首尾僅得復完猶
　　遺一二尚未之偹故今日得而今日録明日得而
　　明日書待以歲月久則方成無欲速無忌心也好
　　古再題
　
　
　
　
　
　
　
　
　
　
　
　
　
　
　醫壘元戎卷十二
