#+TITLE: 演禽通纂--闕名
#+DATE: 2016-06-11 12:23:22
#+SOURCE: github.com/kanripo/KR3g0040 master c3f9930f                
欽定四庫全書　　　　　子部七
　演禽通纂　　　　　　　術數類五(命書相書之/屬)
　　提要
　　　　(臣/)等謹案演禽通纂二巻不著撰人姓名乃
　　　　以演禽法推人禄命之書也相傳謂出於黄
　　　　帝七元之説唐時有都利聿斯經本梵書五
　　　　巻貞元中李彌乾將至京師推十一星行歴
　　　　知人貴賤至宋而又有秤星經者演十二宫
　　　　宿度以推休咎亦以為出於梵學晁公武讀
　　　　書志復有鮮鶚經十卷以星禽推知人吉凶
　　　　言其性情嗜好説者謂本神仙之説故載於
　　　　道蔵其書均已失傳而詳溯源流要皆為談
　　　　演禽者所自祖今世亦頗有通其術者則以
　　　　為本於明之劉基然其中如甲子寶瓶之類
　　　　與回回歴所載名目相近似其源亦出於西
　　　　域蓋即秤星鮮鶚之支流傳者忘其自來遂
　　　　舉而歸之於基非其實也其書上卷載三十
　　　　六禽喜好吞㗖干支取化及旬頭胎命流星
　　　　十二宫行限入手之法下卷鑒形賦具論窮
　　　　達夀夭吉凶變幻之理其詞為俗師所綴集
　　　　大抵鄙俚不文而其法則相承已久可與三
　　　　命之學相為表裏故存之以備一家至鑒形
　　　　賦世或别為一書名之曰星禽直指其實上
　　　　卷提其綱下卷竟其用為説相輔今仍合為
　　　　一集云乾隆四十六年九月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
欽定四庫全書
　演禽通纂卷上
　　三十六禽歌訣
甲子寳瓶丙子䑕戊子蟠泥蝠同處庚子劒鋒壬子燕
學者潜心從此玩乙獬草木丁旱田己丑之泥龜主焉
辛丑石田牛蜈蚣癸丑黒道江水洪甲寅花木曰平林
丙寅尾火虎宮親戊狸土山庚劔鋒壬寅廟位豹箕行
乙卯茂林丁兎宮己夘雷門貉與同辛卯劔鋒為弩弓
癸卯狐擬向此中甲辰蛟兮丙火岡戊鯨屭贔庚龍翔
壬辰瀑水為月殿造化細推方可見乙巳花木蟠蟻啣
丁巳蛇湯巳膳連辛巳巴蟒又劍鋒癸巳謂之蚯蚓宮
甲午花木與杖竿丙午天河馬共安戊午獐穴庚雙鋒
壬午見鹿為本宮乙未木犴丁明方巳鷹辛未羊鵰當
癸未黒道如夜間術士須當仔細看甲申弓箭丙猴門
戊申操弓庚刀砧壬申猿兮遇打獵走獸逢之凶必得
乙酉鳳閣為戈竿丁酉原是昴雞關己酉土胃辛酉砧
癸酉鳥兮本廟門甲戌奎狼不須辨丙戌火坡火窑燦
戊戌豺兮婁金狗壬戌黒犬坡道走乙亥花木正發生
丁亥猪兮己亥熊辛亥位上是天庭癸為大海壁㺄宮
　　三十六禽歌
寅山虎狸豹卯林兎狐狢辰岡龍蛟鯨巳湯蛇鱔蚓午
火馬鹿獐未野羊鷹犴申砧猴猿猱酉刀雞烏雉戌坡
豺狼狗亥江猪㺄熊子湖䑕蝠燕丑田牛獬龜
　　天干擬象所取化道
甲(山/林)　　乙(穰草/平林)　丙(火/窑)　　丁(焚/野)　　戊(山岡/坑䧟)
己(平/坡)　　庚(刀/砧)　　辛(弩/箭)　　壬(淺/水)　　癸(長/江)
　庚辛乃肅殺之干
　　地支擬象所取化道
子(湖/坡)　　丑(田/野)　　寅(山林/平林)　卯(林山/淺)　辰(山/岡)
巳(湯/火)　　午(焚/塲)　　未(郊/園)　　申(刀/砧)　　酉(弩/箭)
戌(坑/䧟)　　亥(長/江)
　辰戌丑未平田牧飬畜生之地
　　六十甲子總取化道
甲子水草　　溪水　　湖野　　䑕穴　　䘮車
甲寅山林　　平林　　花木　　虎垣
甲辰山林　　茂林　　龍宮　　巽風
甲午山林　　山岡　　馬廐　　花樓
甲申山林　　弓箭　　干戈　　猴洞
甲戌山林　　天岡索　狼穴　　䧟阱
乙卯雷門　　茂草　　莾草
乙巳草野　　巽風　　蛇窩
乙未郊園　　花樓　　犴穴
乙酉野草　　鳳閣　　蟾宮
乙亥溪水　　苙郊　　四野
乙丑苖稼　　穰草　　田野　　獬宮
丙子澗水　　明堂　　䑕穴
丙寅焚山　　火窑　　虎穴
丙辰火坡　　火岡　　旱江
丙午天河　　馬廏　　丹墀
丙申燒坡　　猴洞　　䧟阱　　火窑
丙戌火坡　　坑䧟　　羅網
丁丑焚田　　澗水　　雷門
丁卯焚林　　霞光　　兎穴　　龍門
丁巳湯也　　蛇穴　　朱扉
丁未燒園　　焚巢　　鷹架
丁酉鳳閣　　蟾宮　　雞巢
丁亥禹門　　猪穴
戊子旱江　　蘆野　　雷庭　　蝠穴
戊寅淺山　　黄䑕穴　狸穴
戊辰龍門　　土坡
戊午雲様　　土岡　　獐穴　　道路
戊申土坡　　猱穴
戊戌土坡　　土坑　　豺穴
己丑土田　　墓所　　田所　　龜穴　　牛欄
己卯土林　　土城　　狢穴
己巳螻蟻　　鱔穴　　大林
己未園林　　沙灘　　鷹穴
己酉雉巢　　土坡　　倉廪
己亥鳳池　　熊穴
庚子萍湖　　泉水　　殿閣　　人跡
庚寅敗林　　藥鎗
庚辰天庭　　山岡　　龍宮
庚午大道　　馬廏　　藥箭　　圍塲
庚申刀砧　　厨車
庚戌弩箭　　天庭　　狗窩　　獵人
辛丑牛廟　　田禾　　蜈蚣　　農人　　金龜
辛卯弓箭　　杖竿
辛巳巴蟒　　坑􁁉　　朱􁀙
辛未園林　　羊宮　　倉鵰　　圍塲
辛酉刀砧　　雀林　　石泉　　懸針
辛亥琴堂　　天心
壬子江中　　蟾宮　　燕室
壬寅豹穴　　樓林　　水灘
壬辰月殿　　瀑水　　龍宮
壬午鹿穴　　霞光　　雲萍
壬申刀劍　　泉水　　猿廟
壬戌海灘　　塩車
癸丑水田　　黒道　　桑林　　金龜
癸卯狐穴　　蟾宮　　平林
癸巳蚓䖏　　長江　　鰍鱔　　泥濘
癸未月窟　　枯井　　敗林
癸酉刀劍　　鴉巢　　淹目　　泉水
癸亥㺄廟　　大海　　海島　　黒道
　　二十八宿名例
角木蛟(蛇父雉母細頸/上白嬰四脚)亢金龍　　　氐土狢
房日兎　　　　心月狐　　　　尾火虎(為暗禽/)
箕水豹(為暗禽/)　斗木獬　　　　牛金牛
女土蝠　　　　虚日䑕　　　　危月燕
室火猪　　　　壁水㺄　　　　奎木狼
婁金狗　　　　胃土雉　　　　昴日雞(為明禽/)
畢月烏　　　　嘴火猴　　　　參水猿
井木犴　　　　鬼金羊　　　　柳土獐
星日馬　　　　張月鹿　　　　翼火蛇
軫水蚓
　　吞㗖訣
子天䑕胃昴猿凶丑地金龜蛇蚓同寅位虎箕猪㺄難
卯宮狐狢雉雞逢辰岡鯨魚傷蚓蛇巳藏鰍鱔猿猴冲
午中獅子驚箕尾未内房狐氐怕鷹申中大猱傷火虎
酉間鴉噪尾箕驚戌上大獒蛟龍怕亥有熊猪翼軫傾
子天䑕(猿昴胃凶星不忌/)　丑金龜(蛇蚓同凶秋冬不/忌)
寅虎箕(猪羊難也/)　　　　卯狐狢(燕雞雉凶星不忌/)
辰鯨魚(傷蚓蛇旱地無害/)　巳鰍鱔(猴猿凶秋冬不忌/)
午獅子(虎豹驚怕春夏减半/)未鷹鵰(狐狢兎凶夜生不/忌春夏减半)
申大猱(吞牛傷虎四孟生减/半)酉鴉鵲(虎豹驚夜生不忌/)
戌獒犬(角亢怕正九月有灾/)亥熊猪(蛇蚓凶冬不忌/)
　　吞啖歌
鹿狗猪㺄柳土獐狐狢牛馬鬼金羊若逢虎豹奎獅位
進退交加總被傷
女虚逢蛇定犯吞蛇逢㺄犬鹿獐擒烏雞土雉危月燕
狐狢鵰鷹遇禍深
角亢蛇吞䑕蝠危狐狢吞雉更兼雞犴吞虎豹蛟龍類
軫怕猪㺄雉烏欺
虎豹食牛羊奎狼㗖鹿獐蛇龍吞燕蝠䑕兎受蛇傷
翼昴能相尅虎豹遇不祥兩虎傷一豹蛇弱被昴强
牛金牛兮室火猪禽中惟怕畢烏啼雖然本廟無傷害
時惹喧啾啄背疽
嘴火猴猿心月狐斗木獬共氐合虚若逢婁狗來相遇
管許其人死罹誅
　　論二十八宿四時生旺歌
　　　春
蛟龍蚓雉燕雞蛇皆到春來福禄加若還生時得遇此
自然通泰享榮華
　　　夏
兎獐鹿蝠狐狢羊遇夏生時百事强或在廟堂多福祐
縉紳家道足榮昌
　　　秋
虎犴猿猴馬獬㺄秋天福禄自然殊更臨好廟髙强位
造化盈謀衆不如
　　　冬
狼狗烏猪䑕豹牛若逢冬月更無憂年月日時居髙位
必定身榮位作侯
　　論十二宮星禽落處吉凶
貴刼文傷印權孤福夀空暗刑(乃用本年于順行看身/命胎主四星相遇貴文)
(印權福夀吉刼/傷孤空暗刑凶)
　　星禽好樂篇詩
禍福貴賤夀夭窮通詳其造化細推而言不可執一而
論須看晝夜兼明四季辨飛禽走獸詳落處旱濕冝與
不冝假令虚日䑕行戌地化飛䑕秋可冬不利春夏吉
牛金牛行卯地化耕牛春辛苦秋冬無害角木蛟行丑
地遐道而不樂畢月烏行風雪道秋冬無妨且如弓箭
獵人日凶夜不忌如刀砧湯火或日生或冬䧏無害更
看明禽暗宿日值夜則凶夜值日則賤未及厯數細詳
而論詩曰
甲寅乙卯正小林蛇兎狐狢烏燕榮戊巳空缺庚辛破
猛獸翌蛇必主傾
壬癸洞潭鹿與馬狗猪獐羊春夏冝丙丁枯焦伶雞雉
定乘彩鳳入丹墀
丙丁湯火巳午宮蛇馬共雞貴聞伶癸為海户壬逢破
蛇龍化見起雷風
辛為地網猿猴旺乙破岩層犴象興乙得巽風名得卦
巳為巖谷地獸榮
庚申丁酉正刀砧䑕轉精神氣轉豪丙丁牛馬為貴地
也用𤣥針掛紫袍
壬子癸丑正江湖蛟蜃魚龍得自如辛破天羅并地網
龍行雲雨滿皇都
丙子戊巳皆為破婁狗胃雉恣遷除甲氐房氐獐鹿喜
腰金衣紫𢃄金魚
戊辰山谷正山岡虎豹豺狼必異常田坡巖谷狗猪貴
丙破網羅狐兎歡
壬癸蛟龍名海户庚為地網獸難藏若不背時得格局
好向天庭作棟樑
戊原土坡走獸存庚方乾道正天門蛇蚓波中興巨浪
天庭壬位福彌尊
丙子旱澇雲雷少蛟龍雖㗖勢形真甲正天網禽數忌
不過飛鳴出世塵
己未鷹窠馬獬傷横金牛馬與猪羊乙癸破干丁壬道
也須天子手調羔
己丑荒田走獸宮牛羊雞雉合惟榮乙辛癸豹為儒貴
定陞宰輔佐朝廷
　　起旬頭例(以甲字為旬也如本生年無甲字則以/倒十干赶之)
假如辛卯年生人係是下元甲子旬内以辛卯上加倒
十干辛庚己戊丁丙乙甲甲倒數到申則知下元甲申
旬是井就起井木犴以甲字為之住如甲申年生人係
是下元即以井木犴起不必倒十干起　假如中元甲
子旬内壬申年生人加倒十干壬辛庚己戊丁丙乙甲
甲在子則知中元甲子該鬼金羊起　假如上元甲子
旬内丁卯年生人依加倒十干丁丙乙甲甲數至子則
知上元甲子該箕水豹起但逢何年即以倒十干赶至
甲字為住是起首
　　三元旬頭起手例
中元甲子(鬼/)甲戌(心/)甲申(婁/)甲午(張/)甲辰(斗/)甲寅(畢/)
下元甲子(角/)甲戌(危/)甲申(井/)甲午(房/)甲辰(奎/)甲寅(星/)
上元申子(箕/)甲戌(昴/)甲申(軫/)甲午(虚/)甲辰(參/)甲寅(氐/)
　　作三元旬頭起手法
使其上元甲子甲寅氐土狢止往前旬頭何以知之以
十一字相交序連坐位數除去牛金牛通不用數前往
千千萬萬旬白數得來假令上元甲寅旬氐土貉起未
來中元就以氐房心尾箕斗女虚危室壁壁宿是未來
中元甲子該壁以壁再數十一宿壁奎婁胃昴畢嘴參
井鬼柳未來中元甲戌旬該柳再以十一宿從栁字起
栁星張翼軫角亢氐房心尾尾是未來中元甲申旬該
尾依此法仔細看甚明若要巳過旬頭從此法加倒數
二十八宿此義正合孔子曰殷因于夏禮所損益可知
也周因于殷禮所損益可知也
　　起主胎星例(辛卯年有閏月則不除也如生人之/年無閏月决該除牛女主胎數不到)
　　　(牛女命身數到/牛女也不除也)
假如辛卯年八月初八日子時生人係是下元甲子甲
申旬該井以初八日除八數井鬼栁星張翼軫角却尋
宮歸子接亢至子氐丑房寅心卯尾辰箕到巳為住以
五虎元建丙辛之嵗庚寅起至癸巳宮主星是箕水豹
胎星就是斗木獬男除牛金牛不數女除女土蝠不數
如盡頭數到宮是牛女男也不除牛女也不除女又如
生人其年有閏月男女皆不除牛女所以然者謂有餘
而補不足耶其年無閏月仍前除之餘皆倣此(如本生/之年無)
(閏或男數到落宮是牛/作主星也不除女亦然)
　　起主胎宮例
假令辛卯年生八月初八日子時從卯上起正月至戌
上是八月戌上接數初一至巳上是初八巳上又接數
子時以子時洎巳宮為止以五虎元建丙辛之嵗庚寅
祀庚寅辛卯壬辰癸巳宮是也餘皆倣此
　　起命宮例
假令辛卯年八月初八日子時生人不論年不論日用
月從子上逆數子上起正月亥二月戌三月酉四月申
五月未六月午七月巳八月却順行用時數巳上子午
上丑未上寅申上卯以卯字是安命宮為主在申仍以
五庫元建丙辛之嵗庚寅起數到申是丙申為命宮也
餘皆倣此
　　起命星例
用胎星命宿從子上順行至命宮為命星也假令前辛
卯生人胎星是斗木獬以合宿歌斗與虚合從子上順
數以虚字起子虚丑危寅室卯壁奎辰巳婁午胃未昴
申畢為住元安命在丙申宮以畢月烏是命星也餘皆
依此
　　合宿歌
角昴亢胃氐合婁奎房心壁斗虚收箕危尾室牛兼女
嘴翼參張栁鬼求畢軫井星為六合星辰相對是根由
　　起身宮例
假令辛卯年八月初八日子時生人不用年時只用月
日日一日只是一數月一月虚作二數如八月加二八
一十六數初八日只是八數月上十六數連日上八數
共作二十四數正從子上逆行遇子午卯酉位數三數
餘位數二數數盡處是身宮然何子午卯酉數三數他
位上元是三星還三數餘位是二星也只還他二數原
其所自謂本身之數名曰身宮耶此二十四數從子上
逆行至卯又以五庫元建尋于丙辛之嵗庚寅起乃辛
卯宮也
　　起身星例(以命星合宿從子演至身宮是身星從/子上演要順行)
假令前辛卯生人命星畢月烏以合宿歌畢合軫子上
軫丑上角亢寅卯上是氐氐土貉是身星也
　　起夀宮例
假令辛卯年生人係女人謂之隂女冲酉酉前戌是夀
宮若是男謂之隂男亦冲酉酉後申是夀宮也又假令
是甲子年生是男謂之陽男冲午午前未是夀宮是女
謂之陽女亦冲午午後巳是夀宮也宮依五庫元建尋
天干
　　起夀星例
用命星從子順演至夀宮為夀星也假令前辛卯年生
人命星是畢月烏以畢從子演至申是翼翼火蛇是夀
星也餘倣此
　　起流星例(以胎星作一嵗往前演/)
假令前辛卯年生人胎是斗木獬一嵗斗二嵗牛三嵗
女四嵗虚五嵗危六嵗室七嵗壁八嵗奎九嵗婁十嵗
胃至百嵗演去餘倣此
　　起大運例
就在主星落宮數運非子平次一位行非子平又運乃
禽運以主星論如係四水宿一嵗運四火宿二嵗運四
木宿三嵗運四金宿四嵗運四土宿五嵗運日六嵗月
七嵗以主星論之水一火二木三金四土五日六月七
也假令男子主星落宮干干是甲丙戊庚壬順行乙丁
己辛癸逆行女人主星落宮天干是乙丁己辛癸順行
甲丙戊庚壬逆行
　　起行限例(即小運也/)
安命宮次位順行起十五二十五三十六五十二六十
一七十一八十一限内要看生旺貴禄墓庫吉凶看孤
虚木庫在未火庫在戌金庫在丑水土庫在辰
　　起年星例
此法論五行之説如癸卯年生人(壬/寅)癸卯屬金即起亢
金龍為星如甲辰乙巳係夏令即起翼火蛇為年星却
起尾火為年星乙巳生人屬火甲辰係春令以本生年
位就是落的宮分餘皆類此
　　起月星例
却以年星得何星從正月數至本生月是何宿乃月星
也宮亦在此
　　月星起𬋩日星詩
陽角隂室水牛宮金心木參火星同土胃但從丙寅起
宮中順布定窮通
　　詩解
太陽日屬火故起角木蛟太隂月屬水故起室火猪以
本生月屈指數到本生日為住是何宿乃及日星也宮
亦是此
　　起時星例
却以日星得何宿加上子時位順數至本生時是何宿
為時星如子時生就住為星宮亦是此也
　　論禽三取吉凶
凡看禽演先以干取次以支求務要以吞啖形勢化道
三者相須取其化要主胎與月日宿合為真化與年時
合為覺化如流星太嵗有傷主星者舊疾舉發不常主
星流星太嵗有傷胎星者疾有因而得主星胎星太嵗
有傷流星者頭風兩股腰疾凡流星傷主星胎星太嵗
又傷流星主星胎星則主雜病之疾也
　　真覺化例
真化(要主星胎星毎月日宿合又化謂之真化/)
覺化(要主星胎星每年時宿合又化謂之覺化/)
　　吉凶生死訣
主吞嵗運必得才胎吞嵗運福禄來嵗傷流星必主灾
流傷嵗君必得財嵗傷主星陽人禍嵗傷胎星隂禍排
主傷流星必得財流傷主星必有灾流傷主星妻親禍
胎傷流星微主財三星亂傷牢獄禍更兼不化獄中哀
三星亂傷如有化定主口舌進門來太嵗若傷胎主流
卧牀百日主悲哀三星不化必定死夀星有救主獄灾
夀星無救非輕病必定荒郊用土埋
　　論子息例
論五行相尅如陽禽居在陽宮則多男隂禽居在隂宮
則多女也且如雞雉生于水鄉子息主空亡火地亦然
遇金旺則主敗殘疾之子也
　　論財星例
如主星有傷胎星者因舊財而得胎星有傷太嵗因新
財而得流星太嵗月令偶然三獸俱傷運則主横來財
物無窮
　　論看主胎星例
凡論主胎星禽演主星有傷胎星者冨貴不長妻宮如
曉日之露子若石上秋霜四柱倘有制伏主星者妻宮
兩敵乆後子息寡也四柱若無制伏主星者似苦絶嗣
倘逢一運喜合雖有子息而無排若不傷妻定然乏嗣
若胎有傷主星者榮華不乆妻如鞘裏刀劔子息毆父
母四柱如有制伏胎星者或扶持主星者非絶命而不
孤也此禽演之確論也其中𤣥妙無窮䖏甚勿輕傳致
洩天機
　　論主胎流星例
凡看主胎流星譬如木焉主為根胎為身流星如枝葉
根主初年身主中年枝葉主末年㓜年傷主星定是夭
夀胎星有中年傷中年必亡流星有傷隨時而論最不
可執一亦不可以形象論命短長貴賤亦猶是焉
　　小兒關(以月看時此名號金鎻關子卯二将無關/)
正戌二丑三申宮四猪五馬六雞同七龍八未九寅位
十月蛇鄉遇煞冲身命三宮俱占此小兒忌犯必為凶
　　論暗禽例
凡演禽星暗禽居于上者但為人退縮作事成敗犯之
主血痔疾或小腸氣重者頭目破相或面㸃形醜若得
貴人禄馬在上不妨
　　氣運說
大抵十年一運遇吉則吉遇凶則凶所謂吉者上五年
不應下五年必應凶者上五年不應下五年必應雖以
氣運言之而二十八宿各有衰旺又有晝夜之冝不可
以槩論也如角亢于秋九月生者則如蟄不能變化如
危月燕于春分驚蟄時生作九月用晝生詞彩夜生無
頰舌如昴日雞夜生不能施為晝生有用午與卯時大用
故其奮發之先後春夏秋冬晝夜當各隨時以三限論
衰旺斷其吉凶以地時定之萬無一失若夫息隂身命
四星雖為詳盡要其大指總不出乎主胎二星大小運
限流星號三限于内見之矣向命君子其詳鑑焉
　　吉凶雜論三限
假如流主二星都是斗相爭雄主有氣塊之疾或是虎
太嵗也是虎小限也是虎乃吞伏相爭亦主氣塊之疾
有禍不安兩虎必傷一豹豹勝必傷其虎兩犬傷一狼
兩狼傷一犬皆要詳其勢力時節三限如何且如角亢
尾箕室壁奎婁鬼柳星張如小限行在泥田為之汚足
非脚疾病則主官訟氐房心尾又遇卯地狐兎相聚而
成奸盗流星烏燕雉昴酉到本宮必有口舌爭訟是非
猿猴生于角亢之宮在七月且喜有菓夜生天地黒暗
乃碌碌之人區區之造也蛟龍乃興雲吐霧之物去得
驚蟄主退縮朝三暮四不一多學少成也流星女土蝠
三限到酉雞烏雉相啄必有官事纒繞或是灾晦到戌
戌乃犬被狗吞㗖流星牛金牛遇丙申丁酉乃山朋土
䧟阱主官灾是非毒害不遂意之論耶
　　取諸煞凶星急要論
丁丙寅卯兮燒山草木盡枯焦缺食焚巢禽飛忌忌走
獸忌壬辰(暴水/煞)房心尾箕斗奎婁嘴鬼栁犯之破祖業
己巳(螻蟻/煞)丙戌庚申(囚禁/煞)戊午(霹/靂)乙未(枯涸/煞)戊辰戊申
(屭贔/煞)丁未(𤣥針/煞)丁巳丁酉(牛宿/破欄)甲戌庚午(毒藥/煞)辛丑(蜈/蚣)
(煞/)甲寅(捧抆/煞)丙戌(名破/欄圏)庚申辛未庚寅庚午(名頭蹄/牛宿忌)丙
戌(燒崖燒野/虎豹忌文)壬辰癸亥壬子(没溺煞走/獸忌文)丁未丙午(勾絞/煞)
庚申庚午庚子(钁鍬/煞)甲辰乙巳為地網甲戌乙亥為天
羅庚寅辛卯為犁鋤丙寅為觳觫牛庚寅為釁鐘牛翼
軫亦又為壊窠主過房庶出蛟龍遇螻蟻煞囚禁屭煞
主困苦不伸之辱戊子為驅龍使者被人壓伏財物不
聚其餘走獸亦當避之牛宿見丁巳為剥皮瘡膿災庚
申為刀砧甲寅為棒杖奉公者常受杖責之憂常人必
主寒熱膿血晦滯丙寅癸卯壬辰為刑虎煞主一生辛
苦奔波丙戌為燒野壬辰為漂蕩癸亥為没溺尾箕最
忌之蛇逢丁巳為退皮丁未為燒野丁亥為猪㗖如兎
雞雉見若不缺唇腐齒則眼中失光主鼻口見疾不然
則主瘡膿之灾亦要分其晝夜春冬可見矣
　　二十八宿得地歌
角在子宮須冨貴(壬/子)亢龍乾位逞威儀(辛亥/癸亥)氐居乾窟
金牌位(辛亥/癸亥)房心來居癸酉冝狐在丙寅須假虎尾箕
寅上有光輝斗居未上升官禄(乙/未)牛向秋霄喜慶隨女
蝠夜生春夏旺刀砧虚䑕食無虧燕逢春社多詞語室
到田園公幹冝(巳/丑)壁躡雲梯為得地(癸/亥)奎木巽風施錦
幃大逐氐房心勢重雉位明方鸞鳳儀(丙/午)雞鳴五徳卯
酉貴畢月烏生夏日竒(丙午/庚辰)嘴參卯位升假服犴入寅
宮貴位竒羊行辰位終須貴(庚/辰)柳土林巒宰相姿(乙/夘)星
馬乘龍威勢大(庚/辰)鹿居辰位拜丹墀(甲辰/丙辰)蛇遇龍窩官
職顯蚓潜大海受朝咨(癸/亥)其中𤣥妙無窮理慎勿輕傳
漏泄機
　　古人得時得地消息賦
論議吉凶分命貴賤二十八宿三十六禽禀天地之隂
陽逹人事之造化貴賤賢愚窮通夀夭且夫蛟龍歸滄
海(癸/亥)蘇秦佩六國印(又云室火猪/坐于庚辰)虎豹嘯郊野(辰/)石崇
封萬石君井木犴行于壬申太公八十遇文王(又云猪/親夫蝠)
亢金龍坐于丙午甘羅十二為宰相(又云㺄/跨金牛)危月燕飛
于龍樓包龍圖為隂陽教化之臣畢月烏飛于麟閣史
丞相有潤澤生民之徳張月鹿含花而守座翁作二十
四考中書(庚午化/麒麟)星日馬引駕朝元王曾為三十六年
宰輔(庚/午)昴日雞昇在扶桑國(甲寅/化鳯)韓世忠有勤王之忠
房日兎照于廣寒宮(癸/未)㓂凖封萊國公之貴(化黒蟾/弄月)斗
木獬坐于辛亥賈易為樞輔相佐堯天牛金牛庚辰徳
秀作大叅弼扶舜日尾火虎奏于辛卯陳平封萬户之
侯箕水豹演于甲寅曹操掌三分之國女土蝠飛于戊
子張良作漢世功臣虚日䑕走于庚申謝安晋朝顯相
氐土貉行于乙亥佛印作宋朝詩僧角木蛟居于庚辰
(蛟躍/龍門)王勃為大唐文士亢金龍居于乙巳楊烣為大中
大夫斗牛朝于乙亥李旺位文華待制蒼龍行雲雨於天
河劉錡兩府寳馬𢃄刀劔于藍田㳺有三公鹿馬坐于
丙午劉柄尚書蛟龍遇于壬癸崔羽太尉任翼龍作禹
門貴客皆因蛟躍龍門蕭相國為翰苑真儒乃為馬
嘶鳳閣井思同居巳未柳翠為尼大師栁星共在庚申
江白作南道録燕飛金闕劉沛公斬白蛇以興功龍躍
天池關將軍刺顔良而奏㨗出將入相趙丞相為蛟躍
龍門先吏後官汪侍郎乃虎蹲鳳閣鹿馬官星大貴傅
狀元作内從郎官蛟龍貴禄逢官王都統為内臺將帥
劉正字鹿朝帝闕(乙/丑)陳丞相馬聚天庭(乙/卯)蛇蚓升變雷
門(辛/卯)周禮為㑹稽内史馬牛奮揚龍位李改黄門侍郎
犴至虎垣張廵乃唐朝忠將雞栖鳳閣周勃作漢室功
臣獬去朝天真卿監察御史雉鳴帝闕温公良才史官
雞唱離明(丙/午)𤣥令腰懸玉𢃄狢逰乾窟(癸/亥)竇毅各著金
牌狐借虎威鄭衆持節不拜兎慿犴貴蕭何宣律施權
烏噪龍門韋肇題名鴈塔猴行雉所張衡髙步蟾宮蝠
舞天庭王喬為葉令猿登日殿曹操作梅仙䑕入江湖
郭况積金數億鹿行潭洞何曾日食萬錢犬吠午官管
仲相齊冨公室羊行辰位承福飼馬用銀槽蛇喜兖州
劉晏除秘書正字蚓潜大海賈誼至大中大夫狼遇巽
風石崇有萬金之富鹿遊仙洞國忠圍玉屏之風燕語雕
梁潘妃金蓮行歩狐疑巨蟹蘇蕙織錦為詩猴捧寶瓶唐
封夫人虢國豹乗獅子漢賜蕭何鄼侯龍飛虎宫吕后
垂簾聽政蛟吟酉角太真得寵施權即此古人推之則
今人之貴可考矣
　　古人失時失地消息賦
蛟龍退糓泥田沛公為泗水亭長虎豹遁迹山林志和
作霅州釣徒猪㺄㑹申韓信受跨下之辱蛇蚓臨酉楊
永無宿暮之儲龍虎與犴同宮重耳有斬祛之害犬羊
結豹為侶食其遭竇巳之烹䑕獬走艮山夫子絶粮于
陳蔡烏燕飛戌地賈誼忌鵬于長沙馬躍猿場東坡有
黄州之貶牛探虎穴昌黎愁秦嶺之行獬步土坡石厚
殺于外國犴來子位荆軻死在他鄉蚯蚓酉上逢烏屈
原自溺雞雉未申乘彈項羽傾傷䑕見犬以驚惶原憲
室中懸磬兎逢鷹而獸慄范丹甑内生塵狢兎犬吠以
慮危買臣發負薪之嘆猿猴蛇追而惶懼陶潜思觧綬
而歸蝠舞巽風文君新懽舊棄燕栖花洞弱蘭暮送朝
迎獬就犴戰貴妃因禄山横死龍同虎鬪戚妃被呂后
刀傷牛吼豹驚吳氏名為六虎星臨虎怒夏姬手殺九
人蝠隠荆州黥布身遭𦵔醢蚓歌吳分范増氣死癰疽虎
陷泥田顔回一簞陋巷龍蟠郊野杜甫百結鶉衣䑕畏
白羊盜跖聚穿窬之黨馬嘶磨蝎緑珠作墜樓之人婁金
狗生乎乙未李廣百戰無功軫水蚓遁居甲寅包人作
西湖隠士畢月烏限于丁丑林居為三茅仙人虎豹居
于丁巳伯夷食蕨䑕蝠在于庚寅韓夀竊香謹按變化
之源深察吉凶之兆分明鍳斷仔細搜求則夀夭賢愚
冨貴貧賤可見矣
　　古人得失賦
髙皇成帝兮角木蛟西逢壬子霸王自刎兮亢金龍東遇
戊辰張良暮道兮氐土狢運落天庭范蠡乘舟兮房日
兎時臨(壬子壬/午丁酉)月殿狐化妖婿(庚/寅)兮諸葛亮忠心佐主
虎至金宮(庚/寅)兮張益徳義釋嚴顔豹化豹文(壬戌/癸亥)兮關
雲長水渰七軍獬遇湯池(丁/巳)兮紀信為君遭火死牛逢
烏廟(癸/酉)兮范増失䧟背疽亡蝠臨庚子(入/廟)兮蘇秦六國
為主宰䑕入天倉(壬子/甲午)兮孫臏諸國作元戎燕落庚申
(折/毁)兮顔子三十夭亡猪臨丙午兮彭祖夀歲八百餘㺄
作蛟龍(壬辰/壬子)兮曹操得中原即位狼化(甲辰/辛亥)神狼兮薛
仁貴平定天山狗化神獒(甲/辰)兮淮隂登壇拜將雉化(乙/卯)
(癸/巳)天禽兮呂后親權漢室鷄化金烏(辛/卯)兮武則天自霸
唐朝烏成丹鳳兮潘安有絶國之容猴化仙猿(丙申/乙亥)兮
潘岳懐傾國秀氣猿臨辛亥兮老來呂望掌軍戎犴至
庚辰(龍/池)兮甘羅十二為太宰羊逢辛酉(屠/估)兮漢國分刀
誅彭越獐居甲申(七/箭)兮馬陵攅箭射龎涓馬乘龍(壬/辰)兮
鴻門樊噲救髙祖獐化狻猊(丙/辰)兮闘寳伍員驚吴帝蛇
化巴蛇兮朱温弑主在椒蘭蚓化天龍(庚/辰)兮王莾鴆君
于天慶數軰古人尚有發禄榮枯遲疾貴賤豈能逃哉
則後之賢愚進退得失勿怪其然也
　　璇璣論
混沌既判隂陽和鈞七政幹旋于天地五行經緯于乾
坤夫三百有六旬盈虧有度列二十餘八宿禍福品分
好合吞併吉凶悔吝比和兮衣禄豊盈刑戰兮利名不
順得時應候田䑕化以為鴑逢節及時野雉飛而作蜃
誠以星纒二道周夫八維吳鄭周宋也君子及時披豹
霧燕齊晋衛兮大人得地立龍墀壁水㺄湖野沙汀而
得所婁金狗刀砧江海以為愁蓋兹軫逢雞奎狼逐兎
嘴火猴愁張弓矢畢月烏喜棲古林金龍曰亢登九五
獬飛騰𤣥燕于二八月春秋來去角震巽方號純離斗
木獬衛吳至禄金午秦晋交權夫馬能行辰午皆為豆
粟山獐喜走宋周晋好巒崖燕呢喃者宋分號曰髙堂
雞踴躍者衛宮名為糞穢箕豹值犴而吞併參水猿待
食至乾宮而好菓木女土蝠逢時遇酉位而為花洞冝
乎雉居蛇穴蚓入龍宮狐便申巳兎樂山林羊質虎皮
蛟喜風雷張星夀齡懼犴狼和虎豹翼蛇心毒愁鳩鳥
與蜈蚣室怕寅箕井擒龍虎夏至前鹿角解大寒後雞
乳鳩欲觀造化之道如斯向背而已矣
　　大名論
　　　角亢第一
侯伯以雷霆鼓舞(乙卯正雷霆壬子雲雨/庚戌辛卯為公侯也)朝昇以風雨
來天(壬辰癸巳風雨/是未三公之命)貴格以壬癸來見(壬癸多有/天門即貴)賤格
以金火相煎金火水侵兮輕財技藝(金火見/水是也)水土壬流
兮小巧之功反覆因水土之停居(水土停于四季/反覆成敗不寧)疾病
為水金相制(金火多/主疾病)閒逸春生甲乙(春生甲乙/一生安閑)艱難秋
遇庚辛(秋見庚辛多/化金石隠匿)偏房為日帶户門(户門多時而偏/妾多或主庻出)
母弱乃年生乙未丙火衝日兮男多再娶(日值丙火男/再娶女尅夫)
戊巳滿盤兮女尅三夫(滿局皆是土/尅夫害子)炎炎火戰兮悲禽
瞽目之灾(丙子見丙寅甲/寅見寅午戌)爽爽庚金兮愁獸折腰之疾
(庚辛見乙/未主腰疾)徤徤見天不分秋水(有乾天門見/壬癸水大貴)重重坤地
惡見隂泥(未為坤地若有已/字所傷主貧賤)騰飛海户不畏刀砧(有壬/子癸)
(亥蓋弱/不敵强)喜躍天池昇搏雲雨(丁未有壬癸為天/池無壬癸為旱地)乙卯夏
生兮雷霆隠隠(有天有/雷即貴)壬辰春降兮風雨蕭蕭(春夏壬/辰大貴)
丙子火木男眸多疾(丙子木火/多主目疾)丙庚土水女經不調愁
逢霜雪畏見刀砧(冬見癸丑為霜雪/庚申辛酉為刀砧)天水出賢才貴顯
(壬/戌)旱地主從秀難髙(壬癸在四/野之地)霹靂亥子逢丁(亥子天/門壬癸)
(丁是/也)閃電癸壬生火(壬癸在天有天火也戊申遇亢旱/水生見戊申有火名亢旱是也)
己亥逢枯潭見灾(己亥為枯灘/有火為枯潭)
　　　氐房心第二
狐同兎貉禾草冝郊(甲乙多冨貴庚/子辛丑亦然)遇虎豹貴作三公
(是丙寅壬寅/有甲乙大貴)居旺地職遷兩府(房化玉兎氐心/化道天必應天)慮居罡之
門(壬子卯有見/丙丁主夀夭)殃在舟之渡(甲子化舟/不能渡)兎見戊寅語澁
狐逢己未聲焦黒道少金兮男生滛盗明方有禄兮女
自娼嬌(丙子多/甲乙是)四野地網兮受陥乾天(癸亥多/為地道)三星帶
箭兮難升亥地逢丁(甲申有箭/丁亥為火)水盛他鄉之本(水名他/鄉之客)
金多失祖之因(失祖/破業)唇缺亥兮刑見癸(見癸多/缺唇)脚風肢
痺尅逢之辛生逢甲乙豈愁豺鷙(見甲乙/旺不畏)丙庚多㑹兮
逢于䧟地草茵受尅兮勿往他鄉(甲乙見庚辛/他鄉不利也)
　　　尾箕奎第三
帶庚辛有百戰之威(庚辛有煞/主權柄也)有甲立獨權之地山林
𢃄禄兮貴出三台(有山林道路/貴出三台)巖谷逢食兮職遷八位
(戊寅己卯/見甲乙)閒逸兮四野逢食(在四野見猪羊/井食一生閒逸)有損兮門
户見空(空門者丙午丙子/丁酉丁卯損傷凶)戊巳食空兮貧賤(士/多)丙丁物
盛兮艱辛(火/多)居不完金傷甲乙(金多尅木/一生成敗)財物破火散
庚辛戊巳旺逢牛自害(上多逢辛酉/返見損傷)甲乙多見馬能雄
凋林食掌帥之基(庚寅辛卯/名凋林)雪野鹿威權之首(庚辛/雪野)金
生利任肢體難全(丙申/乙酉)木見金頭蓄積不久(甲/申)丙丁遇水
出語難端(火見/水也)庚辛逢丁好慾飲酒(庚金/遇火)
　　　斗井第四
冨貴以水木重重貧賤以丙辰累累斗木正守門庭之
地(子午卯/酉為門)犴雄當臨虎豹之穴(犴在丙寅壬寅/甲寅乙卯大貴)食壬癸
受黄鉞之畏(壬癸有甲乙/主黄鉞威權)逢庚辛秉白旄之福(有食在/天貴)
虎豹顯斗宿之權(見丙寅壬寅/斗宿有威權)蛟龍食星馬之禄(甲辰/庚辰)
(星馬犴食/喜禄貴)天庭髙獬位三公(癸亥辛亥/天門大貴)海角旺犴遷兩
府(壬辰甲子辰/及癸亥貴)門庭髙斗樂西東(斗見丁卯甲子/甲午喜樂也)肅殺
旺奸雄南北(壬子壬/午貴)不成兮犴逰簷閣(見庚申辛酉丙/申丁酉丁卯辛)
(卯/也)順邪兮斗落四野(斗見丙辰丙戌辛未辛丑/戊巳辰戌丑未乃順邪也)夀夭兮
金尅三公(純金尅/煞主夭)難立兮火炎四柱(多火主得/失疾病)斗化丙
權兮目無方毫焉(丙午丙申丁/酉己未是也)犴逢伏金兮肢生輔枝
也(犴遇伏金/肢生輔肢)
　　　牛星第五
官閒日帶門庭(主閒/暇)職顯草連癸字(甲乙/壬癸)馬閒無虎之
宮(甲寅/戊寅)牛樂無金之地(見土/水妙)飢絶欄中無草(戊/午)富足槽
中見木(乙未乙/酉乙丑)壬申壬子天上英俊之竒(化/犀)乙巳甲辰
見物有棟梁之器(化龍/駒)馬主銜鐵遷除(乙未/乙酉)牛化麒麟
大貴(甲辰/庚辰)明方怕日逢黒道遇夜林見虎馬生金甲白
羊有領䄂之官(見庚子/庚戌)牛逢織女金牛有自然之禄(壬/申)
(壬戌加庚戌辛/未戊子是也)肢傷逢火鎔(金火/多)禄寡遇丙丁累累甘
泉也乙未見壬流(乙未見/壬癸水)泥水野田逢癸土(癸未癸丑/畨復之命)
庚午無用之牛辛酉無力之馬
　　　女虚危第六
門庭見䑕倉庫遷除(乙酉己酉壬/子子午卯酉)四野逢女荒林有止
(甲乙在四/野大貴)鷹蛇居四野不測危灾(見己未丁/未大凶)猫犬遇門
非横重危(見戊寅/庚戌凶)屋宇逢甲乙生金(甲乙有/金成屋)黒道得壬
癸遇土水(土合成/為黒道)仙䑕逢丁亥天厨織女以金牛為貴
(辛/丑)明方遇木兮男帶重風(丙丁多甲/乙少也)暗土逢壬兮女生
宿塊(丙戌丁亥有壬癸/下不通主女人病)日臨門户妨妻(丁酉丁卯丙午/丙子尅妻亦凶)
時應機關少子(甲申為本牢/機關為竈也)金多主畨覆無居(金多無/窠也)
水洪漂流在外丙申明歌曲雙棲(丙申明/火也)乙卯旺笙歌
冨貴(乙夘為林/安栖冨貴)先庚後甲身旺遂肥馬輕裘先甲後庚
半歳作閭門蔽陋木衰金盛財散行鄉外求之食(木少/金多)
(財如/反掌)木茂金微身髙勢旺進禄之原巢成食旺因土見
壬癸累累庫備倉完乃乙加田野重重(乙未/乙丑)蛟龍吞頭
目難完(甲辰庚辰主/頭日難完也)臺榭旺功名之顯
　　　室鬼第七
猪宿火應離宮羊星卧合乾位夀長在四野之宮(辰戌/丑未)
(甲乙/命長)命短居八煞之地(庚申/辛酉)羊虎逢己亥多豐(丙寅己/戊寅)
猪龍得江湖大貴(癸亥化/猪龍)乙辛刑徒配之人(乙辛坐/于二社)丙
寅㑹運戎之吏(丙寅交生/軍戎文吏)天倉旺主望禄之榮(乙酉天/倉富貴)
(之/命)地利全有自成之貴(乙丑/乙未)破禄者庚申(金多/孤貧)榮財者
甲乙(甲乙多/秀冨貴)見豺狼逢牛宿除迍(見戊戌甲戌/有辛丑不畏)遇虎豹
得井星獲禄(丙寅壬寅見/乙未無灾)金水兮好色無情(金水多/主酒色)木
金兮貪財不足(金木多貪/財不足)三宮失灾夀夭區區(火多/破命)五
星金虧横灾碌碌(金旺主/横死)
　　　壁㺄第八
甲乙榮隠之地庚辛興遇之鄉遇金疾厄之門(丙申/丁酉)多
土孤貧之類(丙戌/丁未)假虎有水為竒化龍無壬少癸顚逢
軫翼畏見庚辛象有三台假勢時逢乙卯(見乙卯氣化/象有水貴)
獅登八座在天日帶壬申(化獅/子)戊巳旺不足之方丙丁
盛破禄之位女多辛丑加之男少丙先臨月(丙子/多)
　　　婁昴第九
婁昴同門逢牛顯禄(辛/丑)甲積兮山林不足乙秀兮稼穡
慇勤(乙亥無/辛大冨)門户旺冨盛豪勢(乙酉乙卯/甲子甲午)吞㗖有伶仃
孤苦(丙寅壬寅/甲戌戊戌)壬申壬子犬化之因庚戌甲寅雞食之
本糟糠見衣禄重添(乙未/是也)厨舍遇財錢難聚(猪侵/食也)見虎
豹迎龍尅勝(見虎豹有/庚辰反勝)逢豺狼見馬多禄(有丙午/多豊)犬逰
黒道雞呌明方(壬子是黒道/丙午是明方)短矮兮土生逢絶(土在辰/宮地方)
(辰/)頭偏兮木兮遭傷(甲午/乙未)雞逢庚辛兮子則敗(庚辰辛/酉是也)
犬遇戊巳男昌女見人返傷甲申為箭無置弓矢丁卯
為防火旺兮雞多瞽目火焚兮犬有風癎(甲午/乙未)
　　　胃畢第十
願逢甲乙兮有柳花之勢好飛戊巳兮以完樂之功得
丙丁化金烏之象逢庚辰變丹鳳之祥春木茂慈烏返
哺(春夏見木/主孝義)摘花雌雄翶翔(甲辰乙巳/為化貴也)道路廣外處之
財(子午卯酉為/道得外州縣)門户重他人之祉(門戶多主/他舍居)午宮見水
兮甲乙旺祖業之豐一主所就兮門户疊偏房之子(門/户)
(重偏房/之子)庚辛無破兮當秋也冨積千種(戊辰己巳己酉/有甲乙無金是)
(也/)丙丁多傷兮值夏也貧無顆粟(夏生丙/丁多貧)疾病逢月日
門中殘缺遇丙丁肢廣化居風舞之翔(甲辰乙巳/有食貴)見化
羽施之長(同上烏乙酉丁/丑妨三妻之命)
　　　觜參第十一
花多難秀菓盛能食𢃄花食菓庚午盛腰𢃄金巖谷逢
山庚申旺髯長朱履(戊寅/庚申)風生急浪好歌(見壬申甲/辰好唱)花
落伏金多唱(丙申/丁酉)門户重僕下之人江海旺他鄉之旅
丙丁多見果艱辛(有甲乙見/丙丁是也)庚辛重刑財難聚金多有
甲乙也耳聾兮水土相刑(水土多/是也)疾病兮丙庚多㑹丙
庚多主疾病花衰逢午宮區區(見甲午乙巳/一生返覆)
　　　柳張第十二
甲乙忌逢箕豹戊巳懼見奎婁甲辰乙巳悠樂戊辰己
巳優㳺離宮坐丙丁兮張號明方亥位逢壬癸兮鹿遭
暗道天庭獐兮三台地草地鹿曰一品官年月旺祖財
多豐日時秀己身得利癸發兮通四野戊旺兮逰崗坡
苦苦年月旺初年濟濟日時隆中歲
　　　翼軫第十三
甲乙庇䕃多榮戊巳純全定貴日臨陽水升天(壬子壬/午有乙)
(貴/也)時值金剛伏地(庚申/辛酉)愁逢胃昴畏見猪㺄甲申坐處
招貧夭(鍬钁/之下)丙寅㑹少失祖居庭驟發雲雨兮貴顯三
公(乙卯見水及/庚戌辛亥)禾稼生成蛟龍兮官遷六部(甲寅乙卯/庚辰壬辰)
(甲/辰)合戊巳官位不乆(有戊巳無壬/癸居官不乆)㑹丙丁僧道離任(有/丙)
(丁焚居僧道/不能乆任)
　　福禄上格三十八格
蛟龍喜丑(角元春夏生施雲雨有濟/潤之功謂之龍用牛耕)
貉登巨浪(氐宿夜生春夏/湖江之内壬辰)
月兎吞霞(房寅得癸酉天上霞彩/二八月夜生有用貴命)
狐假虎威(春夏夜生/寅宮是也)
猛虎逰林(秋冬夜生兎/上得狐兎食)
虎嘯辰位(秋冬夜生得甲辰乙巳/為巽風庚辰龍吟虎嘯)
尾火獅子(秋冬夜生午/宮下食獐鹿)
花兎逰林(秋冬夜生坐卯/位下食狐兎)
箕搶白澤(秋冬夜生午宮下食/栁獐為之化擒白澤)
獬入未宮(為巨蟹宮/正廟也)
牛入午宮(夜入宮與星/日馬喜合)
牛弄江波(夏生江湖化犀蛟/之貴壬辰是也)
蝠當盛夏(夏秋夜生午/位飛騰自在)
䑕食牛田(秋冬夜生田野得牛之失/見乙為禾稼不貴則冨)
䑕入天厨(居申酉如得庚辛為天/厨須冬生方為貴命)
燕子乘風(得乙巳入此/格丁酉賤命)
室壁蛟蜃(二宿春夏生得/江湖化為蛟蜃)
室耕地户(得丁巳己巳癸/巳有蛇蚓之食)
㺄逰土田(居丑牛宿交合/主文科髙第)
狼恃虎勢(秋冬夜生寅宮夜/生假虎豹之威風)
奎冬居卯(夜生午位/下食栁張)
奎啖離宮(夜居山林得勢/下食氐房心)
鷹犬居馳(冬生得巳/未為鷹)
雉鳴丑位(胃昴二宿春夏生丑時謂向/寅啼也或演在丑地為禾稼)
雞呌巽位(辰位化鳳已/位有蚓之食)
烏鵲穿林(春夏生得/乙卯為林)
畢舞天門(得辛亥為天門化三/足神鳥庚戌亦是)
猿猴得氣(二宿喜秋生得/乙卯為花菓)
井躔人馬(得寅位/食虎豹)
羊質虎皮(臨山恃/虎為威)
驊騮浴海(春夏生江/湖化海馬)
駿馬逐虎(居山恃虎/豹化駿馬)
馬行地上(居申位天元得/戊子為坤得氣)
白鹿啣花(三月生得乙卯/為花菓大貴命)
蛇入坎宮(君子地得丙壬戊/字化𤣥武大貴命)
翼宿待春(三月于寅上/艮山有威)
翼乾隨龍(春夏居辰宮見/庚甲字大貴)
　　貧賤下格二十格
蛟入湯中(角亢二宿居已退/化魚蚓無變化)
蛟逰刀上(二宿居申酉畏金刀/遇庚辛二字夭折)
狐兎䘮鷹(秋冬月生/己未凶)
虎戰牛窩(春夏日生田中/與牛戦多不寧)
尾恐井犴(得乙未/宮大凶)
虎居水内(居江湖失地/遇壬癸没溺)
豹居穽中(得宿地見戊子穽/阬縱威不猛也)
斗吞辰位(春夏日生畏/蛟龍之吞啖)
䑕潜虎穴(日生寅宮被狐/狸吞戊字大凶)
䑕怕戌宮(畏犬/所傷)
燕落辰宮(春夏居辰/貧困也)
燕飛井上(得己未畏鷹/乙未畏犴)
猪怕刀砧(二月八月居申/酉遇庚辛大凶)
狗竊虎穴(居寅位畏/虎豹所傷)
猿猴懼木(秋冬日生遇/己未損己)
井居卯上(畏心月狐/妖媚觸體)
鬼臨犬分(得戌宮申/庚戌是也)
翼啄井下(未宮有/鷹所啄)
蛇䧟乾宮(畏猪/㺄吞)
軫畏酉宮(被雞雉所食/丁巳字貧夭)
　　起十二命宮禽
假如財帛宮起手以胎禽尅下宿加子宮演至財帛宮
妻妾宮與奴僕宮皆倣此遷移官禄福徳相貌四宮以
胎禽上宿生胎宿居逆行演至各宮皆同弟兄以下宿
同胎宿比和加子演至兄弟宮亦逆行皆倣此疾厄宮
以上禽尅胎宿加子演至疾厄宮皆倣此俱以胎宿為
主如平日主亦屬二十八宿中惟日月二宿日從火月
從水其餘各從本屬田宅男女宮以胎宿生下宿加子
演至二宮皆倣此亦逆行
　
　
　
　
　
　
　演禽通纂卷上
欽定四庫全書
　演禽通纂卷下
　　鑑形賦(取如鏡見形之義/)
三才奠位五行化生
　三才者天地人也奠位者形而上天也形而下地也
　命于中者人也自未分之先内含真一之水水生木
　木生火火生土土生金逓相化生往來不息故萬物
　出焉
人為品彚之靈命演星禽之學造理雖關于天賦妙藴
莫逃乎數推
　品者名數也彚者物類也人為萬物之至靈者禀隂
　陽正氣而受命也即今命演禽之學不過論命决
　疑而已然此命雖關于天賦亦莫能逃乎術數而推
　之以决其休咎云
是以顔回仁學早嵗夭亡盗跖㐫頑年髙矍鑠
　顔囘字子淵孔門之亞聖也一簞食一瓢飲處之泰
　然學幾至于聖人之域仁在三月不違之時不幸三
　十二嵗而卒以顔子之仁學冝夫享髙年而行道奈
　何夭折豈非命之所决也盗跖即展雄也食邑柳下
　故曰柳盗跖春秋戰國時縱横十八國兇暴無敵年
　至九十二歲而死以展雄之兇冝夫短年促夀反得
　白髮皤然而死以此論之顯然命之所肄復何疑哉
陸績六歲作賔客梁灝八十二登状元
　陸績字公紀吳人年六嵗往九江見袁術術出橘績
　懐三枚後辭出揖墜地術曰陸郎作賔客乃懐橘乎
　績曰回家奉母術大竒之梁灝五代時晋髙祖天福
　三年應舉至宋太宗雍熈二年登榜
是則窮通有定夀夭莫移命則一具而推之理則合乎
三而論也
　窮者如大運流星大小運俱不化或居死絶之地或
　逢吞啖形傷之類是也
若逢雷傷虎噬溺水懸屍酒色烟霞須識平和安静風塵
花柳要明旺相休囚
　蛟龍宮洎四野之地值夏月生四柱中又無壬癸亥
　子字助或運行枯涸負贔等煞流年見乙夘庚午其
　人必遭雷震死猪羊犬牛宮洎山林秋冬夜生四柱
　無救流星小限再見虎豹定主兇暴惡死井木犴宮
　洎四野之地大小限是虎豹春夜生是謂得食若生
　奸心狐更在乙未宮或在所洎宮决主自縊鬼金羊
　運限見犬狼所逼流年或壬子癸亥定主投河而死
　如猿猴狐狢獐鹿燕蝠等禽洎在花洞栁墻歌臺舞
　榭更值春夜生者男子荒滛女人濁亂假饒不落風
　塵隊亦是花前月下期如猿猴馬鹿等禽宮至山林
　居于休囚之地又無食禄更四柱犯破祖空亡羅網
　孤寡等煞主人多親道術志慕清虚凡此數條最要
　明究旺相休囚四時得失灼然可見禍福矣
所喜者垣廟髙强所忌者吞啖刑害迷者千徑百蹊明
者一通百逹
　垣廟者化道也吞啖刑害者如虎豹食猪羊之類是
　也迷者見有二限夀星流星忙然無措又有一所值
　之禽為主星次禽為胎星又有以子平起例
數節氣三日為限一歲為運殊不知此禽演只以主星
所屬五行成數所至宮為運似此謬亂何以驗其貴賤
禍福矣原夫蛟龍躍浪于東南立功名于萬世之上
　東方南方甲辰乙卯也甲辰蛟龍之垣廟乙卯雷門
　也更得三春九夏生柱中再見壬癸子亥字是建業
　垂統之君不然則諸侯王公宰相勲戚之命也
虎豹遁迹于西北致太平于一統之間
　西北庚戌辛亥也化天門琴堂虎豹洎此宮得秋冬
　夜生則為貴顯威權之命
非横刑傷狐狢豈冝乎子午
　戊子戊午為䧟穽庚午為圓塲狐狢洎四野之宮更
　見秋冬日生運嵗見此等化道决主非横而死
驚惶恐怖蛟龍不利于寅申
　甲寅化木龍丙寅戰虎戊寅蚯蚓煞戊申負贔煞庚
　申囚禁此數化道皆蛟龍絶地四時皆然主人偃蹇
　孤寒
木衰則枝葉凋零春夏不冝乎虎豹
　木衰者如丁夘辛卯也虎豹洎此宮春夏星此時無
　威頼林木藏身以安若值此凋林則主無依失所也
劍鋒金值刀砧猪㺄牛羊防二八之生
　壬申癸酉庚申辛酉也二八月祭祀之時此四禽至
　此宮分更在二八子時生其人横夭惡死
山下火遇焚穴鳥雉猿猴忌六七之誕
　丙申丁酉也又為火光煞焚穴者丁丑丙寅丁卯丙
　辰丁未也此四禽若夜生主流郷井不守祖基若流
　年小限再見此等宮分則主失流落
猪𢃄懸針而破相貧乏難當
　懸針丁未也猪羊值此主破相孤寒
馬遇攀鞍以長生福權交互
　攀鞍甲辰也馬洎此宮化千里馬喜躍乘軒
羊行旺處或刃對衝必主横亡惡死
　旺處辛未也庚申辛酉為刃乙酉為刼殺如羊行辛
　未或小限流星衝起刃煞主不善終
獐來黒道或網交張例當賊犯牢亡
　黒道壬癸也地網甲辰乙巳是也更值秋冬夜生小
　限流星值此網索窩弓其人做賊必犯死在牢獄之
　中
心月狐旺在秋天萍水他鄉之客
　秋天乙酉癸酉也化玉兎冝為商客
房日兎生于夏月栁營榆塞之軍
　兎在夏月生者不得其時更分低微多是軍卒𨽻役
　之人
馬貴鹿貴貼身必作朱衣之客
　馬洎乙丑化騶虞丙辰化麒麟鹿洎甲寅化獅子甲
　辰化麒麟胎命有此兩星必是貴宦腰金衣紫
燕空馬空在命定為巫祝之流
　如宮分洎在十干空亡或破祖空亡多是師巫廟祝
　之人
虎入亥宮暗昧傷殘子息
　丁亥猪穴癸亥㺄廟猪㺄小限流星值虎豹定傷小
　口
鹿奔虎地驚惶定尅尊親
　獐鹿小限流星見丙寅壬寅之宮或是虎豹之禽定
　傷父母
龍在虎宮人財失散
　蛟龍運限流星行丙寅或虎豹謂之龍虎戰鬪春夏
　生龍勝然未免擾攘不寧秋冬生虎勝輕則傷財重
　則傷身
豹居未位六畜逃亡
　乙未犴宮也虎豹畏之小限流星輕則􁀙畜死亡重
　則非横不測之灾
燕入朱門必遇經游之職
　朱門丁卯丁酉燕在春夏生洎好宮分運限至此有
　職者定有陞賞無禄者財禄豐隆
烏飛龍背定獲名利之權
　甲辰化大鵬戊辰化角凖庚辰化金鸞烏洎此宮或
　運限至此君子進職平人獲財
馬犬相逢太白宮平生冨貴
　太白巳未如主星星日馬身命星或婁金狗共洎此
　宮得冬日生蓋巳未化角鷹冬日㑹獵輔翼成權冨
　則聲名豪邁貴則威壓百僚
龍虎蛟蛇王母殿際㑹風雲
　甲午也龍洎此宮謂之龍冷月殿虎洎此宮化獅子
　　二星同此謂之風雲際㑹貴不可言
狐疑申所而有定損當横死
　申庚申也化天陣又化網線庚戌也獵犬更是冬日
　生運限流星值此定主非横刑憲中死
奎恐寅鄉而遇丙必致貧寒
　寅虎豹也丙戌火坑狼洎此宮運行此地其人貧寒
　徹骨
涸水蛟龍遇深淵而喜躍
　丁丑丙寅丁巳丁未丁酉皆是旱涸之地如宮分洎
　此皆是不利平生蹭蹬不巳若運行至壬子壬辰癸酉
　壬戌癸亥之地主見發達
傷弓烏雉見曲木以驚飛
　甲申丙戌為弓箭烏雉洎此宮主一生困蹇驚怖不
　寧大運再見甲辰乙未甲戌乙未謂之曲木雖得化
　亦主驚惶
狐入虎羣身被刑傷因疑而致
　虎羣丙寅壬寅也狐性多疑秋冬夜生運至此地或
　小限流星見之必主災日生猶可
兎逢鷹窟命主自縊縁狡而然
　兎所畏者鷹犬也若洎在四野之宮更是秋日生運
　限流星值此自縊而死
猿猴身命以同宮情戀巫山之雲雨
　猿猴耍戯之禽獸身命得此二星同宮在黒道花柳
　之地其人平生酒色荒淫猶襄王之戀神女也女人
　犯此即娼妓也
雞雉命胎而雙合心函湘浦之風塵
　雞雉陽禽也胎命同宮若洎在丙寅癸卯巳未丙辰
　丁酉之地則主夫婦分飛猶堯女之相舜也
羊有跪乳之恩須防虎豹
　羊羔跪母而食乳以其有孝之情所畏者虎豹也
犴存懐奸之弊尤怕貉狐
　犴性多奸而不正喜與虎豹同行怒則食之然尤畏
　狐狢􁀙
尾虎怕逢重奸須防客死于浮萍
　巳未犴宮也虎怕此宮若運限流年再見乙未主客
　死何以然蓋未乃四野之地
畢烏若見雙鷹每見災傷于脊股
　巳未角鷹也宮分洎此歲運再見則主瘤腿折腰殘
　疾之人何以烏見而傷命以其皆是飛禽但傷損也
龍得風雲登雨露為人清正靈椿
　壬辰癸巳壬子為雲水甲辰乙巳為風龍洎此宮分
　更在三春九夏其人富貴雙全聲名顯赫博施濟衆
　仗義踈財
䑕乘黒道入天倉有子名𫝊丹桂
　黒道天倉壬子癸未癸酉壬申也䑕能聚食以其有
　蓄積之謀故有子孫貴盛
林深豹隠本命人喜見冬寒
　乙夘正林也冬來豹正有威乘霧而變虎木命人最
　好
山欝虎飛土生者利逢秋夜
　甲寅正山也欝茂盛秋來虎得地土命人夜生威權
蛇化成龍而逢乙亥風雷百戰之功
　蛇洎壬辰等宮運癸巳癸亥更得春夏生歳君再見
　乙邜癸夘之類此謂之風雷助力則主其人功名垂
　手名振乾坤富則錢蓄萬緡堆金積玉
犴變作鯨而入寅辰江海十分之勇
　乙巳化鯨大運行丙寅庚寅甲辰庚辰壬辰嵗君再
　見壬子壬午壬戌癸亥則主威權顯赫名振華夷
斗牛朝地闕夜生則富貴軒昻
　地闕乙丑也獬之廟牛洎此宮化獬豸此言主命星
　是也牛二宿同宮如秋夜生則主冨而秀氣貴則安
　榮
牛女㑹星橋宵誕則夫妻榮慶
　星橋甲子丙子戊子壬戌辛亥也牛女同此宮分要
　在七月上旬夜生者主夫榮妻貴
雷轟宇宙金龍震躍雷門
　宇宙辛卯也龍在春生運行辛卯嵗君或見乙卯癸
　夘之類其年平步青雲魁名黄甲
日照乾坤月烏飛陞日殿
　乾坤丙午也乃天地之正位日殿甲午也烏洎此宮
　化丹鳳朝陽得秋日生者主人調和鼎鼐澤及生民
烏有彈鷹之嶮雉亦疑乎
　丙申丙戌庚午弓箭癸卯暗彈巳未角鷹辛未金鵰
　烏雉秋冬日同忌
獐有犯虎之憂鹿亦怕也
　乙未犴也丙寅虎也獐鹿不冝此宮或流星見之亦
　可春日生則不忌
白虎嘯而西風起早躍髙科
　白虎西方之象庚申金之體也宮得旺地秋冬夜生
　運限流星若值庚申必定發逹非常
青龍躍而北海傾少登黄甲
　青龍東方木象北海壬子癸亥蛟龍滄海之物得水
　飛升再得風雷助之何憂發逹
貉兎如逢豹犬抱膝長吟
　庚寅豹也庚戌犬也貉兔二星靈性之物乃是暗禽
　宮分若洎豹犬之地其人孤寒偃蹇困苦不安
猪羊若遇刀砧忍饑待死
　刀砧庚申辛酉也二星所畏者刀砧也猶怕天壇若
　宮分不得地運限嵗君犯此輕則不測災傷重則法
　亡惡死
龍䑕互臨于巽地朝隨肥馬之塵
　龍洎已宮退化蛇䑕化病䑕况龍亦畏䑕鑚鼻若更
　失時定是驢前馬後𨽻卒之人
牛馬交駁于艮宮暮蓋漁翁之網
　牛馬洎寅宮與虎鬪戰皆不得地則主無衣食所蓋
　網者言其飢寒切身也
禽落空亡之地囊無挑菜之資
　空亡即十干空亡破祖空亡也胎禽洎此宮分其人
　貧必徹骨言其賣菜而無資本也
宿居大耗之鄉瓶乏通觴之粟
　大耗煞即䑕忌羊頭牛值馬不耕之類是也主星犯
　此亦是伶仃孤苦欲沽一瓶之酒而無錢也
鹿逢六害之地夜住曉行
　六害丙寅壬寅也鹿洎此二宮秋冬夜生必夭夀夏
　春日生則六親冰炭子息艱難夜住曉行言尋衣禄
　奔波也
馬入空耗之鄉披蓑待雨
　空即空亡耗即大耗馬洎此宮分終身潦倒田園不
　見榮華發逹也披簔待雨言庄農而已
獐馬聚臨于花市送舊迎新
　花市乙夘乙酉也獐乃無知之物好邪行二宿洎宮
　分同化更是春夜生男子迷花戀酒女人定是娼妓
　若不在春夜者定是師尼婢妾之屬
鹿猿㑹集于柳墻偎香倚玉
　同上二星斷
㺄臨本廟金帳飲羊羔之貴
　癸亥㺄廟也㺄洎此宮須要夏春生更看五星不相
　尅戰主人富貴雙全聲名顯赫
狼行寳殿玉階被袍笏之榮
　寳殿甲午狼洎此宮化獅子要在秋夜生貴狼性毒
　更得化道髙强則主武職兵權之任
馬逰馹馬之鄉破身離祖
　甲寅戊辰丁巳也冬星流年洎此定主流離逺别不
　然出塵入空門也
蚓入雙魚之地尅父傷身
　雙魚丁亥也亥乃猪㺄之地蚓洎此宮若在春夏日
　生或運限流星值此則主尅父母傷妻子巳身難免
命坐天冲身居擊地必為夭折之人
　天冲未擊地丑二宮值此再見化道薄惡必須夭折
胎臨地網命坐天羅豈是乆長之客
　地網甲辰乙巳也天羅甲戌乙亥也二星犯此不得
　乆長也
熊居虎穴為官遭貶削之憂
　猪洎乙亥辛亥皆化飛熊皆為貴命若運限嵗君見
　丙寅壬寅之類决主削官退職
狐入馬庭作妓有從良之善
　狐入丙午化寳馬備金鞍所洎宮分低㣲運限流星
　至此定主從良脱離風塵
䑕居蛇穴定犯懸針
　丁巳化病又為懸針煞主破相
羊入犬羣必遭刑憲
　犬羣庚戌也若宮洎此主夭夀别主宮分得地但嵗
　運值此則主灾禍百端刑憲迭出
亢龍失時逢霹靂定主雷傷
　雷傷己見前註
箕豹離山見狴犴必遭吞噬
　虎豹所畏者犴也若失地大小限值井犴或嵗運洎
　乙未其人决死無救
燕飛滄海冬至必𢃄水傷身
　滄海壬戌癸亥也冬月生洎此宮大不冝也若非夭
　折必主孤寒
蝠畏杖竿夏降必遭杖打死
　甲午正杖竿蝠在夏生值寅夘酉戌時運限流星值
　此定遭刑憲而死
猪入空門逢虎鬪一生牢鎻空亡
　空門辛未也猪洎此宮分嵗運再見虎豹豺狼之類
　則主官訟纒害牢獄中而死
羊居破棧值犬傷半世貧窮損目
　破棧丙申也羊洎此宮運庚戌大小限流星見犬狼
　之類定主暗傷目貧困失所
馬值兵戈必作無頭之鬼
　兵戈丙戌戊戌也馬宮分洎在衰絶之地更冬日生
　嵗運值此再見煞刃相冲主死在非横中
獐逢箭矢定為刺面之人
　箭矢甲申丙申宮洎黒道更值夜生定主不良之人
　嵗運見此决遭刺面徒役不然暗傷而死
犴遇癸夘兮自縊懸屍
　篇見前註
牛見丙寅兮傷心刎首
　牛洎山林秋冬夜生運行丙寅大小限流星再見虎
　豹之類必死在非刑
兎入圍塲而逢犬田横有傳舍之憂
　圍塲庚午也庚戌獵犬也兎洎四野之宮逢冬日生
　運行庚流星再見婁狗之類决死無救田横主星房
　日兎八月内生洎甲辰宮化獅子三十二嵗行丁未
　運化䧟穽大䧟星日馬流星婁金狗洎庚午宮其年
　遂自殺
犴遇坑陷而見狐項羽罹烏江之難
　丙戌火炕丙辰火鎗犴洎四野之宮或在山林運行
　丙戌小限流星見狐狢猩猩嵗君見丙申辛酉死亦
　冝乎决難逃也項羽主星井木犴洎乙未宮五月生
　三十三嵗行戊戌運化玉坑小限心月狐洎乙未宮
　流星氐土狢至丙申宮其年遂自刎
鹿交立而𢃄空白頭寒士
　胎命星或身星皆是鹿故曰洎于空亡之地終難發
　逹
馬往來而逢貴出世髙人
　馬往來者即主星是馬或身命星是馬皆在旺宮大
　小限又見主極品之貴
鹿破馬空為奸貪之吏卒
　胎命身星是鹿馬居于空亡刑冲之地則鹿之性返
　見奸貪大抵不過隨化道一主之吉則吉凶則凶
猪欄狗對作市井之屠流
　胎命身星是猪狗居于刃煞之地更秋日生定是屠
　估輿販慳吝之人
猛虎與亢金龍交戰雖冨定不長年
　主星是虎居旺宮身命亢龍同宮謂之相戰嵗限再
　見乙未或井犴主在稱意中死
疑狐依婁金狗同行縱貴亦須夭折
　狐性多疑狐所畏者狗也同行者同宮也縱在秋夜
　生化道髙强未免有傷如大小限再見流星婁金狗
　决死無疑
虎遇犴而犴遇狐定遭縲絏
　主星尾火虎大限井木犴傷虎小限流星心月狐傷
　犴互相制伏雖致損但主官灾耗財而已
蚓逢鷄而雞逢鷂决䘮泥塗
　主星軫水蚓大限昴日雞流星小限見畢月烏洎未
　宮未化鷂更在秋日生落在空田决死誰救
旌旗馬𢃄官符刑侍之吏飛廉猪逢六害逺配之人
　此二化道無處考不可强觧
猪㺄降于丙午夏生火裏亡身
　丙午至旺火也五月生者必主火燒之厄
烏燕飛于丙寅冬誕灰中䘮命
　丙寅焚山也烏冬夜噪虎燕冬蟄于山而遇火焚山
　必不能保
狐中弓箭疾病暗招
　甲申為弓辛酉為箭秋冬日生主有内損暗傷之疾
狼着刀鎗奔驚明顯
　甲申庚申為刀箭丙申辛酉為鎗戈秋冬日生輕則
　灾非纒害重則命䘮官刑
參心髙而净
　猿猴之心貪不捨然行事潔洒落
牛性重而温
　金牛之性最持重而温和有為衆之心返不得衆情
蚓蛇臨未忌鷹喙而傷身
　乙未角鷹也蚓蛇洎此宮忌秋日生絶地無禄
黒道雄星必作一生之禄
　黒道壬癸也雄星虎豹狼狗也虎豹以壬午癸丑為
　食狗狼以壬午壬申癸酉為食俱要夜生旺
明方暗宿决無終世之才
　明方丙午丁未丙寅丁夘也狐豹兎狼䑕蝠不冝此
　宮尤忌日生主人暗昧作事進退愚劣無知
參猿跨鹿得時秋生則冨貴軒昂
　跨鹿者或宮洎壬午也或命身是張月鹿二禽乃山
　林同類若再秋日生乃是冨貴雙全之命
胃雉乘龍入格夏降則榮華秀實
　乘龍甲辰庚辰也若洎此等宮分冝夏生旺
烏啄金牛之背春日遷榮
　金牛辛丑也烏洎此宮冝春日生旺
猿隨寳馬之權秋生顯冨
　寳馬丙午也或宮洎此地或身命星事星日馬之類
　得秋日生五性戰鬪則主一生安享冨貴
蛇蚓居辰得進化蛟龍之喜
　蛇蚓皆蜿蜒之物若洎在甲辰庚辰壬辰皆化蛟龍
　要在三春生須得嵗運有壬癸亥子字為風雷助力
　許十分發逹
蛟龍入已有進化蛇蚓之悲
　丁巳己巳癸巳二星洎此宮皆退化蛇蚓主人貧賤
犴食虎豹蛟龍切防狐狢
　犴之為獸其威毒難當入山擒虎豹下水㗖蛟龍然
　所畏者狐狢也或如洎宮分髙强運限見此等化道
　主人威權赫奕勢壓百僚或流星小限見心月狐之
　類則不測災禍
狢吞䑕蝠雉雞怕逢豺狗
　狐以此四物為食神若運限見庚戌戊戌之類或流星
　婁金狗返得實而見災傷
牛值丙子夜畏焚欄之害
　焚欄丙申丁丑丁酉牛羊冬夜生值此宮主流移失
　所飄蕩他鄉不守祖業
鹿逢寅夘春有啣花之榮
　甲寅乙夘為正山林甲乙草木之地走獸之鄉鹿洎
　此宮化瑞鹿冝二三月日生則主財禄兼全冨貴顯
　旺
燕入珠門春生大貴
　朱門丙子丙午丁卯也辛酉燕洎此宮冝春日旺
蝠飛殿閣夏降多財
　殿閣庚子戊午乙酉也蝠至此宮冝夏夜生貴
龍居滄海無壬癸號為枯蹇
　滄海壬子壬戌癸亥也龍洎此宮秋冬生者謂之蟄
　藏之時頼水以和之若四柱中無癸亥子字運不相
　扶則為枯涸蹇滯若流星小限見水以濟之不過一
　時之幸豈有乆長之福乎
燕入空門有丙丁化作焚巢
　空門戊子庚午辛夘己酉也燕洎此宮四柱中丙丁
　字多或嵗運見丙寅丁夘丁未丙戌若再失時主人
　不得祖業一似滚浪桃花本無定性隨風栁絮豈有恒
　情則是朝春暮謝之人
烏雉見蛇蚓以為才
　丁巳蛇癸巳蚓烏雉忌此宮宜春夏生謂之食神或
　嵗運見蛇蚓之類則主東謀西合朝作暮成無不稱
　意
虎豹遇猪羊而得食
　猪羊辛未丁亥也或戊午壬午皆為食神或大小限
　流星見猪羊獐鹿亦是要在秋冬夜生方得禄位
燕入滄海家無四壁之憂
　滄海壬戌癸亥也燕洎此宮四時不見好䖏主人平
　生伶仃聪明貧寒無倚
兎入山林職居三品之重
　山林甲寅乙夘也兎洎此二宮或運限行此地貴則
　顯赫䑓司風憲之職冝春秋夜生大旺
龍吟滄海得時位顯三公
　滄海壬子癸亥也龍洎此宮冝二三月生要四柱中
　有壬癸亥卯子字助運行此等宮分可許發逹主調
　和鼎鼐􁏎理隂陽極品之貴
虎嘯山林入格侯封萬户
　虎洎山林要在秋冬夜生五星安静嵗運相生貴主
　邉閫帥府之職列土分茅
蛟吞日月當為相府之才權
　日月壬午也為龍鳳分宮蛟洎此宮春月生四柱有
　助嵗運相生主有文武拱隨黔黎仰戴之命
虎嘯風雲必顯將相之號令
　更有甲辰為貴若逢乙巳為權甲辰乙巳為風壬癸
　為雲若秋冬夜生嵗運洎此主武職有邉廷建功陞
　賞之喜
兎入帝庭光騰紫閣
　帝庭壬午癸未也兎洎此宮冝春夜生要柱中有甲
　乙辰戌丑未字運限不見鷹犬圍獵之物則主早年
　發越職陞館閣清要之官供奉翰林
狢登天府名播乾坤
　天府辛亥也狢洎此宮得七八月生臺司别駕之職
虎口吞露一世榮華顯位
　吞露丙寅也又是本廟虎洎此宮秋冬夜生柱中有
　甲寅乙卯之山林嵗運見壬午戊午辛未辛丑丁亥
　之類則主發逹非常
狐身着錦平生冨貴過人
　着錦戊辰也秋夜洎此宮化神狐着錦衣拜月乃是
　冨貴兩全發逹之造
金牛逢戊子庚辰必食朝廷之禄
　戊子蝠廟庚辰龍宮冝秋夜生嵗運見草木之地四
　柱中要有甲乙壬癸辰戌丑未字定是腰金衣紫黄
　堂之職
木獬見庚辰乙丑當為臺閣之官
　庚辰禁苑乙丑本廟獬豸觸邪之獸堯所出獬洎此
　宮分冝秋生五星中不見鷹犬運限髙强定主三公
　六卿之職
䑕入天倉封妻䕃子
　天倉壬子甲午辛亥也冝秋冬夜生嵗運不見猫犬
　貴為京宦勲戚之臣夫榮而妻貴
蝠飛殿閣振祖光宗
　前已註
猿逰花洞竊玉偷香
　花洞乙卯乙酉猿洎此宮在春夜生柱中再犯桃花
　煞暗舍貴人之類輕則偷期茍合重則墮落風塵
燕語雕梁懸河劈竹
　雕梁乙卯也燕洎此宮乳更在夏日生主人善言辭
　性飄逸貴旺則為諫諍黄門之官
壁水㺄進躍天池孫仲謀掌三分之國
　天池癸亥也㺄之正廟嵗運要見風雲之助可發逹
　權主星壁水㺄洎癸亥宮七月生五十戊辰運化龍
　始登位
室火猪奮揚龍位宋太祖登一統之基
　龍位庚辰也猪洎此宮化驪龍冝二月生柱中有壬
　癸亥子字嵗運再見方得發福宋太祖主星室火猪
　洎庚辰宮二月生四十二嵗癸未運化龍入天河即
　位一統
狼守天門李宻金鏞稱帝號
　天門辛亥也狼洎此宮冝秋夜生宻主星奎木狼洎
　辛亥宮化天龍二十四嵗戊辰運化天狼入厨庫僣
　號稱王四十四嵗化病犬遂敗亡
狗行厨庫苻堅洛蕋占王稱
　厨庫戊申也狗洎此宮秋夜生旺堅本星婁金狗洎
　戊申宮八月生三十四嵗辛亥運稱王
雞呌龍樓亂世守忠臣之節
　龍樓甲辰戊辰也雞洎此宮冝秋丑寅時生若在午
　時生謂之報午雞得自奔險難處守節王陵張九齡
　是也
雉飛鳳閣明時展王佐之才
　鳳閣乙酉也雉洎此宮冝春貴雉乃野禽飛入鳳閣
　至髙至貴之處不時之罕遇如伊尹傅說太公董仲
　舒諸葛亮是也
金烏止蛟廟定標孝義之名
　蛟廟甲辰也烏洎此宮夏化鸚鵡秋日化大鵬日生
　主貴夜生化返哺烏定為孝子順孫
玉兎入蛇巢必作漁樵之叟
　蛇窠丁巳也兎洎此宮化病猫如行此等運限或流
　星主刑尅父母命得此化道主人林泉晦迹如許由
　巢父周黨嚴光也
猿捧寳瓶最貴
　寳瓶戊子甲子也秋日生化通天大聖猿得此化道
　大夫之職
猴行錦野必榮
　錦野辛未也猴洎此宮冝春夏日生定主冨貴之造
羊逢辛未戊辰手持三尺法劒
　辛未羊之本廟戊辰化瑞鹿羊洎此宮冝春夏生四
　柱有田有草方許發逹如大運行此定遷刑曹律令
　之職
犴居乙未乙丑職搃六部之權
　乙未犴宮也化騶虞乙丑獬宮化獅子犴洎此宮冝
　秋夜生柱中冝甲乙寅辰助主極品之貴
獐值午辰定是烏頭宰相
　戊午獐廟也戊辰化狻猊獐洎此等宮冝春夏生柱
　中要見寅夘甲乙字及五星安静定主早年發逹
馬行寅未當為白首書生
　庚寅化羸馬蹶蹄癸未泥途淹足馬洎此等宮分在
　春夏生柱中再戊巳壬癸多終是辛苦奔波忩下寒
　儒縱遇好運亦不大發衰則碌碌庸人零丁孤苦
蛇蚓互入龍窩有文武拱隨之喜
　龍窩庚辰也甲辰壬辰近是如主星翼火蛇身命星
　軫水蚓俱洎此宮謂之互入蛇蚓洎此宮冝春夏生
　柱中喜見壬癸卯辰亥子字助方為貴造
鹿馬雙臨鳳閣得黔黎欽仰之功
　鳳閣乙酉也又化花街鹿馬同洎此宮冝春夏日生
　或秋日亦可黔者白首也黎者黒頭也黔者外夷也
　黎者中國人也
牛䑕同宮决主畏驚之難處
　牛䑕相反之禽不可同宮牛畏䑕咬䑕畏牛蹄蹉踏
　互相驚畏二星若同宮不論四時主人一生眉頭不
　展
燕狐共洎必須更改以分張
　燕狐非其類也若同宮主人多有更變弟兄分别異
　處
翼入猪㺄恐子孫之難保
　丁亥猪廟也癸亥㺄廟也翼軫洎此宮若在春夏日
　或嵗運行此二宮定見小口之灾
軫臨胃昴慮妻妾之相刑
　丁酉雞栖也乙酉雉也軫洎此宮值憂夜生多刑妻
　尅子
龍見虎無水而角摧
　蛟龍嵗運至丙寅或大小限見虎豹秋冬夜生柱中
　無壬癸亥子辰戌字助冨則官刑灾害貴則削貶逺
　方
龍值鷹晝生而趐折
　己未鷹穴辛未金鵰鳥秋冬生嵗運值此决主傷損
　血光或癱瘓之疾
燕飛子午客路飄零燕入門庭音書逺寄
　戊子沙汀庚午臺榭丁夘朱門丁酉烟樓燕洎此宮
　分更在秋冬日生多是商旅飄流異鄉不然從軍謫
　戍
兎鳥異類
　兎是山林走躍之物鳥乃飛舉之禽不可同宮鳥得
　地必將兎傷終為尅戰
獐鹿同心
　二獸乃山林同類之物若同宮在春夏生柱中有甲
　乙寅夘字主其人雍容禮樂文章士瀟洒襟懐湖海
　人
兎見犬兮憂愁生
　庚戌犬宮也兎禽嵗運值此或大小限流年見婁金
　狗之類更在秋冬日生主不測凶禍
羊逢虎兮灾禍至
　丙寅虎穴鬼羊嵗運至此或大小限見虎豹之類若
　秋冬夜生决死無救
傷財失物蛟龍日䑕相逢
　蛟遇䑕失時恐䑕蛟主傷財物驚畏不寧得時主得
　隂人財
口舌官司雞遇月烏同值
　癸酉烏樓也雞洎此宮或嵗運大小限見之主是非
　不已
虎龍交戰雞雉相爭
　虎龍非同類之物若同宮必戰鬪雞雉非一氣之禽
　若同宮必不相和多見傷財耗物
猪逢豹死
　壬寅豹宮也室猪嵗運至此或大小限見虎豹更在
　秋冬夜生决死無救
牛見狼驚
　甲戌狼廟也牛洎此宮或嵗運至此或大小限見舉
　狼主驚恐不寧財物不聚
猛虎中鎗定有奔波之難
　丙辰丙戌火鎗也虎嵗運至此更在冬日生縱不傷
　命亦主瘡毒暗傷不測之灾
疑狐至酉必主奸詐之心
　丁酉雞栖己酉雉穴也狐洎此宮得夜生主人一生
　取不義之財
六畜逃亡蓋是龍潜未地
　乙未犴宮丁未火野己未角鷹辛未金鵰癸未天羅
　蛇龍洎此宮分若再失時主人一生困蹇若嵗運至
　此主六畜死亡走失財物耗散人口不寧
三災迭至皆因燕至辰宮
　父母巳身妻子灾也甲辰蛟龍庚辰龍庭壬辰蜃樓
　二月蛟龍吐氣燕洎此宮被蛇龍吞之以致三災纒
　害
䑕燕逢蛇損子傷妻
　丁巳蛇穴也二禽洎此宮若在春夏夜生或嵗運至
　此或大小限見翼蛇主尅妻子不然鰥寡孤獨之人
獐羊遇虎耗財破祖
　丙寅虎穴也二禽畏虎嵗運大小限見之主破耗財
　物飄蕩祖業不然僧道之流
狼行水道須防没溺之灾
　壬子壬辰暴水煞也狼忌夏生主飄零不受祖業嵗
　運至此主刑併是灾禍
鹿走金宮恐致刀砧之苦
　金宮庚申辛酉也鹿禽夜生運至此化病鹿鋸角主
　頭面瘡毒之疾不測官司
蚓入猪口害子傷孫
　丁亥猪窩也蚓忌日生嵗運至此災禍百端冬日生
　不傷
蛇入雞窩傷妻尅母
　雞窩丁酉也蛇洎此宮春夜生流星大小限見雞主
　父母妻子巳身不測之禍
牛龍喜遇
　牛性特重龍性尊貴皆是角力之星皆不相傷或主
　星金牛洎庚辰宮或限至此化犀牛翫月夜生貴
猿馬交歡
　猿乃戯耍之星性愛騎馬或宮洎丙午或身命是馬
　主人一生肥馬輕裘行花間快樂風流之造
申宮虎豹好遷移
　甲申鎻藥箭丙申䧟穽戊申大猱庚申窩弓壬申水
　澗此三宮乃虎豹秋生者不問日夜皆是絶地若在
　春夏生者主一生作事猶豫心常憂戚祖業不守遷
　移不一
午宮蛟龍還發福
　龍乃剛健之物陽之精也午乃陽之正位蛟龍春生
　洎甲午丙午壬午皆為福厚要柱有風雲雷雨助之
　為福厚之人乃是鳳閣龍樓眉八彩玉階金殿目重
　瞳九五飛龍之位
鷹蛇非類
　鷹巳未也蛇值夏秋日生洎此四野空田無草木之
　處輕則頭目傷損重則夭夀嵗運同斷鷹乃擊鷙之
　禽蛇乃蜿蜒之物故冝此宮亦是絶地
狐犬非類
　狐所畏者犬也主星心狐身命星婁狗或嵗限見此
　日生損夀夜生驚恐不寧
牛角合宮宗親䘮魄
　蛟雌龍也有角無鱗故畏若秋冬日宮洎四野嵗運
　至此主尅母傷隂人小口之禍
豹猪同位小口亡魂
　豹猪非同處之物二星同洎主一生子息寡少官司
　不休
烏雉喜辰
　甲辰戊辰庚辰龍門之位烏雉洎此宮化金鑾噪龍
　門冝春秋日生貴
猪羊忌酉
　辛酉刀砧癸酉天壇皆猪之絶地大怕二八月子時
　生乃祭祀之時嵗運逢之决死無救
狼䑕聚而或奸或盗
　狼性貪暴䑕性好竊二性同宮日生乃是奸貪之軰
　夜更宮洎黒道必是穿窬之流旺則聚衆横行
雞兎㑹而為客為賓
　雞本家飬靈禽兎乃山野之物雖不類然同宮亦無
　傷害若洎子午卯酉之宮偏冝商藝術榮身
滄海蛟龍恒有濟人之喜
　滄海壬子癸亥也龍乃陽剛之物九五之尊為霖作
　雨甦濟生民况落滄海更在春夏日生主人寛洪海
　量納諫如流博施濟衆仗義疎財
山林虎豹常懐恨物之嗔
　山林甲寅乙卯也虎豹頼此以藏身秋冬夜虎豹有
　威若日生畏獵人見物而不得食故恨得此命者主
　人一生狠暴不仁飲食貪婪無厭
狐傷雞雉兮定尅隂卑
　胎命星是雞雉夜生或行癸卯運或嵗限見心狐主
　隂人小口有灾巳身暗傷殘病
羊逢虎豹兮多防尊老
　羊洎山林之宮秋冬生或行丙寅壬寅運流星大小
　限見虎豹豺狼日生主刑尅父母夜生巳身難免凶
　禍
豹躔犴位須防六畜之灾
　豹洎山林之宮或行乙未運或流星大小限見井木
　犴主六畜􁀙牲瘟疫而死
犴入龍宮亦主虚惶之擾
　蛟龍畏者犴也犴至水道春夏日生或行庚辰運或
　流星大小限見蛟龍此時蛟龍得地有威定有戰鬪
　之擾貴則削職剥官冨主傷財獄訟
䑕性虚靈狼心狡猾
　二星冝黒道秋冬夜生旺乃暗禽也
虎見䑕則恃尊凌卑
　䑕畏者猫也虎形類猫故有驚怖拱伏不巳者必受
　欺凌虎行旺運流星小限見䑕主其年得意傷財是
　非擾攘
犬逢狼則以强伏弱
　犬在冬夜嵗運大小限見奎狼主是非獄訟受人制
　伏不能遂心
安静也蛇蚓攘草
　乙丑乙未甲子甲戌此四宮乃蛇蚓安身之地四時
　皆福厚
驚惶也獐鹿刀砧
　甲申庚申辛酉金旺之地故化藥箭刀砧更在秋日
　生定遭傷害
虎豹潜行跨木冝逰于山谷
　虎豹暗禽也性喜見火宮洎午宮喜行庚寅運美
蛟龍遁迹乘舟好住于江湖
　遁迹秋冬生也甲子為舟宮洎在此喜行壬子壬辰
　癸亥運不貴亦冨
獐鹿同羣聚嘉賔之宴㑹
　獐鹿乃山林同類之物假如主星柳土獐宮洎山林
　之地流星小限得張月鹿主有喜慶
女牛相遇值婚婭之歡娱
　女即織女星牛即牽牛星二星遇七夕之夜㑹于鵲
　橋假如主星女土蝠得七月夜生流星小限見牛金
　牛其年主有婚姻之兆
蚓司禽于雞雉
　蚓所畏者雞雉忌春夏日生嵗運見之不測凶灾
鹿須避乎虎豹
　鹿所怕者虎豹宮洎山林秋冬夜生嵗限見此為禍
　匪輕
誠惶誠恐䑕蝠燕入蛇鱔之窠
　蛇穴丁巳鱔魚辛巳三禽忌洎此宮嫌春夏生主一
　生衣食不給刑妻尅子
將殯將亡烏雉雞洎狐狢之地
　巳夘狢癸夘狐穴三禽洎此宮日生夜生皆不冝若
　嵗運大小限見之主官刑纒害疾病非常不然刑父
　母尅妻子
諸星有用看得時生化之權
　假如蛟龍在二月生謂之出洞龍三月生謂之桃花
　浪煖頭崢嶸四五月謂之行雨龍博施濟衆皆謂有
　用得時須要洎在滄海江湖潭洞之地要斷須明四
　時輕重晝夜明時切莫執一而論
三限無成論入格出没之用
　三限者即大限小限流星也如三星也化道低弱互
　相吞伏尅戰不寧却看主星入格不入格得時不得
　時如入格得時縱有事不為大害若三星尅戰不化
　主星受制無救决死無疑大抵星禽之論須明得地
　失地得時失時有化無化有用無用得者如蛟旺春
　夏喜江海用寅虎豹旺秋冬樂山林用風霞明禽嫌
　暗地暗宿忌明方
弓箭獵人走獸冝乎夜誕
　弓箭獵人走獸所畏若春夏則無此類若在秋冬夜
　生亦無所傷
刀砧湯火飛禽最喜日生
　刀砧湯火飛禽所畏日生者飛禽髙舉豈能傷哉有
　灾必輕
飛禽忌入天羅山虞必致
　天羅甲戌乙亥也飛禽命洎四野秋冬夜生嵗運值
　此禍患百端官刑獄訟不巳
走獸愁逢地網灾惡須防
　地網甲辰乙巳也走獸命洎山林四野之地更冬日
　生嵗運值此重則非災横禍輕則尅子傷妻
飛禽逢丙丁為逰蕩身䖏八方
　飛禽宮洎山林冬夜生見丙丁為火光煞為逰蕩星
　主人平生不得祖業泛梗飄篷朝東暮西而度口
走獸遇壬癸以飄零家無四壁
　壬癸水道也夏日生為暮水煞同上斷
小限與身命同冲䘮歌薤露
　相冲者即六宮煞也子午卯酉丑未寅申巳亥辰戌
　等冲也如身命宮主是壬子小限宮主是丙午之類
太嵗逢運限互併病入膏肓
　太嵗即命主星也假若主星角木蛟秋冬生運枯涸
　之地大小限見虎豹流星見井木犴之類是也
貴賤賢愚五主之中悉載
　主星入格主則貴失地不化則賤化道髙强禽星淳
　厚則賢生不遇時宮不得五星尅戰則愚
吉凶禍福三禽之内消詳
　化道髙强得時得地則吉戰尅吞伏則凶三禽即大
　限小限流星也要安静淳和不相吞伏方見好處
星禽云奥卜算精微學者于斯講明如鑑之視形如谷
之應響茍得精明無爽毫髮言雖陋巳理實確哉總結
一篇之大㫖勉之
　
　
　演禽通纂卷下
